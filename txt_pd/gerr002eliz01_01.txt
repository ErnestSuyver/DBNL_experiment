
   
        
           
               Eliza Devries
               Lodewijk Gerrits
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Eliza Devries van Lodewijk Gerrits uit 1857.
               
               
                   
                       p. 84: booswieht → booswicht: ‘Die onbeschaemde verklaring toonde zulke koude, helsche berekening van wegens den booswicht, dat de koopman zich niet langer kon bedwingen.’
                       
                   
               
           
           
           
               gerr002eliz01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.BL.007556, scans van Google Books
               
               Lodewijk Gerrits, Eliza Devries. Kennes en Gerrits, Antwerpen 1857
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Eliza Devries
               Lodewijk Gerrits
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Eliza Devries
               Lodewijk Gerrits
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-07-14
               
                   CvM
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Lodewijk Gerrits, Eliza Devries. Kennes en Gerrits, Antwerpen 1857
 
Zie: https://www.dbnl.org/tekst/gerr002eliz01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}

ELIZA DEVRIES

TAFEREELEN UIT ONZEN TYD,

door

LODEWYK GERRITS.

ANTWERPEN:
gedrukt by kennes en gerrits, hochstetters straet, no 1.

1857.

{==II==} {>>pagina-aanduiding<<}


{==III==} {>>pagina-aanduiding<<}

ELIZA DEVRIES.

{==1==} {>>pagina-aanduiding<<}


{==2==} {>>pagina-aanduiding<<}





{==3==} {>>pagina-aanduiding<<}


{== afbeelding 
	
V. Lagye del.


Hubert Meyer Hth.
==} {>>afbeelding<<}
    



{==4==} {>>pagina-aanduiding<<}

ELIZA DEVRIES
TAFEREELEN UIT ONZEN TYD,
DOOR
LODEWYK GERRITS.
MET EENE TEEKENING VAN
VICTOR LAGYE.
ANTWERPEN:
GEDRUKT BY KENNES EN GERRITS, HOCHSTETTERS STRAET, No 1.
1857.

{==t.o. 4==} {>>pagina-aanduiding<<}




{==5==} {>>pagina-aanduiding<<}

I.

Eliza was twintig jaren. Zy lag geknield, in het blanke nachtgewaed, voor hare maegdelyke bedsponde, met de blauwe oogen, vochtig van blydschap, vochtig van liefde, ten hooge verheven.
Zy klemde de handen op haren boezem, om het onstuimig kloppen der jonge borst te kunnen bedwingen; want het twintigjarige hart stroomde over van betooverend genoegen.
In verrukking, helde haer hoofd achter over, en zy lachte hare eigene gevoelens toe, met eenen glimlach zoo vol hoop en geluk, als ware hy den weerglans van gansch eenen hemel, die hare ziel vervulde.

{==6==} {>>pagina-aanduiding<<}

Het meisje bleef onbewegelyk en droomend, tot dat zy, in overstelping van gevoel, eindelyk de handen zamen vouwde, ze trillend uitstrekte, en murmelde:
‘Ik dank u, God!... Ik dank u omdat Hendrik my beminnen kan!
En het fluisterend geluid van des jongelings naem, door haer uitgesproken, deed haer, blozend, het hoofd buigen. Zy verborg het aenzicht op de witte peluw des beds, en verzonk weder in peillooze mymeryen.
Want Eliza beminde!...
De geschiedenis van haer hart was zoo eenvoudig als gewoonlyk liefdes verhalen het zyn kunnen; en toch die verhalen zyn, voor byna iedereen, zoo vol zalig herdenken, zoo vol diepe ontroeringen, dat een enkel woord er van, voor het menschelyke gemoed, meer belang soms dan de grootste wereld-gebeurtenissen oplevert.
Het zal een jaer worden dat Eliza bemint, wanneer met de aenstaende lente de eerste bloemen zullen herbloeijen en de nachtegael in zyn zoet en smachtend lied weder over minnepyn zal klagen.
Wat was het een schoone dag, toen zy Hendrik de eerste mael ontmoette. Hoe prachtig blauw schitterde de hemel! Hoe fluweelachtig groen was het frissche blader-kleed der natuer! hoe zacht en helder de zonneschyn!
Nogtans had Eliza een gedeelte van dien dag, aen

{==7==} {>>pagina-aanduiding<<}
den arm van haren ouden vader, te midden der velden gewandeld, zonder het schoone der Schepping te beseffen, te kunnen genieten.
Zy was ziek en kwynend, toen..... De knagende teering, die geheimzinnige, schrikkelyke kwael, welke al te dikwyls met nydige voorliefde haer vast klampt aen wat jong en schoon is, scheen ook het lieve meisje tot eene prooi te hebben gekozen.
Wie haer aen de zyde van den ouden man zag voort stappen, bleek, moedeloos, met het hoofd geknakt op den boezem hangend, kon niet anders denken, dan dat de verfynde handen der maegd, welke eenen steun op den vaderlyken arm zochten, weldra zouden zamen gevouwen worden, zoo als men het doet in den oppersten slaep, die na de teering volgt.
Ook zocht Eliza de eenzaemheid; want de oogen der menschen wanneer hunne blikken op haer stil bleven, zegden zoo medelydend, zoo vol belangstelling, dat zy te jong was om reeds ter dood te zyn veroordeeld! en beklaegd worden is zoo droevig, dat het meisje dikwyls het hoofd had omgewend, om in stilte te kunnen weenen.
De oude vader, alhoewel zyne schouders nog forsch en krachtig waren, liet het hoofd voor over hellen, en onthechtte den blik niet van de aerde dan om van tyd tot tyd zyne dochter aen te zien. Zoo oneindig was de liefde, waermede hy, op die oogenblikken, haer scheen te willen ondersteunen en beschermen,

{==8==} {>>pagina-aanduiding<<}
zoo ernstig diep de smart waeronder zyn gerimpeld voorhoofd boog, dat klaerblykend een enkele trek van lyden op het aenzicht van zyn kind, of een enkele stille glimlach van gelatenheid op hare bleeke lippen, meer gewigt voor hem hebben konden, dan al wat hemel en aerde bevatten.
Zy gingen voort slechts nu en dan een woord sprekend, vermoeid en droevig - tot zy op eens, aen den omkeer eener laen, in de tegenwoordigheid kwamen van een groot getal jonge lieden, die feestvierend, op een gras plein, zich in woelige kringen schaerden.
De toonen der viöol gaven juist het voorteeken tot den dans. De vrolyke oproep werd met vervoering door de jonge lieden beantwoord. Een rondedans nam aenvang.
Zonderling was de schok die plotseling in het gemoed der kwynende maegd door dit levendige, onverwachte tooneel werd opgewekt.
De vrolyke mengeling, het gejoel der jonge lieden, de blyde galm hunner stemmen, zelfs de scherpe toon der viöol, dit alles werkte op hare ziel, als een tooverslag.
Niet een klagende inkeer op hare eigene zwakheid, op haer eigen lyden, kwam het meisje bedroeven. Integendeel, de lach die al de aenzichten der feest vierende jeugd verhelderde, scheen zich op de bleeke lippen van Eliza terug te spiegelen.

{==9==} {>>pagina-aanduiding<<}

Zy beschouwde den bonten zwerm, en er ontstond in haer een onweerstaenbaer verlangen om in die blydschap te kunnen deel nemen.
Het was als of er een levenslust in hare ziel geboren werd, dien zy tot nu toe nooit gekend had, en als ging er een omkeer in gansch haer bestaen plaets grypen.
De jeugd des harten was in haer eensklaps ontwaekt; het maegdelyk verlangen was sterker geworden dan het lyden, dan de verkwyning.
Eliza gehoorzaemde aen het eeuwige voorschrift, waerdoor is vastgesteld, dat al wie jong is aen de vreugde niet mag vreemd blyven.
Allengs werd het in haren boezem zoo poppelend; zy voelde zoo onweerstaenbaer haar tot de jubelende scharen getrokken, dat het meisje, byna zonder te weten wat zy deed, den arm des vaders verliet, en tot de jonge lieden heen liep.
De zwierende rei van den rondedans werd geopend, om Eliza, hand aen hand, op te nemen. Niemand had den tyd haer te vragen wie zy was en van waer zy kwam. Jong zyn was voldoende om regt tot eene plaets te geven.
Daer werd nu het tengere meisje in de slingering van den dans mêe gevoerd. Hare voeten raekten nauwelyks de grastippen, zoo snel was de beweging; en toch zy voelde geene vermoeijenis meer; haer hart was niet, zoo als gewoonlyk, beklemd. Toen zy in

{==10==} {>>pagina-aanduiding<<}
begeleiding der andere stemmen begon te zingen, was haer zang zoo helder en bly, als de juichende toonen, die aen hare zyde uit de meest onbezorgde borsten der forsche jongelingen en der flinke meiden opstegen.
In het midden van den rondedans stond, lachend, een jongeling, mannelyk schoon, en het gezang en het gejoel klom nog luider, nog vrolyker; want het was ter zyner eere dat er daer feest was.
Hy was de zoon des Barons van Teck, op het voorplein van wiens buitengoed men vergaderd was, en men vierde heden zynen vyf-en-twintigsten verjaerdag.
Volgens het oude vlaemsch gebruik, had de jonge man, die zich in het midden van den rondedans bevond, het regt een meisje te kiezen, dat voor eenige oogenblikken zyne gezellin zou blyven, en dan naest hem moest knielen, om den zoen te ontvangen, dien hy voor het aenschyn van iedereen haer geven mogt.
Wat joeg er menig vrouwelyk hartje verlangend om gekozen te worden!...
Hendrik van Teck liet de lieve wezens rond hem draeijen en lachte even vriendelyk tegen allen. Hy smaekte het genoegen der moeijelyk van den keus.
Op eens had zyn oog Eliza ontmoet...
De beweging van den dans had hare wangen, anders zoo bleek, met eenen ligten blos gekleurd; zy ademde vry; hare blauwe oogen blonken van vervoering - zy was schoon! zoo schoon dat de jonge edelman,

{==11==} {>>pagina-aanduiding<<}
die de nieuw gekomene niet kende, verwonderd en met eerbied tot haer naderde.
Hy strekte de armen uit - en voor dat Eliza kon antwoorden was zy aen de borst des jongelings ten dans gevoerd.
Hendrik aenschouwde de lieve vreemdelinge die hy tot gezellin had gekregen; - Eliza voelde onder den blik, die zacht en ernstig op haer rustte, hare ziel als weg smelten. Allengs - het duerde slechts eenige stonden, maer voor hen was het eene eeuwigheid van gevoel - allengs lachten zy elkander toe!
Hunne zielen hadden door eene eerste omhelzing zich aen elkander gestrengeld... Die stond was voldoende: God had in twee wezens de vonk der liefde ontsteken!
De jeugdige drom, rond om hen, danste voort, lachte en zong; - maer Hendrik van Teck vergat gebruik te maken van het zoete regt tot zoenen, dat hem nogtans toekwam. Het was dat hy en Eliza alles vergaten, enkel om elkander aen te zien! enkel om elkander te erkennen!
Reeds herhaelde de dansende schaer:
Dat moogt gy nog wel drymael doen!
Drymael doen!
Men herhaelde het ten derden male, toen Hendrik zich tot Eliza boog; zyne lippen bleven op haer voorhoofd gehecht, bevend zoo veel van geheiligden eerbied als van hemelsch geluk.

{==12==} {>>pagina-aanduiding<<}

De eerste zoen der liefde!... Nu het byna een jaer geleden was, nu Eliza voor hare bedsponde lag en mymerde, nu nog voelde zy haer hartebloed stilstaen by dit aendenken!...
Toch volgens de wetten van den dans moest Hendrik haer verlaten, om zyne plaets in de rei terug te nemen.
Toen de maegd alleen bleef te midden der woeling, was het haer alsof het licht des hemels verdoofde. Het werd haer weder eng en zwaer in de borst; het scheen dat zy genoeg had geleefd!... Zoo onverwacht was het stondelyk geluk gekomen, zoo groot geweest, dat zy ging nederstorten, nu Hendrik zich van haer aftrok. Eliza wankelde. Zeker zou zy gevallen zyn, indien eenige jongelingen, getuigen van hare zwakheid, niet waren toegesneld ter ondersteuning.
Zy hoorde boven al de stemmen nog de stem van Hendrik, die zegde:
‘Het lieve kind ziet er ook zoo vermoeid uit!
En dan verging alles voor haer bewustzyn. - Haer hoofd lag aen de borst des geliefden!...
Wie is er die niet bemind heeft?...
Wie is er vreemd gebleven aen het alles beheerschende gevoel, waer door man en vrouw elkander de aerde tot eenen hemel kunnen maken! - Wie herinnert zich niet met welbehagen den tyd der smeekende verklaringen en der stamelende bekentenissen; het zoeken en nooit

{==13==} {>>pagina-aanduiding<<}
verzadigd verlangen van twee wezens naer elkander; het stille fluisteren der eeuwige beloften, die het hart van zaligheid doen opspringen, en de lange droomeryen, hand in hand, over wederzydsche toekomst en geluk; wie kende nooit de teedere onrust, de inwendige streelingen, de balsemende bedwelming, die men liefde noemt!
Sedert Eliza, op eene bank, tusschen Hendrik en haren vader de oogen weder opende, tot op den huidigen stond, nu zy in de nachtelyke stilte, voor hare bedsponde knielt, heeft zy geweten wat het is te beminnen en is zy bemind geworden!
Zoo als de kwynende bloem, gelaefd door verkwikkenden dauw, onder de koestering der zon, den kelk voor een nieuw bestaen opent, zoo heeft Eliza's borst met de liefde een nieuw leven ingeädemd.
Haer hoofd heeft zich weder opgerigt. De kleur der jeugd, der gezondheid, is door den zoeten lach der liefde op hare wangen terug gebragt.
Alle gevaer van sterven schynt voorby.
Hendrik, die na hunne eerste ontmoeting, gelegenheid vond om byna elken dag Eliza te bezoeken, toonde ook zoo veel blydschap, wanneer hy hare krachten zag terug komen, dat het lieve kind, om hem te behagen had willen en wel had moeten herleven...
En het is te regt dat zy nu de toekomst kan tegen lachen.
Binnen weinig dagen zal haer leven door den band

{==14==} {>>pagina-aanduiding<<}
des huwelyks voor altoos aen het bestaen van Hendrik worden vereenigd.
Wat haer nu in de stilte der maegdelyke kamer zoo gelukkig maekt, is de liefdevolle weêrklank der stemme des geliefden, die heden, fluisterend en smeekend, haer gevraegd heeft of zy er in toestemt zyne bruid te worden.
Met den blos der zaligheid en der maegdelyke schaemte op het aenzicht heeft zy, ten antwoord, haer hoofd op des jongelings schouders verborgen - en dankbaer, heeft hy de lippen op haer voorhoofd gehecht!...
Zy hebben elkander den zoen der verloving gegeven!...
Echtgenoote worden! Geheel en gansch toehooren aen hem, dien men bemint!... Voor het aenschyn der wereld als zyne uitverkorene worden geëerbiedigd! op zynen naem mogen roemen!... Altoos, in gedurige uitstorting van dankbaerheid en liefde, aen zyn hart eene omhelzing en eenen steun vinden!..... Is voor elke meisjes ziel dit verlangen niet de zamenvatting van al wat zy op aerde verhopen kan?
Hoe schoon ook zyn de beelden, die voor Eliza's geest zweven!
Het stille, huiselyke leven, aen Hendrik's zyde, vertoont zich aen hare inbeelding, als eenen onafgebroken krans roozen, die gedurig zal verfrischt worden onder den adem der geheiligde zoenen - wier balsemende

{==15==} {>>pagina-aanduiding<<}
geuren door steeds vernieuwde, wederzydsche teederderheid moet bewaerd blyven.
Want, zy gevoelt het, hare liefde, hare zorgen zullen het geluk van Hendrik volmaken. Duizende plannen zyn reeds in haer liefderyk gemoed gevormd, om aen den beminden, wanneer zy hem zal toehooren, elken dag een nieuw blyk te geven van de zucht die in haer heerscht om hem te behagen.
En dan... Eens zal er een tyd komen... dat zy zal moeder worden!
Eliza bedekt haer aenzicht met beide handen; maer toch zy is vrouw - en alles wat in een vrouwen hart trillen kan, siddert van hemelsche verrukking by den weerklank in haer gemoed door die gedachte veroorzaekt.
En waerom zou zy niet mogen denken aen de blydschap, die Hendrik's schoon en ernstig gelaet zal ophelderen, wanneer zy hem eens de kleine, lieve vrucht haers lichaems zal aen de borst hangen?
Waerom zou haer hart niet mogen wegsmelten van geluk, wanneer zy op voorhand de omhelzing gevoelt, waermede haer echtgenoot zyn kind en de moeder er van, te zamen, aen zyn hart zal sluiten!
Zy, die vrouw is, weet immers dat liefde altoos nieuwe liefde voortbrengt - dat Hendrik haer nog dieper, nog inniger moet lief hebben, wanneer hem door haer een evenbeeld van hen beide zal geschonken worden!

{==16==} {>>pagina-aanduiding<<}

Waerom zou zy in hare ziel niet mogen juichen en volop den zegeprael der liefde genieten?
Morgen immers zal Hendrik's vader ten haren huize eene bruid voor zynen zoon komen vragen.
Eliza's vader zal toestemmen!... ô, Eene gansch nieuwe reeks van lachende gedachten komt voor haren geest op, nu zy overweegt, hoe de goede gryzaerd, dien haer als zynen grootsten schat lief heeft, zich over het geluk van zyne dochter verheugen zal...
Mymer voort, onervaren kind!... Geniet de zoete begoochelingen tot dat de vermoeijenis - die toch eindelyk ook door de schoonste droomen wordt voort gebragt - u in slaep doe sluimeren... En zelfs terwyl gy daer ligt en inslaept, dat de engelen der liefde der hoop, der jeugd, u rond het hoofd ruischen!
Het ontwaken, na de droomen van den tyd der twintig jaren, is dikwyls zoo smartelyk!




{==17==} {>>pagina-aanduiding<<}

II.

De volgende morgen vroeg, zat de koopman Devries, Eliza's vader, op zyn kantoor, lang voor zyne klerken waren gekomen.
Hy was gebogen over een groot kantoor-boek, dat voor hem op den lessenaer lag geöpend.
De oude koopman berekende tot welke som de bruidschat beloopen kon, dien hy aen zyne dochter ten huwelyk zou mede geven.
Hy had, den avond te voren, een briefje ontvangen, dat luidde als volgt:
‘De Baron van Teck biedt den heere Devries zyne beste groeten, en zal de eer hebben hem morgen

{==18==} {>>pagina-aanduiding<<}
te bezoeken, om over familie zaken te spreken.’
Mynheer Devries wist zeer wel wat dit briefje beteekende.
Hy had de liefde van zyn kind gekend, van de eerste dagen dat dit gevoel in haer was ontstaen.
Hendrik en Eliza beminden zoo gulhartig, zoo geheel en gansch, dat het minst ervaren oog tot in het diepste hunner ziel kon lezen.
En Mynheer Devries was niet onervaren. Integendeel.
Diepe rimpels in zyn verheven voorhoofd getuigden dat hy zich in gelegendheden had bevonden om de wereld van uit verschillende oogpunten te beöordeelen. Over gansch zyn aenzicht lag iets ernstig en zacht, waer uit men raden kon dat de man veel had gezien, veel had geleden, veel geworsteld.
Ofschoon zyne vaderlyke ziel haer verheugd had Eliza door Hendrik te zien beminnen; ofschoon de herleving van zyn kind door hem aen den invloed der liefde werd toegekend; ofschoon hy zyn bloed zou hebben opgeöfferd om Eliza gelukkig te maken - toch, terwyl hy de cyfers optelde, kwam allengs in zyne oogen iets somber. Hy wrong de vuisten toe met een pynlyk geweld, dat aen verwyt en zelfs aen gramschap geleek.
Eindelyk sloeg hy het kantoor-boek toe met smart en walg.

{==19==} {>>pagina-aanduiding<<}

‘Het zal myne schuld zyn zoo dit huwelyk mislukt! - mompelde de grysaerd, en het rood der schaemte klom tot op zyn gerimpeld voorhoofd - Wat zou er van Eliza geworden!... Lyden... verkwynen... sterven misschien!...
En het aenzicht met de handen bedekkende, liet hy het hoofd op de borst zakken.
De koopman wist dat de adelyke familie van Teck geene fortuin bezat. Integendeel, de eigendommen er van waren tot meer dan hunne weerde door schuldbekentenissen belast geworden, en de oude Baron zou waerschynlyk de dochter eens koopmans niet tot bruid voor zynen zoon hebben verlangd, indien hy niet veronderstelde dat die koopman over groote schatten beschikken kon.
De edellieden houden wel aen het verouderd voorregt der geboorte; maer toch, het goud is de God der eeuw, en bankbrieven hebben dikwyls - zelfs in de oogen van Barons - meer weerde dan brieven van adeldom.
Zulks wist Mynheer Devries.
Maer de koopman vreesde dat de huwelyks-gift niet voldoende zou worden geöordeeld. Ongelukkig was zyne fortuin sedert eenigen tyd grootelyks verminderd, uit oorzaken die hy niet mogt bekend maken.
Er bestond een geheim in zyn leven, dat hem het voorhoofd deed gloeden van schaemte.
Daerom had hy in het kantoor-boek alles, alles op-
{==20==} {>>pagina-aanduiding<<}
geteld wat hy bezat. Toch moest de eigendom, die hem over bleef, niet zoo zeer te verachten zyn; want na lange overweging, scheen eene strael van betrouwen, van hoop, in zyne ziel terug te keeren.
De uitgestrektheid der opoffering, tot welke hy had besloten, gaf hem misschien de voldoening der edelmoedigheid; - reeds kwam een glimlach op het eerbiedwekkende gelaet des ouderlings; - toen hy, op eens, met afgryzen, zich in zynen lederen zetel achter uit wierp, en geweld doen moest om eenen schreeuw van schrik in te houden.
Aen het venster, waer tegen de lessenaer was geplaetst, vertoonde zich het hoofd van iemand, wiens flikkerende, gryze oogen met duivelsche spotterny den koopman schenen te bespieden.
‘Goeden dag, lieve heer Devries! - zegde de nieuw gekomene met heessche, en toch fleemende stem, toen hy een oogenblik later het kantoor binnen trad - Hoe gaet het met mynen besten vriend?
‘Dag, Ward - antwoordde Eliza's vader, zonder tot den bezoeker op te zien.
En inderdaed het was niet aengenaem hem te beschouwen. Ward droeg op het gelaet byna al de kenteekens van verslensing, die door de gezamentlyke werking van den ouderdom en de ondeugd op menschelyke wezenstrekken kunnen gedrukt worden.
Fletsch en walgelyk hing er over de hoekige beenderen

{==21==} {>>pagina-aanduiding<<}
eene huid, met onregelmatige, getrokkene rimpels doorkerfd. Alle vleesch scheen van dit gelaet te zyn verdwenen, uitgenomen onder de oogen, waer gezwollene, purperkleurige diktens al te duidelyk betoonden dat de man, niet tegenstaende zynen gevorderden ouderdom, in slemperyen en grof zinnelyk genot zich uitputte. De vuile geelachtige kleur van het voorhoofd scheen de uitwaseming der onreine gedachten, die zonder verpoozing er onder moesten gebroeid worden. De kleur, de rimpels, de verslensing, waren des te meer terug stootend, daer Ward de gewoonte had aengenomen, de bleeke lippen tot eenen onophoudelyken grimlach te trekken, ten einde eene dubbele rei tanden te laten glinsteren, veel te hagelwit en veel te regelmatig om van den eersten tot den laetsten, niet even valsch te zyn, als de zwarte hairen der pruik, die hem den schedel bedekte.
‘Ik ben zeker dat myn vriend Devries zoo vroeg, in den morgend, zich aen myn bezoek niet verwachtte? - vroeg Ward met tergende beleefdheid.
‘Ik beken...
‘Dat de genoegelyke uitdrukking, die op uw aenzicht was, toen ik door het venster zag, er niet om mynent wille op was gekomen.
‘Gy begrypt dat zekere herinneringen door uwe tegenwoordigheid in my worden opgewekt.
‘Bah! - de lach des bezoekers werd wanluidend -

{==22==} {>>pagina-aanduiding<<}
Wat voorby is, blyft voorby!... Het is niet om over het verledene te spreken dat ik de eer heb u goeden morgend te komen wenschen.
‘Wat verlangt gy? - vroeg Devries, die op gloedende kolen scheen te zitten.
‘Verlangen!... Foei!... Ge vreest altoos dat ik u iets ga vragen. Dat is niet braef jegens eenen ouden vriend.
Ward, die zich in eenen zetel had neêr gezet, drukte op de laetste woorden met boosaerdig inzicht.
Die oude vriendschap, waer van hy gewaegde, moest hem eene schrikkelyke magt op den koopman geven; want de toon die hy nam, deed Devries het hoofd oprigten en den bezoeker aenstaren, zoo als men den beul moet bezien die nyptangen in orde brengt om u ten bloede te martelen.
‘Ziet ge! - ging Ward voort, de beenen over elkander kruisende, ten teeken dat hy zyn gemak nam en niet spoedig wilde vertrekken - Gy die thans als een voorbeeld van deugd en eer wordt geroemd, indien gy u dezen nacht met my in gezelschap had bevonden, op myn woord van eer, ik geloof dat ge uwe tegenwoordige gestrengheid zoudt vergeten hebben, om slechts de blyde dwaesheid onzer jonge jaren te gedenken.
‘Maer...
‘ô, Laet my u dat vertellen!... Wy waren een tiental

{==23==} {>>pagina-aanduiding<<}
woeste, jonge knapen..... Ik zeg jong; en ik maek geene uitzondering voor my zelve; want het hart, het hart is nog altoos zoo onstuimig als toen ik u leerde kennen... Wy waren toen beide ongeveer twintig jaren, niet waer, Mynheer Devries?...
Hy zweeg een oogenblik om het antwoord te wachten. Eliza's vader bleef roerloos en zwygend.
‘Het was dan feest dezen nacht! - ging Ward voort, ziende dat de oude koopman niet antwoordde - een echt feest!... Al de wynen die slechts goed zyn om den dorst van ordelyke menschen te laven, waren ter zyde gelaten. De Champagne alleen had de eer in ons gezelschap te blyven... Myne jonge vrienden wilden bewyzen dat ik - dien zy spottend grootvader noemen - benevens hen aen het vermaek niet zou weêr staen... Ja wel!... De Champagne, die slechts streelen kan, werd op zyne beurt ter zyde gesteld voor den Jamaïca Rhum, die brandt en verteert... De jonge heeren verbryzelden de roomers; de jonge heeren zongen, schreeuwden, tierden; de jonge heeren rolden onder de tafel!... Dat noemen ze plezier hebben!... My doet dat alles niets!... Ik heb zoo veel gedronken in myn leven, ik!... Gevoelt ge niet, vriend Devries, dat het schoon is de eer van den ouderdom zoo staende te houden?
Het was den ouden koopman onmogelyk eene beweging van walg terug te houden.
Dit gebaer ontsnapte niet aen de opmerkzaemheid

{==24==} {>>pagina-aanduiding<<}
van Ward. Zyne kleine oogen werden een stond fonkelend van gramschap; doch onmiddelyk kwam de gewoone grimlach op zyn aenzicht terug, en hy ging voort:
‘Ge zult zeggen dat eigen lof stinkt!.... Maer er is eene zeer zwarte schaduw aen het tafereel!... En daer ik uwe achting niet geheel en gansch wil verlieren, heb ik begonnen met den goeden kant te laten zien... Ge moet weten dat alvorens myne jeugdige vrienden dood dronken waren, wy gespeeld, nog al voor veel geld hadden gespeeld... Ik zou moeten gedenken dat de fortuin eene vrouw is, en dat zy geerne de jonge lieden toelacht... Ook heb ik verloren... Ge weet wel dat ik behendig genoeg ben om myn geld niet kwyt te geraken, wanneer ik het niet wil... Maer ditmael was ik eerlyk... In der waerheid, het is aengenaem ter goeder trouw het goud over de tafel te zien rollen... Het geeft iemand den schyn van vorstelyke grootheid wanneer hy, lachend, de slechte kansen van het lot ondergaet... De eerlykheid is eene schoone deugd!... Denkt ge niet, Mynheer Devries, dat de voldoening eerlyk man te zyn, al was het dan slechts voor eenen nacht, niet te veel kan betaeld worden met vyf duizend franken?
‘Gy hebt vyf duizend franken verloren! - en Devries wrong smartelyk de handen te zamen. - Gy komt my dit geld vragen!
‘Ik kom over de genoegens der eerlykheid spre-
{==25==} {>>pagina-aanduiding<<}
ken... Gy weet, by ondervinding, hoe zoet het is een rein geweten te hebben, en gy zult my goeden raed geven. Behalve de som die ik dezen nacht heb verloren, zyn er eenige andere schulden ten mynen laste... Men vindt menschen die zeggen, dat het de mode is zyne schulden niet te betalen; maer ik begin te gelooven dat die mode slechts door schurken kan gevolgd worden... Zyt gy niet van myn gedacht, vriend Devries?...
‘Ter zake, Mynheer!
‘ô, Zoo haestig niet!... Laet zien hoe veel ik zou noodig hebben om volkomen deugdzaem te worden?..
Ward telde op de vingeren.
‘Vyf duizend - mompelde hy - en vyf... tien... en twee... maekt twaelf... en eenige kleinigheden, waer aen ik niet denk... zegge vyftien duizend franken... Gy weet dat de deugd nooit te duer wordt gekocht, Mynheer Devries, en ik durf wedden dat ge my die som gaet leenen!
Devries verhief het hoofd; een bliksem van verontweerdiging was door zyne oogen gevlogen.
‘Gy komt op een slecht oogenblik - antwoordde hy - ik heb juist dezen morgend de optelling gemaekt van alles wat ik nog bezit. Het schoonste gedeelte myner fortuin is reeds door u verslonden geworden. Ik heb u veel, te veel geld gegeven. Gy kunt geene schulden hebben.

{==26==} {>>pagina-aanduiding<<}

‘Het is nogtans zoo, vriend! - antwoordde koelbloedig Ward, die zich weinig over dit begin van tegenstand scheen te bekommeren.
‘Weet gy wel vroeg Devries, de leunen van zynen zetel met de handen omklemmende - dat uwe dwingelandy onverdragelyk is?
‘Ha! indien gy het zoo opneemt... Ik meende dat een vriend, zoo als gy zyt, niets weigeren kon.
‘Ik ben beschaemd over my zelve!
Ward knikte het hoofd ten teeken van goedkeuring.
‘Gy begrypt niet wat ik zeggen wil. Ik ben beschaemd omdat ik de erfenis van myn kind in uwe braspartyen laet verzwelgen.
‘En gy hebt lust my door uwe knechten buiten de deur te doen werpen. Goed!.... Maer uw gezond oordeel en uw braef gemoed zeggen dat de armoede nog boven de schande te verkiezen is.
‘De schande!... Ja, ik weet het!... Ik heb het ongeluk gehad u te leeren kennen, toen ik nauwelyks de jongelingsjaren had bereikt... Gy hebt er u alsdan een helsch vermaek van gemaekt in myne onervare ziel kwade driften op te wekken en ze te streelen.... Gy hebt my met u in eenen draeikolk van vermaken mede gesleept... Toen myne beurs was uitgeput - de uwe was het sinds lang - hebt gy my zoo verre gebragt dat ik eene misdaed, eene lafheid beging.
‘Gy hebt gestolen!

{==27==} {>>pagina-aanduiding<<}

‘Niemand weet het hier te lande... Wy bevonden ons toen in Spanië... En zelfs indien men het wist, de wereld zou door myn gedrag sedert veertig jaren zyn bevredigd geworden.
‘Beproef het! - de valsche tanden van Ward knetterden op elkander - Laet den sluijer vallen die uw vroeger leven bedekt en gy zult zien wat de wereld zal zeggen!... Het geld, dat gy bezit, zou u misschien kunnen troosten; maer uwe lieve dochter, uwe lieve juffer Eliza, gy vergeet haer, Mynheer Devries!... Gy vergeet dat de schande op haer zou terug vallen en de wereld haer als eene verpeste zou haten en vlugten!... Gy vergeet dat het kind verantwoordelyk is voor den vader!
‘Gy zyt een slecht mensch!
‘Ik slecht!?... Gy spot... Over vyf jaren kwam ik by toeval in deze stad. Ik was arm, tot bedelens toe arm. Myne voeten raekten door de versletene schoenen de kasseien der straet. Ik had honger, en kon het stuk brood benyden dat men eenen hond toewerpt... Zekeren namiddag zag ik - ik kon nauwelyks myne oogen gelooven - ik zag den vriend myner jonge jaren, in een prachtig rytuig gezeten; hy had schoone peerden; alles getuigde rond hem van weelde, van rykdom!... Een slecht mensch zou zich door nyd en afgunst overmeesterd gevoeld hebben!... Hy zou hebben geschreeuwd: - de man in dit rytuig, dáér, is

{==28==} {>>pagina-aanduiding<<}
ryk; hy schynt eerbiedweerdig; welnu, die man heeft niet meer regt om geëerd te worden dan ik!... Die man is... en een slecht mensch zou het geroepen hebben, zoo luid hy kon, wat gy zyt, Mynheer Devries!
‘Ik had u als eenen straetschender doen aenhouden. Niemand zou u geloof hebben gegeven!
‘Och! de menschen hooren zoo geern kwaed van hunnen evennaeste! - de lach van Ward bragt het koude zweet op het voorhoofd des koopmans - Het zou zoo belangryk geweest zyn te vernemen dat de geëerde, deugdzame Devries eens den straetlooper Ward boezemvriend had genoemd.
‘Het is een titel van eer zich uit de vernedering, uit de schande weder te kunnen verheffen!
‘Bah! eerlyk zyn, werkzaem, volhardend, dat is niet aerdig!... Maer te hooren dat iemand, dien men tot nu toe verpligt was hoog te achten, vroeger naest Ward op de bank der beschuldiging had gezeten; te vernemen dat de vernuftige Mynheer Devries vroeger een dommerik was, die zich had laten veroordeelen, terwyl zyn vriend, verstandiger dan hy, was vry gekomen; bewyzen te krygen dat de ryke koopman zich in de kunst van geld te winnen tusschen galeiboeven had volmaekt: - dat zou zonderling hebben geklonken, dat hadde de menschen doen luisteren!
‘Ik kon antwoorden dat de zonde myner jeugd aen dwaze onervarenheid, en grootendels aen booze vrienden

{==29==} {>>pagina-aanduiding<<}
was toe te schryven - dat er buitengewoone geesteskracht noodig is om, na de onteerende straf, eene weerdige plaets in de wereld terug te winnen - dat ik uit de gevangenis gekomen, van land tot land heb gereisd en, in het zweet myns aenschyns, de eerste stukken geld heb gewonnen, die door God zyn gezegend en tot grondslag aen myne fortuin hebben gediend.
‘De nydigaerds zouden gezegd hebben: - wat moet die Mynheer Devries toch veel menschen hebben bedrogen om zoo ryk te worden, vermits hy een dief is!
De koopman rigtte zich op, dreigend en grootsch.
‘Eens gestolen, altoos dief! - vervolgde Ward - Het vonnis alhoewel in den vreemde uitgesproken, alhoewel het u gelukt is die geschiedenis hier geheim te houden, dit vonnis bestaet niet te min... Gy moet zoo kwaed niet zien, beste vriend!... Het is u bekend dat ik een onbetwistbaer bewys kan geven!... Gy zult u pyn doen met uwe vuisten zoo hard toe te wringen, en het is onnoodig!... Het verdrag der vriendschap, tusschen ons gesloten, is immers door het yzer van den beul op uwen schouder geteekend!... dáér... Laet eens zien, als het u belieft, Mynheer Devries?... Kan men na veertig jaren het brandmerk nog onderscheiden?
Ward's vinger bleef naer den schouder van den grysaerd uitgestrekt.

{==30==} {>>pagina-aanduiding<<}

De koopman viel in zynen zetel terug; hy bedekte zich het aenzicht met beide handen.
‘En merk wel op - ging Ward voort - dat uwe kansen sedert vyf jaren nog zyn verminderd. Men weet thans dat Ward uw vriend is, en indien het ook te weten komt dat hy eenige kleine zonden op het geweten heeft, waeraen de menschen leelyke namen geven, zal men het spreekwoord toepassen: met wien men verkeert wordt men geëerd.
Devries bleef als versteend. Ward haelde verachtend de schouders op; hy meende zynen tegenstrever volkomen te hebben verplet.
Het gevoeligste van het hart des vaders was inderdaed door de bedreiging tegen Eliza gewond geworden.
De oude koopman beminde zyn kind met eene liefde waer in al de gevoelens, al de krachten zyner ziel waren zamen getrokken. Zoo veel mogelyk van de wereld af gezonderd, had hy in de dochter, welke onder zyne zoenen was opgegroeid, gansch het geluk, gansch het doel zyns levens geplaetst. Wanneer het onteerende geheim zyner vroegere dagen al te pynlyk hem in het hart knaegde, kon den zoeten blik van het aenbedene kind, dat hem eerde en lief had, kon de zachte stem, die hem vader noemde, het verledene, om zoo te zeggen, uit wisschen. De liefde, de eerbied zyner dochter herstelden hem in het gevoel der

{==31==} {>>pagina-aanduiding<<}
volle weerdigheid van mensch. En meer dan eens, wanneer hy in lange omhelzing haer aen de borst drukte, waren tranen van dankbaerheid hem uit de oogen gesprongen.
Devries beminde zyn kind meer dan een gelukkig mensch beseffen kan. De liefde is nooit dieper, nooit oneindiger dan wanneer zy te midden der smart ontstaet.
De geboorte van Eliza had aen hare moeder het leven gekost. Devries had slechts een jaer de liefde mogen genieten der echtgenote, aen welke hy voor zyn huwelyk, knielend, zyne geschiedenis had bekend, en die wel had willen toe stemmen in hare armen hem op te rigten. Sedert de dood dier vrouw was elk oogenblik zyns levens aen het zwakke kindje toegewyd geworden. De ziekelyke toestand, die Eliza had overvallen, de gedurige vrees van den zoeten schat te verlieren, de zorgen waer mede hy haer omringde, dit alles had het vaderlyke gevoel duizendvoudig verteederd.
En thans - dat de blos der gezondheid, der jeugd, hare schoonheid was komen voltoeijen, dat de vreugd der liefde uit hare blauwe oogen de toekomst tegenlachte en zyn vaderlyke hoogmoed tot het hoogste punt van geluk was gestegen; - thans kon een enkel woord, door Ward gesproken, haer bestaen verbryzelen.
Wat smarte, wat schaemte indien zy vernemen moest

{==32==} {>>pagina-aanduiding<<}
dat men het regt heeft haren vader bedrieger, booswicht, gebrandmerkte galei-boef te noemen!
Hoe zal zy weêrstaen aen de algemeene verachting die op het kind van den misdadige weegt?
Wat zal er van haer geworden, indien de adelyke familie van Teck de echtverbindtenis met de dochter des veroordeelden als eene schande verwerpt?
De arme vader gevoelt het dat de dood beter ware voor zyn kind dan die oneer!
En Ward zit daer, altoos met den kouden blik op Devries gevestigd, koelbloedig een antwoord wachtende.
Mogt de boete alleen op het hoofd des gryzen koopmans terug vallen, hy zou niet zwak zyn. De erfenis van Eliza zou aen Ward niet worden ten prooi gegeven.
Maer de vader heeft zyn kind te redden.
De veiligste toevlugt die hy haer bezorgen kan, is aen de borst van eenen echtgenoot, die haer bemint, en dien zy lief heeft...
Later zal Devries, hetzy gelyk door welk middel, zich aen de vervolgingen van zynen vyand onttrekken.
Hy kan vlugten... Het is waer, hy zou het geluk zyner Eliza niet mogen bywoonen; hy zou op zyne jaren alleen, gansch alleen in vreemde streken gaen dolen; hy zou nooit de kinderen mogen kennen, die eens aen zyne dochter den naem van moeder zullen

{==33==} {>>pagina-aanduiding<<}
geven!... Maer wat geeft het!... Eliza zal gelukkig worden!
Devries wierp op Ward eenen blik van zegeprael.
Hy had eene beslissing genomen. Zyne fortuin geheel en gansch zal tot den bruidschat dienen. Indien het stilzwygen van Ward nog eenige dagen verzekerd blyft, wordt hy onmagtig.
De koopman stond regt, nam op een der schabben van het kantoor een bewys-boek, en zonder een woord te spreken, zette hy zich terug aen den lessenaer, om een mandaet op zynen bankier te schryven, voor de vyftien duizend franken, die door Ward werden geëischt.
De schelm naderde op de tippen zyner voeten om te kunnen lezen wat door Mynheer Devries werd geschreven.
Welk belang er ook voor Ward in het schrift was dat door Mynheer Devries werd gevormd, toch, zyne oogen hadden sinds lang de gewoonte genomen alles te onderzoeken, wat in hun bereik kwam, en weldra hadden zy het briefje ontdekt, dat door Hendrik's vader aen den koopman was geschreven.
Ward erkende het adelyk blazoen der van Tecks, dat op den zegel was geprent; en een nydige trek kwam zyne lippen ploeijen.
Hy strekte de knokkelige hand uit, en met de behendigheid van eenen gauwdief, had hy het papier ontfutseld.

{==34==} {>>pagina-aanduiding<<}

Daer het slechts een paer regels bevatte, had Ward den inhoud gelezen en het briefje terug op den lessenaer geworpen, voor dat Devries zich omwendde om hem het bewys te overhandigen.
Buigende aenveerdde Ward het schrift, stak het zorgeloos in eenen der zakken zyner ondervest, en koel als of er niets gebeurd ware, ging hy de plaets in zynen zetel hernemen, op nieuw de beenen over elkander kruisende, om te betoonen dat zyne zaken niet waren afgedaen.
Devries bezag hem ondervragend.
‘Zeg eens, lieve vriend, - vroeg Ward - is het waer wat men in de stad verhaelt, dat uwe juffer Eliza wilt gaen trouwen?
De toon dier woorden was zoo oneerbiedig en tergend, dat de zware, gryze wenkbrauwen des koopmans zich te zamen trokken.
‘Het is niet braef mij niet te hebben geraedpleed - ging Ward voort.
‘Mynheer! - Devries stond regt, trotsch en vergramd - Ik geef u geld; maer het is niet omdat gij u met myne familiezaken zoudt bemoeijen!
‘Men verliert de weerde eener weldaed met ze aen iemand te herinneren! - antwoordde Ward, vriendelyk tegen Devries knikkende - Maer ik wil het niet kwalyk nemen. Ik zal u zelfs goeden raed geven. Is de toekomende bruidegom niet een zekere jonkheer van Teck?
‘Dan!

{==35==} {>>pagina-aanduiding<<}

‘Ach! de Baron van Teck is een mager beestje - Ward deed met den duim en den wysvinger de beweging, die in alle beschaefde landen der wereld geld beteekent. - Ik dacht dat gy slimmer waert, vriend Devries!
De diepe rimpels op het voorhoofd des koopmans fronsten zich meer en meer te zamen; de blik dien hy op Ward vestigde, werd strak en brandend. Het was duidelyk op het schoone, vertoornde gelaet des grysaerds te lezen, dat de gloed van al de driften, die tydens zyne jonkheid hem in den dwarlkolk der vermaken, der driften, had doen bezwyken, noch door den ouderdom, noch door de gewoonte van een afgezonderd leven, geheel en gansch was kunnen verdoofd worden. Ook was de verontweerdiging van den ouden man nog te vreezen.
Doch Ward scheen er een boos vermaek in te scheppen de gramschap, die in de borst des vaders opwelde, niet te willen bemerken.
‘Gy hebt zoo even gezegd - ging hy voort - dat ik een deel uwer fortuin heb op gedaen; welnu, dit huwelyk moet u van een ander, en een groot deel berooven. Hoe veel zal er u over blyven?
‘Wat gaet u dat aen!
‘Maer, Mynheer Devries, gy kunt dan niet meer rekenen, lieve vriend! Alles wat gy ten bruidschat geeft, ben ik kwyt, myn beste!... Wat zou ik gaen doen, wanneer gy geene kas meer had, waerin ik

{==36==} {>>pagina-aanduiding<<}
putten kan!... Och, arme! Ward zou nog slechte dagen beleven!.... Maer zoo gy de zinnen verloren hebt, Mynheer Devries, dan toch heeft Ward verstand voor twee!
Ditmael was de onbeschaemdheid zoo groot dat Devries een oogenblik verstomd bleef.
‘Welhoe! - hernam Ward - Gy hebt eene dochter - een schat, een perel van een meisje - gy schenkt haer weg aen den eersten den besten kalen jonker, en gy zoudt op den koop toe bergen gouds geven!... Dat is gekheid!... Dat zal niet gebeuren!
Ward maekte eene buiging en wilde vertrekken; maer de oude koopman greep hem by den arm, hield hem terug, en zegde met eene stem, die beefde, alhoewel de toon vol was van plegtigheid.
‘Gy hebt my de slechte kennis die ik met u gemaekt heb, toen ik een jongeling was, duer doen betalen. Gy hebt my geld, veel geld afgestroopt... Ik heb my onderworpen... Gy zyt my de rust komen ontnemen, die ik door een eerlyk bestaen van veertig jaren byna gansch had herwonnen... Ik heb de boete myner zonde met geduld verdragen... Maer myn kind, het geluk, het leven van myn kind zult gyniet aenraken!... Ha! gy denkt dat ik een lafaerd ben geworden, omdat ik voor u het hoofd heb gebogen!... Wees voorzichtig!... Ik bemin myne dochter, zoo als gy niet begrypt dat men beminnen kan!..... En indien er om harent

{==37==} {>>pagina-aanduiding<<}
wille eene worsteling tusschen ons moet ontstaen, is niet te voorzien wat er gebeuren zal.... De tieger bemint zyne kleinen - en om myne dochter tegen u te verdedigen, zou ik een tieger worden!
‘Gy bedreigt, dus gy zyt bang! - zegde Ward, zich uit de hand van Devries los wringende.
‘Ik verwittig u!
De twee mannen zagen elkander in de oogen als om hunne wederzydsche magt te beproeven. Ward was afschuwelyk van nyd en gramschap. Zyne gryze oogen werden glasachtig als die eener slang. Hy lachte meer tartend, meer dreigend dan ooit.
‘Gy zyt in eene kwade luim! - zegde hy - Maer gy zult nadenken... Ik zal terug komen.
‘Ga dan!
Ward verliet het kantoor, aen de deur nog buigende met nydige beleefdheid.



{==38==} {>>pagina-aanduiding<<}

III.

Ward was sedert meer dan eene halve uer vertrokken en nog zat Mynheer Devries, het hoofd ten gronde buigende, toen de deur van het kantoor op nieuw werd geöpend, zoo zachtjes dat de koopman uit zyne mymery niet werd opgewekt.
Ditmael was de verschyning lachend en schoon.
Het hoofd van een meisje, verlicht door de stralen der morgendzon, maer nog meer verhelderd door geluk en jongheid, stak zich binnen de kamer. Twee hemelsch blauwe oogen staerden schalks in het vertrek rond, onderzoekend of er geen belet was. Dan deden de kleine, ligte voeten van het meisje eenen stapvoorwaerts.

{==39==} {>>pagina-aanduiding<<}
Daer de oude koopman nog altoos voor den lessenaer gebogen zat, naderde de nieuwe bezoekster, op de teenen, tot achter den lederen zetel, en op eens, met eenen kleinen schreeuw van blydschap, wierp zy hare armen om den hals des grysaerds; boog zoo ver mogelijk over hem heen, en gaf eenen zoen op zyn voorhoofd, zoo luid dat het door gansch de kamer weer klonk.
De gedachten, in welke Devries verzonken was, moesten pynlyk zyn; want de liefderyke verrassing deed hem verschrikken; hy sprong verwilderd regt, sidderend door gansch zyn lichaem.
Toch toen hy zyne dochter erkende, was het met eenen stillen droeven glimlach dat hy haer den goeden morgend wenschte.
‘Ha! Ha! ik heb u weêr moeten betrappen, vader! - zegde Eliza, en zy maekte een dier gebaren, half spelend half ernstig, waer van de vrouwen alleen het geheim schynen te kennen - Altoos denken! Altoos werken!... En bang worden van uwe dochter wanneer zy u omhelst!
‘Ik had u niet gehoord, Eliza.
‘Dat het niet meer gebeure! - en met lieve, streelende beweging verhief zy dreigend den wysvinger - Die leelyke cyfers mogen zoo vroeg het hoofd van mynen vader niet kwellen.... Verstaet gy, Mynheer!... Of!

{==40==} {>>pagina-aanduiding<<}

‘En dan! - vroeg Devries, die geweld deed om te kunnen lachen
‘Dan! -
Zy sloot den ouden vader in hare armen, trok zyn hoofd op hare borst, en toen hy zich tot haer boog, gaf zy hem eenen nieuwen zoen, misshien min luidruchtig dan de eerste, doch zeker niet min gevoelvol.
Het menschelyke hart zal soms de grootste bitternis, het grievendste lyden verkroppen, terwyl een enkel zacht woord, een enkele zoete blik, de maet van het geen men gevoelen kan, doet over vloeijen.
Mynheer Devries had veel geleden - en nu de liefdevolle groet van zyn kind hem kwam herinneren dat er een wezen op aerde bestond door hetwelk hy uit ganscher ziele werd bemind, nu werd het hem onmogelyk de traen terug te houden, die hem, terwyl hy de maegd aen zyn hart hield, uit de oogen brak.
Eliza zag het dat haer vader weende!
‘Vader! - zegde zy, en gansch hare ziel was angst en droefheid geworden - Er is iets dat u doet lyden!... Heb ik u mishaegd, vader!... Heb ik misdaen met zoo dwaes hier te komen?
De oude man schudde langzaem het hoofd.
‘Het is my altoos aengenaem u te zien! - antwoordde hy - Maer ik moet u spreken, Eliza! over gewigtige zaken... Wilt gy in eene kamer komen, waer wy min zullen gestoord worden dan hier?

{==41==} {>>pagina-aanduiding<<}

Nooit nog had Eliza haren vader op dien zachten, maer droeven, byna plegtigen toon tot haer het woord hooren voeren. Het hart joeg haer van angstig voorgevoel toen zy hem volgde.
‘Zet u neder hier nevens my! - de oude man schoof zynen zetel digt by dien van zyne dochter, - Gy moet niet verschrikken, Eliza!... Het is voor uw geluk dat ik my met u wil onderhouden.
Het meisje had plaets genomen, en bleef wachten.
‘Mag ik vragen - begon Devries - waerom de blydschap zoo buitengewoon helder uit uwe oogen blonk, toen gy daer even my den morgendgroet hebt gebragt?
Het meisje had de gewoonte niet de waerheid te verbergen; zy stamelde:
‘Ik weet, vader, dat heden ons goede vrienden zullen bezoeken.
‘Mynheer Van Teck en zyn zoon, Hendrik?
Eliza werd blozend. Haer antwoord was een enkele hoofdknik.
‘Gy weet ook met welk inzicht de oude heer ten onzent zal komen?
Byna onverstaenbaer was het antwoord:
‘Hendrik heeft het my gezegd, vader!
Het was dus te laet. Al de vooruitzichten en al de verlangens eener beminnende maegdenziel hadden ich van Eliza meester gemaekt. Zy waende haer ten

{==42==} {>>pagina-aanduiding<<}
hoogsten trap der zaligheid. En het was onmogelyk geworden haer langzamer hand tot een ongeluk te bereiden. Devries besloot onmiddelyk ter zake te komen.
‘Ik heb wel gezien - zegde hy - dat Mynheer Hendrik u lief is... Ik wil dit gevoel niet afkeuren... Maer gy zyt nog zoo jong, Eliza, en het huwelyk is zulke gewigtige zaek... In den ouderdom van twintig jaren is de liefde een gulden droom; maer het huwelyk volbrengt niet altoos de beloftens er van: het brengt soms ontgoocheling en smart.
De blauwe oogen van Eliza openden zich wyd en strak van vrees.
‘Myn hoofd is grys geworden in de ondervinding ging Devries voort - en ik heb ernstig overwogen. Ik zie dingen voor uit, waer aen gy nooit hebt gedacht.
Hadde een doodsvonnis het meisje bedreigd, zy kon niet bleeker geworden zyn dan zy het werd op dit oogenblik.
‘Vader! - vroeg zy - is er een schrikkelyk ongeluk dat my bedreigt?
‘Ik zeg dat niet.
‘Maer wanneer men bemint, vader! gevoelt men dat de liefde alleen meer voldoening moet geven, dan door al de tegenkantingen der wereld kan ontnomen worden!... ô, vergeef het my dat ik zoo spreken durf!... Maer gy zyt zoo goed, vader! - en ik bemin Hendrik zoo innig, zoo geheel en gansch!... Een vriendelyk

{==43==} {>>pagina-aanduiding<<}
woord van hem zou my alles, wat lyden is, doen vergeten... Ik beef, als of myn hart moest breken.
‘Er zyn hinderpalen van verscheiden aerd... Zoo ik verlangde myne Eliza nog niet te verliezen? Zou de liefde van uwen vader niet voldoende kunnen zyn voor uw geluk?
Eliza zakte neder, geknield, aen de voeten des ouderlings. Zy drukte zoenend zyne handen aen hare lippen; hy voelde dat die handen bevochtigd werden door de tranen die over hare wangen vloeiden.
‘Kind lief! - sprak de vader voort - zoo gy met my wilde blyven, ik beken dat het my zeer onaengename onderhandelingen met den Baron van Teck zou sparen... Wie weet of de tegenwerpingen van hem niet zullen komen... of Hendrik zelf...
Alsof er Eliza eene slang in het hart had gebeten, rigtte zy in eens haer op. Hare oogen, die tot nu toe met maegdelyke zedelykheid ten gronde hadden gezien, vestigen zich verwilderd op den vader. Haer aenzicht nam eene uitdrukking van kracht: de kracht der wanhoop, die de zachtste gelaetstrekken tot hoekige, scherpe lynen kan vertrekken. Krampachtig greep hare hand den arm des ouderlings; met hygende stem vroeg zy:
‘Vader! gy wilt my niet doen verstaen dat Hendrik ontrouw is geworden, dat Hendrik my niet bemint!... Neen, neen!... Ik gevoel wel dat zyne liefde opregt

{==44==} {>>pagina-aanduiding<<}
is!.... Vader! gy twyfelt immers niet aen Hendrik's liefde?... God! - en zy verhief de zamen gewrongene handen boven het hoofd - God laet alles wat ongeluk is op my neêrvallen, maar dat Hendrik my beminne!.. dat Hendrik my liefhebbe... en ik zal niet klagen!....
Devries verschikte. Die uitroep kwam zoo diep uit Eliza's ziel; de overspanning van haer gevoel was zoo groot als of de uitboezeming er van al de vezels van haer hart moest verbreken. Devries nam zyne dochter in de armen, liet haer hoofd aen zyne borst rusten, en troostend zegde hy:
‘Eliza, ik geloof dat Hendrik een brave jongeling is... maer er zyn in het maetschappelyke leven van die noodzakelykheden welke gy niet kent.... Het is my misschien onmogelyk met den Baron over een te komen.
‘Ik zou voor u op myne knien liggen!... Ik zou u zeggen dat ik Hendrik bemin! dat ik hem met ziel en lichaem, met alles wat in my van liefde spreken kan, voor eeuwig beminnen zal!... Vader! ik zou voor u op den grond kruipen; ik zou... ô, ik weet niet wat ik doen zou, om uwen zegen over ons beide af te smeeken!...
‘Maer gy verstaet my niet, Eliza! - en de stem van Devries was verdoofd door de snikken die hy in zyne borst terug drong - Gy weet wel dat ik myn bloed zou geven om u gelukkig te zien!... Maer ik kan toch niet meer doen dan in myne magt is...

{==45==} {>>pagina-aanduiding<<}

‘Ik zal u gelooven, vader!... ik moet het hoofd buigen... en God zal medelyden met my hebben.... Hy zou myne smart niet lang laten duren....
‘Eliza!... spreek toch zoo niet! Gy zoudt leven, leven voor my, Eliza!
‘Ach gy weet wel hoe innig ik u lief heb! - antwoordde het meisje, terwyl zy weenend aen de borst des ouderling hing. - Zoo lang ik Hendrik niet kende, heb ik gedacht dat het onmogelyk was meer liefde te gevoelen, dan die ik mynen vader toe draeg! Nu nog zou ik zonder aerzelen my opofferen om hem eene droefheid te sparen. Maer ik weet, vader, dat myn lyden, myne dood, voor u de grootste aller smarten zou zyn - en men is niet meester te leven wanneer men wil!....
De snikken hadden hare stem onderbroken.
‘Vergeef het my, vader - bad zy, ziende dat de tranen over de wangen des ouderlings vloeiden - vergeef het dat ik u pyn doe!... Maer God moet het zoo gewild hebben!... Toen ik Hendrik de eerste mael ontmoette, en hy, te midden van eenen dans, slechts een oogenklik my had toegelachen, voelde ik myn lichaem bezwyken, zoodra hy zich van my verwyderde - en nu, indien hy my verlaten moest, nu myne ziel zyne liefde met lange teugen heeft ingedronken, nu ik de verrukking heb gekend honderde malen my door hem zyne beminde te hooren noemen! nu, vader! zou het grootste geluk

{==46==} {>>pagina-aanduiding<<}
voor my zyn in eens onder den slag te worden verplet! Het lyden der eenzaemheid, der herinneringen zou te pynlyk, te knagend zyn.... en het zou toch niet dan in den dood eindigen!... Ween niet vader!... Ach! ik ben reeds zoo ongelukkig!...
Middelerwyl had er een rytuig aen de wooning van Mynheer Devries stil gehouden. Er werd aen de poort gebeld. Een dienaer kwam den ouden koopman verwittigen dat de Baron van Teck daer was, om een bezoek af te leggen.
Devries gaf zyne dochter eenen laetsten zoen op het voorhoofd.
‘Heb betrouwen, Eliza - zegde hy - Het zal aen mij niet afhangen zoo gy niet gelukkig wordt!
Het meisje ging wankelend in de kleine kamer terug, die den avond te voren met zulke liefdevolle, heilryke droomen was vervuld geweest. Zy wierp haer op eenen stoel en bleef, weenend, met haer hoofd tegen den muer liggen.
In tusschen tyd had Devies den Baron van Teck in eene der prachtige zalen zyner wooning ontvangen.
Baron van Teck, niet tegenstaende zynen adelyken tietel, was een zonderling personnaedje. Zyn lang, mager lichaem stak als verloren in een breed, pelsen overkleed. Boven de dierenhuid, waer in hy was gewikkeld, vertoonde zich op den styven, witten halsdoek, een hoofd met wezenstrekken, scherp als een mes en

{==47==} {>>pagina-aanduiding<<}
bleek als marmer. - Hy verhief dit hoofd met zoo veel hoogmoed, als of hy zich aen ieders bewondering wilde ten toon stellen; en nogtans vormden het dorre lichaem, het langwerpige aenzicht, de ingekrompene lippen, de gekromde neus, en de diep ingezonkene oogen, een geheel zoo leelyk, dat men in tegenwoordigheid van den Baron zou gelachen hebben, indien men niet den afkeer hadde gevoeld, die door het zien van eenen roofvogel wordt opgewekt.
De familie der van Tecks was hoegenaemd niet ryk. Hunne fortuin had zich grootelyks ingekrompen tydens de gebeurtenissen van het einde der achttiende en het begin der negentiende eeuw. Daer en boven had de huidige Baron het verstand niet getoond, wys en zedelyk te leven van hetgeen hem door zyne ouders was overgelaten.
Zoodra hy in bezit der beperkte erfenis was gekomen, had hy de levenswyze der groote heeren van vroegeren tyd willen navolgen.
In zyne peerden, in zyne jagthonden, in zyn kasteel, in onzedigheid, in alles, was door van Teck eene pracht boven zyn vermogen ten toon gespreid.
Het gevolg er van was geweest dat de Baron op zekeren tyd niets meer bezat en met schulden was overladen.
Dan had de verarmde edelman een redmiddel gezocht in het huwelyk. De dochter van eenen schatryken

{==48==} {>>pagina-aanduiding<<}
beenhouwer was door hem tot echtnenote genomen.
Gelukkig dat die vrouw niet lang had geleefd; want het goed, door haer ten huwelyk mede gebragt, was langs denzelfden weg als de adelyke nalatenschap der van Tecks verdwenen.
Sedert leefde de baron op krediet. Meer dan een eenvoudig mensch was door hem bedrogen geworden; maer het was hem tot nu toe gelukt uitvlugt op uitvlugt te vinden - en daer hy steeds een schoon buitengoed bewoonde, was van Teck veilig gebleven onder de bescherming, die door de wereld aen ryk zynde, of ryk schynende bedriegers verleend wordt.
De baron had niet vergeten welke hulpbronnen hem in den tyd door zyn huwelyk waren aengebragt geworden.
Ook beschouwde hy de onderhandeling, die hy met Eliza's vader moest aengaen, als een spel, waervan de kansen ten zyner profyte konden aengewend worden.
Hy had vast besloten door het een of ander middel zich meester te maken van een deel der huwelyksgift die aen zynen zoon moest worden verleend.
Daerom hield hy de oogen onderzoekend op den koopman gevestigd. De krachtige, eerbiedwekkende uitdrukking, die het aenzicht van Devries kenmerkte, kon den Baron niet volkomen gerust stellen; want er kwam eene beweging van ongeduld in zyn lichaem, die hy

{==49==} {>>pagina-aanduiding<<}
te vergeefs onder de uiterlyke vormen der beleefdheid poogde te verbergen.
‘Mynheer Devries - zegde hy, na in den zetel tegen over den koopman te hebben plaets genomen - het zal u niet onbekend zyn dat onze kinderen eene wederzydsche genegendheid voor elkander hebben opgevat. Myn zoon, Hendrik, roemt uwe mejuffer Eliza als een engel van goedheid. Eene verbindtenis tusschen myn Huis en uwe familie zou my hoogst aengenaem zyn. Ik kom, in den naem van mynen zoon, voor hem de hand van Mejuffer Eliza vragen.
‘Wy zyn hoogst vereerd door die aenvraeg - antwoordde Devries - Ik heb geen vuriger verlangen dan onze kinderen zamen gelukkig te zien.
‘Dat is dus eene afgedane zaek - en de Baron reikte den koopman de hand toe, niet zonder eenen ligten toon van beschermende grootheid.
Doch het groote punt was nog te beslissen, en hy ging voort:
‘Ik ben verheugd dat myn zoon zyne liefde op eene juffer gevestigd heeft zoo beminnelyk en zoo braef die de eer van myn Huis zal staende houden. Hendrik voert eenen schoonen naem; gy zyt bekend, Mynheer Devries, als een der weerdigste kooplieden onzer stad. De eerlykheid is ook een adel.
In plaets van het woord, eerlykheid, had het woord, geld, den Baron op de lippen gelegen; maer hy voelde

{==50==} {>>pagina-aanduiding<<}
in tyds het onbetamelyke dier gedachte en veranderde de uitdrukking er van.
Devries begreep zeer wel het inzicht. Hy beet zich op de lippen en antwoordde:
‘Ik zie de vereeniging met zoo veel genoegen, dat ik van mynen kant alles doen zal wat in myne magt is, om aen het jonge huwelyk een bestaen volgens zynen staet te bezorgen.
‘Daer was ik zeker van!
‘Nogtans is het myne pligt u bekend te maken dat de fortuin die ik bezit, niet groot is.
‘Nu, nu, men kent uwe grootmoedigheid! - en van Teck haelde ligtelyk de schouders op.
Hy was gewoon de menschen naer zyne eigene inborst te beöordeelen; en dacht dat Devries wilde slim zyn, om zoo weinig mogelyk te moeten geven.
De wending, die het gesprek nam, maekte den koopman beschaemd. Hy kwam in eens ter zake, en zegde:
‘Mynheer Van Teck, ik kan dry honderd duizend Franken aen myne dochter schenken. Denkt gy dat die som voldoende is?
De Baron was ervaren genoeg in het rekenen, om zonder aerzelen te antwoorden:
‘Dry honderd duizend Franken... aen vier ten honderd.... geeft jaerlyks twaelf duizend Franken.... Het is niet veel om van te leven!

{==51==} {>>pagina-aanduiding<<}

Het was nogtans alles wat Eliza's vader, volgens de berekening door hem dezen morgend gemaekt, kon by een zamelen, behalve eene zekere som, die hy zich voorbehield om Ward tydelyk te doen zwygen.
Die onderhandeling moest hem pyn doen; want hy antwoordde kort weg:
‘Ik zeg u, Mynheer, waer over ik beschikken kan.
De Baron had meer verwacht. Hy drukte ongeduldig den voet op den vloer. Aenhoudende hernam hy:
‘Ik weet wel, zoo als het spreekwoord zegt, dat men zich niet moet ontkleeden, voor al eer men gaet slapen... doch een ryk man, als gy, Mynheer Devries, zou meer kunnen doen.
De koopman, die alles, alles opofferde ten voordeele van zyn kind, voelde zyne weerdigheid diep gekrenkt.
‘Het doet my spyt, heer Baron! - antwoordde hy - dat myn aenbod u niet gansch voldoende schynt; maer ik kan niet handelen over het huwelyk myner dochter, zoo als over het verkoopen van Koffy of Ryst, by af- en opbod!
De edelman gevoelde het scherpe der les. Om zyne vernedering te maskeren, zegde hy met hoogmoed.
‘Dat de jongelieden zich gansch overgeven aen de gevoelens des harten, niets beters, Mynheer Devries; maer wy, vaders, wy die de jaren van verstand hebben bereikt, wy moeten voor uit zien, en overwegen of

{==52==} {>>pagina-aanduiding<<}
het huwelyk onze kinderen in staet stellen zal hunnen rang te houden. Dat is myne pligt. Ik volbreng ze.
Er was eenen oogenblik gespannen stilzwygen.
De Baron overwoog nogtans dat hy dringend geld behoefde, dat niemand dan zyn zoon hem ter hulp zou willen komen - dat Hendrik verliefd was, en er waerschynlyk lange tyd zou verloopen alvorens eene gunstige gelegendheid tot een nieuw huwelyk zich zou opdoen, indien de tegenwoordige onderhandeling, ter oorzake van geld belangen, werd afgebroken. Hy wist ook dat dry honderd duizend franken eene som uitmaken die niet alle dagen ten bruidschat worden gegeven, en hy zocht naer het middel om de zamenspraek eene meer gunstige wending te doen nemen.
Devries van zynen kant zag in verbeelding Eliza, bleek, verkwynend, aen zyne voeten geknield. Hy hernam de eerste het woord, zeggende:
‘Het zou my spyt doen zoo de verbindtenis tusschen ons voor zulke rede moest worden afgebroken.
‘Ik ken een middel! - en de Baron zag hebzuchtig den ouden koopman in de oogen.
‘Spreek!
‘Gy zoudt Hendrik een aendeel geven in uwe handelszaken. Op die wyze zal hy van uwe gezamentlyke winst en niet enkel van den intrest des kapitaels moeten leven.
De Baron stelde des te meer belang in dit voorstel,

{==53==} {>>pagina-aanduiding<<}
daer hy meende gemakkelyker een deel der huwelyks gift in handen te krygen, indien het bestaen van Hendrik langs eenen anderen kant werd verzekerd.
Maer Devries wist dat het hem onmogelyk zou worden zyne handelszaken na het huwelyk voort te zetten. De geldmiddelen daertoe gingen hem ontbreken en zelfs, indien hy eenen nieuwen uitvlugt in krediet vond, zou Ward zyne vervolging voort zetten. Hy antwoordde openhartig.
‘Ik moet u verwittigen, heer Baron, dat ik voornemens ben den handel vaerwel te zeggen.
‘ô, Mynheer Devries! het is waer, wanneer men oud wordt en ryk is, dat men het regt heeft de rust te beminnen; maer uit liefde voor uwe kinderen en ten welgevalle van my, zult gy de moeite niet willen ontzien.
De koopman zat denkend. Het was niet eerlyk zynen toekomenden schoonzoon door valsche uitzichten te bedriegen.
Maer Hendrik beminde Eliza.
Indien de zaek aen hem ware overgelaten geweest, zou waerschynlyk het eerste aenbod met alle dankbaerheid reeds zyn aengenomen.
Devries had daerenboven de hebzucht, de lage, gevoellooze plannen, op het aenzicht des Barons gelezen.
De oude koopman voelde zich het voorhoofd heet

{==54==} {>>pagina-aanduiding<<}
worden van schaemte by de gedachte die er in ontstond.
Hy stak koortsig zyne hand den Baron toe, en zegde, haestig, als of de woorden hem den gorgel verbrandden.
‘Het zy zoo! Ik zal doen wat ik kan... Hendrik zal de helft hebben!
‘Ik verwachtte niets min van u! - antwoordde van Teck - En wanneer zal het huwelyk plaets hebben?
‘Zoo spoedig mogelyk!... Het is myne gewoonte nooit iets tot den dag van morgen te verschuiven wat heden kan gedaen worden... Ik zal onmiddelyk mynen notaris verwittigen. Indien het u belieft met Hendrik ten mynent, heden ten vyf ure, het mael te komen nemen, kunnen wy nog dezen avond het huwelyks-kontrakt onderteekenen.
Dit voorstel werd aengenomen en de noodige maetregelen verder besproken.
Toen Van Teck vertrok, geleidde de koopman hem aen de deur der wooning.
Devries was beleefd gebleven tot het laetste oogenblik.
Maer zoodra de gewezene galei-slaef zich alleen in zyne kamer terug bevond, nam er eene plotselinge, schrikkelyke verandering in hem plaets.
Zoo veel hoogmoed in den Baron, gepaerd met zoo veel laegheid, zulke onbeschaemde hebzucht vermengd met zoo veel arglist, hadden in de ziel van Eliza's vader eenen storm van verontweerdiging ontsteken.

{==55==} {>>pagina-aanduiding<<}

Hy verhief met trotsche verachting het hoofd. Elke trek zyns aenzichts nam de uitdrukking van den yzeren wil, die hem de magt had gegeven om door eene veertigjarige worsteling tot het geëerde standpunt op te klimmen, waer hy zich, voor de oogen der menschen, thans bevond.
Dan murmelde hy:
‘Wie heeft het regt te verachten?... De wereld my, of ik de wereld?... Wee hem die zich tusschen myn kind en haer geluk durft plaetsen? Ik heb nog slechts eenen wensch... Diewensch zal, en moetvolbragt worden...
Devries zette zich neêr om aen den notaris te schryven - en ook om Ward te melden dat hy zoodra mogelyk over zaken van het grootste gewigt hem verlangde te onderhouden.



{==56==} {>>pagina-aanduiding<<}

IV.

Alhoewel Mynheer Devries zonder aerzelen scheen voorwaerts te treden, had hy niet een oogenblik uit de gedachte verloren, welk gevaer hem van wegens Ward boven het hoofd hing.
De gramschap van den booswicht zou geene palen kennen, wanneer hy vernemen zal, dat zyne bedreigingen den koopman niet hebben terug gehouden.
Hy kan niet slechts Devries met schande overladen; maer ook het huwelyk tusschen de dochter van den gewezen galei-slaef en den erfgenaem der adelyke van Tecks onmogelyk doen worden.
Daerom moest Ward, door welk middel het ook zy,

{==57==} {>>pagina-aanduiding<<}
nog voor eenige dagen tot zwygen worden gebragt.
Devries overwoog zynen toestand. Honderde plannen woelden hem te gelyk in het hoofd.
Het vooruitzien van den hardnekkigen tegenstand, dien Ward hem waerschynlyk zal bieden, deed allengs in den ouden koopman denkbeelden ontstaen, zoo akelig, zoo yselyk, dat hy de handen voor de oogen bragt, als om die sombere ingevingen te ontvlugten. Hy was er toe gekomen den dood van zynen vyand te betrachten.
Sidderend bad hy:
‘Neen, God, neen! gy zult my aen zulke beproevingen niet ten prooi geven!... Heere, gy die de vader aller schepselen zyt, gy zult medelyden hebben met eenen armen vader!... Gy zult die gedachten van my verwyderen!
En inderdaed, als of de verheffing van zynen geest tot den Algoeden eenige druppels balsem in de bitternis van zyn gemoed deed nedervloeijen, schoot het hem te binnen dat hy aen zyne dochter eene tyding kon brengen, die haer verheugen moest.
Hy gevoelde dat eene blyde dankzegging van zyn kind hem meer kracht en kalmte kon geven, dan de langste overweging. Devries begaf zich naer de kamer, waer hy Eliza meende te vinden.
Het meisje had, met de dood in het hart, tegen den muer harer kamer gelegen, gedurende eenen

{==58==} {>>pagina-aanduiding<<}
tyd, waer van zy de uitgestrektheid niet kon berekenen; want het is een geheim der menschelyke natuer dat in verplettende droefheid even als in verrukkende vreugd de duer van den tyd niet bestaet.
Maer, eene dienstmeid was Eliza komen verwittigen dat Jonkheer Hendrik van Teck ten huize was gekomen, en verlangde de jonge Juffer te spreken.
Eliza was opgesprongen, by het hooren van dien naem; zy was de trappen afgevlogen, en bevond haer reeds in Hendrik's tegenwoordigheid, toen de dienstmeid, niet wetende wat er gaende was, nog sprakeloos stond van verwondering over de zonderlinge handelwys harer meesteres.
Devries vond enkel het kanten zakdoek zyner dochter op den grond liggen, nat van tranen.
‘Zie, Mynheer - zegde de dienstmeid - gy moogt het niet kwalyk nemen dat ik u dat zeg; maer ik heb onze Juffer hier gevonden zoo bedroefd, zoo bleek, juist gelyk in den tyd toen zy ziek was en wy allen vreesden haer te verliezen. En zy is opgesprongen, toen ik haer zegde, dat Mynheer van Teck hier was, als of er iets buitengewoon moest gebeuren. Ik ben zeker, Mynheer, dat een goed woord van u alles weêr in orde zal brengen.
Devries knikte dankend en ging zyne dochter opzoeken.
Toen Eliza by Hendrik was gekomen, glansde het

{==59==} {>>pagina-aanduiding<<}
aenzicht des jongelings helder van vreugd. Het zien der tranen, die nog aen de wimpers der maegd hingen, had hem pynlyk verwonderd. Met liefdevolle angst vroeg hy.
‘Waerom weent gy, Eliza?
Het hart was haer zoo vol dat zy niet kon antwoorden.
‘Eliza! lieve Eliza! ik kom tot u omdat myn hart overstroomt van blydschap... omdat ik myne vreugd met u wilde deelen!.... Ik ben zoo gelukkig dat ik zou kunnen knielen om aen alles wat in de schepping leeft van myn geluk te spreken!
Eliza zag Hendrik aen... Zy kon niet antwoorden; maer hare ziel scheen aen de lippen des jongelings te hangen...
‘Neen, gy kunt niet bedroefd zyn! - ging Hendrik voort - Er moet een misverstaen plaets hebben... Ik heb mynen vader afgewacht, aen den hoek der straet, toen hy hier was om u tot myne bruid te vragen. Hy heeft my gezegd dat Mynheer Devries heeft toegestemd... God dank! Eliza, myne Eliza, weent niet meer!... Ik zal u mogen beminnen, beminnen als myne vrouw!... Niet waer, Eliza, gy vreest immers niet uwe toekomst aen my toe te vertrouwen! Gy weet wel dat ik niet leven wil, dan om uwe liefde te verdienen!
De lach die onder de tranen op het aenzicht der maegd was verschenen, werd zoo zoet, zoo bly; zy

{==60==} {>>pagina-aanduiding<<}
verhief de oogen tot den beminden zoo dankend, dat hy in trotsche verrukking, haer in de armen sloot.
‘Myne bruid! - murmelde Hendrik - Geheel en gansch, eeuwig aen elkander toehooren!.... Dat lot is zoo schoon dat ik niet weet waer zulks verdiend te hebben!... Wy zullen elkander meer, altoos meer beminnen, niet waer, Eliza?
‘Ja, Hendrik!
En beheerscht door liefde, weerde zy den zoen niet af, die door Hendrik haer op het voorhoofd werd gegeven.
Mynheer Devries had de deur der kamer geöpend.
De jongelieden rukten zich uit elkanders armen niet los.
Hendrik dacht dat het natuerlyk genoeg was, zyne bruid te omhelzen op het oogenblik dat hy de eerste mael haer dien naem mogt geven. Ook was hy niet zeer verlegen. Doch Eliza bleef onbewegelyk, zonder te durven opzien.
Hendrik begreep nogtans dat die gesteltenis niet lang mogt duren.
Eerbiedig wendde hy zich tot den ouden koopman, en zegde:
‘Ik was ten uwent gekomen, Mynheer, om u myne dankbaerheid te betoonen... Ik heb ook Juffer Eliza bedankt...
‘En Juffer Eliza heeft de dankzegging aenveerd?

{==61==} {>>pagina-aanduiding<<}
- viel Devries met zachte scherts hem in de rede.
‘Vader! - het meisje zoende de hand des ouderlings - aen u is het onnoodig de gevoelens myns harten te ontveinzen... Ik ook dank u!... Myn echtgenoot en ik wy zullen door onzen eerbied, onze liefde, zoo lang wy leven, trachten uwe goedheid te vergelden!
‘Bemint elkander! - antwoordde de grysaerd - Weest gelukkig... en alles wat ik verlang zal volbragt zyn!
De jongelieden hadden onder eenen natuerlyken indruk zich voor den ouden man gebogen. Hy legde zyne handen op beider hoofden.
‘Ik bid den goeden God - zegde hy - dat hy aen myne kinderen allen mogelyken zegen verleene!.. En nu geef ik u oorlof elkander te omhelzen, maer dat het in myne armen zy!
Hendrik en Eliza werden zamen aen het hert des grysaerds gedrukt.

Een schaterlach, die eindigde in eenen hoest, zoo valsch en wanluidend als het gekrasch van verroest yzer, deed op eens, achter den rug van Mynheer Devries zich hooren.
Ward stond met de handen in de zakken het huiselyk tooneel aen te zien.
‘Gaet voort - zegde hy, ziende dat men hem

{==62==} {>>pagina-aanduiding<<}
had opgemerkt - Neemt geene aendacht... My dunk dat ik in de komedie ben, en ik heb byna goesting om in de handen te klappen.
De komst van den booswicht verrastte als een donderslag.
Eliza had hem reeds dikwyls ten huize van haren vader gezien, en alhoewel zy het geheim niet kende, waer in de magt van Ward bestond, deed de aenblik van den schelm haer koud worden, telkenmale dat hy zyne booze, arglistige oogen op haer vestigde. Nu hy zoo onverwacht den vaderlyken zegen kwam onderbreken, trok het meisje haer achteruit, als hadde zy een venynig wangedrocht ontwaerd, dat haer met zyn gif bedreeg.
Devries had de armen laten nederzakken, gelyk een misdadige die men op het feit betrapt. Hoe diep ook het onbetamelyke van Ward's woorden door hem gevoeld werd, vond hy in het eerste oogenblik geen antwoord. Hy bleef met de oogen ten gronde.
Hendrik, daer en tegen, had met verontweerdiging het hoofd opgerigt. Het scheen hem eene heiligschending, dat men spotten durfde met de gevoelens die hem bezielden. Doch het was niet aen hem te spreken, zoo lang Eliza's vader bleef zwygen. Pynlyk verwonderd bezag de jongeling beurtelings Devries, die neêr geslagen bleef, en Ward, die met tergende houding aen de deur stond.

{==63==} {>>pagina-aanduiding<<}

‘Gelieft voort te gaen! - hernam de booswicht - Ik heb tyd om te wachten, en ik verzeker u dat zulke schoone tooneelen my niet vervelen!... Toe dan, Mynheer Devries!
Met onbeschaemde gemeenzaemheid ging hy tot den gryzen koopman en klopte hem op den schouder.
Die aenraking riep Devries tot zich zelve.
‘Ik moet u spreken, Mynheer Ward - zegde hy - Ik ben ten uwen dienste.
‘Waerom zoo haestig? - en Ward zag hem spottend in de oogen - Ik wil u niet berooven, lieve vriend, van de genoegens, waer in uw vaderlyk hart zich verheugt.
‘Genoeg! - viel Devries hem in de rede - Gy hebt eene zamenspraek by gewoond, die door geen vreemdeling moest gehoord worden; - maer vermits het nu zoo is, heb ik de eer u Mynheer Hendrik van Teck voor te stellen, mynen toekomenden schoonzoon!
‘Zoo! zoo!... Die jonge heer zal uw schoonzoon worden!... Ik wensch u allen geluk!
Ward boog met hoonende beleefdheid in het ronde. Dan zich tot Devries wendende, ging hy voort:
‘Inderdaed, ik geloof dat wy elkander moeten spreken! En daer gy waerschynlyk geene geheimen voor uwen toekomenden schoonzoon wilt behouden, kunnen wy hier onmiddelyk onze zaken afdoen.
‘Neen! verliefden moeten zich daer mede het

{==64==} {>>pagina-aanduiding<<}
hoofd niet breken... Wy zullen beter overeenkomen, Mynheer Ward, wanneer wy alleen zyn... Hendrik tot dezen avond!
Zonder Ward den tyd te geven eene nieuwe onbetamelykheid in te brengen, nam hy hem aen den arm en verwyderde zich.
Hoe pynlyk ook de jongelieden door de handelwys van Ward waren getroffen geworden, toch de liefde beheerscht alles, en het genoegen met elkander te zyn deed hen weldra aen het voorgevallene niet meer denken.
De liefde is eeuwig in hare verrukking; maer eeuwig ook blyven hare uitdrukkingen dezelfden. Oneindig is de beteekenis van elk woord, wanneer men bemint; nogtans liefdes gesprekken, voor wien het niet aengaet, schynen gewoonlyk onbeduidend, zelfs kinderachtig. Wy laten daerom de jonge lieden alleen, om Ward en Devries te volgen.
Nu eerst werd Devries gewaer dat Ward op zyne beenen waggelde en dat by elken stap de knien hem onder het lichaem plooiden. Dit deed hem ook opmerken hoe op het verslenste aenzicht van den booswicht de teekens van dronkenschap, die dezen morgend nauwelyks zigtbaer waren, sedert merkelyk hadden toegenomen.
Het was duidelyk dat Ward zich aen nieuwe overdaed had schuldig gemaekt, sedert hy Devries had verlaten.

{==65==} {>>pagina-aanduiding<<}

De gryze koopman trok met walg den arm terug, waeraen de dronkaerd zich zwaer had laten hangen.
Ward, onverwachts van zynen steun beroofd, zakte in een, en byna bonste zyn hoofd tegen de trappen, die hy moest opklimmen.
Eene grove godlastering kwam over de lippen van den woestaerd.
Hy balde de vuisten, en zegde:
‘Het schynt dat ge my den nek zoudt willen doen breken!... Ge denkt misschien dat ik zat ben.... Het is waer, ik heb in het koffyhuis eenige glazen brandewyn genomen, omdat ik eenen dorst van de hel had... Maer als ge denkt met eenen dronken dommerik te doen te hebben, bedriegt ge u!.... Ik zal u dat wel doen verstaen, seffens, wanneer wy over onze belangen gaen spreken... Verstaet ge dat, Mynheer Devries?
Vloekend strunkelde Ward de trappen op.
In de kamer van Devries gekomen liet hy zich in eenen zetel vallen.
‘Hewel! - vroeg hy brutael - wat beteekent het briefje dat ge my geschreven hebt?... Ik hoop dat gy my zoo spoedig niet hebt doen komen enkel om my de belachelyke komedie te doen bywoonen, die gy zoo even met den verliefden jongen heer en de verliefde jonge juffer hebt gespeeld!.. Verdoemd! indien gy denkt Ward te kunnen voor den zot houden, dan hebt gy het mis, Devries!... Dat verstaet ge, niet waer?...

{==66==} {>>pagina-aanduiding<<}

‘Gy moet u niet kwaed maken, Ward!... Ik wilde u raedplegen, in uw eigen belang en in dat myner dochter.
‘Dochter! dochter!... dat is altoos het zelfde liedeken!... Wanneer men vrienden heeft, zoo als ik er een ben, zou men geene dochters moeten hebben!... Wie heeft het van zyn leven gehoord! een gewezen galei-slaef, iemand die een brandmerk op den schouder draegt, dat zou kinderen hebben!... Ge vergeet altoos wat ge zyt, vriend Devries!... Veroorlof my dat ik het u herrinner!
‘Maer, Ward, laet ons de zaek eens ernstig onderzoeken.
‘Ernstig zoo veel ge wilt! Maer, zonder dat gy het kwalyk neemt, Devries, met al uw schynheiligheid, geloof ik u toch eenen slimmen deugniet! Ik heb nooit meer verstand, ik, dan wanneer er te drinken is. Daer ik niet wil bedrogen worden, zou ik een glas brandewyn verlangen!... Allons! laet eene flesch komen!
‘Indien gy het eischt!
Devries gebood aen eenen dienaer, den gevraegden sterken drank boven te brengen.
‘Zoo! - grinnikte Ward, de twee glazen vol schinkende - het is waerachtig een plezier ryk te zyn, he! men heeft alles by der hand wat men wenscht! Devries, dat gaet op onze vriendschap!

{==67==} {>>pagina-aanduiding<<}

‘Ik dank u! Ik drink 's morgends geen brandewyn.
‘Ha! ge zyt te fier!... Ha! ge vreest my bescheed te doen!... Het is waer ge zyt zoo een ordelyk man, gy!... Ward is een schurk. Ward is een zatlap... En Mynheer Devries is de eerlykheid, de deugd in persoon!... Maer ik zal u dat anders aen uw verstand gaen brengen!
Hy ledigde zyn glas in twee teugen.
‘Nu zie ik weêr klaer!... Het is dan van het huwelyk uwer Mejuffer Eliza dat er spraek is!... Jonker van Teck moet uw geld hebben!... Heb ik u dezen morgend niet gezegd, dat ik door die kale edele ratten niet wil in de doeken gedaen worden! Maer gy houdt meer aen hen dan aen my!... dan aen my!... Ik lach hen uit, en u op den hoop toe!
Ward had op nieuw zyn glas ingeschonken, en het geledigd.
Na mate hy meer en meer dronken werd, steeg zyne gramschap heviger en heviger.
Devries dacht hem te moeten doen opmerken dat indien hy nog dronk, alle redelyke zamenspraek onmogelyk zou worden.
‘Ik dronken!... Ja gy meent het regt te hebben my te beledigen!... Gy schynheilige dief!... Maer hoe zeer ik ook te verachten ben, ik kan u, en uwe Barons, en uwe schoone Juffer, en heel den boel, onder myne voeten verpletten!... verpletten zal ik u doen!

{==68==} {>>pagina-aanduiding<<}

En met den broes op den mond rigtte Ward zich op, alsof hy zyne bedreiging wilde ten uitvoer brengen.
Doch hy had de kracht niet meer. Vloekende viel hy in den zetel terug.
Eenige oogenblikken later was hy van alle bewustzyn beroofd.
Daer lag de vyand van Devries onmagtig voor hem neder!
Dit verdierlykt wezen, wanneer het weder ontwaken zou, moest nogtans over het lot van Eliza beslissen!
Devries staerde eenige oogenblikken op den booswicht.
Bang van zyne eigene gedachten, ontvlugtte hy weldra de kamer.



{==69==} {>>pagina-aanduiding<<}

V.

Het huis van Mynheer Devries was den ganschen dag vol blyde bedryvigheid.
Het groote nieuws dat de jonge Juffer ging trouwen was weldra bekend geworden.
De voldoening scheen uit de harten der verliefden te zyn overgestroomd, om zich tot aen de minste der dienstboden mede te deelen.
De dienstboden verheugden zich over het geluk hunner meesteres; maer zy berekenden ook, van nu af, dat er ten huize van hunnen heer feesten zouden gegeven worden, die eene bron van profyten, voor hen moesten worden.

{==70==} {>>pagina-aanduiding<<}

En het bederft nooit iets aen de voldoening die men over het geluk van een ander gevoelt, wanneer men in dit geluk een voordeel voor zich zelven kan vinden.
Ook vloog het werk voor der hand weg, daer men toebereidselen maekte tot de plegtigheid der verloving, die in den avond zou plaets hebben.
Dan ook waren de bezoeken buitengewoon talryk, die opvolgend by Eliza werden afgelegd.
Geen wonder! Menig Juffertje, harer vriendinnen, had nog voor den noen de tyding van het aenstaende huwelyk vernomen.
Want de Baron van Teck, die onkosten verzag, had na zyne overeenkomst met Devries, om nieuw betrouwen en dus nieuw krediet te winnen, er geen geheim van gemaekt dat het huwelyk tusschen zynen zoon en de dochter van den ryken koopman was vast gesteld.
Hy wist hoe schielyk nieuws van dien aerd zich verspreiden kan.
Er zyn zoo veel moeders met huwbare dochters, die alle kansen van huwelyk berekenen - zoo veel jonge dochters die (enkel uit nieuwsgierigheid?) alle huwbare, jonge heeren hunner kennis in het oog houden, dat zoodra er een is toegepast, het nieuws als eene zaek, die het algemeen belang betreft, van mond tot mond wordt overgeleverd.
Wanneer moeders en dochters het eens zyn om iets ruchtbaer te doen worden, is immers de kracht-
{==71==} {>>pagina-aanduiding<<}
dadigste aller wyzen van bekendmaking gevonden?
Het is waer dat men, hier en daer, in de vrouwelyke byeenkomsten, nog al het een en het ander tegen het huwelyk van Eliza wist in te brengen.
De ergste van al die bedenkingen bestond hier in, dat de Baron van Teck geen geld bezat, en men vreesde, uit goedhartigheid, dat de dochter van den koopman door de edellieden niet gekozen was, dan om zich van de fortuin des vaders meester te maken.
Doch Hendrik was zulke schitterende jongeling, en het is zoo schoon het vooruitzicht te hebben van Mevrouw de Baronnes te worden genoemd, dat meer dan een meisje, terwyl zy een weinig hoogmoedig hare vrees te kennen gaf, misschien heimelyk in het hartje wel eenige afgunst gevoelde.
Nogtans de wellevendheid verbiedt dikwyls alles te laten zien wat in de ziel omgaet, en de opperste kunst voor Juffers is het niet zich wellevend te toonen?
Daerom was er niet eene van Eliza's vriendinnen of zy wist, in de zoetste en de gevoeligste woorden, hare belangstelling uit te drukken, wanneer zy, door inspannning van al de fynheid die de vrouwelyke geest kan ingeven, het zoo ver had gebragt, dat de kennis der groote zaek haer, in behoorlyken, vorm werd toevertrouwd.
Eliza moest dus den ganschen dag dankzeggen en blozen van geluk.

{==72==} {>>pagina-aanduiding<<}

Alleen de blik haers vaders bleef ernstig, zelfs vol onrust.
De koopman had zich in zyn kantoor opgesloten en scheen aenhoudend te willen werken; maer zyne pen bleef menigwerf op het papier stil, daer hy in lange peinzeryen verzonk.
Tot nu toe had hy de zaken laten vooruitgaen, niet omdat hy zich het moeijelyke zyner gesteltenis ontveinsde; maer onder het beheer van een gevoel, eigen aen sommige karakers, die liever het gevaer te gemoet treden, dan werkeloos en in angst zyne slagen af te wachten.
Daer en boven, Devries wist dat zoo de dwinglandy en de verkwistingen van Ward bleven voortduren, Eliza niet alleen in hare liefde kon gekwetst worden; maer onvermydelyk tot den bedelstaf zou worden gebragt.
Zyn lot en het lot zyner dochter moest kortelings eene beslissing vinden.
Wanneer Ward in de kamer, daer, boven het hoofd van den koopman, den roes zyner dronkenschap zal uitgeslapen hebben, wil Devries hem bekend maken dat het huwelyks kontrakt heden moet worden gesloten.
De stryd zal dus eene ontknooping nemen.
De gryze koopman zag dit oogenblik met vrees te gemoet, en nogtans zyn hart joeg van koortsig ongeduld om het bereiken.

{==73==} {>>pagina-aanduiding<<}

Te midden der duizende gedachten, die in zyn brein omwoelden, scheen God hem eene hulp toe te zenden.
Hy ontving, kort na den middag, eenen brief, waerin hem de tyding werd gemeld, dat eene aenzienlyke som, die hy in een bankroet meende verloren te hebben, binnen weinig tyd hem zou worden uit betaeld.
Dien ten gevolge kon hy des te meer besteden om het stilzwygen van Ward af te koopen.
Maer zoo de vyand zich ten geenen pryze liet vermurwen?... Devries zou zich vernederen: hy zou bidden hy zou des noodig list gebruiken!... Maer zoo dit alles niet baette?...
De vader werd in die overwegingen gestoord door een gerucht dat zich eindelyk in de kamer, waer hy Ward had gelaten, deed hooren.
Devries begaf zich naer boven.
‘Ha! ge zyt daer! - zegde Ward, toen de oude koopman binnen trad.
Devries bezag vleijend het walgelyk wezen dat afgemat door de overdaed zich in eenen leunstoel uitstrekte; hy gaf ten antwoord:
‘Ik ben verheugd dat de slaep u goed heeft gedaen!
‘Wanneer men een rein geweten heeft is de slaep zacht - antwoordde Ward, die met de rede zynen valschen, tergenden grimlach had terug gekregen - Niet waer, Mynheer Devries? Gy moet dit ondervonden hebben!

{==74==} {>>pagina-aanduiding<<}

‘Gy weet wel - zuchtte de grysaerd - dat ik lyde, dat ik in onrust leef!
‘Bah! voor eenige kleine geschillen die er soms tusschen ons opryzen! Ik wil u geen kwaed, beste, lieve vriend! Uw welzyn is immers het myne! Ik houd veel aen uwe vriendschap.
De toon dier woorden gaf klaerblykend nydige spotterny te kennen; doch Devries antwoordde ootmoedig:
‘Het is om onzer vriendschaps wille dat ik u over myne duerbaerste belangen kom raedplegen.
‘Och, ja!... het huwelyk van Juffer Eliza!... Ik denk u reeds myne meening daer over gezegd te hebben!... Het is wreed my op nieuw daer mede te kwellen. Ik heb pyn in het hoofd... eene pyn der hel!
Ward sloot de oogen als of hy het licht niet verdragen kon; maer inderdaed om in zyn geheugen, dat door de dronkenschap was verward geworden, terug te brengen wat in den morgend was voorgevallen.
Devries wist wel hoe Ward te doen luisteren. Hy hernam:
‘Het zal u aengenaem zyn te vernemen dat ik heden eenen brief heb ontvangen, die meldt hoe een deel myner fortuin, dat ik in een bankroet meende verloren te hebben, binnen kort my zal worden betaeld.
‘Die bankroetier moet een dommerik zyn! - lachte Ward; - doch hy greep het schrift; in een oogenblik had hy kennis van den inhoud genomen.

{==75==} {>>pagina-aanduiding<<}

‘Het is geene kleine som! - zegde hy en zyne valsche, witte tanden vertoonden zich als die van een roofdier dat eene prooi beloert - Gy zyt toch een gelukkige schelm, Mynheer Devries!... Het is goed dat Ward er zyn deel zal van hebben.
‘Niets slechts een deel; maer het gansche beloop indien wy elkander verstaen.
‘Ja! ja, ik begryp...
Ward scheen zich te bedenken; maer het gevolg er van was dat hy eene opmerking maekte, waer aen Devries zich niet verwachtte.
‘Gy moet nog verduiveld ryk zyn - zegde hy - om zoo veel geld zoo maer gewillig weg te geven!
‘Integendeel, de verkwistingen, die gy sedert eenige jaren doet, hebben my zoo ver gebragt, dat ik de armoede te gemoet zie. Maer ik wil myn kind redden, alvorens ik in den afgrond neder stort; daerom verlang ik dit huwelyk te zien voltrekken; daerom zal geene opoffering my te groot schynen!
‘Ha! gy zult geld noodig hebben. Des te beter.
‘Hoe beter!
‘Ja, vermits het nu myne beurt gaet worden er u aen de hand te doen. Dat het goed is verstandige vrienden te hebben, wanneer men in den nood komt, zult gy nu ondervinden.
‘Maer ik versta u niet! Gy zoudt geld hebben?

{==76==} {>>pagina-aanduiding<<}

‘Geld! Goud! met hoopen!... hier! - en Ward tikte met den vinger op zyn voorhoofd.
‘Zie my zoo verwonderd niet aen - ging by voort - Ik heb tot nu toe met duizenden verteerd; weldra zal het met millioenen gaen!... Dat is schoon, niet waer, Devries?
Eliza's vader hief, dankend, den blik ten hemel. Hy hoopte een oogenblik dat God den vyand onschadelyk had doen worden door hem met zinneloosheid te slagen.
‘Gy gelooft my niet - hernam Ward - Welnu ik zal u de kunst van millioenen te winnen eens gaen uit leggen... Mag ik eerst vragen of gy reeds het middagmael hebt genomen?
‘Neen, ik heb den Baron van Teck en Mynheer Hendrik ten eten gevraegd.
‘Wat uer?
‘Vyf ure!
‘Goed! dan zal ik er byzyn; ik noodig my zelve... Het is nog tyd om u alvorens myn plan uit een te doen. Zet u neêr, Mynheer Devries, en luister:
‘Maer, Ward, ik heb over andere zaken te spreken.
‘Gelooft my! Dat alles hangt aen een! Gy zult het gaen begrypen! En dan, verduiveld! het betreft uwe fortuin zoo wel als de myne!... Men leert niet alle dagen millioenen winnen!
Devries wilde spreken; maer Ward bragt hem met een teeken tot zwygen en vervolgde:

{==77==} {>>pagina-aanduiding<<}

‘Om geld te winnen moet men het een ander doen verliezen. Niemand verliest gewillig. Dus om te winnen is het noodig te bedriegen. Het beste middel om daer in te gelukken is de driften der tegenparty te streelen. En vermits de liefde tot het geld de sterkste drift is in onze wereld, moet men de menschen de hoop op winst voorspiegelen, om hen in de netten te krygen. Met vogels vangt men vogels. Dat is het eerste en het eenigste gebod van den handel. Verstaet gy, Mynheer Devries?
‘Ik wacht met ongeduld wat gy wilt besluiten. Ik zal niet redetwisten, alhoewel ik kan aenmerken dat de handel, die de weldaden van Gods schoone schepping over gansch de aerde verspreidt, een eerlyk en aller nuttigst bedryf is.
‘Hoe kinderachtig!... Wy hebben wel tyd ons met zulken handel bezig te houden! Maer ik hoor geern dat gy met ongeduld luistert. De klank van het woord millioenen is ook zoo boeijend!
‘Ter zake!
‘Gy zyt haestig, lieve vriend!
‘Ik heb tegen vyf ure den heer van Teck ten eten gevraegd. Het is er vier.
‘Juist!... Wy waren dus over eengekomen dat wy moeten geld winnen, en dat het onmogelyk is er aen te geraken, zonder een weinig te bedriegen.
‘Ward, waerom my beleedigen?

{==78==} {>>pagina-aanduiding<<}

‘Ik noem de zaken met hunnen naem... Ziet ge wel, Mynheer Devries, er is niets onverstandiger dan het geld uit den zak of uit de kas van iemand te nemen, op eene wyze dat men er voor tot de galei veroordeelt, dat men er voor brandmerkt, zoo als men u gedaen heeft, lieve heer Devries!... Maer de menschen vrywillig hun geld u in de handen te doen brengen, u te doen achter na loopen, op dat gy het zoudt aennemen, en millioenen te gelyk binnen stryken, dat is den hoogsten trap van de kunst, en wy gaen beproeven of wy dien trap kunnen bereiken.
‘Maer, ik versta niet...
‘Zeg liever dat gy niet wilt verstaen!... Een gryze koopman, die van de onnoozelste niet is, zoo als gy, moet reeds begrepen hebben wat ik wil ondernemen... Ha! gy houdt u schynheilig gezicht! Welnu, dan zal ik in de byzonderheden komen.
‘Maer, Ward, de tyd gaet voorby!
‘Later!... Eerst het een en dan het ander!
Ward haelde koelbloedig eenige papieren uit den zak, en zegde:
‘Ik heb u myn plan vroeger niet willen bekend maken omdat het geweten van een ryk mensch dikwyls gekwetst wordt door iets wat men in den nood over het gemoed kan krygen. Zoo lang gy u in voorspoed bevond was het gemakkelyk eerlyk te zyn. Thans zult gy niet al te nauw zien.

{==79==} {>>pagina-aanduiding<<}

Het bloed des gryzen koopmans kookte van ongeduld en verkropte gramschap; maer hy wist dat er niets te winnen was met tegen te spreken, en bleef zwygend.
‘Wy beginnen de zaken in het groot om door hunnen glans de oogen te verblinden van hen, die te scherpzichtig zyn, wanneer het kleinigheden betreft - ging Ward voort - Het is eene naemlooze maetschappy die wy zullen inrigten, en iedereen die honderd Franken bezit kan er deel in nemen. Er zyn gazet-schryvers genoeg die zich laten omkoopen of misleiden: zy zullen uit trompetten dat onze onderneming gouden bergen moet opleveren. Uw naem, die zoo gunstig bekend is, boezemt vertrouwen in. Het ware goed dat gy nog eenige andere menschen van aenzien ter hulp kondet roepen om de zaek te beschermen... Dan betwist men zich de actiën die wy uitgeven... De prys er van klimt hooger en hooger.... Later, wanneer het geld binnen is, kunnen wy er uit scheiden wanneer wy willen.. De actiën dalen; maer onze zakken zyn gevuld... Men werpt de schellen weg, wanneer de citroen is uitgeperst.
‘Maer dat is eene echte dievery!
‘Die meer dan eenen goeden kant heeft. Zoo het u belieft den omzendbrief te lezen, dien gy gaet onderteekenen, zult gy zien dat onze maetschappy ten doel heeft eene nieuwe colonie, of volksplanting, in Amerika

{==80==} {>>pagina-aanduiding<<}
te stichten. Er worden dikwyls actiën uitgegeven door maetschappyen die nooit in werking komen, en waervan de stichters niets anders van zin waren dan het geld der dommerikken binnen te doen. Wy, om te bewyzen dat onze zaek op echte gronden berust, zullen eenige honderde menschen over zee zenden, die hunne krachten, hun geld, in den vreemde willen dragen. Indien zy ginds ontgoocheld worden, dan toch hebben zy de hoop gevoed schatten te verzamelen. De hoop en de ondervinding, die wy verkoopen, kunnen nooit te duer worden betaeld.
‘Het is niet slechts eene diefte, die gy voorstelt; het is de ellende voor honderde huisgezinnen.
‘Ieder voor zich zelve!
‘En gy denkt dat ik mynen naem daer toe zal laten gebruiken?
‘Ja, vermits ik hem noodig heb, uwen naem!
‘Ik heb u al gegeven wat gy tot hier toe hebt gevraegd; maer eenen deugniet zult gy van my niet maken.
‘Dat moet nogtans niet moeijelyk zyn, vermits ik reeds vroeger in die taek ben gelukt.
‘Ik heb er gansch myn leven voor geboet u aenhoord te hebben. En ik bemoei my niet met zaken zoo als gy voornemens zyt er te doen.
‘Gy zult wel!
‘Neen.
‘Ik wil het!

{==81==} {>>pagina-aanduiding<<}

De lippen van Eliza's vader beefden als of er hem een vloed van gloedende woorden uit de borst ging stroomen. Doch de koude lach van Ward bleef zoo spottend en zyne oogen waren met zoo veel vastheid op den ouden koopman gevestigd, dat deze de woorden in zynen gorgel voelde verstikken.
‘Ik heb u gezegd dat ik wil!... hernam Ward, de papieren voor Devries leggende.
Dan schoof hy pen en inkt naer hem toe, en zegde:
‘Teeken!
Devries gevoelde dat de misdaed, door hem in de jonge jaren gepleegd, aen den man die zyn medepligte was geweest, het regt gaf hem door het voorstellen van schelmstukken te beleedigen. Hy overwoog daer en boven dat er, tot na het huwelyk van Eliza, tyd moest gewonnen worden, ten allen pryze. Later zou hy middelen beramen om de uitvoering van Ward's eerlooze plannen te verhinderen. Doch de schande eene misdaed te moeten veinzen, de worsteling tegen zyn eigen gevoel van eer, was zoo pynlyk, dat hy verscheidene oogenblikken bleef zonder eene beslissing te kunnen nemen.
‘Het is vier en half ure! - zegde Ward naer het uerwerk wyzende, dat op den schoorsteen was geplaetst - Er blyft niet veel tyd over.
Devries deed geweld op zich zelve. Hy nam de pen en onderteekende den bedrogvollen omzendbrief, waer-
{==82==} {>>pagina-aanduiding<<}
door kennis van het ontworpene plan zou gegeven worden.
‘Braef zoo! - Ward stak het schrift in den zak - Morgen zal ik uwe vrienden en kennis bezoeken... Gy zult zien, beste vriend, dat uw naem als een uitmuntend lokaes kan dienen.
‘Nu ik aen uwe verlangens voldaen heb - zegde Devries - hoop ik dat gy de myne niet zult tegen kanten.
‘Gy houdt er dan toch aen! - Ward gebaerde medelyden en verachting - op het oogenblik dat ik u verstandiger meende te zien worden, valt gij in uwe kleingeestigheid terug. Welhoe! gy hebt de faem schatryk te zyn; uwe dochter is schoon; wy hebben geld noodig; en gy zoudt haer ten huwelyk geven aen iemand die op uwe beurs zal moeten leven; daer wy, integendeel, ook van dit huwelyk eene winst gevende handeling kunnen maken.
‘Eliza bemint haren toekomenden bruidegom.
‘De liefde van een meisje! Eene inbeelding, eene gril, iets wat zy even goed morgen, of overmorgen, of binnen eene maend gevoelen kan voor eenen anderen, die de goede hoedanigheid zou hebben wezentlyk ryk te zyn. Ik weet wel dat Juffer Eliza zal zuchten, zal weenen; maer wat zyn vrouwen tranen? - Regen voor den zonneschyn!... Toon u krachtig Devries, in ons aller belang!

{==83==} {>>pagina-aanduiding<<}

‘Ward gy hebt nooit een hart gehad. De liefde is niet altoos eene gril, zoo als gy haer noemt; dit gevoel kan soms een gansch leven in zich zamen vatten! Is het niet sedert Eliza bemint, dat zy kracht in ziel en lichaem heeft terug gewonnen? Haer van den beminden afrukken, nu hare wenschen op het punt zyn volbragt te worden, ware haer een slag toebrengen, waer onder zy bezwyken zou. Gy begrypt dat ik den moordenaer van myn kind niet wil worden.
‘Het is uwe eigene gekheid die het zoo ver heeft laten komen.
‘Ik ben vader!
‘Ja, ja, groote woorden!... Maer ik versta beter de tael der cyfers dan die des gevoels!... Hoe veel moeten de van Tecks wel hebben om met uwe dochter te trouwen?
‘Ik heb dry honderd duizend Franken als bruidschat beloofd.
Ward sloeg van gramschap met zyne vuist op de tafel.
‘Heb ik het niet gezegd! - riep hy uit - Gy beweert geen geld meer te hebben, en gy werpt gansch eene fortuin weg!... Ik geloof, Devries, dat gy uwen vriend Ward wilt voor den gek houden.
‘Die som hoort volgens alle goddelyke en menschelyke wetten aen Eliza toe: zy is het beloop der erfenis aen Eliza door hare moeder zaliger na gelaten.
‘Hoor! - snauwde Ward den ouden vader toe -

{==84==} {>>pagina-aanduiding<<}
erfdeel of geen erfdeel, ik verzet my tegen dit huwelyk, met of zonder bruidschat!
‘Gy wilt my tot het uiterste dryven!
‘Ik ben niet dom, en ik zie wel dat gy met den grootsten tegenzin myne vriendschap behoudt. Gy zyt zoo zonderling, mynheer Devries, dat gy uw vriend ter deure zoudt uitwerpen, indien gy de gevolgen daer van slechts voor u zelven moest vreezen. Zoo lang het huwelyk van Eliza niet gesloten is, blyft niet alleen uw lot, maer het lot uwer dochter in myne handen. Het lieve kind is myn waerborg. Op haer hoofd steunt myne magt. Gy ziet, Devries, dat ik in uwe ziel kan lezen, en ik verzeker u dat ik myne wapens niet wil neêr leggen, dat ik u niet zal laten ontsnappen!
Die onbeschaemde verklaring toonde zulke koude, helsche berekening van wegens den booswicht, dat de koopman zich niet langer kon bedwingen. Regt staende, sprak hy:
‘Inderdaed, gy hebt juist geraden, met te denken dat ik my zou blootstellen aen alles wat men in de wereld kan vreezen, uit liefde tot myne dochter! Eliza is voor my geheiligd en ik wil dat gy hare gevoelens eerbiedigt!.... Gy lacht weêr!.... Gy spot omdat gy ziet dat de verontweerdiging niet langer in myne borst kan besloten blyven!..... Ik verwittig u dat ik voor niets zal terug zal deinzen!
‘En wat zoudt gy doen? - vroeg Ward, die als

{==85==} {>>pagina-aanduiding<<}
de meeste booswichten in de wezentlykheid een lafaerd was en met onrust den dreigenden, vlammenden blik van zynen ouden gezel op hem voelde branden - Gy kunt my toch niet doen zwygen!
‘U doen zwygen!
Devries werd doodsbleek. Zyne handen beefden. Het vuer zyner oogen werd zoo somber dat Ward in angst zich achterwaerts trok. Nogtans de grysaerd behield magt genoeg op zich zelve, om nogmaels de gramschap in zyne borst te kunnen terug drukken. Hy klemde de handen op zyn voorhoofd, waer uit groote druppelen koud zweet op braken. Zyne stem, alhoewel dof, was smeekend, toen hy hernam:
‘Gy zult medelyden hebben met een ongelukkig kind dat nooit aen iemand iets misdaen heeft!
Ward dacht dat het de schrik was die Devries van toon deed veranderen. Die veronderstelling gaf nieuwe vastheid aen den klem zyner woorden. Ook zegde hy:
‘Gram worden kan niet baten!... Gy weet wel dat gy voor my het hoofd moet buigen, wanneer ik het wil!
‘Ja, ik zal het hoofd buigen.... en bidden!... Gy hebt my reeds veel doen lyden; maer indien gy ditmael erbarming hebt, zal ik gansch myn leven u dankbaer blyven... Ik zal voor u werken; ik zal uwe slaef zyn!.... Maer veroordeel myne dochter niet tot de schande, tot den dood!

{==86==} {>>pagina-aanduiding<<}

‘Ik kan niet veranderen dat zy de dochter is van eenen gewezen galei-slaef... van eenen gebrandmerkten dief!
Er waren eenige oogenblikken stilte. De pynlykste aller gewaerwordingen stormden in het hart van Eliza's vader. Het bloed brandde hem in de aderen; hy hoorde het zieden er van in zyne hersenen; het werd hem donker rood voor de oogen. Hy voelde dat de rede hem begon te verlaten, dat hy zich op den booswicht ging werpen om hem te versmachten. Doch hy worsstelde nog uit al zyne kracht tegen die opbruissching van toorn. Zyne oogen staerden strak ten gronde, als of hy vreesde zich zelve niet langer te kunnen bedwingen zoo hy den tergenden blik ontmoette van Ward, die in den grysaerd niets dan teekens van neêrslagtigheid meende te bespeuren.
Op dit oogenblik kwamen de zilvertoonige klanken der klok van het uerwerk, de stilte onderbreken.
Het sloeg vyf uren.
De tyd was gekomen.
Devries deed een laetste geweld op zich zelve. Hy vouwde de handen te zamen; viel geknield voor Ward op den grond neder; de stem die uit zynen verscheurden boezem opkwam, was byna onverstaenbaer; hy smeekte:
‘Ward! er is geen oogenblik te verliezen!... Ik geef u myn bloed, myn leven!... Gy ziet ik kruip

{==87==} {>>pagina-aanduiding<<}
voor u op de knien!... Maer ik kan myne dochter niet in het ongeluk dompelen... Ik bemin myn kind!...
‘Gy maekt u belachelyk.
De booswicht stootte met ruwheid den knielenden grysaerd weg.
Devries stond regt. Het hair rees hem te bergen; zyne oogen schenen den akeligen glans en de hardheid van stael te krygen; zyne vuisten trokken krampachtig toe.
‘Gy wilt dus niet? - vroeg hy eene laetste mael.
‘Neen!...
‘Welnu, dan is het te laet!
Devries wierp zich op den schelm; greep hem by de keel; in een oogwenk had hy hem ten gronde geworpen.
Ward poogde te schreeuwen; maer den gorgel werd hem zoo sterk toegewrongen dat hy niets dan een ratelend geluid kon doen hooren.
‘Het is te laet! - riep Devries hem in het oor terwyl hy hem de knie op de borst drukte - Dat uw eigen bloed op u terug valle!
Hy had een mes van de tafel gegrepen. Zyne sidderende hand drong het stael in de borst van den vyand...
De verbrokene, stervende oogen van Ward vestigden zich met duivelschen haet op den grysaerd. Hy poogde eenen laetsten vloek uit te braken; maer het bloed

{==88==} {>>pagina-aanduiding<<}
broesde hem uit den mond en verstikte de godlastering.
Weldra lag hy onbewegelyk.
De stilte werd volkomen; niets verroerde zich meer in de kamer. De moordenaer bevond zich alleen, gansch alleen met het slagtoffer.
Zoo yselyk was de gewaerwording, die haer van Devries meester maekte, dat hy bang werd van zich zelve. Zyne oogen dwaelden haestig en angstvol rond, als of er eene ongekende magt kon opryzen, om hem rekening te vragen van het bloed, door hem vergoten, als of hy verwachte dat eene geheimzinnige stem hem uit eenen der hoeken van de kamer het woord, moordenaer, ging toe roepen!
Eindelyk ontmoette zyn blik de papieren die nog op de tafel lagen. Met eene soort van razerny greep hy die schriften; scheurde ze van een, en de stukken van zich afwerpende, mompelde hy knarstandend:
‘Moordenaer!... Zoo ver is het gekomen!... Maer geen dief!... En Eliza zal leven!
Dan hoorde hy de voetstappen van eenen dienaer, die hem waerschynlyk kwam boodschappen, dat de genoodigden gekomen waren.
Devries wierp zich ter kamer uit.
Hy had den tyd niet eenige verdere schikkingen te nemen.
Later, in den nacht, zou hy middelen beramen om zich van het lyk te ontmaken.



{==89==} {>>pagina-aanduiding<<}

VI.

Eliza had willen schoon zyn op den avond dat zy als verloofde aen Hendrik ging toe hooren. In blyde verwachting had zy, voor haren spiegel, den maegdelyken tooi alle zorgen besteed, om in hare eigene oogen weerdig te schynen van de liefde des beminden. En zy was in hare pooging volkomen gelukt!
Toen Devries, na het plegen der moord, in de kamer zyner dochter kwam, om haer ter feestzael te geleiden, verscheen hem Eliza, in het sneeuwwitte plegt kleed, als een engel van reine schoonheid.
Verrast terwyl zy den laetsten schik gaf aen de blanke bloemen, tusschen hare blonde hairen gevlochten, zag

{==90==} {>>pagina-aanduiding<<}
zy het vaderlyk beeld, dat haer in den spiegel verscheen, en zy lachte het toe met des te meer liefde', daer zy ongeduldig het oogenblik begon te verbeiden, waerop zy haer aen Hendrik zou kunnen vertoonen.
Devries bleef onbewegelyk aen de deur, als of hy zyn kind niet durfde naderen.
De maegd wendde haer om, en zegde lachend:
‘Ik ben gereed, vader!
‘Kom dan, Eliza, en dat God u zegene!
Het meisje was verwonderd over het plegtige van dien groet; maer het buitengewoone er van aen den indruk der omstandigheid van de aenstaende verloving toeschryvende, nam zy de hand, die haer ter geleiding werd aengeboden, en reeds boog zy haer om er eenen zoen op te geven, toen zy, op eens, verschrikt, haer achteruit wierp; zy werd bleek als een lyk, en zegde:
‘Vader!... Er is bloed aen uwe hand!.... Zie!....
Devries ontstelde als of de zeissen des doods hem op het hoofd werd gelegd.
‘Het is niets - stamelde hy - Wees niet ongerust, Eliza!
‘Wat is er dan, vader!... Gy zyt bleek!.... Hebt gy u gekwetst?
‘Neen! - hy voelde de noodzakelykheid eene uitlegging te vinden - Ik heb Ward aen de deur geleid. Hy was dronken. Hy is gevallen, en zal zich gekneusd hebben. Ik heb hem opgeraept; daer van dit bloed...

{==91==} {>>pagina-aanduiding<<}
Maer, beef dan toch zoo niet, Eliza!... Er is immers geen kwaed?
Devries wischte met zynen zakdoek de bloedige vlek weg.
‘Vergeeft het my, vader!... het is zwak... het is kinderachtig... maer het zien van bloed... Myn hoofd draeit... Ik ben bang!
Eliza wierp hare armen om den hals des gryzaerds, om aen zyne borst eenen steun en eenen toevlugt te vinden.
De moordenaer gevoelde zich onweerdig van de omhelzing zyner dochter. Hy leed als of die aenraking haer kon bezoedelen. Ook poogde hy zich uit hare armen los te maken; maer zy hield hem met zoo veel vrees en zoo veel liefde omklemd, dat hy die pooging niet kon ten uitvoer brengen.
Hy liet het hoofd neder zakken... en dacht!
De stilte, die in de maegdelyke kamer heerschte, bragt hem te binnen welke doodsche stilte thans het lyk van Ward moest omringen. De inbeelding vertoonde hem hoe akelig reeds de wezenstrekken van zyn slagtoffer door de pyn, door het verlies van bloed, en door den stryd des uitersten, moesten ontverwd en verwrongen zyn. Het scheen hem dat het bloedige lichaem van den vermoorden voor zyne voeten lag, dat de strakke, doffe oogen in het yzingwekkende hoofd allengs weder vurig werden, vurig van

{==92==} {>>pagina-aanduiding<<}
den duivelschen haet, waermede hem Ward in zyn laetste oogenblik had aengestaerd; hy meende te zien hoe den met bloed beschuimden mond van het lyk zich opende om de godlastering te volmaken, die door den dood was onderbroken geworden - en, op eens, wanneer hy weder gewaer werd dat hy zyne dochter, zoo onschuldig, zoo liefderyk, aen het hart hield, was de wezentlykheid bem meer pynigend dan al de spooken der inbeelding!
Alleen zyn met zyne dochter! met haer die hy ten koste van bloed had willen redden, was dus voor den ongelukkigen vader eene foltering geworden!
Het kind, dat hy beminde, was voortaen de dochter eens moordenaers!
Het bloed, dat hem aen de hand kleefde, ging wraek roepen!... Indien men de moord ontdekt; indien de bloedprys van den vader geëischt wordt, wat zal er van de dochter geworden?...

‘Kom, Eliza!
En hare hand in de zyne houdend, geleidde de grysaerd het meisje tot de zael, waer de aenstaende bruidegom en zyn vader zich reeds bevonden.
Devries en Eliza waren nog bleek van ontsteltenis toen zy binnen traden; maer de vormen der beleefdheid omhulden dikwyls de waerheid der gevoelens.
De Baron van Teck merkte zelfs die blyken van

{==93==} {>>pagina-aanduiding<<}
ontroering niet op. Hy hield zelden met iets anders dan zynen eigen persoon zich bezig. Daer hy niet meer vreesde het huwelyk te zien verbreken, en hy geene verdere voordeelen van den koopman verwachte, gaf de Baron zynen adelyken hoogmoed de voldoening met drooge grootheid de onschuldigingen te ontvangen, die hem door Devries werden aengeboden, omdat de gastheer zyne genoodigden had laten wachten.
Hendrik was getroffen geworden door de uitdrukking van Eliza's gelaet. Maer zy was zoo schoon in hare bleekheid!... De oogen der liefde, waer mede hy haer gadesloeg, verleenden der maegd zulke belangwekkende, betooverende zwakheid, dat hy weldra aen niets meer dacht, niets meer gevoelde, dan dat het de grootste aller zaligheden was, met den arm eenen steun aen dit tengere lichaem te mogen bieden, eenen glimlach van dank op het aenzicht der beminde te kunnen verwekken.
Devries had den notaris, dien hy belast had met opstel van een huwelyks kontrakt en die een zyner vrienden was, verzocht het feestmael by te woonen.
Men plaetste zich aen tafel.
Mynheer Devries had zich hersteld - Eliza luisterde naer de woorden die haer door Hendrik werden toe gefluisterd - en uiterlyk lag er over het huisselyk tooneel eenen zweem van kalmte, van geluk.
Wie Eliza's vader, zoo eerbiedwekkend en zoo

{==94==} {>>pagina-aanduiding<<}
geëerd, aen het mael hadde zien voorzitten, zou misschien de vaderlyke voldoening benyd hebben, die men in den gryzen koopman veronderstellen moest.
De jongelieden gaven zich over aen hoop en liefde - de bloemen, die de tafel vercierden, waren frisch en verspreidden hunne balsemende geuren - het licht der gulden kandelabers was helder en zacht - de keurige wynen schitterden in de kristalen bekers - de notaris deed zich te goed aen spys en drank - de Baron van Teck overwoog welke prachtige dingen hy met een deel van den bruidschat zou kunnen koopen - de aenzichten van al de persoonen, die Mynheer Devries omringden, waren lachend, juist als of er boven hunne hoofden geen mensch in zyn bloed lag uitgestrekt, juist als of de man, die de byzonderste plaets in hunnen midden bekleedde, over eenige oogenblikken het stael niet in de borst van hunnen evennaeste had gedrongen.
Mynheer Devries deed alles wat hem mogelyk was om de pligten van eenen goeden, gulhartigen gastheer te volbrengen. Nogtans zyne onrust klom van oogenblik tot oogenblik en het was met een gevoel van ware ontlasting dat hy het mael zag eindigen.
Men ging in eene andere zael. Weldra was men bezig met de groote zaek van den avond: de lezing van het huwelyks verdrag.
Er kan niets plegtiger, niets heiliger in de wereld

{==95==} {>>pagina-aanduiding<<}
bestaen dan de voorwaerden, waerop twee menschen, twee zielen, zich aen elkander verbinden voor gansch een leven, voor eene eeuwigheid misschien! - en nogtans hoe dikwyls wordt eene verloving enkel uit het oogpunt van hebzucht beschouwd, enkel met inzicht van bedriegery gevormd!
De oude Baron van Teck had genoeg van de bedorvene wereld gezien om in alles en overal hinderlagen te vreezen.
Terwyl Hendrik - die reeds de voordeelen kende welke hem verzekerd werden - Eliza woorden van liefde toe fluisterde, bood zyn vader eene gespannene aendacht aen elk der bepalingen, die door Devries aen den notaris waren opgegeven. Niet te vrede met de woorden te hooren en te overwegen, hield van Teck onafgebroken zynen scherpen blik op den koopman gevestigd, trachtende de geheimste gedachten en gewaerwordingen op het aenzicht des ouderlings te lezen.
Hoe verwonderde het den Baron te zien dat de vader der bruid naer het opstel zelfs niets luisterde!
Devries verhief het gryze hoofd slechts van tyd tot tyd om met eenen angst, dien hy te vergeefs wilde verbergen, naer den ingang der zael te zien.
Het was hem plotselings te binnen geschoten, terwyl hy stil zat onder de lezing van het kontrakt, dat hy, in de haest en de ontroering, had nagelaten behoor-
{==96==} {>>pagina-aanduiding<<}
lyk de deur te sluiten van de kamer waer de moord was gepleegd.
En hy wendde meer en meer dikwyls den blik naer den ingang der zael, alsof hy vreesde dat op elk oogenblik iemand de ontdekking van het lyk kon komen berigten.
Hoe zou hy den bloedigen dood van zynen vriend verantwoorden? Aller stemmen zouden te gelyk zich verheffen om hem van de waerheid te beschuldigen!... Welke houding zou hy nemen tegen over Eliza, die het bloed had opgemerkt dat aen de handen des moordenaers kleefde?...
De vrees, die zich van hem meester maekte, werd onverdragelyk. Groote zweetdruppelen kwamen aen zyne gryze hairen kleven. Hoe zeer hy ook huiverde by de gedachte zich naer de plaets te begeven, waer hy het lyk moest vinden, en hoe onbetamelyk het ook zou geweest zyn, te midden der lezing, de zael te verlaten, toch werd het zweepen van den angst allengs zoo fel, dat het hem onmogelyk was te blyven zitten. Hy stond reeds regt, om zyne onvoorzigtigheid te gaen herstellen; maer den notaris had de lezing geëindigd en van Teck, de wenkbrauwen fronsende over de onbeleefde, zonderlinge handelwyze van Eliza's vader, vroeg hem of hy eenige opmerkingen te maken had.
‘Opmerkingen! - Devries wendde zich om als

{==97==} {>>pagina-aanduiding<<}
of hy uit eenen akeligen droom ontwaekte - Wat is er?... ô, Ja!... Ik ben te vrede.
‘Dan blyft er slechts te onderteekenen.
Hendrik schreef zynen naem met haest om de zekerheid van zyn geluk te verhaesten. Hy bood de pen aen Eliza met de smeeking der liefde in zyne oogen. De maegd bloosde; doch aerzelde niet... Zy had sinds lang hart en leven aen Hendrik toevertrouwd.
De Baron van Teck teekende zynen adelyken naem met weerdigheid, met hoogmoed. Nu was het de beurt van den vader der bruid.
Wankelend naderde Devries de tafel, waerop men de papieren had gelegd. Hy boog zich reeds om te schryven; doch kon zich niet beletten nogmaels het hoofd om te wenden en eenen bevreesden blik naer de deur te wenden. - Met stuiptrekkende rilling trok hy op eens het lichaem achterover; zyn aenzicht werd witter dan de gryze hairen die hem den schedel bedekten; hy opende den mond als om te schreeuwen, doch kon geen geluid geven; krampachtig strekte hy de hand uit, en wees met den vinger naer de deur.
Het zicht, dat daer zich opdeed, was inderdaed afschuwelyk.
Tegen een der pylers van de deur steunde Ward; het bloed druppelde van de handen, die hy op zyne borst klemde. De zenuwachtige trekkingen van zyn

{==98==} {>>pagina-aanduiding<<}
lichaem, het knarsen zyner tanden, getuigden niet slechts van hevig lyden; maer hy rigtte de oogen, die in het marmer bleek aenzicht brandden, met zulke zegeprael van haet op het tooneel der verloving, dat hy afzichtelyk was, afzichtelyker dan ooit de geest des kwaeds in de menschelyke inbeelding is verschenen. De valsche witte tanden blikkerden tusschen het roode schuim dat zynen vervrongenen mond bedekte; de zwarte, verwarde pruik, gaf hem het voorkomen alsof zyne hairen te bergen waren gerezen; het verslenste, vuile gryze aenzicht droeg met de uitdrukking der pyn reeds de kenteekens van het bederf des doods. En toch zou men gezegd hebben dat die krampachtige trekken van den mond, dat al die teekens van lyden op het doodsche gelaet den zweem namen van eenen lach: den lach der wraek!
Een algemeene kreet van afschrik verhief zich in de zael. Hoe leelyk ook het zicht was van den gekwetsten, die zoo onverwacht de plegtigheid verstoorde, toch was het beschouwen van Devries misschien nog pynlyker. De grysaerd scheen de tegenwoordigheid der genoodigden, de tegenwoordigheid zyner dochter, te hebben vergeten, en terwyl zyn uitgestrekte vinger, in zenuwachtige spanning, naer Ward bleef wyzen, waren ook zyne wyd open gespannene oogen onafgebroken met den verglaesden strakken blik van de uiterste vrees op de verschyning aen de deur gevestigd.

{==99==} {>>pagina-aanduiding<<}

Zoo duerde het eenige stonden. Niemand kon, niemand durfde spreken.
Eindelyk liet Ward de pyler der deur los, waer aen hy zich had vasgehouden; hy kwam langzaem de zael binnen; met trekkingen van pyn naderde hy den koopman. Maer, als of Devries eene bovennatuerlyke dreigende magt ontvlugtte, deinsde hy werktuigelyk, stap voor stap achterwaerts, namate Ward naer hem toe kwam.
Weldra stond Eliza's vader met den rug tegen den muer gedrongen. Hy strekte de armen uit, om de wraeknemende gedaente van zich af te houden; zyn mond opende zich om eenen laetsten schreeuw te slaken; maer zyne handen bleven verstyfd en zonder beweging; zyne tong kon geen klank vormen; - en zoo Eliza niet ware toegesneld en beschermend de armen niet rond het lichaem haers vaders hadde geslingerd, zou waerschynelyk de ouderling ten gronde zyn gestort.
Nu Ward zag dat Devries hem nier meer ontsnappen kon, liet hy, door de pyn overmeesterd, zich op eenen stoel vallen. Hy prangdde zyne handen op de borst om te kunnen spreken.
‘Ik kom van onpas! - en zyne heessche, versmoorde stem had den toon van nydige spotterny niet verloren - Het doet my spyt!... Verschooning Mynheeren, Mejuffer, dat ik uw lief familie-feestje verstoor!... Die

{==100==} {>>pagina-aanduiding<<}
brave, deugdzame vader - hy wees op Devries - die eerlyke grysaerd zal u uitleggen waerom ik de vryheid neem hier zoo onverwacht te verschynen!
De gramschap, die in Ward opsteeg, terwyl hy Devries aenwees, was zoo hevig dat hy een nieuwe mondvol bloeds over zyne lippen brak. Hy helde achterover en lag te spartelen, niet slechts van pyn, maer om de magt der spraek terug te krygen, opdat de wraek hem niet ontsnappen zou.
‘Neen! ik zal niet sterven, ik wil niet sterven! - waren zyne eerste woorden zoodra hy weder kon spreken - Ik moet kracht hebben!... ô, ik wenschte dat gansch de wereld hier was om my te hooren!... Neen! het geheim van mynen vyand zal met my niet begraven worden!... Gy hebt het gedacht, Devries! gy hebt u bedrogen!... Ha!
Ward zag het hoofd van een paer dienaren des huizen, die den gewonden man op de trappen hadden ontmoet, toen hy zich naer de vergader-zael sleep. Die dienaren, door schrik en nieuwsgierigheid gedreven, kwamen bespieden wat er gebeurde.
‘Ha! wy zullen getuigen hebben! - riep Ward uit, nogmaels geweld doende om zich op te rigten - Komt dan nader, brave lieden! Gy zult verklaren dat ik in de kamer van uwen meester den dag heb doorgebragt, dat het Devries is, die my met een mes in de borst heeft gesteken!... Indien ik moet

{==101==} {>>pagina-aanduiding<<}
sterven zult gy den moordenaer doen veroordeelen!
De haet en de wraekzucht schenen hem nieuwe krachten te geven. Zyne stem werd zelfs voor eenige stonden klaerder dan toen hy gezond was; hy ging voort:
‘Ik heb het altoos gedacht, Mynheer Devries, dat gy een dommerik waert die zich immer op het feit zou laten betrappen! Wanneer men eene moord doet, moet men het werk niet ten halve, zoo als gy het in uwe lafheid gedaen hebt, onverrigt laten, om den beschuldiger uit zyn bloed niet tegen u te zien opryzen. Men moet, daerenboven, tegenwoordigheid van geest genoeg hebben om niet te verzuimen de deuren behoorlyk te sluiten. Gy hebt die twee voorzorgen vergeten, en die vergetelheid zal uw hoofd kosten. Wanneer de regters zullen weten wie en wat gy zyt, is er voor u geene genade te verhopen... Geene genade!... De beul moet uw hoofd hebben!... Na het brandmerk den dood!... Maer, luister dan, Mynheer Devries!... De vriendschap zal niet alleen ons leven, maer ook onzen dood aen elkander hebben verbonden!... Jammer dat ik uwe onthalzing niet zal kunnen bywoonen!
Ward viel met hygende borst op den stoel achterover, en moest adem wachten om te kunnen voort spreken. Zyne stem, die eenige oogenblikken scherp en klaer was geweest, verzonk met de laetste woor-
{==102==} {>>pagina-aanduiding<<}
den in een dof geratel, dat de naderende dood scheen aen te kondigen. Met eene soort van wanhoop worstelde hy tegen de pyn en de verzwakking. Zyne oogen bleven geöpend; maer werden, van oogenblik tot oogenblik, meer doodsch en gebroken. Nogtans bleef hy met den verdoofden blik alles rond hem, wantrouwend, gade slaen. Twee groote tranen braken uit die verstervende oogen.
De mensch, deugdzaem of bedorven, koning of bedelaer, weent gewoonlyk wanneer hy de wereld gaet verlaten, zoo als hy geweend heeft toen hy die wereld is binnen getreden. Maer in de oogen van Ward waren het waerschynlyk traden van razerny over de onmagt die zyne stem onderbrak, alvorens hy door het bekendmaken van het vroegere leven des koopmans de wraek kon volmaken.
Hy deed eene laetste, byna bovennatuerlyke pooging. Op eens rigtte hy zich in zyne volle lengte op van den stoel. Eene laetste, brandende strael vloog door zyne oogen.
‘Die man is een dief! - riep hy uit - Die man heeft een brandmerk op den schouder!... Die man is veroordeeld geweest te Madrid... over veertig jaren!... Eene schoone aenwinst voor de adelyke familie van Teck is de dochter van eenen dief en moordenaer!... Toe dan, Baron! gy zyt arm, neem de eerlooze bruid voor haer geld!... Toe dan, Devries, geef uwe kinderen

{==103==} {>>pagina-aanduiding<<}
nog eens den geheiligden vaderlyken zegen!... Maek spoed!... Ik wacht u!
Ward kon niet verder. Hy zakte in een... Terwyl hy nog dreigend de vuist verhief, bonste zyn hoofd op den vloer achter over.
Niemand kwam hem ter hulp. De dienaren, die aen de deur stonden, durfden den afgryselyken, vloekenden lyder niet naderen. Hendrik en Eliza bleven als versteend tegen elkander geprangd. De oude Baron van Teck kwam de eerste tot overweging; maer hy bekommerde zich niet met de pynen van den stervenden. Hy had inlichtingen te nemen, die voor hem gewigtig waren. Zich tot Devries wendende, vroeg hy:
‘Het is immers niet waer, Mynheer Devries! wat die man zegt?... Het is onmogelyk dat gy hem vermoord hebt!
Eliza's vader wendde de oogen verwilderd tot den edelman; doch bleef sprakeloos.
‘Antwoord! - zegde Van Teck - Begryp dat die gekwetste niet mag sterven zonder zyne beschuldiging te hebben herroepen!... Het betreft uw leven en de eer uwer dochter!
Van Teck nam Devries by den arm, als om hem tot het bewustzyn op te wekken. Hy poogde den grysaerd by het lichaem van Ward te brengen.
Zoodra Devries begreep wat de Baron van hem wilde, trok hy met onoverwinnelyken afkeer zich achterwaerts.

{==104==} {>>pagina-aanduiding<<}

‘Gy verstaet dan niet wat men u ten laste legt! - riep van Teck, die in zyn ongeduld den ouden koopman vry ruw behandelde - Gy zyt niet alleen beschuldigd van iemand te hebben gesteken; - maer men heeft er bygevoegd dat er een vonnis tegen u bestaet als dief!... Hoort gy dan niet?... Men zegt dat gy op de galei hebt gezeten!... dat gy een brandmerk op den schouder hebt!
Devries bleef sprakeloos.
‘Maer, Mejuffer! - ging van Teck voort zich tot Eliza wendende - uw vader is toch niet zinneloos!... Doe hem begrypen dat die gekwetste man niet mag sterven zonder op zyne beschuldiging van moord is geantwoord! Doe dan toch uwen vader antwoorden, Juffer Eliza!
De maegd had gehoord hoe Ward haren vader eene eerloosheid had verweten; alhoewel zy in de ontroering, in de bedwelming van den schrik, de juiste beteekenis der woorden niet geheel begreep. De eerbied, dien zy den gryzaerd toedroeg, was zoo groot dat niettegenstaende de teekens van zwakheid, van neêrslachtigheid, van wanhoop, die iedereen in Devries opmerkte, zy niet twyfelde of een enkel woord van hem zou het misverstaen opklaren, dat er, dacht zy, moest plaets hebben. Zy ging tot den ouden man, nam zyne handen, en met liefdevol medelyden zegde zy:

{==105==} {>>pagina-aanduiding<<}

‘Vader!... Kom tot u zelve!... ik bid u!
Maer Devries trok zyne hand terug, als of een gloedend yzer hem had aengeraekt.
Eliza was pynlyk verwonderd; maer wezentlyke schuld in haren vader te veronderstellen bleef onmogelyk.
‘Vader lief! - bad zy - men heeft u beledigt... Men durft u beschuldigen!... Ward heeft in het lyden den geest verloren! Ward herkent u niet! Hy heeft eenen anderen persoon voor! Kom nader! zeg dat gy het zyt! Vertoon u, en hy zal bekennen dat hy dwaelt! Kom dan, vader!
Devries was verplet onder de martelende magt, waer mede God soms den pligtigen neder drukt. Hy vond geen antwoord, geen redmiddel! Toch hy begreep, tot overmaet van foltering, dat hy zyn kind mede trok in den afgrond van schand en lyden, waer in hy ging neder ploffen. Doffe, heete tranen braken hem uit de oogen, terwyl hy nogmaels Eliza van zich afwendde.
Het zien dier tranen trof Eliza als de donder.
Met de magt van begrip, die soms in de overspanning van gevoel zoo plotselings ontstaet, zag zy op eens tot in het diepste van het rampzalig geheim. De dwingelandy die Ward sedert jaren op haren vader had uitgeoefend; de sombere gedachten die by wylen het voorhoofd van den grysaerd hadden verduisterd; de moeijelykheden door hem voorzien in haer huwe-
{==106==} {>>pagina-aanduiding<<}
lyk met Hendrik, de noodzakelykheid waerin hy zich bevonden had Ward onschadelyk te doen worden; de moord door haren vader uit liefde tot zyn kind gepleegd; de gevolgen dier moord; dit alles schoot haer als eene bliksem flits door den geest, en de handen op haer hoofd klemmende, als of het in stukken ging springen, liet zy eenen schreeuw - en plofte neder, bleek en magteloos, als een lyk.
Het vaderlyk gevoel was het eenigste sterk genoeg om Devries tot eene daed van bewustzyn te brengen. Hy begreep welke overtuiging Eliza had neêr doen vallen. Vreezende voor altoos van zyn kind te worden beroofd, vloog hy tot haer heen, wierp zich nevens haer geknield op den vloer, hief het zwakke lichaem in zyne armen op, en hield het aen zyn hart, zinneloos van smart rondziende, als of hy den duerbaren schat verdedigen wilde tegen al wie hem van zyne borst zou rukken.
De Baron van Teck had Hendrik reeds ter zyde getrokken.
‘Ik geloof dat wy moeten vertrekken - fluisterde hy - onze tegenwoordigheid kan hier geenzins voordeelig zyn.
‘Ik kan Eliza in zulken staet niet verlaten! - antwoordde Hendrik.
‘Uwe tegenwoordigheid, wanneer zy tot haer zelve zal komen, zou haer nog meer onder de schaemte

{==107==} {>>pagina-aanduiding<<}
doen lyden. Het is beter zich met zulke zaken niet te bemoeijen.
‘Maer het zou den schyn hebben alsof ik laffelyk haer in het ongeluk ontvlugte!.... Zy is myne verloofde...
‘Verloofde! - viel hem van Teck met ongeduld in de rede - Ik geloof dat wy dit alles zullen onderzoeken alvorens verder te gaan!
‘Ik zal, ik moet haer bystaen en troosten.
‘Later! Later! Wy moeten niet ligtelyk handelen. Indien het waer is wat die gekwetste man gezegd heeft, is die Mynheer Devries voor niets te betrouwen. God weet of hy u niet heeft willen te leur stellen: of hy ooit voornemens was, na het huwelyk, de dry honderd duizend franken van den bruidschat te betalen. Men moet voorzichtig zyn.
Hendrik maekte eene edele beweging, willende beteekenen dat het geld hem onverschillig bleef.
‘Ja, ja; maer waervan zoudt gy leven? - ging van Teck voort - Meent gy dat ik de dochter van eenen moordenaer, in onze familie zou willen, indien wy nog daer en boven door haren vader voor de huwelyksgift waren bedrogen geworden?... Bedenk, Hendrik, dat uwe vrouw op straet met de vingeren zou nagewezen worden! Overweeg dat men zou zeggen, de Jonkheer van Teck heeft, als een dommerik, eene vrouw gehuwd waer over hy moet blozen. De schand

{==108==} {>>pagina-aanduiding<<}
is erg, Hendrik; maer de schand en de armoede te zamen dat is te veel!
De jongen man stond met gebogen hoofde. Liefde, medelyden, maer ook hoogmoed, afschuwen, vermengden zich in zyn hart. Zyne ziel hadde tot Eliza willen vliegen; maer van den anderen kant hield de oude Baron hem terug, en fluisterde hem de ontegensprekelyke, koude tael der rede in het oor.
‘Morgen zult gy hier terug komen, indien wy ondervinden dat het betamelyk gebeuren kan! - zegde de Baron aenhoudend, ziende dat Hendrik begon te wankelen - Wat kunt gy hier doen?... Niets!... Juffer Eliza heeft meer eenen geneesheer en de rust noodig dan uwe tegenwoordigheid! Waertoe zou het dienen den ganschen nacht hier met haer te zitten weenen, dan om de laetste krachten uit te putten, die zy in de tegenwoordige omstandigheden genoeg zal noodig hebben!..... Kom, Hendrik, wy zullen de zaek koud overwegen!.... De beleefdheid vraegt dat wy vertrekken. Gy zyt immers haer echtgenoot niet om aen het ziekbed van juffer Eliza te waken. Misschien zal zy van den ganschen nacht niet tot het bewustzyn terug komen.... Morgen kunnen wy met kennis van zaken beslissen wat er te doen valt.
Hendrik scheen alle eigen kracht te hebben verloren. Hy liet zich door zynen vader mede trekken.
Devries wierp de edellieden eenen blik van verach-
{==109==} {>>pagina-aanduiding<<}
ting na. In de bitternis van zyn gemoed dacht hy het eene lafheid van wegens Hendrik zich te verwyderen nu het meisje, dat hy tot echtgenote had gevraegd, zoo wreed door het ongeluk werd getroffen.
Ward had door de overspanning van gramschap zyn einde verhaest. Het hygen zyner borst, de pynlyke, verdoofde ratel in zyne keel getuigden, dat hy nog leefde; maer het was klaerblykend, zoo hy daer lag, dat ook die laetste teekens van lyden weldra gingen ophouden.
Niet willende dat het lyk door den blik van Eliza zou ontmoet worden, wanneer hare oogen zich weder zouden openen, droeg Devries zyne dochter in hare kamer. Hy zette zich neder naest de bedsponde der bewustelooze; in de zorgen, die hy haer toediende, byna vergetende welk gevaer hem persoonlyk boven het hoofd hing.
Dit gevaer was nogtans dringend.
Het nieuws dat eene moord ten huize van den ouden koopman was begaen, verspreidde zich reeds in de stad en liep er voort met de snelheid van ontvlamd buskruid.
De omstandigheden, die men verhaelde, waren van zulken aerd, dat de dienaren des geregts het zich ten pligt dachten, onmiddelyk een onderzoek te beginnen
Het lyk van Ward werd nog in de zael gevonden. Devries poogde niet te ontkennen. Men leidde hem naer de gevangenis.

{==110==} {>>pagina-aanduiding<<}

Hy moest zyne dochter verlaten, zonder zelfs haer vaerwel te kunnen zeggen.
Wanneer Eliza haren toestand weder zal kunnen beoordeelen, zal het lydende meisje alleen, gansch alleen zyn, om den last te dragen, die haer zoo verpletterend op het hart is gevallen.



{==111==} {>>pagina-aanduiding<<}

VII.

Welke eeuwigheid van lyden was er in den nacht, dien Devries in eene kleine cel der gevangenis moest door brengen!
Op eene bank, tegen den muer, in een gezakt, bleef hy uren en uren zonder zich te bewegen. Het gryze hoofd hing onder den last der gedachten neêr geknakt. Zyne oogen bleven in de duisternis onafgebroken op het zelfde punt gevestigd.
Het was dat in die duisternis, voor zynen geest, a de beelden oprezen, die hem een verwyt of eene smart konden toe brengen.
En niet de bloedige schimmen, niet de wandroch-
{==112==} {>>pagina-aanduiding<<}
telyke, greinzende, dreigende verschyningen waren het die hem het meest deden lyden. Tusschen de dwarling der helsche gedaenten, die den moordenaer bestormden, mengden zich ook, van tyd tot tyd, zuivere, liefdevolle hoofden: de hoofden van hen die in het lange leven hem hadden bemind! Zyne dochter! zyne ontslapene echtgenote! zyne reeds lang zalige moeder!... De grysaerd herkende hen, zoo de inbeelding uit den afstand of uit den dood hen op riep. Maer de aenzichten dier geliefden waren zoo bleek, zoo smartvol: hunne oogen vestigden zich op hem zoo medelydend en zoo vol stille, maer diepe verwytingen dat hy zyne schuld dubbel gevoelde, dat de wroeging, onder den blik dier engelen, byna de schaemte en de wanhoop eens verdoemden in hem opwekte.
Dan weêr werden die reine, droeve wezens verdrongen om plaets te maken voor tooneelen van woeste slemperyen. De cel der gevangenis werd verlicht door den glans van onstuimige feesten. Hy zag vrienden die in de vervoering der dronkenschap overstroomende bekers tot hem uitstrekten. Met die jongelingen vermengden zich vrouwen, die hem den onbeschaemden lach der bedorvenheid op het geblankette aenzicht vertoonden. Ward beheerschte hen allen! De scherpe, schaterende lach van Ward deed zich hooren boven al de zangen, al het rinkelen der glazen, al het gewoel dier baldadige vreugde... Het waren de too-
{==113==} {>>pagina-aanduiding<<}
neelen, waerin Devries de onschuld des harten had verloren, toen hy in de jongelings jaren den man had leeren kennen, die over eenige uren van zyne hand was gestorven!... Ook namen de wezenstrekken van Ward weldra de akelige, ingevallene vormen van een doodshoofd, terwyl zyne beenderige hand, door teekens, de slempery scheen te besturen. De jonge mannen, de vrouwen, ondergingen allengs de zelfde verandering. Zy wenkten Devries toe om hen deel in dit feest der dooden te doen nemen... en op eens was het weder duister.
Nu verscheen hem een vergezicht van helderheid, van zonneschyn. De groene, grasryke weide, waerop hy nog kind zynde had gespeeld, strekte zich uit voor zyne oogen. Daer zat zyne moeder, in hare geheiligde schoonheid, met haer naeiwerk, onder de frissche wyngaerdranken, die zich rond de deur der vaderlyke wooning slingerden. Zy hief soms de oogen van haer werk op, en bleef gedurende lange poozen den aenbedenen, kleinen zoon na zien, die over het zachte grastapyt, in de volle vryheid der opene lucht en der kindelyke onbezorgdheid, heen dartelde. Wanneer hy vermoeid tot haer wederkeerde, wanneer zyn hoofd op den moederlyken schoot kwam rusten, met welken hemelschen lach werd hy door haer ontvangen! hoe gelukkig, hoe trotsch was zy over dit kind, hare hoop, hare liefde! Wat al betoo-
{==114==} {>>pagina-aanduiding<<}
verende verwachtingen las men in den langen blik waermede zy den lieveling gade sloeg! Hoe schoon droomde zy voor hem de toekomst!...
De toekomst!... Op eenige stappen afstand verheffen zich de walgelyke, bloedkleurige planken van een schavot, dat alle verdere gezichtkring afsluit!... Op dit schavot staet een man, die met bezordheid een mes tusschen de twee staken doet glyden, die zich als eene galg boven het sombere gevaerte verheffen! Die man beproeft of het werk, dat hy gaet verrigten, door niets zal verhinderd worden! Hy is te vrede; hy wacht zyne prool!... Er komen meer menschen op dit schavot... Een van hen heeft de armen op den rug gebonden. Het hemd is hem van de schouders getrokken. Zyn hals is ontbloot... Devries herkent zich zelve!... Men grypt het slagtoffer vast... De lyder hoort een schreeuw van afgryzen door duizende monden rond het eerlooze werktuig des doods aengeheven... en dan niets meer!
Helaes! zyn lyden was niet ten einde. De dageraed kwam na den schrikkelyken nacht. De stralen der zou drongen in het gevang des ouderlings. Zy omhulden met hun tintelend licht het gryze hoofd des moordenaers, verkondigend dat er een nieuwe dag van smart en worsteling voor hem was aengebroken.
Het gerucht ontwaekte in het uitgestrekte, zware gebouw. De sleutels begonnen zich krasschend op het

{==115==} {>>pagina-aanduiding<<}
yzer der sloten te laten hooren. Grendels werden weg geschoven; deuren geöpend. Devries wachtte met ongeduld het oogenblik waer op hy vernemen zou in welken staet Eliza haer thans bevond.
Al vroeg werd de schuldige by de regters ten verhoor geleid. Op de vragen die hem gedaen werden, antwoordde hy met inlichtingen nopens den toestand zyner dochter af te bidden. Eerst toen men beloofd had, zoodra mogelyk hem tydingen van zyn kind te laten geworden, kreeg hy kalmte genoeg om eene volkomene bekentenis af te leggen.
Zyne verklaringen droegen zoo duidelyk den stempel der waerheid, de bewystukken waren zoo ontegensprekelyk, dat de regter het onnoodig oordeelde hem tot eene verdere geheimhouding te veroordeelen.
De foltering door Devries in de eenzaemheid van den vorigen nacht onderstaen, had zulke diepe sporen op het aenzicht van den ouderling na gelaten, dat men het voorzichtig oordeelde hem eenige verstroeijing te verleenen.
Hy werd op de opene plaets der gevangenis gebragt om er frissche lucht in te ademen.
Devries leunde tegen eenen der hooge muren, waerdoor de gevangenis was ingesloten; hy hield den blik op de poort gevestigd, in angstige afwachting van den bode, die hem moest komen berichten wat er van Eliza was geworden.

{==116==} {>>pagina-aanduiding<<}

De tyd ging voorby en de onrust van den ongelukkigen vader was zoo groot, dat hy byna niet bemerkte hoe de plaets, waer hy zich bevond, vervuld werd met een paer honderd gevangenen, aen wien men vergunde voor eene uer onder den blauwen hemel te komen.
Maer de fyne, deftige kleederen van den ouden man, het eerbiedwekkende van zyne gryze hairen, en zyne afgetrokkene houding daer hy in gedachten verdiept bleef, wekten niet weinig verwondering en nieuwsgierigheid op onder de ellendigen, die zich rond den koopman verdrongen.
De hoofden werden byeen gesteken; men mompelde; allerhande gissingen werden gevormd en onderling mede gedeeld.
De gevangen-bewaerders hadden reeds een gedeelte der geschiedenis van den ryken moordenaer vernomen.
Eenige punten van dit zonderling verhael geraekten bekend onder de gevangenen.
Hetgeen men vernam diende om de nieuwsgierigheid nog meer aan te hitsen; maer ook om het ontzag merkelyk te verminderen, dat men tegen over den grysaerd had gevoeld.
Zyne makkers hadden regt op hem! Hy hoorde hen toe! Hy maekte deel van het eerlooze broederschap der misdaed! Slechts behield hy misschien het overwigt dat door grootere schuld wordt gegeven. Immers

{==117==} {>>pagina-aanduiding<<}
zoo het waer was, dat hy een brandmerk op den schouder droeg, had hy eene onderscheiding, die men op weinig der hem omringende misdoenders zou gevonden hebben. En dan een moordenaer! zelfs in de wereld der schelmstukken doet het vergoten bloed nog huiveren! Een man die op den ouderdom van Devries eene moord kon doen, moest in den kring waer hy zich bevond, groote belangstelling verwekken. De rykdom, de pracht, waer in hy geleefd had, gaven aen het wanbedryf, daer en boven, eene soort van luister, van glans; en de gevangenen voelden zich tot Devries getrokken, zoo veel om bezit van den ryken man als makker te nemen, als om uit zynen mond eene geschiedenis te hooren, die niet weinig lessen van ondervinding moest opleveren.
Men was niet meer te vrede zich rond hem te verdringen; klaerblykend had men het voornemen gevormd hem te ondervragen.
Devries nogtans verleende geene aendacht. Hy was alleen met zyne gedachten: gansch verslonden in de onrust waermede hy nieuws van Eliza te gemoet zag.
‘Ik geloof, by den duivel! dat hy slaept! Hy is vermoeid van het werk dat hy dezen nacht heeft af gedaen! - zegde een der omstaenders, zynen gebuer met den elleboog stootende, en luid lachend over die domme, bloedige boertery.

{==118==} {>>pagina-aanduiding<<}

Devries rigtte zelfs het hoofd niet op. Hy had niet gehoord.
‘Indien hy zyn geweten onderzoekt om eene algemeene biecht te spreken, kan het nog lang duren!
Ditmael was de stem, die gesproken had, luid genoeg om door iedereen verstaen te worden. De spottende lach werd door een twintigtal mannen herhaeld.
Devries bleef altoos onbewegelyk.
‘Ik geloof, ik, dat die Mynheer den dooven speelt, om ons geen welkom te moeten geven! - merkte een ander aen.
‘Het is waer!.... De oude slimmerik, die in een huis met eene groote poort woonde, moet niet weinig de menschen hebben bedrogen. Ik wed dat hy de zakken vol goud heeft.
‘Dan zou er wel iets voor ons kunnen afvallen!
‘Vraegt het!
‘Eh, Mynheer! - een der meest onbeschaemde nam Devries by den arm - De kameraden hebben dorst. Kunt gy de vrienden geen welkom geven?
Devries zag verstrooid den man met de gryze kleedy der gevangenis voor hem staen; hy zag hem de katoenen muts uitsteken; maer de grysaerd scheen niet te begrypen wat men van hem wilde. Hy wendde het hoofd om, en verzonk weder in gepeinzen.
‘Hoort gy niet wat men u vraegt? Gy kunt wel antwoorden, denk ik!

{==119==} {>>pagina-aanduiding<<}

De zelfde man die Devries by den arm had genomen, schudde hem heen en weder.
Die behandeling was zoo ruw dat de ongelukkige vader in eens uit zyne peinzeryen werd getrokken. Hy liet zynen blik rond gaen op de persoonen die hem omringden, en voor al eer hy had kunnen na denken was hem eene beweging ontsnapt zoo vol walg en afschuw, dat de misdoenders er door tot in het diepste van hunnen zonderlingen hoogmoed werden gekwetst.
Devries wilde zich verwyderen; maer de omstaenders sloten hunnen kring digter, om hem den doortogt te beletten.
‘Het schynt dat hy trotsch is! - zegde eene dreigende stem.
‘Hy heeft er rede toe, de oude, schynheilige deugniet.
‘Wy zullen hem dat wel afleeren; wacht maer!
‘Mynheer! - een ander wendde zich regtstreeks tot Devries - Gy moet het niet kwalyk nemen dat wy u eenen welkom vragen. Het is hier het gebruik zoo. Wy zyn daerom geene bedelaers! En indien gy denkt iets meer te zyn dan een ander, is het omdat gy misschien wat meer hebt gestolen; gy zyt een ryke dief, gy! Dat is juist eene rede om de vrienden te helpen.
Het bloed der schaemte, der verontweerdiging stroomde den ouden koopman naer het hoofd. Het was zoo

{==120==} {>>pagina-aanduiding<<}
lang geleden sedert hy zich door booswichten van de laegste soort vriend en kameraed had hooren noemen. Ook verhief hy het hoofd met weerdigheid en deed nogmaels eenen stap om zich te verwyderen.
‘Ha! gy neemt het op dien toon! - een der gevangenen plaetste zich voor den grysaerd - Jongens! die Mynheer denkt ons te mogen verachten! Ook al goed! Wie ons niet tot vriend wil hebben, heeft ons tot vyand!
‘Ik zou geern weten hoe er een brandmerk uitziet! - zegde een booze spotter - Er worden er tegenwoordig geene meer gegeven. Dat moet aerdig zyn!
‘Het is buiten de mode geraekt sedert zoo vele groote heeren er een verdienen!
‘Het is niet meer noodig..... Ik weet niet wat ik liever zou gehad hebben in den ouden tyd een brandmerk te krygen, dat men onder de kleederen kon verbergen, of wel door de gazetten in het slyk te worden gesleept, zoo als hedendaegs gaet.
Die laetste opmerking werd met weinig belangstelling ontvangen. Het grootste deel der gevangenen had niet de minste opvoeding ontvangen: kon noch lezen, noch schryven. De magt der algemeene bekendmaking niet begrypende, bekreunden de rampzaligen er zich weinig over wat de dagbladen al of niet over hen afkondigden. De wreede nieuwsgierigheid, die zich van

{==121==} {>>pagina-aanduiding<<}
de ruwe geesten had meester gemaekt, behield de boven magt.
‘Vermits hy geen welkom wil betalen zou hy ons gratis moeten laten zien wat hy op den rug heeft!
De man door wien die laetste woorden gesproken waren, vatte Devries by den kraeg en scheen voornemens hem de kleederen van het lichaem te rukken.
‘Achteruit! - riep Devries, die nu volkomen begreep tot welk baldadig geweld men wilde komen. - Achteruit!
‘Gy zoudt geern een brandmerk kennen - riep dezelfde die Devries vast hield - welnu gy gaet het zien!
Na ter haest onderzocht te hebben of geen der gevangenbewaerders op dit oogenblik hem gadesloeg, scheurde de onmeêdoogende schelm langs achter eenen lap laken van den rug des grysaerds.
Eens de beweging gegeven, als of de booswichten slechts een teeken hadden gewacht, vielen zy gelyk op den ouden man. In een oogwenk waren zyne kleederen tot flarden verhakkeld en verscheurd. Voor al eer de bewakers waren toegesneld en hem uit de handen der booswichten konden verlossen, was het eerlooze teeken zyner schande aen aller blikken bloot gesteld.
Er werden links en regts door de beämbten slagen uitgedeeld; maer de gevangenen genoten niet te min het lyden en de schaemte van den grysaerd als hunnen zegenprael. Een gelach, een geschreeuw, een geschuifel, een verward gehuil van vloeken en tieren, deed zich

{==122==} {>>pagina-aanduiding<<}
hooren, als ware er rond Eliza's vader een legioen duivelen los gebroken.
Men was genoodzaekt Devries tot zyne cel terug te leiden.
De zware grendel werd op nieuw achter hem op de deur geschoven. Hy was weder alleen.
Het lichaem beefde en brandde hem van vermoeijenis en pyn; maer de ruwe aentasting der boosdoenders had hem al de uitgestrektheid der gevaren, die hem omringden, doen kennen.
‘Ik ben een lafaerd! - mompelde hy het bloed van zyn aenzicht wisschende - Ik had kracht moeten hebben, gister avond, om Ward dusdanig te treffen dat hy voor altoos zou gezwegen hebben! Ik zou den moed moeten gehad hebben my op het lyk van Ward met het zelfde mes te dooden. Niemand zou geraden hebben wat er tusschen ons vroeger was voorgevallen. Eliza ware gered geworden. Ik heb gewacht; ik heb geaerzeld: ik ben een lafaerd!
Tranen, bloedige tranen braken uit de oogen des ouderlings.
‘Indien ik nu plotselings stierf - dacht hy - zouden de regters medelyden hebben met myn kind. Men zou de misdaden haers vader in de duisternis der vergeelheid laten verdwynen!...
Die gedachte aen den dood bragt de uitdrukking eener akelige hoop op het aenzicht des ongelukkigen. Zyn

{==123==} {>>pagina-aanduiding<<}
blik vloog rond als of hy eenen hoek, eenen scherpen kant op de steenen van den muer zocht, waer hy zich het hoofd zou kunnen verbryzelen.
‘Dit middel is onzeker! - zegde hy tot zich zelven - zoo ik niet op den slag dood blyf, zal men myn voornemen kennen. Men zal geneesheeren roepen; men zal, met geweld, my dwingen te leven... Van honger sterven!... Dat duert te lang!...
Hy verborg het aenzicht in de handen, en bleef lang, zeer lang denken en zoeken.
Maer niet slechts de verschillende middelen eener zelfmoord kwamen in den geest des schuldigen. Het duistere geheim dat onder de koude onbewelykheid der dood begraven ligt, is zoo plegtig en zoo schrikbarend, dat ieder mensch, die den tyd heeft te overwegen, van nature terug huivert. Voor Devries was het beschouwen des zwarten, onpeilbaren kolks, die alles verslinden moet, des te meer vreeselyk, daer uit het verblyf der dooden de schim van Ward wraekroepend hem tegen grimde. Devries ging voor den Opperregter verschynen, terwyl zyne handen, om zoo te zeggen, nog nat waren van het bloed door hem moorddadig vergoten. Hy ging Ward ontmoeten in de eeuwigheid! Welke uitspraek zou over hen beiden gedaen worden?
Maer van den anderen kant dacht hy aen de overmaet van schande, die men verwekken zou, indien de zaek voor de geregtbanken moest worden ontwikkeld. Geene

{==124==} {>>pagina-aanduiding<<}
der pynlyke herinneringen zyns levens of men zou haer door de duizend monden der drukpers, uitbazuinen.
De vervloekingen tegen den ryken bedrieger, tegen den gebrandmerkten galei-boef, gingen tot het verblyf zyner dochter door dringen!...
Indien hy leefde, zou er een dag komen, waarop men Eliza zou boodschappen: het vonnis tegen uwen vader is uitgesproken; het is de dood: de dood op eene der openbare plaetsen!
En de algemeene haet zal eene prooi eisschen!...
Een zekere morgend zullen de verhaeste stappen eener gansche bevolking zich in de straten der stad doen hooren! Het is de morgend der onthoofding!...
Eliza telt de uren, de minuten!...
Zy weet op welken tyd de noodlottige doodskar de gevangenis verlaet! Zy weet hoe haer gryze vader ten bloedigen tooneele wordt gevoerd!...
De klokken verkondigen eindelyk het vast gestelde uer?.... De slag der byl bonst tot in het hart der dochter van den onthoofden terug!
Het is de dood vroeger of later; - maer al de akelige plegt dier schande kan nog voorkomen worden!...
Neen, geene misdaed is het zulke smart, zulke openbare onteering aen zyn kind te sparen! Die zelfmoord zal door de Almagt niet gewraekt worden.
Devries viel geknield op den vloer der gevangenis.
‘Gy, algoede Vader! - bad de ouderling - Gy die

{==125==} {>>pagina-aanduiding<<}
tot in het diepste der harten van uwe schepselen ziet, Gy weet dat ik het bloed van mynen evenmensch niet vergoten heb, dan uit liefde tot myn kind, zoo onschuldig!... Gy zult de opoffering die ik van myn leven doe, niet als eene zonde, maer als eene boete beschouwen!... Gy zult medelyden hebben met de zwakke maegd; medelyden met my!.... Erbarming, God!
Langen tyd bleef hy bidden, tot eindelyk de grendels der deur zyner cel werden weg geschoven.
Hy wendde het hoofd om. Toen die deur open draeide, liet hy eenen schreeuw van blydschap; doch byna onmiddelyk wierp hy zich weder achteruit. Het was Eliza, die tot hem kwam! Maer de kleederen hingen nog in flarden van den rug des vaders gescheurd, en hy bedekte, in schaemte, zich het aenzicht met beide handen.
Zoodra Eliza, naer den slag, die haer had doen neêr storten, tot het bewustzyn was terug gekomen, had zy alles wat haer mogelyk was in het werk gesteld om haren vader te mogen naderen. Smeekingen, tranen, knievallen, zy had alle middelen beproefd die het hart van den mensch kunnen vermurwen. Hare jonge jaren, haer ongeluk, de maetschappelyke stand waerin zy was groot gebragt, hare vurige kinderliefde, die verschillende magten van invloed hadden de Juffer overal met buitengewoone belangstelling doen ontvangen. In haer gevoel had zy woorden gevonden, zoo

{==126==} {>>pagina-aanduiding<<}
hartroerend, dat tranen onder de gryze wenkbrauwen der meest ondervindingryke regters waren verwekt geworden. Vermits door de bekentenis des schuldigen de zaek reeds in het klaerste daglicht gesteld was, had men eindelyk Eliza een schrift gegeven dat de poorten des gevangs voor haer moest openen.
Zonder een oogenblik uitstel had zy er gebruik van gemaekt.
Doch nu zy den ouden vader, vernederd, verplet, byna onkennelyk, met de gehavende kleederen, in het sombere verblyf geknield zag, nu werd het haer zoo bang in het hart dat zy eenige stonden bleef zonder te durven binnen gaen.
Nogtans de liefde, de zucht om den lydenden te ondersteunen, overwon weldra die vrees.
Terwyl de grysaerd met de handen voor de oogen bleef zitten, ging zy tot hem; zy hief hem in hare armen van den grond op; zy weende op zyn voorhoofd; zy klemde hem aen hare borst met een gevoel zoo oneindig liefderyk en medelydend, dat zy klaerblykend onuitsprekelyk meer leed om het wee haers vaders, dan om de vernietiging van al de geluksdroomen die zy ooit kon gekoesterd hebben.
Devries hield steeds het aenzicht op den schouder van zyn kind verborgen. De dankbaerheld jegens haer die in het ongeluk hem inniger dan ooit te voren beminde, deed hem haer ongeluk nog dieper betreuren.

{==127==} {>>pagina-aanduiding<<}

‘Vader! - snikte Eliza - ô, ik ben zoo bly dat ik u zie, u weder mag omhelzen!
Zy voelde de brandende tranen des grysaerd op hare schouderen vloeijen. Zyn hoofd in hare beide handen nemende, rigtte zy het op; zy zag den rampzaligen aen met eenen stillen lach, die byna van bovennatuerlyke magt en engelachtige liefde getuigde; hare zachte stem murmelde:
‘Bezie my, vader lief!... Zie dat ik moed heb!
Devries bezag haer inderdaed als ware zy den geest des goeds door God hem ter hulp gezonden. Nogtans, zyn hoofd zakte nogmaels ten gronde; zyn blik werd meer somber dan ooit. Hy overwoog hoe de maegd, zoo schoon, zoo edel van ziel, om zyne schuld boeten moest...
‘Vader! - hernam Eliza - Uit liefde tot my, wees krachtig!... Het doet my zoo veel pyn u te zien lyden!
‘Ach! Eliza! ik ben diep rampzalig!
‘Maer ik bemin u, ik heb u lief! vader!...
‘Gy hebt dan niet gehoord waer van ik beschuldigd ben! Gy hebt geen afgryzen van my!
Het meisje legde hare handen op den mond des ouderlings om hem het uitspreken zulker woorden te beletten,
‘ô, Ik verzoek het u als eene gunst my aen te hooren! - hernam Devries - Ik ben schuldig; maer ik
niet dat myn kind oordeele volgens de bittere,

{==128==} {>>pagina-aanduiding<<}
onmeêdoogende meening, die de menschen niet zullen nalaten over den misdadige te vormen! Indien gy, die ter oorzake van my ongelukkig wordt, medelyden met my gevoelen kunt, indien ik de vergiffenis van myn kind verwierf, my dunkt dat het eene rede zyn zou om meer barmhartigheid van God te verkrygen!... Ik zou geruster worden!
‘Ik ken u, vader!... Ik weet hoe goed uw vaderhart is.
‘Helaes! er was een tyd in myn leven toen ik my aen eene groote misdaed heb schuldig gemaekt!... Ik was jong; myne ouders waren gestorven; niemand in de wereld kon my goeden raed geven. Onbezonnen, verleid door de aentrekkelykheden van woeste vermaken, schonk ik myne vriendschap aen iemand, die toen reeds alle deugd en eerbaerheid had verlaten. Door hem mede gesleept, deed ik onkosten die boven myn vermogen gingen. Een zekere dag, op aendrang van den slechten vriend, onder het beheer van ik weet niet welke duivelsche bedwelming, nam ik geld dat my niet toehoorde.
‘Vader! ach! spaer zulke herinneringen!
‘Ik heb dien misstap schrikkelyk geboet!..... Het is waer, Eliza! dat ik als dief ben veroordeeld geworden! Het is waer dat men het kenteeken der onuitwischbare schande op mynen schouder heeft gebrandmerkt!

{==129==} {>>pagina-aanduiding<<}

‘Vader! arme vader! - Eliza drukte het hoofd des grysaerds snikkend aen haer hart, als of zy hem tegen zyne eigene schaemte wilde beveiligen.
‘Maer ik heb gepoogd my op te rigten uit het slyk, waerin ik gezonken was - vervolgde Devries - Na myne straf te hebben onderstaen, heb ik geärbeid, om weder eerlyk man te worden... Ik gelukte; ik had byna volkomen de achting van my zelve herwonnen, toen de booze vriend, die de oorzaek van mynen eersten val was geweest, my terug vond. Onnoembaer is de foltering die hy sedert dien tyd op my heeft uitgewerkt..... Hy verzwolg niet alleen de fortuin, die ik in het zweet myns aenzichts had verzameld; hy bedreeg elk oogenblik myn kind!... Gister avond, wilde hy myn geheim aen Hendrik en aen den Baron van Teck bekend maken om uw huwelyk te beletten... Ik heb hem gebeden; ik heb voor hem geknield. Hy heeft my bespot, my gehoond, my van zich af geworpen!... De gramschap heeft my vervoerd; ik wilde ten allen pryze myn kind redden... ik heb Ward gedood!
‘Het was om mynentwille, vader! - weende Eliza - Gy hebt u opgeöfferd voor my!... Ik ben het die u vergiffenis moet smeeken!... Hebt gy my niet verwittigd dat myne verloving met Hendrik noodlottige gevolgen kon hebben!... Hadde ik de liefde niet in myn hart moeten vernietigen!... Het is thans te laet! Maer door eeuwigen eerbied, door eindelooze dankbaerheid

{==130==} {>>pagina-aanduiding<<}
jegens u, zal ik zoo veel het in myne magt is, de ongehoorzaemheid afkoopen!... Wy zullen onafscheidbaer zamen lyden!
‘Gy hebt het regt niet u zelve te beschuldigen - zuchtte Devries!... Ik wilde aen uwe wenschen niet weêrstaen omdat ik hoopte door het huwelyk u in veiligheid te stellen.
Eene nieuwe gedacht kwam hem te binnen. Met angst vroeg hy:
‘Heeft Mynheer Hendrik u dezen morgend bezocht?
‘Neen vader!
Eliza zag dat haer antwoord den gryzaerd grievende smart veroorzaekte. De fyne gevoeligheid haers harten was allerpynlykst door de handelwys van Hendrik getroffen geworden. De verlatenschap is een der leelykste kanten van het ongeluk. Hopende de bittere overwegingen haers vaders in iets te kunnen leningen, sprak zy voort:
‘Ik heb Hendrik niet gezien; maer er is dezen morgend ten onzen huize een uwer vrienden gekomen, Mynheer Dewilde, die my gezegd heeft, dat gy vertrouwen in zyne eerlykheid gesteld hebt, toen hy door verliezen, die hy als koopman had geleden, tot het punt was gekomen eene bankbreuk te moeten maken. Met tranen in de oogen heeft hy my verhaeld hoe gy u tegen over zyne schuldeischers tot borg hebt gesteld. Hy verklaerde hoe het aen u te danken is

{==131==} {>>pagina-aanduiding<<}
dat hy zyne zaken heeft kunnen hernemen. Hy herinnerde zich met dankbaerheid dat zyne eer en de eer zyner kinderen door u is bewaerd geworden. En hy heeft zich welwillend ten mynen dienste gesteld.
‘Dat God er hem voor zegene! -
‘Die Heer is my reeds ten nutte geweest. Hy heeft my vergezeld by den regter van wien ik oorlof heb gekregen u hier te bezoeken. Mynheer Dewilde zegt dat hy nooit aen de schoonheid uwer ziel kan twyfelen.
‘Die woorden tot u gesproken, Eliza, hebben meer dan duizendvoudig de schuld betaeld, die de brave man aen my hebben kon!
‘Hy heeft my eenen brief voor u besteld, dien ik aen u alleen mogt overhandigen.
Devries nam dit schrift. Het luidde als volgt:
Mynheer Devries.
Inliggende zend ik U, in een verzegeld briefje, iets wat U misschien van dienste zou kunnen zyn.
Sedert jaren heb ik U dagelyks op de Beurs ontmoet en gy hebt de grootmoedigheid gehad my nooit een woord te spreken van de rekening, die tusschen ons niet volkomen is vereffend; want alhoewel de

{==132==} {>>pagina-aanduiding<<}
geldelyke schuld, die ten mynen laste bestond, in uw Grootboek als betaeld werd aengeteekend, toch bleef in myn hart de bekentenis bewaerd eener dankbaerheid, die eeuwig zal onvoldaen blyven.
Op den dag, toen gy my ter hulp kwaemt, had ik besloten de schande niet te overleven, zoo ik geene eer kon doen aen myne verbintenissen als koopman.
Het is niet slechts myne goede faem die door U gered werd: gy hebt aen myne kinderen hunnen vader behouden.
Ik heb het regt niet de geheimen uwer ziel te doorgronden; maer uit alles wat ik sedert eenige uren vernomen heb is het niet moeijelyk op te maken, dat gy in eenen toestand zyt, misschien nog pynlyker dan dien waer uit ik door u getrokken werd.
Het is aen u te oordeelen, Mynheer, hoe het inliggende moet gebruikt worden.
Verschoon dat ik Mejuffer uwe dochter met zulke boodschap durf belasten. Ik heb gedacht dat het nuttig ware zoo spoedig mogelyk U den keus te geven. Niemand zal Mejuffer Eliza verdenken; zy zelf kan niet vermoeden wat zy u brengt.
Met achting
Uw ootmoedige dienaer
Dewilde.

{==133==} {>>pagina-aanduiding<<}

Eene droeve voldoening verscheen op het aenzicht van Devries. Hy verborg het papier onder zyne kleederen, terwyl hy Eliza bezag, onderzoekend of er in haer eenige achterdocht nopens den inhoud was ontstaen. Zy had enkel het teeken van goedkeuring haers vaders bemerkt, en de minste verzachting in zyn lyden met blydschap ontdekkende, vroeg zy:
‘Goed nieuws, vader?
‘Iets wat ik vurig verlangde.
‘Gy ziet dat God ons niet heeft verlaten!
Devries had begrepen dat het verzegeld briefje, hem door zyne dochter gebragt, niets anders dan vergif bevatte. Het gevoel van eer, in den koophandel zoo noodzakelyk, had Dewilde doen denken dat hy de weldaed, vroeger door hem genoten, niet beter vergelden kon, dan met Devries meester van zyn eigen lot te doen worden.
De stem van den ouden vader beefde ligtelyk; zy was onuitsprekelyk teeder, maer byna plegtig, toen hy zegde:
‘Ik moet u iets bekennen, Eliza!... Gy moogt u niet te zeer bedroeven over onzen tegenwoordigen toestand; want ik was voornemens, in alle geval, u te verlaten. Den dag na het huwelyk zou ik uit dit land zyn vertrokken. Gy zoudt nooit van my meer hebben gehoord!
‘Ten dien pryze kon ik het huwelyk niet aenveerden.

{==134==} {>>pagina-aanduiding<<}

‘Het moest zoo gebeuren! In de verre landen, zou ik my getroost hebben met te denken dat myn kind om mynentwille niet meer hadde moeten lyden!.... En dan, God zou medelydend my tot de eeuwigheid hebben geroepen! Iedereen moet sterven!.... In eene betere wereld zal men elkander wederzien! Ik, Eliza, ik zou den dood met blydschap hebben aenveerd!... Voor my kan het op deze aerde niets meer zyn dan een dal van schaemte en tranen!
‘Maer gy zoudt alleen, verre van my hebben geleden! snikte Eliza.
‘Misschien heeft God het ten beste geschikt! Het is inderdaed troostend in het uer des doods zyn kind den eeuwigen vaerwel te kunnen zeggen, het is zoet in het stervens uer te kunnen bidden opdat God een duerbaer kind zou zegenen?
En de grysaerd hield zyne dochter aen het hart met eene klemming zoo oneindig smartelyk, zoo oneindig liefdevol dat er een yselyk vermoeden in Eliza's geest oprees.
‘Gy denkt toch niet - vroeg zy, sidderend - dat men u zal ter dood brengen!... Dat is onmogelyk! De regters zullen begrypen dat gy den boozen Ward slechts uit liefde tot my hebt gedood!... Neen! zulk onregt zal niet gebeuren, al moest ik in de straten voor de menschen op myne knien kruipen! Neen! Neen!
‘Stel u gerust, Eliza, ik zal op het schavot niet sterven. Ik heb er nu de verzekering van.

{==135==} {>>pagina-aanduiding<<}

De gedachte aen eene zelfmoord vloog door den geest van het meisje en zy bezag den ouderling met onuitsprekelyke vrees. Maer hy glimlachte haer tegen zoo teeder, zoo zacht; zy zag het gryze hoofd zoo eedbiedweerdig, met zoo veel liefde tot haer gebogen, dat zy het yselyke vermoeden niet durfde uitdrukken. Zy zegde:
‘Maer toch gy spreekt van sterven, vader, als of gy den dood verwachte?
‘Ik ben oud, kind lief! Ik wilde u doen verstaen dat het voor my geen ongeluk zyn zou dit leven met de eeuwige rust te verwisselen! De regters zullen my veroordeelen. Men zal ons van elkander afscheiden. Gy zult moeten kalm zyn, Eliza! u troosten!
‘Ik wil altoos met u blyven! Ik zal u dienen! Een oude, ongelukkige man, als gy zyt, heeft hulp en troost noodig. Ik zal vragen om myn leven met u in de gevangenis door te brengen.
‘Dat is onmogelyk!... Het is zeker dat wy elkander moeten verlaten!... En, lief kind, in plaets van door de muren eener gevangenis van elkander gescheiden te blyven, ware het misschien beter dat ik stierve!
‘Ach! vader! zeg toch zulke woorden niet! Ik lyde, ik lyde oneindig, wanneer ik u zie wanhopen!
‘Gy moet krachtig zyn, Eliza!... Waerom zou ik u niet mogen spreken van den dood, die toch vroeg of laet ons van elkander moet verwyderen... Na dit leven

{==136==} {>>pagina-aanduiding<<}
is er immers een betere waer de goede God ons vereenigen zal!... Indien ik nu op het sterfbed lag, indien ik u omhelsde, zoo ik als nu doe, zoudt gy tegen de besluiten van God durven morren!...
Hy meende nog voort te gaen met spreken, om haer kalmte en moed aen te raden; maer de tranen onderbraken zyne stem, en eenen geruimen tyd hoorde men niets in de cel dan zuchten, dan snikken.
Een ambtenaer der gevangenis kwam eindelyk aenkondigen dat de tyd die voor elk bezoek werd verleend, reeds was verloopen.
Eliza moest gehoorzamen.
‘Vaerwel! Vaerwel! - en Devries prangde zyn kind aen het hart - Vaerwel, Eliza! De toekomende mael dat wy elkander zullen weder zien, zullen wy beiden, hoop ik, meer kracht, meer rust hebben!
‘Denk aen my, vader! Denk dat ik u bemin!... Vergeet niet, vader lief, dat ik zonder u niet kan leven.
‘Vaerwel! - hy deed geweld om zich uit de armen van zyn kind los te maken; maer zyne lippen bleven op haer voorhoofd gehecht: hy kon zich niet verzadigen haer hart op het zyne te voelen kloppen.
‘Tot morgen, vader!
‘Tot wederziens, Eliza!
Hy geleidde zyn kind tot aen de deur; maer nogmaels hield hy haer terug om haer een oogenblik langer te kunnen zien, om haer nog eens te mogen omhelzen.

{==137==} {>>pagina-aanduiding<<}

Dan op eens eene beslissing nemende, zegde hy.
‘Het is genoeg!... Wanneer ik u zie zoo schoon, zoo goed, word ik bang voor de eenzaemheid. Ik verlaet u met spyt, Eliza... Ik bemin u!... Doch het moet zyn!... God zal medelyden met u hebben!... God belooft aen de goede kinderen geluk op aerde... Gy zult nog gelukkig zyn.
Wankelend geleidde hy haer tot aen de deur.
Zy wist niet, het arme meisje, dat het de doodzoen was die zoo bevend, zoo lang, by het afscheid, op haer voorhoofd klemde!
Dan was zy vertrokken. De grendels werden op nieuw tusschen den vader en de dochter geschoven.
Devries liet zich geknield op den vloer vallen. Hy zoende snikkend de deur langs waer Eliza was verdwenen!
‘Verloren!... Verloren voor altoos! - weende de grysaerd en de handen boven het hoofd uitstrekkende, bad hy: - Bescherm haer, God der weezen!...
Dan rigtte hy zich op; hy opende het verzegeld pakje, dat hem door Dewilde was toegezonden, scheurde den brief in kleine stukken, wierp ze door de yzeren traliën van het venster, opdat de wind de eenigste blyken van de tusschenkomst zyns vriends zou wegvoeren.
Nu peilde hy nog eens met den blik in het metelooze blauw van den hemel - de tranen, die hem uit de

{==138==} {>>pagina-aanduiding<<}
oogen vloeiden sedert Eliza was vertrokken, droogden op - een glimlach verscheen op het marmer bleeke aenzicht... het slagtoffer had zich vrywillig overgeleverd.
Wie aen de deur der cel zou geluisterd hebben, hadde eenige versmoorde klachten, eenige onderdrukte pynkreten gehoord; - misschien zou hy den naem van Eliza door eene stervende stem nog hebben hooren uitspreken; - doch weldra werd het weder stil.
Des middags bragt de gevangen-bewaerder het eten. Hy vond slechts een lyk.



{==139==} {>>pagina-aanduiding<<}

VIII.

De oude Baron van Teck stapte in eene der kamers zyner wooning heen en weder, met blyken van hevig ongeduld. De statige weerdigheid, die hy, vroeger, in de wereld met zoo veel hoogmoed ten toon voerde, had hem gansch verlaten. Het breede pelsen overkleed hing hem nu verkeerd geknoopt aen het lichaem; de halsdoek, die vroeger sneeuwwit was geweest, slodderde los en verdraeid om den mageren hals des edelmans; hy had zynen gryzen baerd ten minste sedert een paer dagen niet geschoren. Doch de beenderige handen van den ouden heer, nu zy met gramschap werden toegewrongen, geleken meer dan ooit aen de klauwen

{==140==} {>>pagina-aanduiding<<}
eens roofvogels - alleen scheen de roofvogel zich in dringend gebrek te bevinden.
Eindelyk hield hy stil en tikte met zyne knokkelige vingeren op den schouder van Hendrik, die aen het venster, droevig en mymerend, in de lucht stond te staren.
‘Ge kunt zoo tot morgen blyven droomen! - zegde de oude Baron - Het is nogtans tyd eene beslissing te nemen.
Hendrik wendde zich om. Eene matte bleekheid had op zyn aenzicht den blos der jongheid vervangen; de purperachtige krans, die door vermoeijenis of smart wordt voort gebragt, had zich onder zyne oogen geteekend; zyn voorhoofd had reeds eenige ligte rimpels gekregen.
De oude van Teck haelde de schouders op: er stonden tranen in de oogen des jongelings.
‘Dit heb ik u te zeggen - en de stem des vaders beefde van woede - het mislukken van dit huwelyk heeft het ongeduld myner schuldeischers tot het uitterste gebragt. Ik had hen beloofd kortelings te betalen, en nu zy nogmaels in hunne hoop zyn bedrogen geworden, zonder verder uitzicht, hebben zy hun regt ingespannen. Binnen eenige dagen wordt hier alles wettelyk verkocht... Juffer Devries kan ons redden. Zy heeft heden u eenen brief geschreven omdat zy wenscht u te spreken... My dunkt dat gy niet een oogenblik kunt wachten aen haer verzoek te voldoen.

{==141==} {>>pagina-aanduiding<<}

‘Ik hadde haer niet moeten verlaten! - zuchtte Hendrik.
‘Er waren reden genoeg daer voor! - viel de Baron in - Kon ik weten dat Mynheer Devries den bruidschat zou willen en kunnen betalen! Kon ik voorzien dat hy zoo juist van pas uit de wereld zou vertrekken... Maer ik heb inlichtingen genomen en ik weet nu dat hy meer dan de dry honderd duizend Franken heeft nagelaten. Gy kunt terug keeren.
Hendrik bedekte zich van schaemte het aenzicht met beide handen.
De vader zag dat hy te verre ging: hy veranderde van toon en zegde fleemend:
‘Ik wil u niet dwingen, Hendrik; maer het zou onbeleefd, het zou wreed zyn, niet te voldoen aen het verzoek der Juffer. Zeker moet zy haer in pynelyke omstandigheden bevinden om aen u te durven schryven. Zy is sedert den dood haers vader niet meer buiten hare wooning geweest. Men zegt dat het arme kind kwynt, gevaerlyk ziek is.
‘ô God! - zuchtte Hendrik - en ik ben het die haer lyden nog bitterer heb gemaekt.
‘Gy moet het kwade herstellen zoo veel gy kunt.
‘Vader, ik heb nooit meer gevoeld hoe innig ik haer lief heb dan sedert gy ons van elkander hebt gescheiden. My dunkt dat ik myn leven zou opofferen om het hare te redden.

{==142==} {>>pagina-aanduiding<<}

‘Welnu, waerom vliegt gy niet tot haer heen, nu zy zelve u roept!
‘Ik zal haer niet in de oogen durven zien!
‘Bah! zy heeft den eersten stap gedaen; ik denk dat zy meer zal verlegen zyn dan gy... En indien gy elkander nog bemint, vergeet niet dat gy eenen vader hebt, die met veel meer schulden is beladen dan de opbrengst van al zyne goederen kan vereffenen... Vergeet niet, Hendrik, dat men uwen vader - een edelman! - in zynen gevorderden ouderdom, voor schuld gevangen gaet nemen!... Op myn woord van eer, ik zou die schande niet overleven! Ik schoot my door het hoofd!... Gy kunt uwe beminde doen genezen - gy kunt my eene zelfmoord sparen!... Kies!
‘Ik zal gaen, vader!
Inderdaed de jongeling begaf zich op weg naer Eliza's wooning.
De oude Baron zag hem achterna. Hy wreef zich de handen, en zegde:
‘Nu zullen wy zien wat de liefde kan voortbrengen!

Eliza had haer gekleed met het zelfde prachtgewaed dat zy droeg op den avond toen het huwelyks-kontrakt door den geliefden haers harten was onderteekend geworden. Het witte satyn ruisschte om hare lenden;

{==143==} {>>pagina-aanduiding<<}
maer de ploeijen er van waren zoo vlottend, zoo hol, als of zy in plaets van het slanke, levendige lichaem eener maegd, nu reeds het beenderige, onbeweegbare van een lyk omhulden. Heden weder had het meisje tusschen hare blonde hairen blanke bloemen gevlochten; maer de kleur dier bloemen was niet zoo sneeuwwit als de doodsverwe die zich verspreid had op het voorhoofd, over de wangen Eliza's. Zy lag in eenen leunstoel achterover, zoo bleek, zoo afgeteerd, als of er jaren van lyden waren voorby gegaen sedert haer vader was gestorven - sedert zy Hendrik niet meer had gezien.
De teering, die het meisje reeds ten prooi had gekozen, toen zy over een jaer aen den arm des vaders, in de eenzaemheid der velden, het gewoel der menschen ontvlugtte, de ziekte die sedert door de toovermagt der liefde scheen overwonnen te zyn geworden, die kwael was terug gekomen, veel schrikkelyker, veel wreeder, nu de ziel der maegd de opperste zaligheid op aerde had meenen te omhelzen, en haer niets was over gebleven dan ontgoocheling, dan wanhoop.
De teering, als of zy wraek had willen nemen over hare tydelyke onmagt, had haer dit mael gehaest, en binnen den tyd eener maend had zy Eliza tot aen den boord des grafs gesleept.
Nogtans de stervende had verlangd heden met al

{==144==} {>>pagina-aanduiding<<}
den glans van den bruids-tooi te worden omringd.
Zelfs de kamer, waer zy verbleef, was met buitengewoone zorg vercierd geworden. Het kruisbeeld en de twee brandende waskeersen, die op eene tafel stonden, getuigden dat zy het gevaer des doods kende; maer om zoo veel mogelyk den treurigen indruk er van te verzachten, had zy die brandende waskeersen met frissche bloemtuilen omkleed.
Want zy verwachtte Hendrik!
Zoo als zy op den avond der verloving had willen schoon zyn om alsdan weerdig van de liefde des beminden te toonen, zoo had zy niet gewild dat eene akelige herinnering hem zou overblyven van de laetste mael dat hy haer zou gezien hebben. Zy wist wel dat zy moest sterven; maer zy zou geerne hebben mogen verhopen dat, na den dood, haer aendenken eeuwig jong, eeuwig schoon, in den geest des geliefden zou zyn bewaerd gebleven.
Gisteren had zy lang en stil met haren biechtvader gesproken; het was een geheim gebleven wat zy den gryzen priester over de gevoelens harer ziel had veropenbaerd, welken raed zy van hem had verkregen; maer dezen morgend heeft zy geschreven aen Hendrik, om hem te zeggen dat zy verlangde, alvorens dit leven te verlaten, hem nog een mael te spreken.
Zy wist, zy gevoelde dat hy aen hare laetste bede zou voldoen. De handelwyze des jongelings, die sedert

{==145==} {>>pagina-aanduiding<<}
den noodlottigen avond nooit ten harent was terug gekeerd, had zeker veel bygedragen om haer lyden te verbitteren, om haren dood te verhaesten; maer alhoewel zy sedert eene maend gansche dagen, gansche nachten, aen de verlatenschap, waerin zy haer bevond, dacht en herdacht, toch hadden die smartelyke overwegingen hare liefde tot Hendrik niet kunnen vernietigen.
Zy was eene gevloekte in deze wereld, meende zy, en het was Hendrik's schuld niet zoo hy haer niet kon beminnen, haer niet beminnen mogt.
Nu zy daer lag, in de eenzaemheid, verbleekt en afgeteerd, nu was al het overblyvende leven in haer hart zamen gevloeid - en dit arme hart beminde misschien meer teeder, meer vurig dan ooit!
Haer vader, toen zy hem de laetste mael in zyne gevangenis had bezocht, haer vader had ten minste, ten vaerwel, weenend en zegenend zyn kind aen de borst gedrukt; maer Hendrik, hy had haer verlaten, zonder een woord troost te spreken! Het was haer zelfs onbekend wat hy over haer dacht!... Zoo kon zy niet sterven.
God wist - en het was hare eenige hoop, eene pynlyke hoop, voorwaer! - God wist of Hendrik niet om harent wille leed, of hy zyne verloofde niet nog beminde!... ô, Dat zy dit weten mogt!... Maer, neen!... Zy strekte de ontvleeschde handen tot het

{==146==} {>>pagina-aanduiding<<}
kruisbeeld uit - en zy had stil gebeden opdat God aen Hendrik het lyden eener ongelukkige liefde, de smart die haer sterven deed, zou sparen!
Zy bad - en tranen braken uit hare oogen, want bidden om te mogen sterven is niets; maer bidden om niet bemind te worden, is te veel!
Het was als of er haer eene koude slang om het hart kroop; haer hoofd ploeide voorover; lang bleef zy zonder eenig teeken van leven te toonen.
Eindelyk rigtte zy het hoofd weder op: zy luisterde naer de stappen van iemand die boven kwam. Een blyde glimlach verscheen op hare dunne, bleeke lippen; zy moest de hand op hare borst klemmen om de kloppingen van het zieke hart te kunnen onderdrukken.
Een oogenblik later kwam Hendrik de kamer binnen.
De jongeling zag alles met eenen oogslag: de vercierselen der kamer, de geheiligde voorwerpen die men in de tegenwoordigheid der stervenden plaetst, den bruidstooi door Eliza gekozen, de onmiskenbare voorteekens des doods op haer aenzigt geprent; hy was verlegen; de smart bragt hem de tranen in de oogen; maer tevens werd hy getroffen door een gevoel van eerbied dat hem het hoofd deed buigen, zonder hy een stap voorwaerts durfde treden.
Eliza begreep dat de toestand, waerin Hendrik zich bevond, hem moest pynigen. Zy deed geweld op haer zelve om hem te kunnen aenzien met de zelfde

{==147==} {>>pagina-aanduiding<<}
vriendelyke, blyde uitdrukking, waer mede zy hem ontving in de dagen hunner gelukkige liefde. Zy poogde regt te staen, en eene engelachtige goedheid verhelderde hare bleeke wezenstrekken, terwyl zy de beide handen tot hem uitstak.
Hy snelde toe, viel geknield neder, en bragt zoenend die vermagerde handen aen zyne lippen.
‘Ik wist wel dat gy zoudt gekomen zyn - murmelde zy - ik dank u, Hendrik!
Hy kon niets doen dan zyn aenzicht met hare handen bedekken. Zoo veel goedheid, zoo veel liefde, zoo veel opoffering, maekte hem nog meer beschaemd over zich zelve.
‘Hendrik - bad zy - ik heb niet lang meer te leven; het is treurig de laetste oogenblikken van iemand te moeten bywoonen; maer gy zult het my vergeven, dat ik u heb durven roepen: de eenigste gunst welke ik van God heb afgebeden is u nog eenmael te mogen zien! Wy moesten als vrienden van elkander scheiden; ik hadde in het graf niet kunnen rusten, Hendrik! zoo ik u niet vaerwel hadde gezegd.... ô, nu ben ik blyde!... Gy weent; gy hebt my dus niet vergeten; gy hebt dus nog medelyden met haer die u bemind heeft, die u in den hemel, waerheen zy vertrekt, eeuwig zal beminnen!
‘Eliza - zuchtte hy - ach! ik ben ongelukkig!
‘Ik weet het, Hendrik! - en zy legde zyn hoofd

{==148==} {>>pagina-aanduiding<<}
aen haren boezem - ik weet, Hendrik, wat gy moet geleden hebben!... Maer het is myne schuld niet dat uw hart, zoo goed en zoo edel, is verscheurd geworden. Indien ik het geheim gekend had dat my onweerdig maekt uwen naem te dragen, ik hadde u nooit durven beminnen!... Ook is het goed dat ik sterve!... Ik heb het geluk, dat ik soms aen uwe zyde heb genoten, niet te duer betaeld met den dood! Maer wanneer ik er niet meer zyn zal, wanneer gy soms aen my nog zult denken, ô, dan moet gy myner nagedachtenis niets verwyten!... Wilt gy dit beloven aen de ongelukkige die voor u knielt, Hendrik?
En inderdaed het zwakke meisje liet haer met zamengevouwene handen uit haren zetel voor den geliefden op de knien glyden.
Maer Hendrik vatte haer op in zyne armen.
Hy vergat dat zyne bruid de bruid der dood was geworden. Al de liefde die hy ooit voor haer had gevoeld herleefde in zyne borst, door het medelyden jegens de ongelukkige gelouterd, door het gevoel zyner vernedering nog inniger, nog eerbiediger geworden. Hy zoende haer voorhoofd en murmelde:
‘Ik bemin u, Eliza!...
Eene hemelsche lichtstrael deed haer byna aenbiddensweerdig schoon worden onder de bleekheid des doods.

{==149==} {>>pagina-aanduiding<<}

‘Ik bemin u! - herhaelde hy - Ik ook heb sedert eene maend meer geleden dan een menschenhart verdragen kan... Ik veracht, ik verfoei de vooroordeelen der wereld!... Ik zal u al de dagen myns levens geknield beminnen, om u myne tydelyke zwakheid te doen vergeten!... Waerom, myne beminde, waerom zouden wy niet leven, voor elkander leven!... ô, Bezie my!... Wanneer uw oog zoo in het myne rust, dunkt het my dat er geen lyden voor ons meer bestaen kan!...
Het meisje had inderdaed eene wondere verandering ondergaen. Een ligte blos was op hare wangen verschenen by het aenhooren der voor haer betooverende liefdewoorden; hare oogen werden vochtig van geluk; zy tintelden van liefde, van leven.
‘Hendrik! - stamelde de maegd - ik wist niet dat ik nog gevoelen kon wat het is gelukkig te zyn... Ik ben blyde, blyde omdat gy goed zyt!
‘En gy zult my beminnen!
‘U beminnen, Hendrik!... ô, Ik ware sinds lang gestorven, indien ik niet geleefd had enkel om u nog te kunnen zeggen dat ik u bemin!... Dat nu de dood kome wanneer zy wil, ik heb op aerde niets meer te verlangen.
‘Maer gy zult genezen, genezen om myne vrouw te worden. Gy verstaet my immers, Eliza, gy hoort immers myne woorden?

{==150==} {>>pagina-aanduiding<<}

Zy had de beide handen op haer hart gebragt; maer de oogen der ziekene sloten zich toe en zy was in den leunstoel achter over gezakt.
‘Eliza! - bad Hendrik, verschrikt - Eliza, aenhoor my!
‘Ik versta u, Hendrik!... ik ben u dankbaer!
‘Zeg dat gy genezen zult, dat gy wilt leven!
Zy deed eene opperste pooging om haer te kunnen oprigten; zy strekte de armen uit om ze rond den hals des jongelings te werpen; maer zy had er de kracht niet meer toe. De kortstondige blos was reeds verdwenen om weder voor doodsche bleekheid plaets te maken. Hare stem was byna onverstaenbaer, toen zy zuchtte:
‘Het is te laet, Hendrik... ik gevoel het.... doch ik ben gelukkig!
De glimlach om hare lippen was kalm en zoet; nogtans hare handen werden koud, alsof zy ging sterven.
Hendrik meende zich op te rigten om de ziekendienster terug te roepen, die by zyne komst uit de kamer was gegaen. Eliza begreep zyn inzicht; zy deed eene zwakke beweging om hem terug te houden.
‘Wy moeten alleen blyven - murmelde zy - Ik heb u nog zoo veel te zeggen, nog zoo veel u te verzoeken. Laet my een oogenblik rusten! Dat ik kalm worde....

{==151==} {>>pagina-aanduiding<<}

Hendrik hield haer in zyne armen, bereid om het eerste woord dat over hare lippen zou komen, op te vatten.
‘Er is geene hoop meer - zegde zy eindelyk - het zou nutteloos zyn ydele verlangens te koesteren. Ook heb ik u niet geroepen, Hendrik, om over liefde te spreken, alhoewel het my onuitsprekelyk zoet is te weten, dat ik door u niet gansch zal vergeten worden. Hadde ik slechts medelyden in u ontmoet, ik zou my vergenoegd hebben met de belofte, die gy zoo even hebt gedaen myner nagedachtenis niets te verwyten; maer nu ik weet dat de liefde, die wy elkander hebben toegedragen, ook in uw hart niet is vernietigd, nu heb ik iets meer te vragen.
De tranen, die uit de oogen des jongelings vloeiden, antwoordden duidelyk genoeg dat de minste harer begeertens voor hem een geheiligd bevel zyn zou.
‘Ik heb geene bloedverwanten - ging zy voort - ik ben alleen gebleven in deze wereld sedert den dood myns vaders... Hendrik, wanneer ik den laetsten snik zal gegeven hebben, zult gy dan de droeve taek vervullen die anders myn vader hadde volbragt?... Het is myn hartewensch, Hendrik, dat de laetste pligten die men eene afgestorvene bewyst, my volgens uwe inlichtingen zullen toegediend worden.
‘Eliza - snikte de jongeling - ik zal u gehoorzamen.

{==152==} {>>pagina-aanduiding<<}

‘ô, Vergeef het my, lieve vriend, zoo ik u doe lyden; maer de taek, die ik verlang u op te leggen, is niet al te akelig. En gy zelf zult later het als eenen troost beschouwen mynen uitersten wil te hebben volbragt.
Hy zoende hare handen; maer de woorden verstikten in zynen gorgel.
‘Myn lichaem zal onder uw toezicht in de kist worden gelegd - hernam zy - en gy zult zorg hebben dat het zelfde kleed, welk ik nu draeg, my in den doodslaep by blyve... Ik droeg dit kleed op den avond toen gy myn verloofde zyt geworden. Ik ben de uwe gebleven tot der dood... Belooft gy dit Hendrik?
‘Ja... Ja, Eliza.
‘Het is niet alles... Op het hoofd der lyken van jonge maegden plaetst men soms eene kroon. Gy zult gebieden dat het voor my eene kroon zy, blank als die eener bruid..... En het is met uwe hand, met uwe eigene hand, dat gy myn hoofd er mede zult vercieren... Van uit den hemel zal ik u danken, u toelachen, wanneer gy dit verlangen uitvoert.
‘God zal u nog niet laten sterven!
Zy schudde langzaem het hoofd, en hernam:
‘Dan is er nog iets. Ik zou u dit misschien niet durven vragen, indien ik my niet in de tegenwoordigheid der dood bevond; maer in den toestand, waer ik nu ben, durf ik vry en ongedwongen spreken. Ik

{==153==} {>>pagina-aanduiding<<}
zal met meer rust en min vrees den langen slaep der eeuwigheid insluimeren, indien gy belooft, dat gy my niet naer het graf zult laten vertrekken zonder, alvorens, eenen zoen op myn voorhoofd te hebben gegeven... Beloof dit, Hendrik, en ik zal niet bang zyn te sterven.
‘Ik beloof het, myne geliefde!
‘Vaerwel dan, Hendrik!... Ik dank u voor al het geluk dat gy my hebt gegeven, voor al het goede dat gy my nog bewyzen zult... Vaerwel!... Ik moet voortaen aen God denken en bidden!... Morgen, zoo vroeg gy wilt, kunt gy terug komen...
De jongeling durfde aen dit bevel niet weêrstaen, hoe moeijelyk het hem ook was zich van haer af te rukken.
Zy bleef alleen.
De volgende morgen, toen Hendrik ten haren huize kwam, was Eliza gestorven.
Men vond tusschen hare kleederen, op de borst, het huwelyks-kontrakt, dat vroeger door Hendrik en door haer was onderteekend geworden. Zy had het, in den noodlottigen avond, van de tafel genomen, waerop het was blyven liggen. Sedert eene maend had zy het aen haer hart gedragen.
En op dit zelfde papier was door Eliza eigenhandig haer Testament geschreven.
Geene bloedverwanten kennende, had zy aen Hen-
{==154==} {>>pagina-aanduiding<<}
drik, by uitersten wil, de dry honderd duizend franken verzekerd, die hem, indien zy geleefd had, tot bruidschat zouden verstrekt hebben.
Het overige harer fortuin had zy verdeeld tusschen hare dienstboden en den armen.
EINDE.




