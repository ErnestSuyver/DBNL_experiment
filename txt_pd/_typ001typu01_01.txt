 
   
	  
	   Typus Mundi 
	   Philip Fruytiers et al. 
	   logo_epu__01
		 
		  GEBRUIKT EXEMPLAAR 
		  exemplaar universiteitsbibliotheek Utrecht: LBKUN RAR LMY TYPUS 1 / I-II 
		   
		  ALGEMENE OPMERKINGEN 
		  Dit bestand is, met een aantal hierna te noemen aanpassingen, een diplomatische weergave van Typus Mundi uit 1627. De embleembundel is samengesteld en geschreven door negen studenten van het Antwerpse Jezuïetencollege: Egidius Tellier, Balthasar Gallaeus, Gerardus van Rheyden, Ioannes Waerenborch, Ioannes Moretus, Ioannes Tissu, Nicolaus Coldenhoue, Philippus Helman en Philippus Fruytiers. Abbreviaturen zijn niet opgelost, behalve bij de ‘q́’. De tekstgedeelten die overwegend in gotisch staan zijn hier in romein weergegeven, de tekstgedeelten die overwegend in romein staan, blijven romein en dat geldt ook voor het daarin opgenomen cursief, behalve waar romein in een overwegend gotisch tekstgedeelte staat: daar is het gotisch romein en het romein cursief. 
		   
		  REDACTIONELE INGREPEN
		  p. 22, 62: een aantal onleesbare tekens is vervangen door ‘{...}’.
		  p. 138: de kop ‘Medewerkers’ is toegevoegd tussen vierkante haken.
		  De pagina's 138 en 139, waarop de namen van de medewerkers aan de bundel vermeld worden, zijn geplaatst na pagina 140, omdat op de laatstgenoemde pagina het laatste embleem uit de bundel wordt afgemaakt. De teksten in de illustraties zijn niet getranscribeerd, omdat ze op de pagina erna herhaald worden.
		  
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. 144) is niet opgenomen in de lopende tekst.
		  
		  [pagina ongenummerd (p. 1)]
		    Typvs
		    Mvndi
		    in quo eius
		    Calamitates
		    et Pericvla
		    nec non
		    Diuini, humanique
		    Amoris
		    Antipathia,
		    Emblematicè proponimtur
		    à
		    RR. C.S. I.A.
		    Antverpiae
		    Apud Ioan. Cnobbaert.
		    1627.
		    Cum gratia et priuilegio Regis Catholici
		    
		  
		  [pagina ongenummerd (p. 143)
		    Antverpiae.
		    apvd
		    Ioannem Cnobbarvm
		    M. DC. XXVII.
		   
		 
		   
			 2006 dbnl 
			  
		   
		  _typ001typu01_01
		
	   
	     scans
	     unicode
	   
	    
	     Philip Fruytiers et al., Typus Mundi. Johan Cnobbaert, Antwerpen 1627 
		   
		 
	  
		DBNL-TEI 1 
	  
	  
		 
		  2006-10-12 
		   
			 MG 
		   
		  colofon toegevoegd 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Philip Fruytiers et al., Typus Mundi. Johan Cnobbaert, Antwerpen 1627
 
Zie: https://www.dbnl.org/tekst/_typ001typu01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
    
      
      
    



{==2==} {>>pagina-aanduiding<<}

  
  
{== afbeelding 	

Quàm sordet mihi terra, dum coelum adspicio!

Phls de Mallery fecit

I. Cnobbaert exc. cum Priuilegio.

==} {>>afbeelding<<}
    





{==3==} {>>pagina-aanduiding<<}

S.P. Ignatio Loyola Societatis Iesv Fvndatori S.

Quàm sordet mihi terra, dum coelum aspicio!


N
Octurnā
Loyola
diem dum spectat, & aulae 
Sydereae vigiles, non sine lege, faces; 
Coelum ardet; coelum suspirat; & vndique votis 
Igneus, è terris emicat in superos. 
Emicat; & visis animans ex ignibus ignes, 
Tot patitur flammas, quot parit aethra faces: 
Totus & in flammas, iam nomine teste, & in ignes 
Iret; ni socias gigneret ignis aquas. 

{==4==} {>>pagina-aanduiding<<}

Sed velut oppositas fluuij petulantia ripas 
Dum quatit, effusis vincitur agger aquis: 
Sic vbi, non solitos agitansIgnativsaestus, 
Feruet, se teneras eliquat in lacrymas: 
Quin super-effuso latè rigat omnia fletu, 
Et linguam tacitis vndique inundat aquis. 
Illa silet, nihil ad lacrymas se posse professa: 
Scilicet & linguae lacryma pondus habet. 
Haec leni interea praeterfluit orasusurro, 
Eq́ue genis ducto fonte, pererrat humum. 
Non ita cogit hyems pluuias in veller a guttas; 
Vt nudam niuea cyclade donet humum: 
Non ita nascentes aurora praeoccupat herbas: 
Non ita lactentem roscida gemma thymum. 
Non luctum vox vlla notat, suspiria flammam 
Nulla sonant; mutus omnia fletus agit. 
At simul vt luctus vox fluctibus extulit ora, 
Inuenitq́ue suos naufraga lingua sonos: 
Ingemit; & fixis in coelum obtutibus, inquit: 
Quā mihi, dū specto sydera, sordet humus! 
At cur sordet humus, gemino quam flumine lumen 
Abluit? vnda facit puluere mixta lutum. 



{==5==} {>>pagina-aanduiding<<}

TIbi ergo 
B. Ignati
, tibi heros

fortissime, qui fortunae copias,

qui carnis illecebras, qui gentilium

tuorum titulos, & si quid praeterea,

in hac rerum vniuersitate mortales

suspiciunt, intento semper in coelos

vultu, & animo despexisti; tibi in-

quam, emblematicum hunc 
Mvn-
di typvm
, ac serium de gemino a-

more ludum dicamus, consecramus-

q́ue. Cui enim portiùs? tuis fonti-

bus rigamur quotidie; tibi refundi-

mus, quod hausimus ex te: tu calamos

nostros animas; tibi viuere primū in-

cipiant. Tu arma, quae 
Mvndvs
 prȩ-

ceperat; aut certè iam pridem sibi di-

canda sperauerat, ad Virginis tholum

suffixisti; vt essent nouae militiae rudi-

menta, quae fuerant veteris tropaea


{==6==} {>>pagina-aanduiding<<}

fortunae. Te vterque Amor, in quâ lude-

ret, palaestram elegit. Et vincere qui-

dem visus est terrenus, quam diu perso-

nâ ad gratiam ingeniosè compositâ,

diuinum quid ementiens, hoc quasi

merito suo, animum sibi tuum ad-

iungere studuit. At vbi iam excreuit

in luctam lusus, lucta in luctū, luctus

in lacrymas; defluxitè vestigio, quae

fucum fecerat, cerussa; defloruit per-

sonae gratia; & lutulenta terrae faex,

quae in laruam hactenus coaluerat,

Furtiuis nudata coloribus,

velinuitam se prodidit. Nec adhuc se

totam prodiderat; & totam iam ode-

ras. Satis nimirum superq́ue erat ani-

mo vel ad mundi inuidiam generoso,

quàm proximè à periculo abfuisse.

Vicisti ergo tunc, cùm credi posses


{==7==} {>>pagina-aanduiding<<}

perdidisse. Ausim dicere: numquam

vicisses; nisi sic perdidisses. Diui-

ni Amoris crediderim globum illum

fuisse, quo, non tam crus, quàm ani-

mus tuus vulneratus est. Foelix vul-

nus! quod te mundi calamitates edo-

cuit, dedocuit pericula. foelix globus!

qui inhaerentem altè pectori tuo

terrae globum quàm celerrimè excus-

sit, & expresso inter allisionem tinni-

tu, inanias illū suas explicare coëgit,

- - - iussitq́uefateri;
Quanta subaerato mendacia tinniat auro.

foelix globus! qui viam aperuit, quâ A-

morem mundi, illudere tibi meditan-

tem, foelicissimè eluderes, & diuino

colludere disceres. A peruit nimirum

animum tuum coelo, mundo clausit.

verbo dicam: obfuit, vt prodesset;


{==8==} {>>pagina-aanduiding<<}

perdere te coëgit, vt vinceres.
Ad tuas itaque aras 
B. Ignati
, qui

adeò generosè victorem tuum victus

subiugasti, votiuas has ingenij nostri

tabellas suspēdimus: vnum hoc dum-

taxat orantes; vtopusculum hoc, si

aut ex tua, aut ex sua dignitate specte-

tur, exiguum, si exlabore, mediocre, si

ex animo, magnum, ea animi benigni-

tate suscipias; vt ex nostro in litterarū

studiis progressu, quem tuo vnius fa-

uore speramus in posterū, facilè om-

nes intelligant id tibi quàm maximè

gratum atque acceptum fuisse. Susci-

pies, non dubito; & clientes tuos pa-

tronus audies. Nec enim est demissio-

nis tuae (quae se semper abiecit ad om-

nia) abiecta despicere, nec gloriae, be-

neuolentiâ à nobis vinci posse.


RR. C.S. I.A.



  


{==9==} {>>pagina-aanduiding<<}

Ad Lectorem.

A
Morem hîc audis, lector? ne time; ca-

stus est. Mundum? ne expallesce; mun-

dus est. Ludimus; sed piè. Passeres, Columbas,

Corinnas nostri exhorrescunt calami, exe-

crantur animi. Amorem profanum damus;

sed vt fugias: diuinum; vt sequaris. Nec ta-

men iubemus te magni aliquid à tyrone ca-

lamo expectare. Iuuenes sumus, Rhetores su-

mus. Si grande quid expectas, ludimus. Em-

blemata versibus illustrare placuit, ex tem-

poraneo pene aliquot dierum carmine, non

librum scribere. Si nullum alium hinc fru-

ctum referimus; certè studuimus. Tu interim

vel hoc ipso beneuoli in te animi fructu frue-

re, & vale.



{==10==} {>>pagina-aanduiding<<}

Av lectevr.

CE tant dedale & renommé ingenieur

Archimede, a jadis faict voir à nos an-

çestres en vne sphere crystalline, parsemée

des flamboyants rubis des estoilles, vn pro-

digieux racueil de la Celeste voute, au grand

estonnement de Iuppiter & tous les Dieux:

mais voicy à l'enuie d'Archimede dechi-

frée en vn petit pourtraict la demesurée im-

mensité du monde; non pas embellie de

tant d'estoilles & astres, mais parsemée de

mille miseres & perils; & en oultre trauaillée

par vne continuelle antipathie de deux A-

mours. I'espere que vous la contemplerez

d'vne benigne oeillade; & ferez accroistre

ce merueille, monstrant que le Microco-

sme peut aisement comprendre ce Megalo-

cosme.





{==11==} {>>pagina-aanduiding<<}

Voor-reden des drvckers tot den leser.

GOetwillighen Leser / op dat v.l. niet en soude

gheheelijck berooft blijven van 't wel-genoe-

ghen / dat v.l. soude moghen ghenieten in het aen-

mercken van dese Sinne-beelden / door de welcke

de ellenden ende perijckelen deser werelt leven-

digh af-ghemaelt / ende de teghen-een-strijdingen

tusschen de wereltlijcke ende goddelijcke liefde

claerlijck vertooght wordē: soo hebbe ick besorght /

dat tot verclaringhe der selver eenighe korte Ne-

der-duytsche ghedichten hier zijn by-ghevoeght;

trachtende hier door in v.l. dese vruchte te doen;

te weten / dat v.l. door de uyt-nementheydt ende

schoonheydt der goddelijcker liefde ontsteken en-

de aenghewackert zijnde / de werelt met hare sot-

ternijen ende ydelheden cloeckmoedelijck mach

verfoeyen / oft die ten minsten maer achten naer

hare weerde. Arbeydt dan dit daer uyt te trecken /

ende vaert wel.

V.L. dienstvvillighen

Ian Cnobbaert
.





{==12==} {>>pagina-aanduiding<<}


{== afbeelding 	==} {>>afbeelding<<}
    




{==13==} {>>pagina-aanduiding<<}


I. Mundus in ma-li ligno positus est.





OMina sunt hominum mali pendentia ligno: 
Arbore in hac mundi statq́ue, caditq́ue salus. 
Poma quot haec arbor, tot ramis sustinet orbes; 
Non bene vis tantum tantula portat onus. 
Non fer at hoc Atlas, non nubifer Apenninus; 
Non pariter iunctis Pindus, & Ossa iugis; 
Parnassusúe biceps, vario neque vertice Taurus: 
Pars orbis toto scilicet orbe minor. 
O malèfulta salus! fragili malè credita malo! 
Quàm res praecipiti stat tua, munde, loco! 
Heu quid Adame, paras? orbem fulcire labantem? 
Impar pondus habet viribus ille tuis. 
Corruet, inuoluetq́ue pari se, teq́ue ruinâ. 
Corruet, hoc lentum est; ni fugis, ecce ruit. 
Sinescis; putri pendent haec poma genistâ, 
Inq́ue manus, digito vix bene tacta, fluent. 

{==14==} {>>pagina-aanduiding<<}

Hinc fuge, nec blando nimiùm confide colori: 
Ille color vermem, quem tegit, intus habet. 
Mors inclusa latet: vitae malè creditur arbor, 
Quod valeat vitam tollere, virus inest. 
Vesceris? ah pransos pestis populabitur artus; 
Oreq́ue deluso dira venena trahes. 
Venturos adeò tangent ea fata nepotes, 
Imaq́ue natorum serpet ad ossa lues. 
Poma manu prensare caue, tetigisse, perisse est: 
Tangere sed nimium est, tangere velle nocet. 
Et nocuit vidisse: nocet, mihi crede, videri: 
Regulus hîc tacitâ prospicit è latebrâ. 
Serpenti ne fide; malus latet Anguis in angue, 
Te fore, fallaci sibilat ore, Deum; 
Notitiamq́ue boni spondet, pariterq́ue malorum. 
Heu mala quàm cupias noscere; plura scies! 




{==15==} {>>pagina-aanduiding<<}


	I.
Sans l'aide d'Hercules, Atlas porteur des astres, 
Eust mis le ciel en piece, les Dieux en mil desastres: 
Et quoy? supportera du monde le grand pois 
Vn vermolu pomier? nō, nō; mais biē la croix. 




	I.Vlucht Adam; dwinght uw' oogh / dwinght uw' handt / dwinght uw' sinnen / 
'Ten is noch vreught / noch vrucht / dees' vruchten te beminnen. 
Haer leven / is u doodt. sy vallen; blijft ghy staen? 
Loopt vry; den boom is broosch; de wereldt hanght daer aen. 





{==16==} {>>pagina-aanduiding<<}

  

{== afbeelding 	==} {>>afbeelding<<}
    




{==17==} {>>pagina-aanduiding<<}

  
II. Sic malum creuit vnicum in omne malum.


  
  

QVondam dircaeis (si vera est fabula) campis 
Horrida Cadmaeo semine nataphalanx: 
Impia, crudelis, iurata exscindere Coelum, 
Et mox fraternâ caede cruenta manus. 
Tu quoq́ue Pandorae delusus fraude Prometheu, 
Sparsisti humanum virus in exitium. 
Quò repetita procul duplicis mendacia famae? 
Parcite. mentiri fabula nulla solet. 
Nomine si verso fias, Adame, Prometheus; 
Tu Cadmus, pomum dens sit; & historia est. 
Seuisti vetitâ decerptum ex arbore foetum, 
Pullulat hoc scelerum semine dira seges. 
Hinc quae non vidit, quae non mala pertulit orbis! 
Armata in nostras Terra, Polusq́ue neces. 
Hostis homo grauis ipse sibi est, semperq́ue negata 
Quaerit, & in vitium fertile pectus habet. 
Huic inflat tumidas ventosa superbia venas; 
Hic sitit in rutilis, Tantalus alter, aquis; 

{==18==} {>>pagina-aanduiding<<}

Ille litat Cereri; se deuouet ille Lyaeo; 
In castris Paphiae militat alter herae; 
Alter in optatis sectatur mollia rebus 
Otia; sed faust â non reditura vice. 
Huic animum rabido furor, iraq́ue concutit oestro; 
Intima huic ater viscera liuor edit. 
Paene gygantaeo scanduntur sider a fastu, 
Paene Deum superâ pellere sede iuuat. 
Terra caue, fremit infensi grauis ira Tonantis; 
Iam tua, iam plectit crimina; terra paue. 
Nónne vides, vt praecipiti ruat aethere fulmen? 
Vndique disrupto sulphur vt axe pluat? 
Vt ferus excussis Boreas bacchetur habenis? 
Hauriat vt curuas vndaq́ue, morsq́ue rates? 
Nempe Helice, Pharos illa animi, dux optima vitae 
Cimmeriâ ratio nocte sepulta iacet. 
Dirigit extinctâ clauum ratione voluntas, 
Mersaq́ue tot scelerum pondere vita perit. 
En mala quot surgunt malè mansi è semine Mali! 
Sic malum creuit vnicum in omne malū. 




{==19==} {>>pagina-aanduiding<<}


	II.
O cruel changement! fiere metamorphose! 
La semence d'vn fruict, quelle metem psychose! 
Se change en carnaciers animaux; voir en maux, 
Qui vont brisant le monde par mill' & mille fleaux. 




  	II.O Adam, wat een quaet heeft ons dit saet ghedaen! 
Niemant en isser vry / niemant en kan 't ontgaen. 
Het vyer / de locht / de zee / de aerde draegt ons haet; 
Dit seven-hoofdich dier / door-eet ons met sijn quaet. 
Ghy hebt met grootē lust dit saeykē eens gesaeyt; 
Maer wy met druck en sweet / geduerigh dat ghemaeyt. 





{==20==} {>>pagina-aanduiding<<}

  

{== afbeelding 	==} {>>afbeelding<<}
    




{==21==} {>>pagina-aanduiding<<}

  
III. Vt potiar, patior. Patieris, non potieris.





STulte Cupido caue; nocet empta dolore voluptas: 
Quantula, quàm certis foeta volupta malis! 
Dulcia promittit mundus; sed amara propinat: 
Sub mellis laruâ dira Aconita bibes. 
Malim ego boletum Claudî, coenamúe Thyestae: 
Malim ego Medeae pocula mixta manu. 
Mella putas? mellis sunt fella imitata colorem. 
Vnica vix mundo guttula mellis inest. 
Fella iube fieri mutato nomine mella; 
Mella tamen stimulis, vndiq́ue cincta leges. 
Balsama sic diri vallant preciosa Cerastae; 
Sic rosa spinoso nupta satellitio. 
Heu! spoliare opibus nequidquam alueâria tentas: 
Vt patiare; tamen non potiere fauis. 
Erumpet portis, & totis vndique castris 
Stridula mellipari te premet ira gregis. 

{==22==} {>>pagina-aanduiding<<}

Turmatimq́ue leues quatiens stridoribus auras, 
Punget, & infestâ te terebrabit acu. 
Non sic torta nocent Parthi fugientis ab arcu 
Tela, venenatas tela datura neces: 
Nec tam praesentem morsu fert vipera pestem. 
Heu fuge, mortifero dente volupta necat. 
Sincero vis {....} frui? coeli vbere suge; 
Inde bibes nullis illita mella dolis. 




{==23==} {>>pagina-aanduiding<<}


	III.
Gardez vous follastreau, gardez vous de ces ruches, 
Où ces petits archers vous ont mis des embusches. 
Le rayon est rauy, la proye est emportée: 
Au lieu du doux nectar, aurez la main naurée. 




	III.Wat honigh s met veel quaets / en bitterheydts te koopen; 
'Tis al te dier betaelt: maer dus om niet te loopē / 
En soeken 't soet in 't suer; 't is in de zee dē haes / 
Den visch in 't bosch ghesocht; 't is sotticheyt 't is raes. 





{==24==} {>>pagina-aanduiding<<}

  

{== afbeelding 	==} {>>afbeelding<<}
    




{==25==} {>>pagina-aanduiding<<}

  
IV. Quis leuior? cui plus ponderis addit amor.





FRustrà Cypridis impiger puelle, 
Totos niteris, atque perdis annos, 
Addens pondera, ponderiq́ue pondus: 
Namq́ue addas licet, vsque, & vsque pondus, 
Et Mundos cumules Cupido Mundis, 
Appendet minus vsque, & vsque Mundus. 
Leuis sibilus est sonantis aurae, 
Seu Neptune tua ambulat per arua, 
Seu dum Flora tuum natat per aequor. 
Et spuma est leuis è latrante Ponto, 
Et alâ leuis est volante pluma, 
Et leuis palea est, leuisq́ue arundo, 
Et pilus leuis est, leuisq́ue stupa, 
Lanugo leuis est, leuisq́ue fumus, 
Sunt leues atomi, leuisq́ue puluis, 
Et nubes leuis est, leuesq́ue flammae, 
Quas ruptâ iaculatur aethra nube: 

{==26==} {>>pagina-aanduiding<<}

Ast leuissimus est leuissimorum, 
Et vmbrâ leuior leuissimorum. 
Mundus omnium; & vsque permanebit, 
Dum Mundo dominabitur Cupido. 
Quid bullâ leuius, sequace bullâ, 
Quam sapone animans, breuiq́ue conchâ 
Tenelli creat halitus puelli? 
At si dius Amor libret bilancem, 
Prae bullâ est leuis, halituq́ue Mundus. 
Scis quidnam leuius putem esse Mundo? 
Si nescis, breuibus docebo: 
NIL est. 




{==27==} {>>pagina-aanduiding<<}


	IV.
C'est vray Monde leger, que le bouillon volage 
Par l'ocean de l'air s'enuole, ram', & nage 
A la mercy des vents; mais encor vous deuance 
Ce bouffy diamant, au poids de la balance. 




	IV.Waer toe al dit ghewicht? 
De werelt is te licht: 
Den bobbel van dit kindt / 
Is zeepe / locht / en windt: 
Maer desen aerdtschen bol 
Is ydel / voosch / en hol: 
Ja anders niet dan niet / 
Met eenen schijn van iet. 





{==28==} {>>pagina-aanduiding<<}

  

{== afbeelding 	==} {>>afbeelding<<}
    




{==29==} {>>pagina-aanduiding<<}

  
V. His vertitur Orbis.





ESt Vertumnus Amor, formas se fingit in omnes; 
Talia, si Protheus quis fuit, ora tulit. 
Tela vibrat miles; venator retia tendit; 
Nunc prece, nunc precio, nunc agit ille minis. 
Nunc tonitru, trifidaeq́ue imitatus cuspidis ignes 
Ima crematuras spargit in ossa faces. 
Ludit, & illudit positis nunc histrio telis. 
Munde, caue tectos in tua damna dolos. 
Spicula ponit Amor; sed tu ne pone timorem; 
Est arcus, flagrum quod puerile putas. 
Mox iterum aptato lunabit cornua neruo, 
Lethalisq́ue tuum figet arundo iecur. 
Ludenti ne crede; magis confide furenti; 
Ludicra nam sequitur serius ista dolor: 
Serius & serus; cum diris cincta colubris 
Alecto Stygijs protulit ora vadis. 
Trāsit
ΕΡΩΣ
in
ΕΡΙΣ: Odiū comitatur Amorē, 
Aut sequitur: turpi nulla in Amore fides, 

{==30==} {>>pagina-aanduiding<<}

Nulla fides, & nulla quies. Inuertitur Orbis, 
Ludere cùm Cyprius coeperit Orbe puer. 
Ac velut inflicto volitans sub verbere turbo, 
Voluitur in gyros, seq́ue sequendo fugit; 
Dant animos plagae, plagas puerilia lora; 
Sic Odium hinc Mundum, sic Amor inde rapit. 
Ductus Amore Paris, Ledaei praedo pudoris 
Velaper AEgeas barbara fecit aquas: 
Hinc illae lacrymae: Danaas Odium, iraq́ue dextras 
Vertit in exitium Troia superba tuum. 
Idem Amor AEneam tot Ponti erroribus actum, 
Coniugia, & Latias quaerere iussit opes: 
Ast Odium Turni stimulans praecordia totis 
Anguibus, in Teucros compulit ire duces. 
Saeuit Amor thalami, mentes fera versat Erinnys: 
Sic geminâ Latium, Troiaq́ue peste perit. 
Auri Amor in Parthos Crassū impulit; arma retorsit 
Mox Odium, & flauo mersit in imbre caput. 
Regni Amor in patriam conuertit Caesaris arma; 
Patrum Odio patriam sanguine tinxit humum. 
Terrarum dominâ quid fortius vrbe Quirini? 
Et potuit Romam vertere solus Amor. 




{==31==} {>>pagina-aanduiding<<}


	V.
Mille tours, & retours ioue la giroüette; 
Quand l'espoux de l'esté le doux Zephyr halette: 
Ne t'estonnes doncq pas, que la sphere du mōde 
Battue de ces foüets vire de rond' en ronde. 




	V.Wat is dit voor een kindt / 
Dat met een soet ghewelt / 
De werelt dus ontstelt? 
De Liefde. Wat een quaet 
Moet ons dan doen den Haet? 
Neen / neen; de Liefde wint. 
Veel quader is den hondt / 
Die t'samen speelt / en bijt; 
Dan die u van uw' wond' 
Met sijn ghebasch bevrijt. 





{==32==} {>>pagina-aanduiding<<}

  

{== afbeelding 	==} {>>afbeelding<<}
    




{==33==} {>>pagina-aanduiding<<}

  
VI. In cruce sola quies.





QVisquis amas nullâ vitiatum nube serenum; 
Quisquis amas nullo gaudia laesa metu: 
Huc ades; & tacitâ quae venit ab icone, vocem 
Accipe: lex Orbi nulla, nec vlla quies. 
Aspicis, vt puer hic oculo, pede, mente, manuq́ue 
Instabili staebilem quaerat in Orbe fidem? 
Mille agit in gyros, in spiras mille, maeandros 
Mille; nec ex vsu spes venit vlla morae. 
Scilicet innumeris ruit orbibus Orbis in orbem, 
Et partes sequitur ipse, fugitq́ue suas. 
Miles es? vt crebrò vigiles tuba Martia lunas 
Imperet; at famae crebriùs aer a vocant. 
Nempe secunda suis nisi te fortuna maniplis 
Augeat, vt suadent somnia; nulla quies. 
Dux es? ni totis tibi belli gloria castris 
Militet, vt spondent somnia; nulla quies. 
Diues es, & magnas metuunt exilia messes 
Horrea? si qua seges aemula; nulla quies. 

{==34==} {>>pagina-aanduiding<<}

Si quarecensenti dominos face iudice nummos 
Adstrepuit folio virgula; nulla quies. 
Prodet inaccessas nimirum frondea gazas 
Lingua, nec arcano te sinet hoste frui. 
Si qua per occlusas aut lux, aut vmbra fenestras 
Furtiuo penetrat sepede; nulla quies. 
Vmbra tegit fures; lux omnia prodit; vtrique 
Inuia, velcasu hoc indice, nulla via est. 
Caetera quid memorem? tecum fraus, liuor, egestas, 
Tecum habitat tristi luridus ore dolor. 
Vidit, & invidit, cumuloq́ue superflua dempsit 
Mulciber: at versis sors vbi nigra rotis; 
Soli innixa Deo perstat, quae fulta caducis 
Spes erat illecebris; in cruce sola quies. 
Bellica
Loyolam
quot fregit adorea curis? 
At simul ac Gallo vulnus ab hoste tulit: 
Sola tenet placidam curâ pax exule mentem; 
Solus regnat Amor; in cruce sola quies. 
Vis sit in Orbe quies? fac vt Orbis nesciat Orbem, 
Inq́ue crucem incumbat; in cruce sola quies. 




{==35==} {>>pagina-aanduiding<<}


	VI.
Tu trauailles en vain, voulant que ceste boule 
Sur le paué vny de la table ne roule: 
Si tu veux Cupidon veoir se globe rassis; 
Que le poids de la Croix ordōne son pourpris. 




	VI.Wat vlucht-ghesinden lust 
Is dit / die noyt en rust? 
'T is 't onghestadigh spel 
Des werelts / die 't ghequel 
Van hare lusten iaeght / 
Tot dat haer 't Cruys behaeght. 





{==36==} {>>pagina-aanduiding<<}

  

{== afbeelding 	==} {>>afbeelding<<}
    




{==37==} {>>pagina-aanduiding<<}

  
VII. Latet hostis; & otia ducis?





PAlladis auspiciis stetit ingens gloria Troiae, 
Diues opum, factis inclyta, Marte potens; 
Dum labor, & solers defendit moenia Virtus, 
Curaq́ue peruigiles constitit ante fores. 
Ast vbi fugerunt cum Pallade Palladis artes, 
Arma vbi cum longo seposuere metu: 
Incustoditos mox scandit machina muros 
Foeta viris, Graiae lugubre fraudis opus. 
Quos non mille rates, nec vis, nec tela, nec enses, 
Non Mars, non anniperdomuere decem; 
Otia damnarunt somno, vinoq́ue sepultos; 
Vnica tot Regum nox populauit opes. 
Euigilate Phryges, latet intra moenia pestis: 
Hostis habet muros; euigilate Phryges. 
Dormiuêre: sopor ligat aegros vltimus artus, 
Victaq́ue claudit iners lumina credulitas. 
Diffugiet somnus, piceo cum fumeus ore 
Inuisum faciet Mulciber ire diem: 

{==38==} {>>pagina-aanduiding<<}

Barbaricum victrix cum cinget flamma cubile, 
Et Priamum pictis exciet è thalamis. 
Serò Phryges sapient: sic constant otia magno. 
Otia, qui falso niteris Orbe, fuge. 
Otia quae blando caenit Orbis murmure, fallunt: 
Maior in Orbe dolus, quàm Phryge clausus eq 
Non Ithacus, fallaxúe Sinon hac delitet aluo. 
Mille latent pestes, funera mille latent. 
In Cyprios fera mille parat tormenta nepotes, 
Mille parat vindex Thesiphonea faces. 
Non tam pestiferos accendit Vesuius ignes, 
Nec tam funereis aestuat AEthna rogis: 
Ah! aestus Venerem non exsudabis ad istos? 
O puer in poenas desidiose tuas! 
Bis malesane puer, vitâ cum ludis, & igni! 
Funera quae rabies Empedoclaea sequi? 
Nitrea sulphurei subter te pulueris olla, 
Ingens olla, leui mox animamda face; 
Proripe te, fundo mox Terra dehiscet ab imo, 
Styx tibi mox vastos pandet opaca sinus. 
Ignes igne doma: Mundum fuge, Cyprida vita: 
Materies stygijs non magis apta facis. 




{==39==} {>>pagina-aanduiding<<}


	VII.
Hola! esueille toy; que Morpheus le pipeur 
Glissé dedans vos yeux ne te plonge en malheur. 
Voyez que de bien pres talonoit la ruine, 
Le feu s'estant des-ja faict maistre de la mine. 




	VII.Blijft dit vyer onghebluscht / 
Vreest ghy de minste pijne; 
Hoe slaept ghy dan gherust 
Op dese helsche mijne? 





{==40==} {>>pagina-aanduiding<<}

  

{== afbeelding 	==} {>>afbeelding<<}
    




{==41==} {>>pagina-aanduiding<<}

  
VIII. Occidunt vtraque risu.





NOn tantùm ingentes habitat mors effera rictus; 
Non tantùm libycas horret arena iubas: 
Maxima sunt minimi nonnumquam vulnera dentis; 
Maxima sunt minimae saepe venena ferae. 
Testis Arachnaeo metuenda Tarantula vultu es, 
Cum tua mortifero gutture fella vomis. 
Thessala te posito venerantur gramina tabo, 
Praestituitq́ue suis Itala terra malis. 
Stellio luce nocet, boa frigore, flumine natrix, 
Vi iaculus, visu regulus, igne draco; 
Sed tua (quis tantos vel Vlysses sentiat astus?) 
Immodico risu blanda venena necant. 
Vix lepor os reserat; mors occupat; inscia rident 
Labra; natant lacrymis lumina funereis. 
Scilicet ignarus vicini funeris augur 
Risus, praesagas cogitur in lacrymas. 
Nec tamen interea laeto pede plaudere terram, 
Nec piget immodicis soluere froena iocis; 

{==42==} {>>pagina-aanduiding<<}

Venturi donec metuens ruat in tenebras sol, 
Et raedio terras emoriente legaet. 
Toxica tum subeunt, subit & Libitina; suoq́ue 
Victa lepore, die vita cadente cadit. 
Phoebe Thyestaeo quid ferris in auia cursu? 
Flecte rotam; aut Mundi si scelus omne fugis; 
Perde diem, & terras aeternâ nocte fatiga: 
Nil hoc ad Mundi toxica virus habet. 
Si necat immodico funesta Tarantula risu; 
Dulciùs ille nocet; certiùs ille necat. 
Testis, Agenoreae Chilon quem gloria palmae 
Prima coronatis composuit manibus; 
Testis Arabs, testes tumuli, quêis nomen orexis, 
Saeclaq́ue, quêis vnam mors dedit vna ratem. 
Atque vtinam hoc ipsum, miseri, quod degimus, aeui 
Lethiferos Mundo non gemat esse iocos! 
Ecce ciet digitos tremula cum voce loquentes, 
Et Capitolinis gaudia nata cibis: 
Nec mora terra fremit, ruit aether, fulminat ignis, 
Et stygias subito funere plangit aquas. 
I nunc, & Mundi lethalia spicula ride; 
Ebria si tanto gaudia melle necant. 




{==43==} {>>pagina-aanduiding<<}


	VIII.
Que si la Tarantule vous at à fleur de peau 
Doucement chatoüillé par son fatal museau; 
Tu meurs en riotant: tel est le faux plaisir 
Du monde desloyal; car son rire est mourir. 




	VIII.Ghelijck den soeten beet 
Der Italiaensche spinn' 
Soo ketelt / dat het sweet 
V neemt en ziel' / en sin: 
Soo ded' de werelt oyt; 
Haer lachen is ons doodt. 





{==44==} {>>pagina-aanduiding<<}

  

{== afbeelding 	==} {>>afbeelding<<}
    




{==45==} {>>pagina-aanduiding<<}

  
IX. Frustrà: quis stabilem figat in orbe gradum?





HVc ades, elatas qui tollis in aethera cristas, 
Plenaq́ue ventoso pectora folle geris. 
Huc ades, aggestum patulis qui faucibus aurum 
Rimaris nimias Tantalus inter opes. 
Huc ades, Idaliae cui torrent viscera flammae, 
Caecaq́ue vipereus corda sagittat Amor. 
Disce tuos luctus: votorum è culmine praeceps 
Decidit, ancipiti qui locat orbe pedem. 
Nil aetas, nil forma iuuat, nil fulua metalli 
Lamina, nil forti parta trophaea manu. 
Inde cliens Pluti, laudum praeco inde suarum, 
Multus & AEgysthus, multaq́ue Phaedra ruit. 
Ipsa suis veniat variata superbiaplumis; 
Hinc malè lapsurum corpus in astra libret. 
Ipse adeò Plutus praeceps eat, ipse Cupido: 
Ille grauis nummis, arcubus ille minax. 
Nempe gradu stabili consistere nescius orbis, 
Ingenitâ sese mobilitate rotat. 

{==46==} {>>pagina-aanduiding<<}

Non ita sisyphiae pondus reuolubile molis 
Vertitur, è summo cùm petit imaiugo. 
Vis stabili firmare loco vestigia?Christvs
 
Est petra quadra, quadro fige pedem lapide. 




{==47==} {>>pagina-aanduiding<<}


	IX.
Gardez vous de monter, esceruelé Päon: 
Ce Plute fracassè, ce culbutant garçon 
Crient: fuyez, fuyez du Monde l'inconstance, 
Si tu ne veux courir risque de decadence. 




	IX.Wellusten / eer' en goedt 
En is maer ebb' en vloedt: 
Men siet het al vergaen; 
'T is quaet op bollen staen. 





{==48==} {>>pagina-aanduiding<<}

  

{== afbeelding 	==} {>>afbeelding<<}
    




{==49==} {>>pagina-aanduiding<<}

  
X. Mundi me lapsus adauget.





HOc quod suspicis, hoc quod obstupescis, 
Quo spes culmine fabricas superbas, 
Quo dicta est lare Firmitas morari, 
Quae visa est statio Perennitatis, 
Tutelae domus, & Salutis ara, 
Vitrum est, vel vitreum quid esse vitro 
Si potest magis. His ruina tectis 
Legit perpetuos sibi penates. 
Praeceps labitur, occiditq́ue Mundus, 
Crystallus Venetis gelata flammis 
Vt leui ruit, interitq́ue flatu. 
His vultum speculatur in ruinis, 
Et sese malè recreat Cupido, 
Sic est: in vitium ruente Mundo 
(Et en quàm facilis ruina Mundi) 
Crescit lapsibus omnibus Cupido; 
Culpam culpa trahit prior sequentem, 
Et simul paritur, paritq́ue noxa, 

{==50==} {>>pagina-aanduiding<<}

Et noxas parit vna noxa mille, 
Vt flammas parit vna flamma centum. 
Nempe fertile semen est malorum, 
Princeps principis vt Parentis omnes 
Lapsus vnicus iuit in nepotes: 
Errat hinc calor ossium per omnem 
Deuoratq́ue medullitus medullam 
Incautus raperis, propellerisq́ue 
In Paphumq́ue, Tyrannidemq́ue Amoris; 
Mox & spontè sequi iuuat ruentes, 
Et dulce est socios habere culpae, 
Vt dulce est socios habere poenae; 
Et palàm pudet esse te pudentem, 
Omnes cùm videas palàm impudentes; 
Et magis iuuat esse te impudentem, 
Omnes cùm videas parùm impudentes. 
Crescit lapsibus his, & his Cupido. 
Multi olim Hippolyti, Parisq́ue rarus; 
Nunc (o tempora, Temporumq́ue mores!) 
Rarus Hippolytus, Parisq́ue multus. 
Audi vota Deus, pudica vota: 
Sint multi Hippolyti, Parisq́ue nullus. 

{==51==} {>>pagina-aanduiding<<}

Audi Cypridis impudice miles: 
Mundum si fugis; occidit Cupido. 




	X.
Si le glacé crystal, auquel Venus se farde, 
Viēt à glisser des mains d'vn mignō de sa garde; 
On en voyt dix à douz' pour vne seule face: 
La cheute d'vn vault-rien en mille lieux le place. 




	X.
  Ghelijck den minsten val 
Van een seer broosch ghelas / 
Verbeeldt in groot ghetal 
Het beeldt dat eenigh was: 
Soo baert den eersten val 
Des werelts / sonder rust / 
Veel quaets / en lust tot al: 
Ja soo daer iemandt malt / 
Een yeder volght / en valt. 





{==52==} {>>pagina-aanduiding<<}

  

{== afbeelding 	==} {>>afbeelding<<}
    




{==53==} {>>pagina-aanduiding<<}

  
XI. Donec totum expleat orbem.





QVae Dea falcatos toties se curuat in arcus 
Par Proteo ancipiti statq́ue, caditq́ue globo, 
Postq́ue senescentis dispendia menstrua formae 
Crescit; dum toto Sideris orbe micet: 
Sic dubio calet igne Venus; sic aemula Phoebes 
Orbis in exitium cornua lunat Amor. 
Perq́ue diem, & tenebras, per dāna, per arma, per ignes, 
Per lucra, per somnos, otia, vina, dapes 
Crescit, & accrescet, donec totū expleat orbem. 
Poenè simul iunctaeiam coiere manus. 
Quae genua extremo non tangit pendula limbo 
Fluxerat in teneros Synthesis antepedes. 
Brachia nuda breues (prius vtraq́ue longa puello) 
Prostituunt manicae: Tempore crescit Amor. 
Dum nondum annosâ lustrabat lampade terras 
Phoebus, & in cunis, ac tener Orbis erat; 
Candidus, & simplex, castus, syncerus, inermis 
Ipse suum implebat nomen, & omen Amor: 

{==54==} {>>pagina-aanduiding<<}

Cypris adoptiuo dederat nulla vbera nato; 
Sola sed infanti Gratia Mater erat; 
Nôrat adulantis nec adhuc dare blaesula vocis 
Signa, nec in blandos texere verba dolos; 
Non habiles pharetris humeri, non dextra sagittis, 
Non arcum poterat flectere molle genu: 
Furta Venus docuit, docuit Venus improba fraudes, 
Aptauitq́ue rudes ad noua bella manus. 
Quae modò tela iacit diris imbuta venenis, 
Parua equitaturum vexit arundo Deum; 
Et quondam innocuis praelusit pusio flammis, 
Qui modò tartareas spargit vbique faces. 
Scilicet improbitas cum corpore crescit, & annis; 
Dum vitae, & morum est lecta Magistra Venus. 
Dens fuerat stringendus in hunc Saturne, vorandus 
Hic tibi prae pueris omnibus vnus erat. 
An taciti metuenda mali vis vlla, vel ignis? 
Nec facit ad stomachum tam leuis esca grauem? 
Flamma gelu recreat, stomachum leuis esca senilem, 
Parua nec est teneri vis metuenda mali. 
Nî pereat, perimet: paucis si vixerit annis, 
E toto victor vinciet orbe comam. 

{==55==} {>>pagina-aanduiding<<}

At tu nascentes extingue Cupidinis ignes 
Qui legis haec: vinci nescit adultus Amor. 




	XI.
Aux despens du Soleil la deesse bicorne 
R'agrandist chasque nuict sa cheuelure blonde: 
De mesme Cupidon impatient de borne, 
A tes despens mortel, engage tout le monde. 




	XI.
  De mane loopt te post / 
De sonne doet den kost; 
Hoe meer dat sy haer spoeyt / 
Hoe meer sy wint / en groeyt; 
Dies noyt en wilt sy staen / 
Haer rond' en zy ghedaen: 
Soo 's werelts sotten lust 
Loopt / wint / groeyt sonder rust / 
Tot dat sijn soet bedwanck 
De werelt overvanckt. 





{==56==} {>>pagina-aanduiding<<}

  

{== afbeelding 	==} {>>afbeelding<<}
    




{==57==} {>>pagina-aanduiding<<}

  
XII. Non amat iste, sed hamat Amor.





QVae plaga lasciui plagas non sentit Amoris? 
Quae loca pernici non adit ille pede? 
Non tantum vranimâ funestat lampade terras; 
Ast etiam medijs ardet, & vrit aquis; 
Nec pharetram tantum, pharetrae neq́ue spicula pondus, 
Sed gerit hamatis retia plena dolis; 
Nam modò piscator, modò nauita caerula verrit, 
Quoq́ue canit Siren gurgite, fallit Amor. 
Ille quidem blando promittit munera vultu; 
Munera sed fraudem perniciosa tegunt: 
Si captas, caperis: sic credulus adnatat escae 
Piscis, ab hamatâ mors dape certa venit. 
Hamat Amor Mundi. Qui Mundi munera captas, 
Praedo miser praedae praeda eris ipse tuae. 
Ille videt Veneres, exardescitq́ue videndo; 
Dum videt, ardentem captat, & hamat Amor. 
Iste per amfractus vmbram venatur honorum; 
Venatorem vmbrae captat, & hamat Amor. 

{==58==} {>>pagina-aanduiding<<}

Quaerit auarus opes, & fuluae ponder a curae; 
Quaestoremq́ue auri captat, & hamat Amor. 
Quemq́ue sui sensus, sua inescat quemq́ue voluptas; 
Se sinit hic oculis, auribus ille capi; 
Hi pereunt tactu; sunt illis hamus odores; 
Hos Cerere, hos Baccho captat, & hamat Amor. 
Omnibus vsque locis tibi retia ponit, & hamos; 
Quo minimè metuis gurgite, captus eris. 
Saepe tibi streperis fert cominùs oscula labris; 
Oscula dum fingit, non amat, hamat Amor. 
Conquereris? queritur: moeres? moerere videtur; 
Moerore, & questu non amat, hamat Amor. 
Illacrymas? sociae poeto nant lumine guttae: 
Non amat his lacrymis iste, sed hamat Amor. 
At tibi lasciuis si blandum arridet ocellis: 
Non amat his hirquis iste, sed hamat Amor. 
Cypro missa graues si mollit epistola curas: 
Mollia scribendo non amat, hamat Amor. 
Ipse adeò (& quis iurato non fidat Amori?) 
Si tibi iuret, amo, non amat, hamat Amor. 




{==59==} {>>pagina-aanduiding<<}


	XII.
Veux tu sçauoir pourquoy Cupidō porte-fleche 
A chāgé l'arc en rets, sō vieux mestier en pesche? 
Pour te conduire à mort: fuyez à toute force; 
La mort s'eft deguisé du masque de l'amorce. 




	XII.
  Ghy meynt dat u dit kindt 
Wt een goedt hert bemindt / 
Om dat het 's werelts aes 
V schincken wilt: eylaes! 
'T is al kout voor den vaeck; 
Het aes bedeckt den haeck. 





{==60==} {>>pagina-aanduiding<<}

  

{== afbeelding 	==} {>>afbeelding<<}
    




{==61==} {>>pagina-aanduiding<<}

  
XIII. Quàm graue seruitium, quod leuis esca parit?





REs magis est elegis, an Comi digna theatro, 
Quam gerit hic infans, quā docet Orbe geri? 
Laxabis fraenos hîc fletibus Heraclite, 
Hîc rumpet splenem, sat scio, Democritus. 
Ore trahit fumos, placet hic prae nectare succus, 
Dum cohibent vinctos ponder a dura pedes. 
Nec fugere hinc labor est; potat, sedet, oscitat, haeret, 
Infelix! dominae tanta libido gulae! 
Sic poterat patrio quae libera ludere coelo 
Luditur, & tenui pro dape seruit auis. 
Credite Posteritas, perierunt saecula pomo; 
Credite, puls seruum paucula fecit Esau: 
Credo ego; nam diri facimus peiora nepotes: 
Nempe est à patribus degener are pudor. 
Fumus opes, & fumus honos, fumusq́ue voluptas, 
Et speciem fumi, quidquid amamus, habet. 
Et tamen (heu lacrymae!) quem non hic fumus inescat? 
Fumea quem flendo non premit esca iugo? 

{==62==} {>>pagina-aanduiding<<}

Miles agit vigiles hyberno sidere noctes, 
Solis & aestiuo tostus ab igne dies; 
Bella domi desunt? peregrinâ bellat arenâ, 
Vulneraq́ue alternâ dat, recipitq́ue manu; 
Hosticaq́ue audaci complexus moenia nisu 
Non procul à mortis finibus exul abit: 
Scilicet vt digito monstretur, & audiat: Hic est: 
Tam graue seruitium tam leuis esca parit. 
Per mare mercator, per inhospita saxa, per ignes, 
Imaq́ue per terrae viscera quaerit opes; 
Plusq́ue mari vario curarum fluctuat aestu, 
Plusq́ue suis ratibus, quas fera iactat hyems; 
Vt numeret paeucos, preciosa pericula, nummos: 
Tam graue seruitium tam leuis esca parit. 
Quae non Galeno breuis est Censore voluptas? 
Seu tua sit Liber, seu tua moecha Cypris? 
Quot tamē hinc pestes? caput haec grauat, altera pect{...}, 
Et ligat illa manus, & cremat illa pedes, 
Ista sibi renes, haec omnes mancipat artus, 
Mens quoque captiuo in corpore serua gemit; 
Et gemit, & Coelo nequit aegros tollere vultus, 
Et nequit, & non vult; si sinat esca, volet: 

{==63==} {>>pagina-aanduiding<<}

Velle vapor prohibet: trinos Mundi abijce fumos 
Sic tibi Libertas, sic tibi parta Salus. 




	XIII.
Ce musicien des bois pour vn grain de pauot 
Quitte sa liberté, change boscage en cage: 
Mais, helas! Cupidon, tu me sembles plus sot, 
Pour vn repas fumeux caressant l'esclauage. 




	XIII.
  Loopt kindt / uw' boey is los; 
Vlieght voghel / kiest den bosch: 
Sy sitten beyd' gherust / 
Niemandt en heeft daer lust / 
Om los te gaen en vry; 
Sy soecken slauerny / 
Om aerdtschen roock / en saet: 
Soo goedt dunckt ons het quaet. 





{==64==} {>>pagina-aanduiding<<}

  

{== afbeelding 	==} {>>afbeelding<<}
    




{==65==} {>>pagina-aanduiding<<}

  
XIV. Non omne quod hîc micat aurum est.





CErnis vt ora retro velut indignantia vertat 
Coelicus ille Argus, Lynceus ille puer? 
Erroríne suo succensuit, inquis? aberras. 
Errorem simulat saepe, nec errat Amor. 
Mundi aperit fraudes veri arbiter aequus, & index: 
Illius indicio, iudicioq́ue sape. 
Indignatur Amor? Mundo indignare vicissim; 
Lumina vertit Amor? tu quoque verte tua: 
Ni facis, illudet; ceu lumina tot labyrinthis 
Ludit inaequalis fraus polygona vitri. 
Mille putas, cum sit vix aureus vnus, & alter: 
Ars munerum fingit, fingitur arte color; 
Quotq́ue putas nummos, tot nūmûm conspicis vmbras: 
Sic fallunt, quae te iudice, Munde, micant: 
Ars tua, mentiri est. Crassi si diuitis arcam 
Lucrinae rutilo farciat aere fauor; 
Esse putat Croesus, nunc odit nomina Crassi: 
Binos muta apices, Croesus, hic Irus erit: 

{==66==} {>>pagina-aanduiding<<}

Iamq́ue vel omne tenet, vel spe iam possidet aurum 
Quod sol eous, quod coquit occiduus. 
Nummi animos augent, Mundi fallacia nummos 
Crescit opum esuries, mens statione ruit. 
Si qua peregrino veniat de littore puppis; 
Illa mea est puppis, clamitat, illa meaest. 
Si qua seges foelix vicino pullulet aruo; 
Quàm mihi, ait, laetis stat seges ista comis! 
Anglia huic soli sua tingit vellera; soli 
Spumant Rhenanis condit a musta cadis; 
Gignit huic è rore nouo Piscaria gemmas: 
Terra aperit niueos huîc Peruana sinus. 
Semina raporum vidit flauescere campo? 
Ecce meis aurum nascitur, inquit, agris. 
Et sibi mancupio coeliprope vindicat ignes, 
Quas putat ex auro nobiliore Rosas. 
Non ita turba furit nocturno saucia Baccho, 
Quando natat multo mens sine mente mero. 
Ara vbi stat calicum geminatis clara lucernis, 
Rara vbi cum niteant lumina, multa vident. 
Ebrietas furor est, furor est spes improba nummi, 
Ebrietas breuis est, longior ista furor. 

{==67==} {>>pagina-aanduiding<<}

Somnia, Crasse, tibi mens aegra. vel ebria dictat; 
Euigila; nullas esse videbis opes. 




	XIV.
Ce voirr' poinctu donnant aux astres la brauade 
De mil ducats faussez faict artiste parade: 
Or quitte ce faux voirr', & vois où tu te plonge, 
Pour l'ombrage du biē, pour vn doré mensōge. 




	XIV.
  Dat gout dat enckel was 
Verdobbelt door dit glas / 
Leert hoe de werelt lieght / 
Leert hoe sy u bedrieght. 
Sy is soo metter daedt 
Gheslepen in het quaedt / 
Sy bringht u wel veel an; 
Maer daer en komt niet van. 
'T en is dogh al gheen gout / 
Dat blinckt: schouwts' eer 't u rouwt. 





{==68==} {>>pagina-aanduiding<<}

  

{== afbeelding 	==} {>>afbeelding<<}
    




{==69==} {>>pagina-aanduiding<<}

  
XV. Hic oritur tenebris splendor, & immoritur.





ECce tibi niueae gemino velut aequore chartae 
Archetypi vnius viuit imago duplex; 
Artifici vitro, tenebrisq́ue animata diurnis 
Vtraque; sed solem largiùs illa bibit: 
Haec vix gustatâ perimit se luce, tenebris 
Illa oritur modicis, haec moritur nimijs. 
At quis Prototypon? Mundus, tuq́ue assecla Mundi 
Cui venit à formâ grande supercilium, 
Quiq́ue tuas vestes, auis vt Iunonia plumas, 
Aspicis, & demens te, velut alter, amas. 
Ipsa tuos fastus imitata superbit imago, 
Mimaq́ue, quidquid agis tu foris, intus agit. 
Sed moritur noctis cur filia noctis in vmbrâ? 
Tam citò nox mater facta nouerca fuit? 
Scilicet aeternis mors obruit atra tenebris, 
Quem genuit scelerum nox tenebrosa, diem. 
Cùm scelus innocuas nullâ caligine terras 
Imbuit, & naeui mens sine nube fuit: 

{==70==} {>>pagina-aanduiding<<}

Nullâ mersa Tyro velarunt vellera corpus, 
Et nituit fuci sat sine luce color: 
Cum menti eripuit Stymphalis Cypria solem, 
Mendicus variâ splendicat arte decor: 
Tunc ferro crispos videas vndare capillos; 
Cerussata niuet frons, miniata rubet. 
Nec minus Ambitio tenebras offundit inertes, 
Nec minus externae lucis adoptat opem. 
Nunc nitet in Cressâ, Tyriâ nunc luce renidet, 
Herme tuo lucet munere, Erythra tuo; 
Est quem nunc Francum, quem nunc mentitur Iberū, 
Nunc Hybridam vestis, nunc docet esse nihil: 
Quot formae, Proteus noua tot se vertit in ora; 
Esse putes mimum, scena sit Orbis, erit. 
Ast vbi mors tollit ludis aulaea peractis, 
Aut vitae quintus, dicitur, actus adest, 
Tunc splendor splendore caret, lux lucis egena est, 
Rursus, & in tenebras, vt fuit ante, redit. 
Tunc crines sine lege iacent, sine murice corpus, 
Fictaq́ue de picto demigrat ore dies. 
Qui modò sol fuerat, mox ipsâ vmbrosior vmbrâ 
Incubat exuuijs, Dux Saladine, tuis. 

{==71==} {>>pagina-aanduiding<<}

Scilicet exilis velamina linea texti 
Tot Veneris partus, & breuis vrna, tegit. 




	XV.
Ton lustre, ton esclatne peust auoir durée, 
Issu d'vn brun neant, tenebres & fumée: 
Mais cōme tout l'on voyt esuanoüyr en poudre, 
En son tenebreux rien, on le verra resoudre. 




	XV.
  Dees' duysterheydt soo dicht 
Is moeder van dit licht; 
Maer wordt sy wat te groot / 
Sy bringht haer kindt ter doodt. 
Soo haest als ons de sond' 
Haer duysterheydt aensondt / 
Quam 's werelts luyster voort 
Verciert meer dan 't behoort. 
Maer in het duyster graf 
Gaet al den luyster af. 





{==72==} {>>pagina-aanduiding<<}

  

{== afbeelding 	==} {>>afbeelding<<}
    




{==73==} {>>pagina-aanduiding<<}

  
XVI. Sic decipit Orbis.





VItro iudice quid puelle rursus 
Metiris pumilum, stupesq́ue corpus? 
Pygmaeis licet artubus, nec vno 
Sis maior cubito, genus Molonum, 
Illorum bipedalium Molonum, 
Appendix hominis, gruumq́ue praeda 
Coeli trans medias vehenda nubes; 
Hoc Censore tibi videris Atlas, 
Vel vicarius Hercules Atlantis, 
Maior Encelado, Mimante maior. 
Verte lumina, falleris Cupido: 
In Mundo mera vanitas, nec vllo 
Tot mendacia prodiêre vitro. 
Fraus ipsa in speculo moratur isto, 
Fraus quâ caeruleo sub amne visi 
Crescunt Naïadum sub amne vultus, 
Quâ post nubila, nubiumq́ue partus 
Pallescens soror, atque mima fratris 

{==74==} {>>pagina-aanduiding<<}

Maiori radiat Diana fronte. 
Censor pessimus arbiterq́ue Mundus. 
Pellaeus domitor soli, saliq́ue 
Semen credidit esse se Tonantis; 
Hausto tabuit ast vbi veneno, 
Genus credidit esse se Philippi. 
Mundus decipit arbiter superbos. 
Ille Palmiferae Tyrannus orae, 
Procrustes, Scinis, impius Tyrannus, 
Herodes amor omnium improborum, 
Herodes odium omnium proborum, 
Clarus murice, clarior Pyropis, 
Astris aemulus, aemulusq́ue Soli 
Suadae flexamino tonabat ore; 
Et iam tota dabant Theatra plausum; 
Nec credi Deus abnuit Tyrannus, 
Deus credidit esse vel Tyrannus. 
Heu! nulli licet esse diu superbo; 
Irae Coelitis aduolat Minister 
Spargens artubus omnibus venenum, 
Et dum vermibus esse iussit escam, 
Herodem speculum esse iussit Orbi, 

{==75==} {>>pagina-aanduiding<<}

Mendax quem speculum fefellit Orbis. 




	XVI.
Ce petit Myrmidon en taille, & en posture 
Paroist en ce crystal vn releué geant: 
Voy-là Monde tes arts, voy-là ton imposture; 
Couurir du cache-nez des grandeurs ton neant. 




	XVI.
  Als ons des Werelts schijn 
Maeckt grooter dan wy zijn; 
Weet dat de werelt lieght / 
Ghelijck dit glas bedrieght. 





{==76==} {>>pagina-aanduiding<<}

  

{== afbeelding 	==} {>>afbeelding<<}
    




{==77==} {>>pagina-aanduiding<<}

  
XVII. Sic lusibus aptior orbis.





SI quem superbis auxit honoribus, 
Et invidendo Fors posuit loco, 
Ponat tumorem, nec salutem 
Arbitrio popularis aurae 
Confidat, Euris dulcè furentibus. 
Dat illa ludos Nereidum gregi 
Phaselus, impraegnata ventis 
Cûi nimiùm tumuêre vela. 
Fortuna longâ nota Tyrannide, & 
Ludum proteruum ludere contumax 
Et donat, & tollit secures, 
Inq́ue throno locat, inq́ue turbâ: 
Vt turma follem ludicra suscitat, 
Intus coacto quae tumet Aeolo, 
Iamq́ue ima, iam suprema verrit, 
Nec spatio requiescit vno. 
Pax nulla folli, nulla potentibus. 
Pompeius, Orbis cûi fuerat pila, 

{==78==} {>>pagina-aanduiding<<}

Hoc Sortis est pila in duello 
Carnifici data praeda ferro. 
Vento repleuit Gloria Caesarem, 
Caesar repleuit sanguine Curiam. 
Quot bellicis notus trop haeis, 
Tot celeber Marius ruinis. 
Fortuna Croesum Turgida prodidit, 
Victorq́ue Croesi Cyrus, & vltimis 
Formido, deînde risus oris 
Foemineas satiauit iras. 
O moesta dirae scena Tragoediae! 
Tot clara Regum nomina, tot Ducum, 
Dum sorte ventosâ tumescunt, 
Sanguineo periêre ludo. 




{==79==} {>>pagina-aanduiding<<}


	XVII.
Si par vn beau semblant Fortune te mignonne, 
Te caresse d'honneurs, & mil estats te donne; 
Craignez (ie la cognois) elle tient pour delices 
De veoir ses fauoris donner en precipices. 




	XVII.
  Hoe meer ghy hopt / en hoopt 
Nieuw' eere / ghelt en goet; 
Hoe eerder dat ghy loopt 
Tot val / en teghenspoet. 
In 't spel den meersten hoop 
Heeft meerst den quaetsten koop: 
Dat meerst verheven staet 
Wordt alder-eerst ghehaet. 





{==80==} {>>pagina-aanduiding<<}

  

{== afbeelding 	==} {>>afbeelding<<}
    




{==81==} {>>pagina-aanduiding<<}

  
XVIII. Struit vt ruat.





FRustraes: quid Orbes Orbibus ingeris 
Fortuna demens? Enceladivelut, 
Rhoetique vesani labores 
Pelion imposuêre Olympo. 
Coelo invidendis culmina turribus 
Molire, & ipsis aemula nubibus; 
E nube collis â superbos 
Flamma vorax ruet in penates. 
Sed ite flammae tela tricuspidis; 
Ludente Coelo culmina concidunt, 
Ludente Coelo sidit omnis 
In cumulum, tumulumq́ue fastus. 
Sors coeca prisco regnet in Antio, 
Humana certis fata rotis eunt, 
Mens Orbeludens insolentis 
Vana Speisimulacra vertit. 
Deo minorem te gere, Rex eris. 
Spes temperatas lex quoque dirigit 

{==82==} {>>pagina-aanduiding<<}

Superna, subuertitq́ue Mundi 
Artificem scelerum tumorem. 
Sic dum supernis sedibus aemulas 
Educit arces Iapeti genus, 
Deiecit in praeceps ab alto 
Coelituum malè coepta lusus: 
Sic exul astris Lucifer aureis 
Traxit rebelles Aligerûm choros: 
Foelice sic pulsi vireto 
Cum Patribus miseranda Proles. 
In astraructant dum tumidi minas, 
Cadit suorum Sennacherib manu, 
Mugitq́ue septenni in iuuenco 
Assyrij dominator Orbis. 
Immersit vmbris Antiochum tumor 
Dum bella Coelo sacrilegus mouet; 
Furoris haeres Iulianus 
Tergeminâ perit ictus hastâ. 
Time ruinam quisquis in aethera 
Demens superbis cornibus arietas: 
Impunè nemo fastuosis 
In superos parat arma telis. 




{==83==} {>>pagina-aanduiding<<}


	XVIII.
Tien ferme Cupidon: par l'haleine d'Eole 
Feray que ce ballon plus vist, & plus haut vole: 
Escoutez arrogant, tes hautaines bouffées 
Seruent à ces bouffons de ieu, & de risées. 




	XVIII.Werelt is 't dat ghy vreest 
Het spel van dese Maeght / 
Die u soo ketst / en iaeght; 
Schouwt op-gheblasen gheest 
Dit is den bal van wint 
Daer sy med' speelt / en wint. 





{==84==} {>>pagina-aanduiding<<}

  

{== afbeelding 	==} {>>afbeelding<<}
    




{==85==} {>>pagina-aanduiding<<}

  
XIX. Non bene conueniunt.





NOn bene conueniunt, nec corde mor antur in vno 
Coelicus ille puer, terreus ille puer. 
Non ea Thebanis micuit discordia flammis, 
Non ea Tantaleis fratribus ira fuit. 
Tam gerit hostiles Amor hic, Amor ille pharetras, 
Pusio tam varias spargit vterque faces. 
Hic stygiâ, hic superâ cor figit arundine, castis 
Hic animat flammis, turpibus ille necat. 
Luxq́ue minùs tenebras, lucemq́ue odêre tenebrae; 
Eripit hic noctem mentibus, ille diem. 
Vt perit in mediâ lactis loligine gutta, 
Vt crystallineas sepia fuscat aquas, 
Castus Acidalijs violatur ab ignibus ardor, 
Horret Acidalios nec minùs iste rogos. 
Sic mouet Errori longam Sapientia litem, 
Ipsaq́ue cum Bello Pax fera bella gerit. 
Dissidet aeterno Virtus, Vitiumq́ue duello, 
Non habitant vnos, Vitaq́ue Morsq́ue lares; 

{==86==} {>>pagina-aanduiding<<}

Hoc duce non erras, Cyprius te decipit erro, 
Dius Amor pacem, Cyprius arma colit. 
Hûic Virtus, illi sunt noxia crimina cordi; 
Hic reserat vitae, mortis at ille fores. 
Deniq́ue sic ipsosodium non odit Amores, 
Vt Veneris prolem Coelicus odit Amor. 
Vnicus Orbe vno sit Sol, Amor vnicus; vno 
Vnicus in regno Rex sit, & vnus Amor. 
Ipse vides sculpto radios quem spargere coelo 
Sol priùs aethereâ fundet ab arce iubar, 
Stella priùs falsis caelata lauabitur vndis, 
Terraq́ue sidereis iuncta vehetur equis, 
Ipse vel inuiso succedet Olympus Auerno, 
Omniaq́ue in priscum sunt reditura chaos; 
Quàm bene conueniant puer alter, & alter: Amores 
Scis quando placido foedere iunget amor? 
Vix puncto haerentes vno, cum videris ambos, 
Omnibus in punctis se tetigisse globos. 




{==87==} {>>pagina-aanduiding<<}


	XIX.
Ces deux Amours se sōt en tout du tout cōtraires, 
Ilz n'ontrien de commun, ilz viuent en diuorce: 
Ioignez de poinct en poinct ces boules en consorce, 
Encor n'apoincteras tu rien de leurs affaires. 




	XIX.Ghy saeght dees' bollen eer 
Van punct tot punct een-paer; 
Dan desen knecht / en Heer 
Ghelijck van sinnen waer. 





{==88==} {>>pagina-aanduiding<<}

  

{== afbeelding 	==} {>>afbeelding<<}
    




{==89==} {>>pagina-aanduiding<<}

  
XX. Hicpessima, hic optima seruat.





MIllenis Salomon ad ahena altaria donis 
In sua coelestem vota vocarat opem: 
Cùm Deus haud dubiâ, visus sub imagine somni 
Opta ait, optatis Rex potiêre tuis. 
Si te dona iuuent praediuitis aurea venae, 
Copia te flauo nutriet in gremio. 
Bellica si stimulis fodicet tibi gloria pectus, 
Sub pedibus victor colla inimica premes. 
Tempora viuendo priscorum aequabis Auorum, 
Soles innumeros si numerare voles. 
Ad Sophiae sacros amor est accedere fontes? 
Haec tibi se plenis impluet vberibus. 
Ille, probante Deo, Coeli mox dona poposcit, 
Et Sophiam toto strenuus ore bibit. 
Si Deus arbitrium faciat tibi muneris huius, 
Dic mihi, quae voti summa futura tui est? 
Quidquid contigero, fulvum vertatur in aurum 
Saucius obryzo dicet amore Midas. 

{==90==} {>>pagina-aanduiding<<}

Da mihi Tithoni duplices, da Nestoris annos, 
Euclio congestas grunniet inter opes: 
Par mihi sit nemo, tua, Magne, superbia dicet, 
Sit me nemo prior, Caesaris ambitio. 
Regna Iouis coniux, Virtutem filia iactet, 
Tyndaridis moechae vir volet esse Paris. 
Omnes ducit Amor, nec voto viuitur vno, 
Tam varius votum dum sibi fingit Amor. 
Turpia stultus Amor, nocituraq́ue munera poscit, 
Quae prosint, Sapiens, castaq́ue curat Amor. 
Alter dona vouet suspensi plena timoris, 
Alter amat nullo saucia vota metu. 
Par vanno sapiens sibi scilicet optima condit, 
Par cribro insipiens pessima seruat Amor. 
Disce puer, seu vina, dapes, vnguenta, choreas, 
Seu Pylios optas, floscule verne, dies; 
Siue lubet torui calcatâ Pallade Martis, 
Seu Veneris pulso castra pudore sequi; 
Nec tibi prae Pluto Christus, prae crimine Virtus 
Nec tibi prae vili ridet Olympus humo; 
Stultorum veteres augent tua nomina fastos, 
Noxia qui veris antetulêre bonis. 

{==91==} {>>pagina-aanduiding<<}

Elige Virtutem; dos est pulcherrima Virtus: 
Vt sapias, Sophiam cum Sapiente proba. 




	XX.
Que fais tu Cupidon? ce sont des bagatelles 
Que tu recueill'icy, ceruelle sans ceruelle; 
Tu sembles au tamis; fuiuez ce sage Amour, 
Qui garde le meilleur pour s'en seruir vn iour. 




	XX.Hoe wel dat oock dit kindt 
Het beste deel bemindt; 
Daer is nochtans verschil 
In 't werck van desen will': 
Het quaetste blijft in 't zift / 
Het best' blijft in den wan: 
Wacht u dan van sijn drift / 
Houdt met den wijsten an. 





{==92==} {>>pagina-aanduiding<<}

  

{== afbeelding 	==} {>>afbeelding<<}
    




{==93==} {>>pagina-aanduiding<<}

  
XXI. Vana fuga est, Crux quam fugis, haeret.





LEx Cruce Romanos exemit Romula ciues, 
Fixit in infami corpora serua trabe: 
Romanus nemo est, nemo, mihi credite, liber, 
Qui sua dat Mundi colla premenda iugo. 
Quisque tuos patimur manes, o Munde, Crucesq́ue, 
Nullaq́ue non vllo gaudia felle madent: 
Innumer as parit ipsa Cruces, nutritq́ue Voluptas, 
Eq́ue Cruce innumeras Crux parit vna Cruces. 
Marmora Sisyphijs haerent minus arcta lacertis, 
Membra Ixioniae sunt minùs apta rotae; 
Et vicina minùs Tityo sunt rostra renato, 
Paestanisq́ue minùs spina marita rosis; 
Quam sua crux Mūdo: Crux poenaq́ue, spinaq́ue Mundi; 
Coece Amor, haerentes quid fugis Orbe cruces? 
Testudo cochleam, stultus vitauerit vmbram 
Ante; comes mundi Crux, fuga vana Crucis: 
Tolle tibi Mundum, & pennâ pete remige Coelum, 
Crux simul aetherium sollicitabit iter: 

{==94==} {>>pagina-aanduiding<<}

Vtq́ue aries Phryxo, sic Orbi subijce tergum, 
Crux aderit medio dura Tyranna mari: 
Splendidus Assyrio conuiua recumbis in ostro? 
Arbitra Crux coenae prima futura tuae est: 
Corpora das somno? Crux somni nescia tecum 
In plumâ ponet nobiliore caput: 
Nempe Theonino nunc liuor pectora morsu, 
Ira Lycambaeo nunc edit ore iecur; 
Et nunc insomnes rodunt praecordia curae; 
Nunc cor ferrato pertinat vngue dolor; 
Iam morbus rapidis depascitur Ilia flammis; 
Iam piger infuso serpit in ossa gelu. 
Omnia quid memorem? Fabium lassare loquacem, 
Vastaq́ue clamosi Stentoris ora valent. 
Hûic infaustus Hymen, hûic proles degener est Crux, 
Spes adeo sibi Crux, Crux amor ipse sibi est; 
Agricolae mentita seges, trabs naufraga nautae, 
Vulnera militibus, prodita signa duci; 
Regibus est regnum sua Crux, locupletibus aurum, 
Dum locuples arcae Rex timet vsq́ue throno. 
Et dubitas Regum cur ardua vertice stet Crux? 
Cur gerat inscriptas fronte moneta Cruces? 

{==95==} {>>pagina-aanduiding<<}

Maxima regna Crucis; toti Crux imperat Orbi: 
Vincere vis Orbem? vince, Cupido, Crucem. 




	XXI.
Celimaçon collé à sa cabane ronde 
Ne s'en peust depestrer: veux tu porter le Mōde? 
Bon-gré, mal-gré tu doibs porter sa croix: c'est rage 
De s'en vouloir deffaire, c'est fuyre son propre ombrage. 




	XXI.
  Voor niet vliet desen sot 
Sijn schaduwe; 't is spot; 
De Schilt-padd' draeght haer huys / 
De werelt draeght haer Cruys; 
Treckt ghy de werelt aen / 
Hoe kondt ghy 't Cruys ontgaen? 





{==96==} {>>pagina-aanduiding<<}

  

{== afbeelding 	==} {>>afbeelding<<}
    




{==97==} {>>pagina-aanduiding<<}

  
XXII. In Cruce stat securus Amor.





IN Cruce stat securus Amor: fremat Orbis, & 
Tutus Amor, gressū si Cruce firmet, erit. (Orcus, 
Sic rident Boreaeq́ue minas, Euriq́ue furores, 
Culmine, Olympe, tuo qui posuêre Larem. 
Crux tibi Lar, & Olympus erit, si noueris vti: 
Vsus, Amor, fac ames; stat Cruce tutus Amor. 
Innumeris Orbem Sortis rotet orbita gyris, 
Vt rotat insani vorticis ira rates, 
Vt per plana citus volitat sola verbere turbo, 
Vt rota praecipiti vertitur acta Noto; 
Stat Cruce tutus Amor; Sors sub iuga transit Amoris. 
Quem sibi Crux stantem subdere nulla potest; 
Omniaq́ue vt vertat, nunquam Sors vertet Amorem: 
Qui viget in duris, omnia vincit Amor: 
Verbera mille pluat crudis Tribulatio flagris, 
Blanditias credet verbera, flagra iocos. 
Vincula si manibus, pedibusq́ue Angustia nectat, 
Illi grata manus vincula, grata pedis. 

{==98==} {>>pagina-aanduiding<<}

Rodat dente Fames, igni Sitis vrat, Amorem 
Nulla Fames subiget dentibus, igne Sitis. 
Nudus oberret humū, mare naufragus, omnia spernet 
Siue perîcla soli, siue perîcla sali. 
Saeuities redeat Latijs bacchata theatris, 
Seu tua Maxenti, seu tua, crude Nero; 
Iamq́ue rogos animet, iam strictum in vulnera ferrū, 
Membra rogis, ferro colla parabit Amor; 
Spicula carnificis vibret inclementia lethi, 
Obuius in lethi spicula curret Amor. 
Dulce mori. Spes vita tuas tibi prodiga serua, 
Vita Amor ipse sibi, spes sibi solus Amor. 
Ipsi adeò moueant coelestes arma manipli, 
Et vires Virtus conuocet ipse suas; 
Desuper astra tonent, Styx fundo exaestuet imo, 
Coniungatq́ue suas Orbis vterq́ue manus: 
Stabit Amor, dum Crux se stabit amantibus ara. 
Omnis in aethereo se liquat igne dolor. 




{==99==} {>>pagina-aanduiding<<}


	XXII.
Plustost es branslerez, rasantrez pied rez terre, 
Le sourcilleux sommet d'vn rocher de la mer 
Que ce petit garçon;il rira vos tempestes, 
Si long temps qu'il aura la Croix pour sa retraicte. 




	XXII.
  Dat 's werelts meester-radt 
Omringhele dees' stadt / 
Dat kleyn en grooten windt 
Bestorme dit teer kindt; 
De Liefde staet op 't Cruys / 
S'is boven dit ghedruys. 





{==100==} {>>pagina-aanduiding<<}

  

{== afbeelding 	==} {>>afbeelding<<}
    




{==101==} {>>pagina-aanduiding<<}

  
XXIII. Erras: hâc itur ad illam.





POrta patet duplex, praeacutis horrida dumis 
Altera, Daphnaeis altera blanda comis. 
Praesidet hûic Virtus, illi Victoria Carna est, 
Has labor, has stat Honor peruigil ante fores, 
Laeta nec antè patent Victricis limina Lauri, 
Transita quàm dederit, spina cruenta viam: 
Non secùs ac laeui mensae super aequore ludunt, 
Ludicra quêis Italum voluere cura trochum; 
Nec patet aduerso quipraenitet annulus auro, 
Lignea nîferro ianua sternat iter. 
Hoc volo: fas nulli superos sperare triumphos, 
Qui neget heroo pectore dura pati. 
Scilicet vt veniat sine Sole, & puluere Palma? 
Vt veniat nullo parta labore quies? 
Scilicet vt nullo potiaris Olympia cursu? 
Vt veniat nullo Marte cruentus Honos? 
Scilicet in Graiâ debelles Pergama mensâ, 
Et referas Phrygijs parta tropoea rogis? 

{==102==} {>>pagina-aanduiding<<}

Scilicet absq́ue armis veniat Lauinia coniux, 
Italaq́ue externis regna petita procis? 
Sub dominâ meretrice excors vt viuat Vlysses, 
Et repetat patrios, dulcia regna Lares? 
Dissimulare virum muliebris cyclas Achillem 
Pergat, & Haemonijs Hector a raptet equis? 
Alta triumphali scandas Capitolia curru, 
Nec iaceant forti millia quina manu? 
Per spinas, tribulosq́ue, per invia saxa, per ignes, 
Sithoniasq́ue niues, Caucaseumq́ue gelu, 
Per medias acies, per vulnera mille, necesq́ue, 
Herculeâ Virtus tendit in astra viâ. 
Absq́ue labore nihil; venit empta dolore voluptas. 
Quae venit è duris palma, decora venit. 
Ipse cui prono famulantur sidera nutu, 
proma cui totas gloria fundit opes, 
Nudus, inops, exul (sic iussa Paterna ferebant.) 
Aetherium duro tramite carpsit iter; 
Temporaq́ue infesto priùs induit vtraque sente, 
Quàm tulit emeritis debita serta comis: 
Quod Sceptrum aeternâ stellarum luce coruscat, 
In manibus quondam vilis arundo fuit. 

{==103==} {>>pagina-aanduiding<<}

Vulnera stillarunt atro priùs horrida tabo, 
Quae modò tam multo lucida sole micant: 
Vnicus ad Palmam trames patientia; Palmam 
Quisquis amas, durum ne fuge mollis iter. 




	XXIII.
Hola! passez deuant par ceste affreuse porte; 
Car là ne ferez rien, ce sera chasse morte: 
C'est le destroict poinctu d'espines, & douleurs, 
Quifraye le chemin aux lauriers & honneurs. 




	XXIII.
  Ghy doolt / ghy loopt verkeert: 
Is dit dat 't spel u leert? 
Vrijt ghy dees' gouden glans? 
Proeft eerst den doornen crans: 
Staet ghy naer 't eeuwigh goedt / 
Ghy moet door 't teghen-spoedt. 





{==104==} {>>pagina-aanduiding<<}

  

{== afbeelding 	==} {>>afbeelding<<}
    




{==105==} {>>pagina-aanduiding<<}

  
XXIV. Vincit, qui longiùs abijcit.





QVisquis adhuc dubiae meditaris proemia Palmae, 
Aspice quae geminus munera praebet Amor. 
Pusio vterque parem simili terit orbe palaestram, 
Ah, quàm dissimilis pusio vterq́ue sibi! 
Hic Veneris tenero lactatus ab vbere creuit 
Inter Acidalias, ceu Sybarita, rosas; 
At Thracum par ille, gelu duratus & vndis 
Per spinas didicit currere, perq́ue niues, 
Hic Bacchi, & Cereris molli nutritus in aulâ 
Pellaces didicit, dulcia damna, iocos; 
Esca fames illi, vinum sitis, otia sudor, 
Cura quies, pugnae ludus, arena schola. 
Heu puer infelix impar congressus Achilli! 
Nil profecturis viribus arma capis. 
Vt tua diuulsis luxentur brachia neruis, 
Nulla tuas cinget Palma, apiumúe comas. 
Victor abit ludo, qui longiùs abijcit Orbem, 
Quo sine non apium, non tibi Palma placet. 

{==106==} {>>pagina-aanduiding<<}

Terram Terra sapis, dedit hanc tibi Cypria sponsam, 
Hanc tibi perpetuo foedere iunxit Hymen. 
Hic tibi frater erat, Palmae qui captus amore, 
AEthereum Christo dum duce discit iter, 
Audijt; haeredes vt egenos scripseris, Orbi 
Bella meis infer tyro sub auspicijs. 
Hîc vultus rugas, suspiria ducere pectus, 
Hîc Iuuenis voti poenituisse sui. 
O Mundi graue pondus Amor! Caelumq́ue, Deumq́ue 
Perdere, quàm fluxas maluit Orbis opes. 
Non ita quos multo conspersit puluere Virtus, 
Durauitq́ue suo Coelicus igne puer, 
Testis Abram, testis Phariâ puer erutus vndâ, 
Et duodena Deum turma secuta ducem, 
Hic solium, ille solum, rem, spemq́ue reiista reliquit; 
Hic fuit Isacidum Legifer, ille Pater; 
Ista triumphatum circumtulit arma per Orbem, 
Quaeq́ue dedit terris iura, datura polo est. 
Sic tibi proiecto veniet victoria Mundo, 
Pisaeo qualis puluere nulla venit. 
Proijce, dum perdas; vicit qui perdidit Orbem: 
Plus habet hîc palmae, qui minus Orbis habet. 




{==107==} {>>pagina-aanduiding<<}


	XXIV.
Iectez bien loing de toy c'est oeuf de Basilisque 
Farcy de mille morts, si ne veux courir risque; 
Iectez dis ie de toy ceste mondaine boule, 
Celuy gaigne le ieu qui plus auant la roule. 




	XXIV.Wie wint hier? 't kleynste kindt; 
Die 't verr'ste werpt die windt. 
Wat is dit voor een eer 
Cupido? ick ben te teer / 
Ick ben ghevoedt met lust 
In ledigheydt / in rust; 
Maer dit kleyn kindt is sterck / 
'T is op-ghebracht in 't werck. 
'T is waer; maer 's werelts bol 
Is windigh / broosch / en hol. 
'T is soo; maer dit 's oock waer / 
Dat aertsch is valt heel swaer. 





{==108==} {>>pagina-aanduiding<<}

  

{== afbeelding 	==} {>>afbeelding<<}
    




{==109==} {>>pagina-aanduiding<<}

  
XXV. Haec animant pueros cymbala, at illa viros.





IMbre Cupido genas, gremiumq́ue Parentis inundat: 
Quàm rectè in Veneris flet puer iste sinu! 
In risum lacrymas sed visa crepundia vertunt, 
Tinnulus & strepero qui venit aere sonus: 
Vanum vana iuuant, puerum puerilia; dignum 
Anticyrisq́ue tribus, ludibrijsq́ue caput! 
Bis puer, & fungis fungus magis omnibus, Orbis 
Cymbala prae cantu coelite si quis amas. 
An bene prae Phoebi laudatur fistula plectro? 
Garrula num lessum vincit oloris anas? 
Auritâ de gente Midae reor esse nepotem, 
Cûi stat in Arcadicâ tam grauis aure stupor. 
Quàm tamen, heu, raros abstergit coelica fletus 
Musica! sed vano tinnit vbi Orbe Venus, 
Mille licet flendi caussae sint, mille dolorum, 
Exulat è vultu lacryma, corde dolor. 
Terra procul patrijs te diuidit auia regnis, 
Quae toties noxis perdita regna tuis, 

{==110==} {>>pagina-aanduiding<<}

Iam tibi mors taxos, iam Styx tibi destinat ignes, 
Et citat offensi Numinis vrna reum; 
Attamen vt rauco mulsit te murmure Mundus, 
Níl scelus, exilium, mors, rogus, vrna monent. 
Sed fugitiua nouo reuocas mox gaudia plectro; 
Luctibus vt lessum scilicet illa canant. 
Quam metuo victor tumulet ne gaudia luctus! 
Alternus pueris statq́ue, caditq́ue dolor. 
Non ita, quos Virtus facit, & Sapientia canos, 
Aut quos plena viro mens super astra vehit. 
Testis eris multis, Francisce, è millibus vnus, 
Millibus è multis sed satis vnus eris. 
Iam prope depositos grassans funesta per artus 
Febris Apollineae vicerat artis opem, 
Ipsaq́ue iam curis mens tristibus elanguebat 
Venturi nimio saucia facta metu; 
Ah nimio! neque enim vllius sibi conscia culpae, 
Vna Parens veri quae solet esse metus: 
Et tamen vsque graui timor arietat impete pectus, 
Nec recreent Mundi plectra, nec ipsa Venus: 
Ast vbi descendit superâ citharoedus ab aula 
Diuinoq́ue sacrum pectine pulsat ebur; 

{==111==} {>>pagina-aanduiding<<}

Diffugiunt morbi, sedet altum mente serenum: 
Mascula nempe iuuant gaudia sola viros. 
Omnibus haec mentes si musica recreet aegras; 
Perdet, quêis pueros mulceat, aera Venus. 




	XXV.
Le Monde enclochetté r'appaise Cupidon, 
Vn follastre cymbal vn follastre garçon; 
Mais les hommes de bien sentent l'ame rauie 
Par les diuins fredons de celeste harmonie. 




	XXV.Siet dit kleyn wicht eens aen / 
Sijn ooghskens staen vol water: 
Neen / neen; het is ghedaen / 
De werelt is den klater / 
Daer Venus hem med' stilt. 
Dit 's kinder-spel: maer wilt 
Ghy man'lijck zijn van hert; 
Versoet all' uwe smert 
Met hemelsche ghenucht / 
Niet met een aertsch gherucht. 





{==112==} {>>pagina-aanduiding<<}

  

{== afbeelding 	==} {>>afbeelding<<}
    




{==113==} {>>pagina-aanduiding<<}

  
XXVI. Hâc vincitur, illâc perditur.





ERgo iterum ad ludos? positis age seria nugis, 
Si tibi sit Palmae tanta, Cupido, sitis. 
Fallimur; & sua sunt puerili seria ludo; 
Seria, cùm ludit, proelia bellat Amor. 
Et sua victori sunt proemia, poenaq́ue victo, 
Illi Laurus, huic flamma, perenne lucrum. 
Vincitur anticâ, (res est vel cognita lippis, 
Et genus hoc ludi plurima turba colit) 
Perdit, posticâ volucrem qui traijcit Orbem; 
Si vero graderis tramite, Palma tua est. 
Perdere vult nemo, nemo non vincere; ludit 
Turba, sed Idalij deuiat arte Ducis. 
Hoc duce Croesus ait; Pluti me dona beabunt: 
Scilicet haec ludi Palma: Beautus eris. 
Hinc res occulto vel aperto foenore crescit, 
Hinc Furina vncis artibus auget opes. 
Quem parasitus Amor blaesae poppismate linguae 
Fascinat, in solo est, inquit, amore quies. 

{==114==} {>>pagina-aanduiding<<}

Turpia mox totâ venatur gaudia Cypro, 
Et Thalamos vetitâ quaerit, aditq́ue viâ: 
Sponsus Penelopes, Remex vitiosus Vlyssei 
Alcinci Porcus de grege, leno Paris. 
Est sibi qui sacros auro mercetur honores, 
Est cûi sceptra dolo nata Tyrannis alat: 
Prôpudor! innocuo vilet sine sanguine Palma, 
Et iocus est rupto foedere laesa fides. 
Sed nullum malè parta beant, vel sceptra, vel aurum, 
Aut honor, aut diti tota volupta penu. 
Scilicet aeternis praefert qui terrea gazis, 
Has perdit, fluxas dum male cogit opes; 
Luditur, & vanam lucri dum plaudit ad vmbram, 
Serò lucrum Stygijs se videt esse rogis. 
Sic auidos Palmae fallit praeposterus error; 
Quisquis es, ad Palmam qua via, flecte gradum. 
Vna via est Virtus, Virtus te sola beabit, 
Sola tuas Lauri cinget honore comas. 
Virtus delicias, Virtus parit vna triumphos, 
Virtus sidereas vna ministrat opes. 
Hâc duce si ludis, vincis, nisi luseris, erras: 
Vincitur hâc, illâc perditur: O quid agis! 




{==115==} {>>pagina-aanduiding<<}


	XXVI.
D'vn tres-estroict lien Daphne s'est mariée 
Auecq le Dieu Vulcain, le mespris, & la gloire: 
Hola doncq! gardez vous de faire par là l'entrée 
Ou tu seras frustré du prix de là victoire. 




	XXVI.Cupido ghy verliest / 
Ghy speelt van achter in; 
Siet dat ghy beter kiest / 
Hier en is gheen ghewin. 
Volght Deught / laet onrecht staen / 
Soo speelt ghy recht voor in. 
Dit is de rechte baen / 
Dit is den besten sin: 
Wacht u van 't eeuwigh vyer / 
Kiest liever den Lauw'rier. 





{==116==} {>>pagina-aanduiding<<}

  

{== afbeelding 	==} {>>afbeelding<<}
    




{==117==} {>>pagina-aanduiding<<}


XXVII. Venturum exhorresco diem.





HEi mihi! quae Circe vultum mutauit Amoris? 
Daedala quò picto cessit ab ore Venus? 
Quò dens oris ebur? niuei quò lilia colli? 
Quò nitor, & geminae lumina bina faces? 
Quò rosa malarum, natiuaq́ue purpura labri, 
Quaeq́ue priùs posuit Gratia fronte Larem? 
Quò coma defluxit flauentibus aurea cirris? 
Quam velit esse suam Phoebus, & esse Charis. 
Nulla manent priscae puero vestigia formae; 
Squallidus at toto luror in ore sedet; 
Os abit in rostrum, toto stant vertice plumae, 
Luminaq́ue in binis bina sepulta cauis. 
Ascalaphum (falso nisi stet pro teste vetustas) 
Sic turpem Cereris filia fecit auem, 
Hostem lucis auem, dirum mortalibus omen, 
Tristiae dictantem funera, mortis auem. 
At tibi non Hecates furor, aut mala gramina Circes 
Mutarunt vultus, leno puelle, tuos: 

{==118==} {>>pagina-aanduiding<<}

Ast Hecate peior, Circaeâq́ue arte Voluptas, 
Quaeq́ue timent testem crimina foeda diem. 
Dulichius deforme gulae sic grunnio rostrum 
Debet, auaritiae, quod micet aure, Midas. 
Proderis è vultu: quid frustrà conderis vmbris? 
Phoebus adest; luci te dabit orta dies. 
Illa dies, Minos quatiet quâ coelicus vrnam, 
Et Themis aetherio ius dabit aequa foro, 
Illa dies, coecis quae pandet operta cauernis, 
Et si quid nigro nox tegit vlla specu, 
Illa dies, renum quae scrutatura latebras 
Eruet arcanos, Cypria furta, metus, 
Illa dies, veri quâ testibus obruta caussam 
Destituet Paphij Suada vel ipsa gregis: 
Hae tibi terrori est, timet hanc mens conscia testem, 
Haec est quam refugis, Cyprie bubo, dies. 
Sic metuit lucem, subselliaq́ue aequa Catonis 
Autolyci è piceâ posteritate nepos; 
Sic famosa sacrae temerato foedere taedae 
Venturi Coniux Coniugis ora timet. 
Omne scelus pauidum est, refugit testemq́ue, diemq́ue, 
Si nigra quid noxae nox sine teste parit. 

{==119==} {>>pagina-aanduiding<<}

AEneus est, nullo pallescere crimine, murus: 
Si vis Orbe metum tollere, tolle scelus. 




	XXVII.
L'hibou, & le mondain, & la rate-penade, 
Nourrissons de la nuict, le iour ont en horreur; 
Ilz craignent que Titan par sa dorée oeillade, 
Descouurirat aux cieux leur infame laideur. 




	XXVII.
  Wat is dit voor een uyl? 
Is Venus kindt soo vuyl? 
Is dit dat lieve kindt / 
Daer elck is op versindt? 
Nu sie ick wat daer schuylt: 
Het sucht / het beeft / het huylt 
Van vreese van den dagh / 
Die (dat het oyt ontsagh) 
Sal bringhen in het licht 
Sijn vuyl onkuysch ghesicht. 





{==120==} {>>pagina-aanduiding<<}

  

{== afbeelding 	==} {>>afbeelding<<}
    




{==121==} {>>pagina-aanduiding<<}

  
XXVIII. Post tenebras spero lucem.





EN tibi Cimmeriae clarissima noctis imago, 
Vel si quos habitat nox magis atra specus. 
Solibus orba tribus gemuit Nilotica Memphis; 
Sed tibi, Nile, diem quarta revexit Eos: 
At Mundo aeternis nox incubat atra tenebris, 
Fax vbi nullius sideris vlla nitet. 
Mille adeô rutilent Soles, & Sidera mille, 
Etnoua Lunarum millia dena micent; 
Gaudet Amor tenebris, tenebras scelus auget, & ipsam 
Mutat in vmbrosae noctis opaca diem. 
Ipse ego, cûiradiant tot claro in vertice Soles, 
Lucifugâ hoc credor Iudice, lucis inops. 
Scilicet Impietas naso suspendit adunco, 
Si cûi teste Deo viuere suadet Amor. 
Nox illi virtus, animi demissio torpor, 
Paupertas sordes, Virginitasq́ue probrum, 
Flagra, preces, gemitus, lacrymae ieiunia nugae, 
Mors iocus, Infernus fabula, sanna Polus. 

{==122==} {>>pagina-aanduiding<<}

Tempus erit, misso cum fulminis igne, videbis 
Ipse tuas tenebras, Munde, meumq́ue diem; 
Cùm spretum mirata iubar turba assecla Mundi 
Clamabit moestis exululata modis: 
Ergóne nos error recti de tramite flexit, 
Nec Themis aequa duces praetulit vlla faces? 
En qui tot ludos nobis fecêre, iocosq́ue, 
Quorum vita fuit fabula, morsq́ue probrum, 
Nunc genus aetherium sortiti gaudia captant 
Coelituum densos inter agenda choros. 
Nos salebras, tribulosq́ue, & inhospita saxa secuti 
Fecimus à paruis ad mala magna gradum: 
Illi, defixis animi inter Sidera curis, 
Emerunt breuibus gaudia longa malis. 
Sic illaudatos quondam laus debita, spretos 
Gloria, & invisos spontè reuisit amor: 
Nempe velut nostro cum Cynthius exulat orbe 
Nulla Venus, oculo iudice, rebus inest; 
Ast vbi noctiuagae velamina detrahit vmbrae, 
Tota Venus Phoebo cum redeunte redit: 
Sic mihi, qui densâ Mundi gemo nubilus vmbrâ, 
Ereptum referet lux inopina decus; 

{==123==} {>>pagina-aanduiding<<}

Lux toties imis mihi suspirata medullis, 
O mihi lux longis gratior è tenebris! 
Lux, de quâ nullos speret nox vlla triumphos, 
Eia veni, noctis iam satis, eia veni. 




	XXVIII.
Ce Diuin Cupidon, tout embrasé d'amour, 
Descoche mil souspirs apres ce beau seiour; 
Mais celuy-là de peur tremblotte, & herissonne, 
Pēsant qu'en tout momēt au lugemēt l'on sōne. 




	XXVIII.Sal dan altijdt den nacht 
Het klare licht versmachten? 
Sal 's werelts boose macht 
Altijdt de deught verachten? 
Neen / neen:hier is den dagh / 
Die Venus kindt ontsagh. 
Des Oordeels klaren dagh 
Verlicht dat duyster lagh. 





{==124==} {>>pagina-aanduiding<<}

  

{== afbeelding 	==} {>>afbeelding<<}
    




{==125==} {>>pagina-aanduiding<<}

  
XXIX. Tinnit: inane est.





NVlla viret Famae me Iudice, Laurea luco, 
Nulla tuis rutilant, Herme, metalla vadis, 
Nullus Acidaliâ lepor enutritur in aulâ, 
Copiaq́ue in cornu, Copia, nulla tuo est. 
Ne mirare; boni fons mendax aret, egetq́ue 
Fundere inexhaustas creditus Orbis opes. 
Soluit ad haec risu sua Cyprius ora Cachinno, 
Et quasi maternum pulsat, amatq́ue Penu, 
Aut distenta salit velut agnus ad vbera, pleno 
Aut stabulo Elaei pullus adhinnit equi. 
Credulares Amor est; eluditur, & quia magno, 
Magna sonat Mundus murmure, magna putat. 
Magna sonat magno, sed inania munera, fastu. 
Scilicet agnatum prodit inane sonus. 
Nola cauum loquitur natiuis tinnula linguis; 
Vocali speres massica nulla cado. 
Et tamen vt fucis Dictaea sequentibus aera, 
Murmure sic Mundi fit tibi fucus, Amor. 

{==126==} {>>pagina-aanduiding<<}

Pabula sperasti: quis inani pabula ab vmbrâ 
Speret, & arenti fonte leuare sitim? 
Fallere: Pellaeos fortuna secuta triumphos 
Seq́ue, suaeq́ue dedit subdita Regna rotae: 
Nec tamen explerunt Pellaeas aequora fauces, 
Terraq́ue sat tantae non fuit vna fami, 
Sic decus Isacidûm Salomon, sic Persidos aulae 
Ludibrium, fraudem fassus es Orbis, Aman. 
Pleno in vtrumque sinu se effuderat Orbis; at ille 
Sceptra, & opes vanas credidit, ille nihil. 
Vt somno delusa fames dape gaudet inani, 
Vt ficto cumulat Phantasos aere sinus: 
Sic dominum quamuis tibi Sors transcripserit axem, 
Plutus opes, fasces Gloria, Fama tubam; 
Mox vbi lux caecas animi dimouerit vmbras, 
Inuenies, magnum praeter inane, Nihil. 




{==127==} {>>pagina-aanduiding<<}


	XXIX.
Qu'est cecy Cupidon? aussitost que tu sonne, 
Le Monde retintant d'vn petit ton fredonne: 
Oyez cecy Mōdain: c'est que le Monde est vuide; 
Car iamais ne tintoit chose du tout solide. 




	XXIX.Hoe 's werelts ydel klap 
V meer / en meer belooft; 
Siet dat ghy desen snap 
Soo veel te min ghelooft. 
Hoe meerder van gheluyt / 
Hoe min dat 't besluyt. 





{==128==} {>>pagina-aanduiding<<}

  

{== afbeelding 	==} {>>afbeelding<<}
    




{==129==} {>>pagina-aanduiding<<}

  
XXX. Omnibus hîc Deus est omnia; inane nihil.





AH! quae lympha auidos animi restinxerit aestus? 
Quae noua congenitam vicerit esca famem? 
Nil animo satis est; animo non sufficit vni, 
Quidquid alit diti Mundus vterq́ue sinu. 
Sic licet innumeros Nereûs Pater ebibat amnes, 
Non tamen epotis exsaturatur aquis; 
Sic nunquam congesta rogus fomenta recusat, 
Quoq́ue data est maior copia, plura cupit. 
Dum fugit è Pharijs gens Coeli cura catastis 
Errabunda vago tesqua per alta pede; 
Sola fames vbi, sola sitis regnabat, egeflas 
Sollicitos poterat figere sola lares: 
Munera, nescio quae, diuinis illita succis 
AEthra dat, Angelicâ munera pista manu. 
Nulla cibis inhians defraudant vota palatum, 
Inq́ue dape hac omnis daps, sapor omnis inest: 
Non tamen hinc oculis saties, non auribus, vnus, 
Hinc sibi quae carpat, gaudia gustus habet. 

{==130==} {>>pagina-aanduiding<<}

Et quamquam satiet sua sensum quemq́ue Voluptas, 
Mens vocat absentes insatiata dapes: 
Sic vbi squallentis deserta per arida terrae 
Tendimus in patrios deuia turba lares; 
Nil cupidis satis est. Nostris extorris ab oris 
Coelestes satiat Copia proma domos. 
Cinnama, thura, rosas, opobalsama naribus optas? 
Elysium dio fragrat odore nemus. 
Auris ab Aönij pendet dulcedine plectri? 
Auribus hîc dio pectine mella fluunt. 
Ambitiosa gula est? Deus hîc conuiua, cibusq́ue, 
Instruit aeternas coelica mensa dapes. 
Si color, & pictâ lux Iride lumina pascunt; 
Lux Deus est melior luce, colore color. 
Si formosa placet vegetis Charis addita membris; 
Hîc Deus est membris gratia, forma, vigor. 
Hîc auri, Famaeq́ue fames angusta queratur 
Pectora; sit licet haec Caesaris, illa Midae. 
His sua mergat aquis Epicuri vota cupido, 
Hoc Sophiae flammas ponat in amne sitis: 
Scilicet vnus opes, Sapientia, Fama, Voluptas, 
Omnibus hîc Deus est omnia, inane nihil. 

{==131==} {>>pagina-aanduiding<<}

Ipse adeò veniat Nihilo si iunctus inani, 
Expleat hîc Mundum Mundus, inane Nihil. 




	XXX.
Le Monde est vuide & vain sans substance & moëlle, 
Son bien est rien, sa fleur vapeur, ses perles gresle: 
Foullez le donc au pied, caressez la Cité, 
Où Dieu est tout en tout par son immensité. 




	XXX.Al wat het lijf verciert / 
Al wat de ziel versiert / 
Al wat van vreughden leeft / 
Al wat de Werelt heeft / 
Godt is 't hier al in al; 
Laet vry dan 't aertsche dal. 





{==132==} {>>pagina-aanduiding<<}

  

{== afbeelding 	==} {>>afbeelding<<}
    




{==133==} {>>pagina-aanduiding<<}

  
XXXI. Erit ex hoc aequior Orbis.





OMnia Dius Amor tentauit, & omnia, nisus 
Hinc sibi spe Mundum subdere, & inde metu: 
Effronti rigidus sed perstat fronte, nec vllis 
Dat verbis victas, verberibusq́ue, manus. 
Vltimus en aries Crux, claui, spina, columna, 
Funis, arundo, flagrum, lancea, sanguis, Amor. 
Iam scio, iam ponet, bellorum semina, noxas 
Mundus Coeligenae factus Amoris amor: 
Si quid inaequali gibbosum extuberat Orbe, 
Protinus abraso tubere ponet onus: 
Rex scelerum Tumor ipse cadet, cadet ebrius Euan, 
Et consanguineo cum grege moecha Venus. 
Nempe coronato tibi vertice fulguret aurum, 
Diuinum terebrent spinea serta caput? 
Det sceptrum tibi gemma, Deo det inanis arundo 
Saxum illi, tibi sit sella curulis ebur? 
Ille suo rubeat, tu sanguine Muricis? illum 
Dedecoret vestis candida, te decoret? 

{==134==} {>>pagina-aanduiding<<}

Aurea te cingat torques, hunc ferrea? Christum 
Vincula, te spirâ dite coronet onyx? 
Diues opum Pariâ viuas trabeatus in aulâ, 
Et patrio dicas Regia iura foro, 
Ille domûs exsors, Regnisq́ue extorris auitis, 
Ille animam gelido sub Ioue nudus agat? 
Dulce saporato te nectare proluat aurum, 
Diaq́ue myrrhatus asperet ora liquor? 
Barbaries dios vellat recutita capillos, 
Et struat in cirros ars tibi lena comam? 
Sputa Deo eripiant, tibi det cerussa colorem? 
Te speculi obtenebrent fulgura, vela Deum? 
Plaudat amoena tibi manus, & pes Orgia, Christo 
Clauus vtrimq́ue manum figat, vtrimq́ue pedem? 
Somnus Amyclaeo stertat tuus ansere, Christus 
Pendeat in durâ pervigiletq́ue trabe? 
Vt reseret cuspis Diuinum ferrea pectus, 
Et tibi stet rigido vinctum adamante iecur? 
Nonita: sanguis adest, qui fracto adamāte triumphet, 
Quoq́ue Amor exaequat omnia, tornus adest. 




{==135==} {>>pagina-aanduiding<<}


	XXXI.
Raclez Amour Diuin toutes ces finfreluches 
Ces carcants, ces miroirs, ces sceptres, ces embusches, 
Ces pieges des mortels, afin que le faux monde 
Ne vienne à entraisner aux enfers tant de mōde 




	XXXI.
  Wie soud'oft sin / oft hert 
In ydelheydt verblijden / 
Aensiende Christi smert / 
Aensiende Christi lijden? 
Neen / neen: al 's werelts pracht 
Wordt in dit bloedt versmacht / 
Dat in haer is verwaeyt / 
Wordt hier al af-ghedraeyt. 





{==136==} {>>pagina-aanduiding<<}

  

{== afbeelding 	==} {>>afbeelding<<}
    




{==137==} {>>pagina-aanduiding<<}

  
XXXII. Patetaethrae; clauditur Orbi.





IO triumphe! Deus Cordis dominatur in aulâ, 
Vicit Amor, clausit Cor tibi, Munde, fores. 
Nec prece, nec precio, nec Marte, nec arte, nec astu 
In Cordis penetres, Cyprie leno, sinus. 
Ipse adeò fuluum Mundus vertatur in imbrem, 
Quo fertur Danaës imbre perîsse pudor: 
Cor Superis concors arx insuperabilis, Orbis 
Cum didicit blandos, munera ficta, dolos, 
Cum didicit tot opum pretiosa perîcla, tot hamos, 
Cum didicit Paphios felle madere fauos: 
Nempe Magister Amor Cor cordi reddidit excors, 
Et Gnydias casto sopijt igne faces. 
Hinc modo coelestes toto bibit ore fauillas, 
Hinc superi solas excipit Orbis opes. 
Cor, animamq́ue facit Cordi Deus. o age, Mundo, 
Si tibi cor, cordis tu quoque claude fores. 




{==140==} {>>pagina-aanduiding<<}


	XXXII.
Poussez tant qu'il vous plaift, ce coeur faict à l'espreuue 
Ne peust estre perçé par ce qu'icy se treuue: 
Mais si ce grand Tireur vient à darder ses fleches, 
En moins de rien verras, qu'il aura faict la bresche. 




	XXXII.
  Cupido / ruymt de baen / 
Laet 's werelts boor vry staen; 
Dit hert is al te herdt 
'T en gheeft noch om u hert 
Noch 's werelts slecht bestier / 
'T is vol van Hemelsch vyer. 



  
    
{==138==} {>>pagina-aanduiding<<}

    [Medewerkers]


Ita vouemus, ita speramus, 
Ita de nobis ipsi promittimus, 
Eiusq́ue rei testes 
Has quales, quales ingenij nostri tabellas ad aras tuas, 

S.P. Ignati
, 
quasi sexennij tuis in scholis exacti 
Minerual, ipso festi tui peruigilio, 
Communi omnium Rhetorum nomine, & voto appendimus. 



{==139==} {>>pagina-aanduiding<<}

Egidius Tellier.	II. IV. XIII. XVI. XIX.
Balthasar Gallaeus.	X. XII. XXIV. XXVI. XXXI.
Gerardus van Rheyden.	XXI. XXIII. XXXII.
Ioannes Waerenborch.	VIII. XIV. XV. XVII. XVIII.
Ioannes Moretus.	I. VI. XXVII. XXIX.
Ioannes Tissu	III. XXV.
Nicolaus Coldenhoue,	praeter ipsam cum carmine Dedicationem, V. XI. XXVIII. XXX.
Philippus Helman.	IX. XX.
Philippus Fruytiers.	VII. XXII.

Ad maiorem Dei gloriam.
Anno Domini, 1627.



{==141==} {>>pagina-aanduiding<<}

Svmma privilegii.


PHilippvs
 Dei gratiâ Hispaniarum, &c.

Rex Catholicus, Serenissimus Belgarum

Princeps, diplomate suo sanxit ac cauit, ne

quis citra Ioannis Cnobbari Typographi Ant-

uerpiensis voluntatem, libellum, cui nomen
Typvs Mvndi
, aut contenta in eo em-

blemata, intra sexennium in Belgio impri-

mat, aut alibi locorum impressa in Belgium

inferat, venaliaúe exponat. Qui secùs faxit,

confiscatione librorum atque larninarum, &

aliâ graui poenâ mulctabitur, vti latiùs patet

in litteris datis Bruxellae Anno M.DC.XXVII.

die 16. Iunij.

Signat


Steenhuyse.



{==142==} {>>pagina-aanduiding<<}

Approbatio.

E
Go infrà scriptus legi libellum hunc, seu Typum

Mundi Emblematicum versibus illustratum à

Rhetoribus Collegij SocietatisIesv
Antuerp. Qui

cùm & argumento ipso vtilis, & iconū, carminumq́ue

amoenâ varietate non iniucundus sit; ad exornanda,

animandamq́ue ad pares subinde lusus, & studium iu-

uentutis industriam, luce & proelo dignum iudico.

Antuerpiae 1627. 2. die Augusti.

Zegerus van Hontsum Canonicus & Eccles. Cathedralis Poenitentiarius, librorum censor.


  
