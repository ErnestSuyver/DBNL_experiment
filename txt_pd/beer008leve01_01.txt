
   
        
           
               Levensbeelden
               Jan van Beers
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Levensbeelden van Jan van Beers uit 1858.
               
               
                   
                       
                   
               
           
           
           
               beer008leve01_01
               DBNL-TEI 1
               
                   2016 dbnl
               
           
           
               
           
           
               
                   
                   eigen exemplaar DBNL
               
               Jan van Beers, Levensbeelden. H.J. van Kesteren, Amsterdam / C.J. Mienikus, Antwerpen 1858
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Levensbeelden
               Jan van Beers
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Levensbeelden
               Jan van Beers
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-03-08
               
                   AB
               
               colofon toegevoegd
           
       
   
      
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan van Beers, Levensbeelden. H.J. van Kesteren, Amsterdam / C.J. Mienikus, Antwerpen 1858
 
Zie: https://www.dbnl.org/tekst/beer008leve01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



    
        
        
    

{==I==} {>>pagina-aanduiding<<}


{==II==} {>>pagina-aanduiding<<}


{== afbeelding 
	
==} {>>afbeelding<<}
    



{==III==} {>>pagina-aanduiding<<}

LEVENSBEELDEN.
POEZÏJ
VAN
Jan van Beers.
AMSTERDAM,
H.J. VAN KESTEREN.
ANTWERPEN,
C.J. MIENIKUS.
1858.

{==IV==} {>>pagina-aanduiding<<}

GEDRUKT BIJ C.A. SPIN & ZOON.



{==V==} {>>pagina-aanduiding<<}

Opdragt aen Mr. J. van Lennep.

Nu ongeveer een jaer of vijf geleden, gaf ik mijnen eersten dichtbundel, mijne Jongelingsdroomen in het licht.
Moesten deze nederige bloemen, in den zonneschijn mijner jeugd ontloken, mij meer dan den welwillenden glimlach van dezen of genen vriend verwerven?
Ik geloof niet dat ik daer wel eens ernstig had over gedacht.
Genoeg was het mij, dat ik iets van mijn eigen stil gemoedsleven in hunne geuren en kleuren terugvond; - mogten ze nu nog daerbij in ons verfranschte België

{==VI==} {>>pagina-aanduiding<<}
hier en daer een hert te meer voor de zake der verwaerloosde moedertael innemen: hooger wenschen koesterde ik niet.
Echter vond het boeksken bijval. - Eene gelukkige omstandigheid bracht te weeg, dat er eenige exemplaren van in Holland verspreid geraekten; en daer werd mij onverwachts eene plaets ingeruimd tusschen mannen, tot welke ik nooit dan met ontzag en eerbied uit de verte had opgezien.
Mijne eenvoudige Vlaemsche Muze verkreeg, als 't ware, burgerschap in 't Noorden; in der mate dat mijn bundel Jongelingsdroomen thans reeds zijne vierde uitgave beleeft.

{==VII==} {>>pagina-aanduiding<<}

Wat ook de oorzaek van dit buitengewoon gunstig onthael zijn moge, - zoo verwaend en onbescheiden ben ik niet, dan dat ik het uitsluitelijk aen de verdiensten mijnes arbeids toe zou schrijven.
Alleen, het legt mij eene pligt op, eene diere pligt des herten, van welke ik mij, bij 't verschijnen van dezen nieuwen bundel, kwijten kom.
Ik wil namelijk hier mijnen dank betuigen aen het Hollandsch, of laet mij liever zeggen het Noord-Nederlandsch publiek, hetwelk mij, zanger uit het losgescheurde Zuiden, zoo onverhoopt en zoo goedjonstig een tweede vaderland, een vaderland der ziele, in zijn midden ontsloten heeft.

{==VIII==} {>>pagina-aanduiding<<}

Gij, van Lennep, zijt sedert zoo lang de lieveling van het Nederlandsch volk. Uw karakter en uwe schriften zijn eene zoo zuivere verpersoonlijking van zijn karakter en zijnen geest:
Ik brenge dus, met de opdragt van dezen bundel Levensbeelden, in U, den Nederlandschen volke, mijne eerbiedige hulde en mijnen diep-gevoelden dank.

Lier, den 4en November 1858.

J. VAN BEERS.







{==1==} {>>pagina-aanduiding<<}

Op krukken.

aen den gevoel- en geestvollen teekenaer


ALEX. VER HUELL.

I.

    
        
{== afbeelding 
            	
        ==} {>>afbeelding<<}
    

De school is ten einde, - hoezee! hoerah! 
Woest stormen de knapen naer buiten, 
Klapwiekend als vogelen, wien men op eens 
De deur van hun kooi komt ontsluiten. 
O zie, wat gewemel, en hoor, wat geraes! 
Wat vreugd zich weêr vrij te gevoelen! 
Te loopen, te springen, te smijten, te slaen, 
In een stofwolk door een te krioelen! 
Zie! wat blos op die wangen, wat gloed in elk oog, 
Waer de bende, met vliegende haren, 

{==2==} {>>pagina-aanduiding<<}

Blij-schallend of ernstig, naer d'eisch van het spel, 
Op het plein u voorbij komt gevaren! 
O! gelukkige jongens, wien 't levensgenot 
In elk lid, in elk vezeltje spartelt, 
Wen ge uw krachten ontwikkelt in 't woelige spel, 
Wen ge als veulens herombriescht en dartelt! 
 
En daer ginder, in zijn hoeksken, 
Aen den blinden muer geleund, 
Staet de kleine Kreuple weder, 
Roerloos op zijn kruk gesteund. 
In de school streeft hij al de andren, 
Met zijn vluggen geest wel voor, 
Maer bij 't spel kan hij zich enkel 
Hinkend slepen op hun spoor. 
Zie! hoe tenger zijn die leedjes, 
En hoe bleek dit zacht gelaet, 
Naest den blos en 't kloek gestel van 
Die hij droomend gadeslaet! 
Arme kleine! zeg, het gaet u 
Zeker vlijmend door 't gemoed, 
Daeglijks zoo die vreugd te aenschouwen, 
Waer ge nimmer meê aen doet? 

{==3==} {>>pagina-aanduiding<<}

Maer hij luistert niet; - zijn ziele 
Hangt geheel aen wat hij ziet! 
In verbeelding joelt hij mede, 
Worstelt, kraeit viktorie, vliedt, 
Huppelt, klautert, zweept den draeitol, 
Jaegt den reep in dolle vlugt, 
Danst op stelten, volgt den kaetsbal 
Op en neder door de lucht; - 
En, verslonden, opgetogen, 
Slaekt, och arme! soms zijn mond 
Meê een vreugdekreet, en zwaeit hij 
Tripplend met zijn kruksken rond! - 
Zielsbegoochling! hemelbalsem! 
Vloei, vloei lang nog in dit hert! 
Al te ras komt de uer toch, dat ge 
Wegdampt bij den gloed der smert, - 
Al te ras toch voelt de Kreupele 
Wat al stil-verkropten druk 
Hij door 't leven vaek met zich sleept, 
Die zich voortsleept op een kruk! 





{==4==} {>>pagina-aanduiding<<}

II.


' t Is kermis! 't is kermis! de dartle viool 
Strooit zilvren, blij-hupplende toonen 
Door 't wemelend loover, en zingt: Komt op! 
Komt, jeugdige knapen en schoonen! 
Komt op! 't is hier zoo koel in 't bosch! 
Waer zoudt ge toch lustiger dansen, 
Dan op 't roodbruin mos, dat de avondzon 
Besprenkelt met goudene glansen! - 
En daer nemen de rijen hun dwarlenden draei, 
Daer wiegen en vliegen de paren, 
En gieren en zwieren en wervlen door een, 
Of een reuzenzweep ze omme deed varen. 
En zie! bij 't vlugtige zwenken, zie! 
Wat gloeijen, wat stralen die kaken! 
Wat schittren die oogen, van 't wild genot 
Dat het zwendelend zwirlen doet smaken! 
Want ja! - dus arm in arm, dus hert 
Aen hert, met een teeder-beminde, 
Te tuimelen in den wielenden wals, 
Tot de boomen, tot alles verzwinde; 

{==5==} {>>pagina-aanduiding<<}

Tot ge niets meer om u heen ontwaert, 
Dan een lichtwolk, meêdraeijende in 't ronde; 
Tot ge niets meer hoort, dan het gloeijend woord 
U toeruischend uit hijgenden monde, 
Niets meer ziet dan twee oogen, waerin uw ziel 
Met een zusterziel samen komt vlieten: - 
O! wat hooger, wat hemelscher zaligheid 
Kan de jeugd hier op aerde genieten! 
 
Denkt ge dat, gij, bleeke droomer, 
Die den bonten dans zoo lang 
Reeds, door 't hazelaren loover, 
Afspiedt van op uwe bank? 
Denkt ge dat, terwijl gij de oogen 
Zoo vol smert ten hemel slaet, 
En de kruk krampachtig vastgrijpt, 
Die aen uwe zijde staet? 
Ja, 't moet hellefoltring wezen, 
In zijn jong, onstuimig bloed 
Al den vreugddorst voelen blaken, 
Die de jeugd opbruischen doet; 
En de dorgeschroeide lippen 
Nooit eens mogen netten aen 

{==6==} {>>pagina-aanduiding<<}

't Vocht des vreugdebekers, zonder 
Dat de spot dien weg komt slaen! - 
Doch, het is die dwaze vreugde, 
't Is de zinnenzwijmel niet 
Van den dans, waer hij zoo smertvol 
Door het loof op nederziet. 
Neen! in steê van die vermaken, 
Hem ontzegd door 't harde lot, 
Schiep hij sedert lang zichzelven 
Eedler, reiner zielsgenot. 
Met een rijken schat van kennis 
Heeft hij zijnen geest getooid, 
En bij 't vuer der kunst zijn herte 
Voor het goede en schoone ontgloeid. 
Neen! een hooger weereld heeft hij 
Zich ontsloten, waeruit hij, 
Zelfs op wie hem spottend nawijst, 
Neêr kan zien met medelij. - 
Maer, zoo eenzaem, zoo verlaten 
Voelt zijn ziele zich aldaer, 
En zij smacht zoo naer een zuster 
Die er minnend leev' met haer; 
En - dit vraegt hij in vertwijfling 
Vaek zich af - waer is de vrouw, 

{==7==} {>>pagina-aanduiding<<}

Die mij, droef-misvormde, ooit moer dan 
Koud meêdoogen schenken zou? 
Eene, licht eene enkle leeft er! 
Ze is zoo jong, zoo schoon! - En stom 
Draegt hij, och! zoo lang, heur beeld reeds 
In zijn hert aenbiddend om! 
Want - schoon nooit een woord heur innig 
Zielsgevoel verried - waer hij, 
In heur bijzijn, soms de schatten 
Van zijn geest en fantazij 
Schittren liet; of, deugd en schoonheid 
Roemende in een tael vol gloed, 
Onvrijwillig gansch de diepte 
Peilen liet van zijn gemoed; - 
Daer gebeurde 't dikwijls, dat zij 
Hem met eenen blik aenzag, 
Waerin meer dan koud meêdoogen, 
Meer zelfs dan bewondring lag! 
En hij, als een vrek, elk' oogslag 
Stil verbergend in zijn ziel, 
O! wat zorgde hij dat nimmer 
't Zoet geheim zijn mond ontviel! 
Doch hij hoopte, hoopte; en, - englen! 
Gij, die vaek hebt afgezien 

{==8==} {>>pagina-aanduiding<<}

Hoe hij voor dit zalig hopen 
God reeds dankte op beide kniên, 
Gij, gij weet wat schoone droomen 
De arme Kreuple droomde! - 
En thans 
Ziet hij haer, van wie hij droomde, 
Ginder komen van den dans; 
Ziet hij hoe een schoone jongling 
Haer in d'arm gestrengeld houdt, 
En haer zachtjes langs de paden 
Meêlokt van het scheemrig woud; 
Ziet hij hoe zij 't mingefluister 
Hem als van de lippen vangt; 
Hoe zijn oog in 't hare spiegelt; 
Hoe zij hem ter zijde hangt: 
Thans, - ja, englen, steunt den droeve, 
Steunt hem in zijn ongeluk! 
Thans gevoelt hij, thans begrijpt hij.... 
O! vermaledijde kruk! 





{==9==} {>>pagina-aanduiding<<}

III.


Plegtig verkondigt de torenklok 
Middernacht; - en in 't ronde 
Brommen haer de echo's wrevelig na, 
En slapen weêr de eigenste stonde. 
Alles zwijgt, en door 't azuer 
Wandelt de volle mane, 
Spreidend haer treurig-mijmerend licht 
Over haer wolklooze bane. 
't Vogeltje slaept; het beekje kust 
Al slapend de bloemkens die droomen; 
't Windje zelfs plooide zijn vlerkjes digt, 
En zuilt in de slapende boomen. 
Alles zwijgt, en sluimert, en rust! 
Alles, - behalve de menschen, 
Droef wakende onder den prikkel des noods, 
Der smert, of der ijdele wenschen. 
Ja, bleeke mane, terwijl ge langs 
Stadstoren onhoorbaer komt glijden, 
Hoe menige wooning ziet ge niet 
Daeronder, vol waken en lijden? 

{==10==} {>>pagina-aanduiding<<}

Hoe menigen arme, die nog zwoegt 
Om 't harde brood van morgen; 
Hoe menigen rijke, die tusschen zijn dons 
Heromwoelt op dorens van zorgen; 
Hoe menigen kranke, die vruchteloos 
De dood ligt af te smeeken; 
Hoe menig herte, dat hooploos treurt, 
En genezen wil noch breken; 
Hoe menigen booze, die onregt broeit 
Om morgen de deugd te belagen; 
Hoe menigen brave, die bloedt en krimpt 
Van de wonde hem gistren geslagen? 
O ja! wel droef, wel droomerig moogt 
Gij langs uw hemelweg glijden, 
Gij mane, die elken nacht den mensch 
Ziet waken en zwoegen en lijden! 
 
Maer, door gindsche lage venster 
Waer uw licht zoo zilverklaer 
Op elk ruitje blikt en flikkert, 
Ziet ge geene smert, niet waer? 

{==11==} {>>pagina-aanduiding<<}

Hoor! geen zuchtje, dat daerbinnen 
De ingeslapen lucht doorbeeft; 
Zie! geen stofje, dat in 't kille 
Straelgeflonker ommezweeft! 
Alles is er rust en stilte! 
Enkel trilt door 't maengeglim 
Soms een siddring, als 't onvatbaer 
Wiekgefladder eener schim; 
En, als woei de stervende echo 
Van eene englenharp hierheen, 
Suist er eene geestenstemme, 
Hoorbaer voor de ziel alleen: 
‘Hier!’ zoo fluistert zij, ‘'t is hier dan, 
't Stil en eenzaem kamerkijn, 
Dat zoo moeizaem d'armen Kreupele 
Kruipen zag door 's levens pijn! 
Daer is 't bed nog, waer ik maenden 
Traeg op weg te kwijnen lag: 
Stomme en eenige vertrouwde 
Van mijn somber zielsgeklag.... 
En gij, mijn ellendig lichaem, 
Slaept daer in uw doodkist thans, 
Van het maengeglim omschemerd, 
Als van eeuwgen vredeglans! 

{==12==} {>>pagina-aanduiding<<}

En gij, o mijn kruk! onschuldig 
Werktuig van mijn grievend leed, 
Staet nog daer, waer ik zoo dikwijls 
Met een vloek u nedersmeet! 
En naest u ligt nog mijn Bijbel, 
Aen het blad steeds opgeslaen, 
Waer mijn oog, ofschoon reeds brekend, 
Las van “heerlijk op te staen!” 
Heerlijk opstaen! glansrijk rijzen 
Boven de aerde en 't aerdsch verdriet, - 
Boek der eeuwige vertroosting, 
Neen! uw woord bedroog mij niet! 
Neen! want zie mij nu, gij kreupel 
Lichaem, kerker, waer de dood, 
Met éen kus van hare lippen, 
Mij de deure van ontsloot; 
Ziet mij, stomme kamermuren, 
Klam nog van mijn droef gezucht, 
Hoe ik eeuwig schoon en jong thans 
Wieg en tuimel door de lucht! 
Hoe ik, lichter dan heur stralen, 
Neêrglij op den schijn der maen, 
En straks, boven 't stargewemel, 
Me in God zelf zal domplen gaen!... 

{==13==} {>>pagina-aanduiding<<}

En, 't was, ja! het korte lijden, 
Dat ik hier beneden leed, 
Wat voor de eeuwge hemelblijheid 
Mij zoo spoedig rijpen deed!.... 
O! gezegend, stille bronne 
Van mijn eindeloos geluk, 
Zuchten, tranen van den Kreupele! 
Wees gezegend, o mijn kruk!’ 






{==14==} {>>pagina-aanduiding<<}

De blinde.


    
{== afbeelding 
        	
    ==} {>>afbeelding<<}
    

Zoo is dan weder, voor een ganschen dag, 
Mijn droef bestaen geborgd door 't medelijden, 
Dat, lijk het reeds zoo vele jaren plag, 
Zijn penningsken mij in de hand liet glijden. 
De Kerk is leêg gestroomd. - Alleen 't geluid 
Der zware deur, die toerolt en zich sluit, 
Dreunt nog een pooze; alleen, in gindsche straten, 
Sterft hier en daer nog soms de voetstap uit 
Van eenen, die Gods wooning heeft verlaten; 
En alles zwijgt: - en 'k zit hier, op mijn steen, 
Weêr met mijn hond, als in een graf, alleen! 
 
Diep in de tachtig, - blind, - en in dees wijde, 
Deze eindloos wijde weereld, die zich rond 
Mij uitstrekt, niemand hebben dan een hond, 
Die dan nog ligt en slaept aen mijne zijde; 
En dat, ter plaetse, waer in vroeger tijde 

{==15==} {>>pagina-aanduiding<<}

Het immer wakend beeld der liefde stond, 
Waer zich mijn eigen bloed, mijn Kind bevond! 
 
Mijn Kind!... O! toen Gij haer hebt weggereten 
Van uit mijn bloedend vaderhert, niet waer, 
Mijn God, toen hebt Gij zelve niet geweten 
Wat schat Ge mij geschonken hadt in haer! 
Mijn kind!... Zie, 't is nu dertig jaer geleden, 
Maer 't heugt mij nog als ware 't slechts een dag, 
Hoe 't daer op mijnen schoot te spartlen lag, 
En hoe ik het gevoelde in al mijn leden, 
Als 't mij aenschouwde met zijn eersten lach. 
En dan - die eerste kinderlijke klanken, 
Dat eerste staemlen van mijn naem - mijn ziel! 
Zeg, weet ge nog hoe 't in uw binnenst viel, 
Als hemellicht en hemelliefdespranken? 
En later, toen ze reeds aen mijne zij 
Als mijn geleidster tripplen kon, en mij 
Ter kerkdeur brengen mogt, met wat verrukken, 
Met welk een trots gevoelde zij het drukken 
Van vaders hand; wat was 't dan een gepraet 
Van al wat wij ontmoeteden op straet; 
Hoe zorglijk ging hare oog langs alle zijden, 
Om mij den minsten steen te doen vermijden! 

{==16==} {>>pagina-aanduiding<<}

En dan nog later.... Maer, gij arme dwaes! 
Wat wilt ge 't pak des rampspoeds, dat, helaes! 
Niet dan te zwaer u drukt, nog zwaerder maken, 
Met heel den hemel, door den tooverstaf 
Uws kinds eens in uw duister u geschapen, 
Herop te willen bouwen uit zijn graf! 
Uw kind was, ja, uw vreugd, uw liefde, uw leven, 
Zij was de frissche bron in uw woestijn, 
Uws winters koesterende zonneschijn, 
't Licht, in uw blindheid u teruggegeven! 
Maer Hij, die ze u verleende, ontnam ze u weêr: 
Zwijg, draeg uw lot, en twist niet met den Heer. 
............................ 
............................ 
En zij was schoon! 
Hoe vaek, waer 'k in mijn duister 
Bij 't kerkportael stil neêrzat aen heur zij, 
Vernam ik in de menigt, die voorbij 
Ons heenvloot, het bewonderend gefluister: 
‘Zie toch het kind diens blinden!... Arme man, 
Die zulk een dochter nooit aenschouwen kan!’ 
 
Nooit haer aenschouwen?... En nogtans, bij tijen 
Gebeurde 't, dat, op 't einde van den nacht, 

{==17==} {>>pagina-aanduiding<<}

Mijn Kind, zijn sponde ontvlugt, onvoelbaer-zacht 
Naest mij zich op de knieën neêr kwam vlijen, 
En, met mijn handen in de haer gevat, 
Mijn rustig sluimren aen te staren zat. 
En dan, ofschoon de slaep mij in zijn banden 
Altoos geboeid hield, wist ik dat zij daer 
Naest mij was; voelde ik 't drukken heurer handen, 
Zag ik heur ranken leest, heur golvend haer, 
Heur mond, waerop een trek van weemoed zweefde, 
Die in een glimlach van genot verliep; 
Heure oogen, blauwe hemel, grondloos diep, 
Waeruit haer ziel mijn ziele tegenbeefde; 
Heel heur gelaet, dat, met een schitterkrans 
Van schoonheid en van schuldloosheid omtogen, 
En liefdrijk-starend over mij gebogen, 
Me als gansch doorstraelde en warmde in zijnen glans: 
Dan zag ik haer, zoo als vast onder allen, 
Die ze in verrukking hadden aengestaerd 
Niet een haer ooit aenschouwen mogt op aerd; 
Dan, - hadde een Engel plots de schel doen vallen 
Van voor mijne oogen, ik had hem misschien 
Gesmeekt: ‘Och! laet mij haer niet anders zien!’ 
 
En, als ik 's morgends, van dit hemelzoete 

{==18==} {>>pagina-aanduiding<<}

Beschouwen nog halfdronken en verdoofd, 
Ontwaekte, dan was weêr dit dierbaer hoofd 
Het eerste voorwerp, dat mijn hand ontmoette! 
Dan viel heur eerste kus verkwikkend-teêr, 
Als liefdedauw, mij op het voorhoofd neêr; 
En, wijl zij langs de rimpels mijner wangen 
Heur fijne vingers streelend glijden liet, 
Werd daer een stil gekeuvel aengevangen, 
Waer gansch haer schoone ziel zich in verried: 
't Was van het zonneken, dat stond te gloren 
Met blijder glansen, dan het vroeger plag, 
En dat ons, in den vriendelijken lach, 
Waermeê het door ons vensterken kwam booren. 
Vast nieuw geluk voorspelde voor dien dag. 
Want, ziet ge, weder had ze daegs te voren 
Iets mogen winnen, en dus ging de tijd 
Haest komen, dat hare onvermoeide vlijt 
De zorg van ons bestaen alleen zou dragen; 
En, eens zoo ver, wat zouden wij ons dagen 
Genoeglijk slijten! Dan.... en ongestoord 
Voer zij met luchtkasteelen bouwen voort; 
En ik - wanneer ik dus, den arm geslagen 
Om heuren hals, naer 't praten van mijn Kind 
Mogt luistren, - 'k had, zoo dacht mij, niets te vragen 

{==19==} {>>pagina-aanduiding<<}

Aen God: - ik was niet oud, niet arm, niet blind 
 
En - dat zij sterven moest!... 
O! schoon er over 
Mijn hoofd iets scheen gekomen, dat moest zijn 
Als nevel op een heldre zonneschijn, 
Als stikdamp tusschen frisch en jeugdig loover; 
Schoon hare stem, zoo als zij vroeger plag, 
Ons kamerken niet meer den ganschen dag 
Met zang en tinteling van blijheid vulde; 
Schoon soms een vreemd en treurig klinkend woord, 
Een kuch, me pijnelijk geweld gesmoord, 
De schrikbre waerheid mij genoeg onthulde: 
Toch had ik, arme blinde, niet vermoed 
Wat boven mijn grijs hoofd werd uitgebroed! 
Alleen, als ze daer lag op hare sponde, 
En, bij mijn smeeken dat zij op zou staen, 
Het poogde, en, plots uitberstend in getraen: 
‘Ik kan niet!’ snikte en nederzeeg ten gronde, 
Toen viel het bliksmend mij op 't herte, dat 
De hand des doods mijn Kind had aengevat! 
 
En wat, wat was de worm, die ze ondermijnde? 
Was 't bij gebrek van lucht en zonneschijn, 

{==20==} {>>pagina-aanduiding<<}

Was 't van zoo altoos vastgeboeid te zijn 
In mijne schaduw, dat de bloem verkwijnde? 
Want zij was jong en schoon: en elke vreugd, 
Die al wat jong en schoon is mag genieten, 
En die het bloed versnellend om doet vlieten, 
Was vreemd aen hare koude en sombre jeugd. 
Of was het heimlijk-onderdrukte liefde, 
Wier giftige angel hare ziel doorgriefde? 
Soms toch, alwaer ze zwijgend naest mij ging, 
Gevoelde ik dat een siddren haer beving: 
Was 't dat ze dan wellicht den uitverkoren 
Ontwaerd had, aen wiens zijde zij als vrouw 
Gelukkig door het leven wandlen zou, 
Maer dien zij nimmer wilde toebehooren, 
Omdat ze mij alleen behooren wou? 
Was 't in zoo 'n tweestrijd dat heur minnend herte 
Verteerd werd, en bezweek voor 't wigt der smerte?.. 
O! 'k vroeg het haer; 'k vroeg alles, elken dag, 
En nog, als ze in de dood te worstlen lag; 
En zij, zoo als altijd, zij trok mij nader 
Tot zich, en snakte: ‘o arme blinde vader!’ 
En stierf. - 
Zij stierf! - en wat dan is geschied 
Met mij, ik weet het niet, ik weet het niet! 

{==21==} {>>pagina-aanduiding<<}

Alleen, iets als een droom is uit die dagen 
Mij bijgebleven. Daer werd iets gedragen 
Voor mij, op eene karre, gansch in 't zwart. 
Het was het innigst leven van mijn hert. 
Ik volgde 't, gansch alleen; want uit die karre 
Straelde een verschrikbre glans, die voor mijn oog 
Den weg verlichtte, en o! wie weet hoe verre, 
Met onweêrstaenbre kracht mij medetoog. 
Dan, eensklaps hield het stil; ik zag de stralen 
Die mij verlichtten, plots in de aerde dalen, 
Ik hoorde een ploffen, dat steeds hooger steeg, 
En dof en doffer werd, en eindlijk zweeg. 
En dan ontwaekte en kwam ik tot mijzelven. 
Ik had mijn kind in de aerde hooren delven; 
'k Zat op heur graf; ik voelde 't! - 
 
En daer viel 
Plots heel de nacht, die vroeger slechts mijne oogen 
Met zijne duisternis had overtogen, 
IJskoud en plettrend neér in mijne ziel. 
 
En sints dien schrikbren dag zijn maenden, jaren 
Mij over 't grijs en suffend hoofd gevaren: 
Ik heb ze niet geteld.... Heel mijn bestaen 

{==22==} {>>pagina-aanduiding<<}

Is niet meer dan een smertkreet tot d'Alhoogen, 
Opdat Hij spoedig toch voor mijn blinde oogen 
Het licht zijns hemels op zou laten gaen. 
En zeg, wanneer, wanneer zal ze eindlijk slaen, 
De zalige uer, dat ik zal sterven mogen, 
Dat ik in d'arm zal vliegen van mijn Kind? 
O! laet het nu zijn, God! uit mededoogen! 
Ik ben toch zoo alleen, zoo oud, zoo blind! 





{==23==} {>>pagina-aanduiding<<}

Het broêrken.


Kinder-elegie.



{== afbeelding 
	
==} {>>afbeelding<<}
    

Zij zeggen, gij woont in den hemel, 
In een huis van diamant 
Met gouden poorten, en hoven 
Vol suikeren bloemen geplant. 
 
Zij zeggen, daer trekken u de engeltjes 
Langshenen der zonnen baen, 
Naest Jesuken in een wagentje, 
Met starrenwielen aen. 
 
Zij zeggen, gij zelve zijt nu 
Een engeltje, met een paer 
Sneeuwwitte vleugels; - maer, broêrken, 
Dat is gelogen, niet waer? 
 

{==24==} {>>pagina-aanduiding<<}

Niet waer, als gij kost vliegen, 
Gij liet me niet zoo alleen, 
Maer kwaemt, dwars door de wolken, 
Snel-tuimelend naer beneên? 
 
Nog lest, toen ik, met Nieuwjaer, 
Dat lekker en speelgoed kreeg, 
Maer zonder het aen te roeren, 
In mijn hoeksken zat en zweeg; 
 
Hadt gij toen kunnen vliegen, 
Wat zoudt ge op een, twee, drij 
Ontsnapt zijn uit uwen hemel, 
Om te komen deelen met mij! 
 
Want gij weet het wel, geen lekker 
En smaekt me, dat gij niet deelt; 
Geen speelgoed maekt me blijde, 
Als broêrken niet medespeelt. 
 
Mijn broêrken, ach! mijn broêrken! 
Waerom toch gingt gij heen? 
Waerom toch liet ge uw broêrken 
Op eens zoo droef alleen? 
 

{==25==} {>>pagina-aanduiding<<}

Wij sliepen in ons beddeken 
Zoo warm te Samen; en nu - 
Zoo koud is 't in ons beddeken, 
Waer ik altijd droom van u! 
 
Mijn broêrken, och! kom weder! 
Of, zoo men dat nimmer gedoogt, 
Vraeg Jesuken of ge mij dan 
Naer den hemel ook halen moogt! 









{==26==} {>>pagina-aanduiding<<}

Antwerpen, bij het vertrek Conscience.


Op een afscheidsbanket voorgedragen.


    
{== afbeelding 
        	
==} {>>afbeelding<<}
    

Antwerpens Maegd! wat zit ge daer gebogen, 
En roerloos op den oever van uw vloed? 
Wat staert ge, in droeve droomen weggetogen, 
De golfjes na, die zwalpen aen uw voet? 
Waek op! en schud het goud der blonde lokken, 
U als een rouwfloers voor 't gelaet getrokken, 
Blij achteruit, op 't blanke schoudrenpaer! 
Waek op! en laet de zachte roozenvingeren 
Bezielend langs de harpesnaren slingeren, 
Zing, Antwerps Maegd, de lente is weder daer! 

{==27==} {>>pagina-aanduiding<<}

O zie! hoe de eerste vlinders ommedansen 
Langs 't groen der polderweiden, naest uw stroom! 
Hoe 't vlak der Schelde gloeit van tintelglansen 
En blauwend wegsmelt in den morgenddoom! 
Zie! wat al zeilen op en neder klimmen, 
En in het goud der uchtendzonne glimmen, 
En wemelen als meeuwen in 't verschiet! 
Zie, wat gewriemel t'allen kant, wat leven! 
O Antwerps Maegd, ge zijt van vreugde omgeven; 
Waerom toch deelt gij in die vreugde niet? 
 
Maer dieper laet zij 't voorhoofd nederzinken; 
En, wijl heur arm de harpe traeg omvat, 
Wijl 't blauw en drijvend oog een traen laet blinken, 
Die zwaer en wrang, de sneeuwen borst bespat; 
Terwijl ontsluiten zich de droeve lippen, 
En slepend laten zij een zang ontglippen, 
Die, met de akkoorden van de harp gepaerd, 
Dof en weemoedig klinkt, gelijk het bruisen 
Der Schelde, dat zich mengelt met het suizen 
Van 't oeverriet, waerdoor de nachtwind vaert. 
 

{==28==} {>>pagina-aanduiding<<}

‘Mijn stedekroon, - zoo zucht zij, - had de glansen 
Van elken roem; geen naem, hoe hoog hij klonk 
In 't rijk der kunst, of 'k toonde aen mijne transen 
Er een, die nog met heller luister blonk. 
Alleen, waer andren van hun letterhelden, 
Van dichterzang en dichterroem vermeldden, 
Daer stond ik, als een kinderlooze vrouw, 
Droef, en in mijn beschaemdheid weggedoken; 
Maer 'k zwoer eens dat ik haest zou zijn gewroken, 
Dat ik mijn dichter ook bezitten zou! 
 
‘Ik koos mijn lievling uit; - ik kweekte en voedde 
Hem als een moeder aen mijn eigen hert; 
Zijn wieg stond dag en nacht in mijne hoede, 
Opdat mijn hoop door niets verijdeld werd. 
Ik vulde zijnen slaep met bloemgewemel, 
Met englenzang, en strael- en kleurgeschemel, 
Met heel een weereld louter poëzij; 
Ik liet als tooverwolken rond hem waren, 
Waerin 't akkoord weêrklonk van wondersnaren, 
Vol van der oude liedren melodij. 
 

{==29==} {>>pagina-aanduiding<<}

‘Ik leerde hem het murmelen beluisteren 
Der wiegelende golfjes in den vloed, 
't Geheim verstaen der zefiers, die er fluisteren, 
Den jammertoon van 't onweêr, dat er woedt. 
Of wel ik bracht hem midden in de bloemen, 
En leerde hem ze bij hun namen noemen, 
En liet hem woonen in hun bonten kring, 
Als aller minnaer, aller zielsvertrouwde, 
Wien elk 't geheim van heur bestaen ontvouwde, 
Hoe zij ontlook, beminde en weêr verging. 
 
‘Ik sloeg hem 't boek van 't grootsch verleden open, 
En deed hem leven in der vaedren tijd, 
En deelen in hun lijden en hun hopen, 
En medekampen elken vrijheidsstrijd; 
Opdat hem, met het bloed dier trotsche vaderen, 
Hun kracht en moed ook bruisen zou door de aderen; 
Opdat hij als een reus van vroegere eeuw, 
Oprijzend, 't Vlaemsche volk zou doen ontwaken 
Uit zijn verbastringsslaep, bij 't dondrend slaken 
Van 't oude en vrije: Vlaenderen den Leeuw! 
 

{==30==} {>>pagina-aanduiding<<}

‘Ik liet hem d'oceaen van 't menschlijk herte 
Doorschouwen; en, van wat daer hoopt, of treurt, 
Of mint, of haet, of krijt in vreugd en smerte, 
Heb ik voor hem den sluijer weggescheurd. 
'k Heb hem gevoed van 't innigst zieleleven 
Mijns volks; - 'k heb hem een kleurenkrans gegeven 
Zoo als hier nooit om dichterharpe blonk: 
Een krans, ontleend aen mijn twee grootste zonen, 
Waervoor mijn Rubens zijne schittertoonen, 
En mijn van Dijck zijn teedre tinten schonk. 
 
‘O, niets van wat hem boven elk verheven, 
En mijnes roems en mijner liefde waerd 
Kon maken, of ik heb het hem gegeven, 
Of 'k heb het kwistig op zijn hoofd vergaerd! 
Zelfs heb ik hem het lijden niet onthouden, 
Waerin, als goud in 't vuer, zijn krachten zouden 
Hard en gelouterd worden voor altijd; 
Zelfs niet dien laetsten stempel aller grootheid, 
Het adderspog van lasterende snoodheid, 
Het knagen van den magteloozen nijd!.... 
 

{==31==} {>>pagina-aanduiding<<}

‘Ook, als hij in de vaderlandsche chooren 
Voor de eerste mael zijn stem weêrgalmen liet, 
Toen leenden allen, diep-getroffen, de ooren, 
Verstommend voor dat wonder-krachtig lied. 
En land bij land kwam luistren naer zijn toonen, 
En vorst bij vorst wou hem zijn dank betoonen; 
En altijd hooger, verder rees zijn faem; 
En nu hoort gansch Europa opgetogen 
Naer hem; en noemt niet dan in 't hert bewogen, 
Vol liefde en eerbied mijn conscience's naem. 
 
‘En zie! daer rukt het lot, doof voor mijn smerte, 
Dien zoon, dien lieveling, dien 'k aen mijn zij 
Zoo trotsch opgroeijen zag, mij plots van 't herte, 
En voert hem verre, verre weg van mij! 
Kost gij, o Heere! zonder mij te treffen 
Met zulk een slag, hem niet in eer verheffen? 
Waerom die afstand tusschen mij en hem? 
Waerom aen 't bardenchoor, dat hij hier wekte, 
En in welks lied zijn stem ten grondtoon strekte, 
Op eens den steun ontnomen van die stem?’ 
 

{==32==} {>>pagina-aanduiding<<}

Doch, wijl nog heure laetste woorden ruischen, 
Wijl nog het laetste treurig harpakkoord 
Niet gansch is weggesmolten in het bruisen 
Van 't Scheldegolfje opkrullend langs haer boord: 
Daer strijkt in eens, op breed-ontploken veder, 
Een glansende Engel aen heur zijde neder. 
Het is de Geest van 't Vlaemsche Vaderland. 
Kracht straelt hem om het voorhoofd, vuer uit de oogen, 
Maer glimmend thans door 't vocht van zoet meêdoogen, 
Daer hij haer troostend vastgrijpt bij de hand. 
 
‘Bedroefde, - fluistert hij, - ja, moeders weten 
Alleen hoe pijnlijk 't moederherte bloedt, 
Als daer een zoon wordt van den schoot gereten, 
Waer hij zoo lang in liefde werd gevoed. 
Maer 't lot is zoo! in 't nestje niet een vogel 
Of hij moet eens op eigen, vrijen vlogel 
Door 't mateloos azuer omzwerven gaen: 
In huis geen zoon, of hij moet eens, gedreven 
Door eigen wil, naer eigen pligten streven, 
En de aerd bewandlen op zijne eigen baen! 
 

{==33==} {>>pagina-aanduiding<<}

‘Zoo vele jaren mogt gij dezen 't edel 
En grootsche werk, dat in uw schoot begon, 
Daer voort zien zetten, en om uwen schedel 
Heel d'oogst van lauwren vlechten, die hij won. 
Weet gij dan niet, dat een als hij, zijn werken 
Niet bij uw engen omtrek kan beperken, 
Maer dat zijn oorlogszweerd, zijn vlammend woord, 
Vóor u, der zaek, wie hij zijn leven wijdde, 
Vóor u der tael en heuren heilgen strijde, 
Vóor u den vaderlande toebehoort? 
 
‘Sla nog eens een terugblik in die tijden, 
Wanneer hij, needrig jongeling, ten spot 
Aen domheid en verbastering, zijn strijden 
Begon, slechts steunend op 's volks regt en God; 
En zie het heden! zie, wat duizendtallen 
Van zielen, waerin 't zaed is neêrgevallen, 
De vonk ontbrand, eens uitgestrooid door hem! 
Zie wat een heer, bereid om voor de regten 
Van de eigen tael, met d'eigen moed te vechten, 
Wat hoeft gij dan zijn kracht nog en zijn stem? 
 

{==34==} {>>pagina-aanduiding<<}

‘Neen! thans moet hij naer Vlaendren, 't droef-ontaerde, 
Opdat hij 't weêr oud Vlaendren worden leer! 
En, is die taek, die 'k hem voor 't laetst bespaerde, 
Vervuld, dan keer' hij tot zijn moeder weêr!’ 
Aldus de Geest. En Antwerps Maegd, heure oogen 
Afwisschend, sprak op eens, van trots bewogen: 
‘Welnu! hij ga, waer hooger pligt hem wenkt, 
Hij ga, en strijde ook ginds zijn strijd in vrede! 
Hij ga, en neem' mijn moederzegen mede! 
Genoeg is 't, zoo hij mijns nog soms gedenkt!’ 





{==35==} {>>pagina-aanduiding<<}

De geest.

    
        
{== afbeelding 
	
==} {>>afbeelding<<}
    

Heb zoo goed haer gekend, 
in betere tijden; zij woonde 
Nevens het huis mijns vaders, 
de vrouwe van wie 'k u vertelle. 
Volop had haer de Heer 
met goedren der aerde gezegend; 
Aen den man, dien zij liefhad, 
schonk ze hear hand, en zij baerde, 
Binnen het jaer, hem een zoon. - 
Wie schetst hunne onschetsbare vreugde 
 
In een zijdene wieg 
werd de eerstling geschommeld. Zij zelve 
Gaf hem de borst; - en, 's nachts, 
als hij nevens de huwelijkssponde 

{==36==} {>>pagina-aanduiding<<}

Schier onhoorbaer te ruizelen lag; 
dan dwaelde heur ziele 
Rond in duizenden droomen, 
dan blonken heure oogen in 't duister; 
Dan, wegbannend den slaep, 
aêmloos op 't wiegsken gebogen, 
Lag zij te luistren, hoe zacht 
hij sliep, haer blozende lievling. 
En, als de morgend verrees, 
dan zong zij zoo fier en zoo blijde. 
 
Soms, heur slanke gestalt 
op heur stoel plots ruggelings wippend, 
Wijl de verschuivende doek 
haer blanken, gezwollenen boezem 
Half-ontbloot liet, lachte ze 
tegen den spartlenden kleine, 
Hiet hem heur engel, heur schat 
En duizend nog gekkere namen. 
Och! wat al kussen er op 
die rozige, poezele voetjes 
Klapten! wat sprak zij ze toe! - 
En de naekte, gemollige kleine 

{==37==} {>>pagina-aanduiding<<}

Kraeide van vreugd; en, gesteund 
door heur hand vast onder zijne armkens, 
Klauterde hij van heur kniên 
naer heur mond, om kussen te plukken. 
 
Schuw als een reebok, die 
voor 't geritsel der bladeren opschrikt, 
Groeide hij. Groeijen voor 't kind 
is wanklen; toch liep hij en klapte 
Vroeg. - Hij werd drij jaer: - 
voor moeders een heugelijk tijdstip, 
Wen, in den mond van hun kroost, 
't woord, even als 't vogeltje, klapwiekt! - 
En zij hiet hem ‘mijn jongen’ 
de moeder; zij zegde: ‘maer zie toch, 
Hoe hij groeit! Haest gaet hij ter schole, 
hij kan zijn abé reeds! 
O! 't is een bengel! wie zou het gelooven? 
dat wil in de broek reeds! 
Maer, om het even, er steekt 
geest in; vast brengt hij het eenmael 
Ver in de weereld!’ - Zoo sprak ze, 
en heure oogen aenbaden dit hoofdje, 

{==38==} {>>pagina-aanduiding<<}

Zoo broos; en, volzalige vrouw, 
volzalige moeder, 
Voelde zij gansch heur hert 
in heur lieveling kloppen en leven. 
 
Eens, - wij allen toch hebben 
in 't leven zoo'n treurige stonden! - 
Daer streek over het blank 
en vreedzaem-schitterend huisken 
Plotslings de kroep, afschuwlijke gier, 
op donkere vlerken, 
Neêr, en sloeg om de keel 
van 't weerloos jongsken de klauwen. 
Wie zag nooit, eilaes! 
in die klauwen onschuldige lammren 
Worstlen? - De schaduw des doods 
vult langzaem hunne engelenoogen; 
En daer ratelt hun uit 
de aschkleurige lippen zoo aeklig 
En zoo vreemd een geluid, 
dat ge waent 't is de wekker der graven, 
Die in hun rochlende borst 
alreeds van zijn morgend het lied kraeit. 

{==39==} {>>pagina-aanduiding<<}

't Jongsken bezweek. Als een dief, 
in de jammrende wooning geslopen, 
Voerde de dood hem weg. 
Daer klonken verscheurende snikken, 
Hoofden, die tegen den muer 
aenbonsden: - o! smerten der ouders 
Scheurende in kreten uit 't hert, 
geen menschlijke tael kan u malen! 
 
Ruim drij maenden, - terwijl 
aen heur zijde de sombere vader 
Weende, - zat in het donker 
de moeder, verpletterd en roerloos, 
Altijd starrelings naer 
een zelfden hoek in de kamer 
Ziende, en binnensmonds 
vaek mompelend duistere klanken. 
Koorts was haer leven; zij at niet; 
antwoordde niemand; heur lippen 
Beefden; men hoorde haer, stom 
van schrik, soms fluisterend iemand 

{==40==} {>>pagina-aanduiding<<}

Smeeken: ‘O! geef hem mij weêr!’ 
En de grijze, ervaren geneesheer 
Sprak tot den vader alsdan: 
‘Gij moet dit treurende herte 
Zien te verstrooijen, en aen 
't dood kindjen een broederken schenken.’ 
 
Langzaem groeide de tijd 
van dagen tot weken en maenden; 
En de ontroostbre gevoelde 
ten tweeden male zich moeder. 
 
Voor 't koud, ledige wiegsken 
haers henen-gevlogenen engels, 
Steeds herdenkend hoe zoet 
zijn stemmeken ‘moêken’ haer noemde, 
Droomde zij, roerloos en stom, 
op heur bedspond nedergezeten. - 
Toen zij, zekeren dag, 
in heur schoot 't heimzinnige wezen, 
Wien ons sterfelijk licht 
is beloofd, plots sidderen voelde, 

{==41==} {>>pagina-aanduiding<<}

Werd zij bleek. - ‘Wie is 
die vreemdeling?’ vroeg zij; en neder 
Stortend op beide haer kniên: 
‘Neen, 'k wil niet! schreeuwdeze, 'k wil niet! 
Neen! gij zoudt jaloersch zijn, 
mijn zachtontslapene! in 't koele 
Graf, zoudt ge schreijen: - o zie! 
men vergeet mij; een andre bekleedt nu 
Ginds mijn plaets! En moeder 
bemint hem; zij troetelt, zij lacht hem 
Tegen; zij vindt hem schoon! 
En ik, ik lig in mijn graf hier 
Zoo alleen! - Neen, neen!’ - 
Dus weende die grondlooze smerte. 
 
Echter verscheen heur tijd; 
zij schonk een kindeken 't daglicht. 
En, vol blijdschap, juichte 
de vader: ‘Goddank! 't is een jongen!’ 
Maer 't was de vader alleen, 
die in huis dus juichte van blijdschap. 
Stom bleef immer de moeder; 
en, over heure oude herinnring 

{==42==} {>>pagina-aanduiding<<}

Gansch zich buigende, zat ze, 
En droomde, de doodsbleeke kraemvrouw. 
't Kindeken werd haer gebracht 
op een kussen. Zij liet zich betijen, 
En zij gaf het de borst. - 
Maer, plotselings, wijl ze verwilderd 
En verplet, veel min 
aen den nieuweling dacht dan aen d'andren; 
Minder het doopkleed zag 
van dezen dan 's anderen lijkwâ; 
Wijl zij zuchtte: ‘Nu ligt 
hij alleen in zijn grafken, die engel!’ 
Plotslings - o wonder! o vreugde, 
als balsem haer vloeijend om 't herte! - 
Daer vernam zij een stem, 
een stem, die zij nooit had vergeten, 
En zij hoorde aen heur borst 
in 't donker haer zuigeling spreken, 
En zacht fluistren tot haer: 
‘Ik ben het! maer zeg het aen niemand!’ 





{==43==} {>>pagina-aanduiding<<}

De arme grootvader.

I.


    
{== afbeelding 
	
==} {>>afbeelding<<}
    

Daer zit geheel het klein gezin, 
Verlicht door 't flikkren van den haerd, 
Rondom de teil met gortenbrij, 
Die op de tafel rookt, geschaerd. 
 
Stom kijkt de man voor zich; 't gelaet 
Der vrouw staet knorrig en verstoord; 
De grootvaêr kreunt en schuddebolt, 
En zelfs de kleine waegt geen woord. 
 
Alleen de houten lepels gaen 
In ieders hand snel op en neêr, 
Nu aen de teil, dan aen den mond, 
En van den mond ter teile weêr. 
 

{==44==} {>>pagina-aanduiding<<}

Doch bij den ouden grijze wil 
Het eten niet meer zoo gezwind: 
Vast in de tachtig is hij reeds, 
En doof, och arme! en hallef blind. 
 
Fel siddert hem de stramme hand; 
En, telkens dat zij van de brij 
Komt scheppen, zie! hoe de oog der vrouw 
Haer donker nablikt van ter zij! 
 
Want, telkens dat die stramme hand 
Hem met een slok ten monde vaert, 
Lekt daer al iets van op den disch, 
En langs zijn grijzen stoppelbaerd. 
 
En met de vuisten in de zij, 
Springt plots de vrouwe regt: ‘Bijloo!’ 
Roept ze uit, ‘die oude is als een kind! 
“Neen, nooit morste onze kleine zoo!” 
 
Mijn ammelaken, dag voor dag, 
Beklast hij dat, het roept om wraek! 
Maer, 'k zweer het, 't is de leste mael 
Dat ik me daer kwâ bloed in maek!’ 




{==45==} {>>pagina-aanduiding<<}

II.


En weder is het klein gezin 
Voor 't avondmael ten disch vergaerd; 
Maer de oude zit niet langer bij; 
Zijn plaets is 't hoeksken van den haerd. 
 
De vrouwe deed heur woord gestand: 
Hij moest van tafel weg; en zie! 
Daer zit hij thans in de asch gekromd, 
Een aerden papteil op de knie! 
 
Droef staert hij, met zijn halfblinde oog, 
Op 't leêge plekjen aen den disch, 
Waer hij als kind en vader zat, 
En dat zijn plekjen niet meer is! 
 
En, wat hij zwelgt, het eten kropt 
Bij elken slok hem meer en meer; 
En, langs zijn dorre wangen, rolt 
Een traen in elken lepel neêr. 
 

{==46==} {>>pagina-aanduiding<<}

Steeds fel en feller beeft zijn hand, 
En klapt zijn tandelooze mond; 
En van zijn kniên glipt onverwachts 
De teil verbrijzeld op den grond! 
 
‘Wat!’ snauwt het helsche wijf hem toe, 
‘Het was dan niet genoeg dat we u 
Van tafel banden naer dien hoek? 
Mijn huisgerief vernielt ge nu! 
 
Maer, hoort ge, dwarsche knikkebol! 
'k Zal zorgen dat de pap voortaen, 
U opgedischt worde in een trog, 
Dien gij niet meer zult stukken slaen.’ 




III.


En wederom is 't klein gezin 
Voor 't avondmael ten disch vergaerd; 
En dieper nog in de asch gekromd, 
Zit de oude weder bij den haerd. 
 

{==47==} {>>pagina-aanduiding<<}

Weêr deed de vrouwe 't woord gestand, 
Dat ze in heur boosheid sprak; want zie! 
Geen brooze teil meer heeft hij, maer 
Een houten schotel op de knie. 
 
Thans ziet hij naer zijn plaets niet meer, 
Maer hemelwaerts, als bad hij: ‘God! 
Vergeef hun wat ze mij misdoen, 
En gun mij 't einde van mijn lot!’ 
 
En man en vrouw intusschen eet 
Maer voort, met gragen slok op slok, 
Terwijl hun zoon, naest grootvaêrs zij, 
Te kerven zit aen een stuk blok. 
 
Doch eindlijk merkt de vrouw hem op: 
‘Wat ligt ge daer en snippert hout?’ 
Zoo vraegt ze, ‘kom, aen tafel, kind! 
Kom spoedig, of de pap wordt koud.’ 
 
En 't knaepje, zonder op te zien: 
‘Neen, moeder lief, ik heb geen tijd.’ 
- ‘Geen tijd? welhoe! zoo spraakt ge nooit! 
't Moet dan iet raers zijn, wat ge snijdt? 
 

{==48==} {>>pagina-aanduiding<<}

- O, niemedal! een trogsken slechts! 
Iets dat u wordt met pap gevuld, 
Wanneer ge later oud en stram, 
Lijk grootva nu is, wezen zult!’ 
 
En man en vrouw staen, op dit woord, 
Verstomd; - zij zien elkander aen, 
Als had dit kind voor hunne ziel 
Een schrikbaer licht plots op doen gaen. 
 
En snikkend storten beiden thans 
Geknield voor hunnen vader neêr; 
En leiden, ieder met een hand, 
Hem naer zijn plaets aen tafel weêr. 










{==49==} {>>pagina-aanduiding<<}

Zijn zwanenzang.

Voorgedragen op de plegtige toon- en letterfeest, door het Vlaemsch Gezelschap van Antwerpen, op 19 november 1855 gegeven ten voordeele der weduwe en weezen van den Vlaemschen volksschrijver Eug. Zetternam.

    
{== afbeelding 
	
==} {>>afbeelding<<}
    

Schuif mijnen stoel nog eens tot bij de venster! 
Laet mij nog eens Gods wijde schepping zien! 
Het is van daeg mijn laetste dag misschien; 
En ik wil leven, tot de laetste genster 
Des levens uit mijn herte weg zal vliên! 
 
Hoe smertlijk-schoon! - Zie ginds de najaersdampen 
Als nevelen des doods, reeds om 't gebied 
Des landschaps met de gele stralen kampen, 
Die de ondergaende zon er over giet! 

{==50==} {>>pagina-aanduiding<<}

Hoor! hoe daer ginder, in de dorre bladeren, 
Van tijd tot tijd een stil gezucht ontstaet, 
Dat, droever steeds voortrollend, ons komt naderen, 
En ver van hier weêr uitsterft en vergaet! 
Zie! dáer voor ons, op heuren steel gebogen, 
De laetste bloem mij wenken van beneên; 
Gelijk een vriend, die, met een traen in de oogen, 
Droef fluistren zou: ‘Kom, gaen wij samen heen!’ 
 
Ja! alles spreekt van sterven en verdwijnen! 
En toch, - wat ik daer buiten zie verkwijnen, 
't Slaept in slechts, en de lente wekt het weêr; 
Maer ik, - als ik mij morgen uit zal strekken 
Op 't doodsbed, welke zon zal mij nog wekken? 
Eilaes! in 't graf herbloeit geen lente meer! 
 
En, heel die schat van prachtige tafreelen, 
Die beelden, grievend waer, of troostend zoet; 
Die zonnige of heldonkere tooneelen, 
Uit werklijkheid geteeld in mijn gemoed; 
Die waerheên, kwistig over 't land te strooijen, 
Om daer tot eigenweerde en kracht te groeijen; 
Al wat ik tintlen voel in mijnen geest; 
Al wat ik 't vaderland nog wilde geven: 

{==51==} {>>pagina-aanduiding<<}

Moet dan dit alles met mijn laetste leven 
Wegdampen, of het nimmer waer geweest? 
 
O! toen ik, luttel jaren pas geleden, 
Mijne eerste stappen waegde op 't kunstgebied, 
En in het schittrend, eindeloos verschiet, 
Dat zich te ontrollen scheen voor mijne schreden, 
Mijn opgetogen blik verdwalen liet; 
Toen, arme jongeling, vermoedde ik niet, 
Dat daer voor mij zoo ras een dag moest komen, 
Waerop des Heeren hand mij in de baen, 
Zoo roemvol en zoo lang in mijne droomen, 
Plots en meêdoogenloos zou nederslaên! 
 
Want ja, betooverend was toch 't ontwaken 
Van de eerste sprank der kunst in mijn gemoed; 
Betooverend en onvergeetlijk-zoet, 
Als 't eerste zuchtje, dat de min doet slaken! 
 
'k Was een dier duizenden, die 't ijzren lot 
Van in hun wiege reeds heeft vastgegrepen, 
En die de boei des slavenarbeids slepen, 
Tot ze eindlijk hun ontnomen wordt door God. 
Een zoon des volks, die, steeds in 't stof gebogen, 

{==52==} {>>pagina-aanduiding<<}

Waeruit hij 't zure brood van elken dag 
Opdelven moet, niet dan gestolen de oogen 
Soms naer den blauwen hemel heffen mag. 
 
En echter, in die schaersche en kostbre stonden, 
Wanneer ik mij van 't juk eens voelde ontbonden, 
Wat was het me een genot, ver van 't gekriel 
Der menschen, weg te dwalen met mijn droomen, 
Er 't schoone van Gods schepping, als bij stroomen, 
Te mogen drinken in mijn jonge ziel! 
 
Hoe kon ik, uren lang soms, 't heimlijk fluisteren 
Van windekens of beekjes staen beluisteren, 
Een bloemken of een wormken gadeslaên, 
't Licht en de schaduw tusschen 't loof zien spelen, 
Het vogeltje op zijn nestje hooren kwelen, 
En wanen dat ik ieders leven deelen, 
En ieders minst geruizel mogt verstaen! 
Hoe kon ik dikwijls, na het pijnlijk slaven 
Des dags, wijl alles lang reeds rond mij sliep, 
En wat ook 't matte lijf om ruste riep, 
Mijn dorst naer schoon- en waerheid zitten laven 
Aen wat der menschen geest voortreflijkst schiep! 
Hoe vaek gebeurde 't, dat de bleeke morgen 

{==53==} {>>pagina-aanduiding<<}

Zijn kouden schemer over 't open blad 
Bij 't gele lamplicht mengde, en mij tot zorgen 
Weêr opriep, vóor ik nog gesluimerd had! 
 
O ja! wat dommekracht mij nederdrukte, 
En in mijn dierlijk zwoegen hield bekneld, 
Toch was er iets in mij, dat met geweld 
Zich aen den greep dier looden vuist ontrukte; 
Toch steeg mijn ziel, klapwiekend, uit heur slijk 
Soms naer omhoog; toch - aen de harp gelijk, 
Die trilt bij 't minste windje, - deed de smerte, 
De hoop, de liefde, al wat aen 's menschen herte 
Een bede ontrukt, een juichtoon, of een traen, 
In haer 't geruisch des meêgevoels ontstaen; 
Toch was het haer behoefte meê te deelen 
Wat haer verrukte, of neêrsloeg, of kwam streelen. 
 
En 'k schreef. - Nu was 't een bontgekleurd tafreel, 
Op 't woest gebied der fantazij geschapen, 
Of onze vaedren, die mijn stout penseel 
Heropwekte uit het stof, waerin zij slapen; 
Dan weder gordde ik mij ten heilgen strijd 
Met bastaerdij of domheid, die, o schande! 
Slechts eere en achting wenschen toegewijd 

{==54==} {>>pagina-aanduiding<<}

Aen 't vreemde, onwetend dat in eigen lande 
Geen zaed als 't eigen zaed tot vrucht gedijdt; 
Of wel - en dit was 't lievlingswerk mijns herten - 
Ik maelde 't zwart tafreel van 's volleks smerten. 
 
Want ja, het volk! - was ik niet van zijn bloed? 
Niet van zijn merg en vleesch als opgevoed? 
Was niet zijn brood mijn brood? zijn hooploos strijden 
Met stoffelijke ellende en zieleleed, 
De kamp, dien 'k alle dagen medestreed? 
Zijn de enkele uren, die 't zoo schaersch mag wijden 
Aen halfbeschaemde en stil-verholen vreugd, 
Niet al het licht geweest van mijne jeugd? 
 
Het volk, - bezielde werktuig, dat uit de aerde 
Het vet moet persen en den overvloed, 
Dat met zijn zweet het slijk verkeeren doet 
In goud, - en honger lijdt, wat schatten 't gaerde: 
O! met wat siddering van hoop en vrees 
Aenhoorde ik elke stem, die mij kwam spreken 
Van eenig licht, dat in zijn nacht verrees, 
Van middlen om zijn slavenboei te breken! 
En, als dan mijn te leur gestelde ziel 
Weêr in de treurige overtuiging viel, 

{==55==} {>>pagina-aanduiding<<}

Dat slechts een schoone droom haer had belogen, 
Wat al vertwijfling kwam er dan op mij! 
Hoe stond ik dan, 't hoofd op de horst gebogen; 
Of smeet, van woede en wraekzucht opgetogen, 
Mijn vloek in 't aengezigt der maetschappij! 
 
Vaek hoorde ik, met een grimlach van misprijzen, 
Mij zeggen: ‘uw tooneelen zijn te zwart! 
Slechts moedeloosheid is het en afgrijzen 
Wat uwe donkre Muze wekt in 't hert!’ 
Doch - wreede spotternij! - bij al hun klagen, 
Bij al den raed, dien zij me kwamen biên, 
Vergaten die gelukkigen te vragen, 
Of ik, in 's werkmans wel en wee misschien 
Hun niet het beeld mijns eigen lots deed zien; 
Of ik, bij elke ellende, die ik maelde, 
Hun niet mijn eigen droef geheim verhaelde; 
Niet, bij het schilderen van elke smert, 
Op 't grof palet mijn sombre kleuren mengde 
Uit heete tranen, die mijn ziele plengde, 
Uit bloed en leven van mijn eigen hert! 
 
Want mijn bestaen is slechts éen koorts, éen lijden, 
Eéne onverpoosde worsteling geweest! 

{==56==} {>>pagina-aanduiding<<}

's Daegs om het spook des hongers te bestrijden, 
's Nachts met den Daemon van mijn eigen geest. 
Ik was het ros, dat met onzigtbre zweepen 
In 't perk steeds voort en voort gegeeseld wordt, 
En dat, ofschoon zijn bloed bij lange strepen 
In d'onbesuisden draf hem na moog leken, 
Vooruit moet, tot het magtloos nederstort! 
 
En zie, - daer is op eens de stond geslagen, 
Waerop ik nederstort in mijne baen; 
Het lichaem heeft het wigt der ziel gedragen, 
Den gloed der alverslindende weêrstaen, 
Zoo lang zijn laetste kracht niet was vergaen; 
Zoo lang ze nog éen druppel bloeds kon vragen: 
Thans is op aerde mijne taek gedaen! 
 
Reeds voel ik als een zucht van beter leven 
Mij om het afgesloofde voorhoofd zweven. 
't Is of me een hemelsch lied in sluimring sust, 
Een koele mond mijn dorre lippen kust, 
Eene englenstem me in de oore lispt: ‘kom mede! 
Ik zal u brengen naer een land van vrede! 
Kom, arme wroeter, God verleent u rust!’ 

{==57==} {>>pagina-aanduiding<<}

Rust!.... woord, dat ik op aerde nooit mogt hooren! 
Zang uit den hemel! rein en vol akkoord, 
Waer elke wanklank, die mijn ziel te voren 
Bij 't worstelen door 't leven had verstoord, 
Onvoelbaer zich in oplost en versmoort! 
Rust van het lichaem in de koele groeve, 
Rust van de ziele in heures Vaders schoot, 
Rust - leven dat ons opgaet in den dood! 
Ja, dael, dael eindlijk neder op den droeve!..... 
 
Maer, wie verjaegt dien droom, zoo hemelzoet? 
Wie roept mij nog terug in 't aerdsche leven? 
Ha! 't is een vrouw, 't zijn kindren, die me omgeven! 
Rampzaelgen, die ik achter laten moet! 
Mijn kindren! God! zij zien mijn holle wangen, 
Mijn dorre vingren stom-verwonderd aen; 
Zij zien de laetste, om hen geschreide traen 
Bij 't doodzweet op mijn vaelbleek wezen hangen, 
En kunnen smert of dood nog niet verstaen! 
Zij zullen straks wellicht, in plegtge stilte, 
Nog voor een laetste mael naer 't bed gevoerd, 
Waer niets meer in 't halfdonker ruischt of roert, 
Wegsiddren voor huns vaders marmerkilte; 
En toch, in weêrwil hunner eigen vrees, 

{==58==} {>>pagina-aanduiding<<}

In weêrwil 't jammren en het handenwringen, 
Dat hen in 't aeklig sterfhuis zal omringen, 
Niet weten wat het zegt: ‘thans zijt ge wees!’ 
Mijn kindreu!... 
O! mijn land! mijn vaderland! 
Neen, 'k vraeg niet dat ge mijns u zoudt gedenken, 
Niet dat ge lauwren op mijn grafsteê plant, 
Of me in uw heugnisboek een plaets zoudt schenken! 
Strooi, strooi de blaedren, waer ik licht eens faem 
Voor droomde, vrij in alle vier de winden! 
Laet, onbezorgd, mijn arbeid en mijn naem 
Op d'adem der vergetelheid verzwinden! 
Maer, om den wille van al wat ge nog 
Van d'armen wroeter licht had mogen wachten, 
Zoo hij niet tot zijn laetste levenskrachten, 
Verspild had in uw glorie te betrachten, 
Gedenk mijn weduw en mijn weezen toch! 








{==59==} {>>pagina-aanduiding<<}

Lijkkrans voor Tollens.

    
{== afbeelding 
	
==} {>>afbeelding<<}
    

Ruim een halve eeuw had reeds zijn stem 
In 't Bardenchoor den boventoon gezongen; 
En toch, - van al de duizenden, die hem 
Nog gistren luistrend aen de lippen hongen, 
Niet een, bij wien 't gedacht verrees wellicht: 
‘Straks sluit de dood dien mond voor eeuwig digt!’ 
 
Hoe onbewolkt, hoe majesteitvol praelde 
Die zon bij 't zinken! en wie had vermoed, 
Dat al die luister, al die gloed, 
Waermeê zij gistren Neêrland nog bestraelde, 
De lach was van heur afscheidsgroet! 

{==60==} {>>pagina-aanduiding<<}

Soms mag men dus een huiskring binnentreden, 
Waer naest het vuer een achtbare oude zit: 
Wèl is zijn wang doorgroefd, zijn schedel wit; 
Wèl rilt de doodskil soms hem door de leden; 
En echter, als 't gezin zich, bij den haerd, 
Ten wijden liefdekring rond hem vergaert, 
Om van zijn jeugd hem hooren te vertellen, 
Is daer niet een, wien 't schrikbeeld komt ontstellen: 
‘God weet of hij te nacht niet henen vaert!’ 
 
Het schijnt elk hunner of zijn eigen leven 
Is met diens grijzaerds kalm bestaen 
Vergroeid, en draed voor draedje saemgeweven. 
Nooit was daer smert in huis, die niet een traen 
Meê aen zijn wimpers had doen beven, 
Nooit vreugd, die op zijn mond geen lach deed zweven; 
En vreugd en smerte, dunkt hun, wierd voortaen 
In huis onmooglijk, moest hij 't eens begeven. 
 
En zoo was Tollens Nederland! 
Ook, als de dood, Gods donkere afgezant, 
Bij 't fluistren: ‘Leg u thans ter ruste neder!’ 
Hem de onvermoeide dichterveder 
Stil weg kwam stelen uit de hand, 

{==61==} {>>pagina-aanduiding<<}

Wat weeklagt ging daer op ten allenkant! 
't Was éen gezucht, dat in de wooning 
Van arm en rijk ter zelfder tijd ontstond, 
En dat zijn treurgen weêrgalm vond 
Zelfs in 't paleis van Neêrlands Koning. 
 
Nog heeft die klagt niet uitgeweend; 
Want hoor! wat jammren allerwegen, 
Uit Neêrlands verste hoeken opgestegen, 
Rondom het graf, waerin hij is gelegen, 
Zich tot een choor van rouw en lof vereent! 
 
Een moeder zucht: ‘Grondpoëzij van 't leven, 
Gevoelens tierende om den stillen haerd, 
Uit moedermin met vaderzorg gepaerd, 
Uit kinderlach en traentjes saemgeweven; 
Wie zal, nu deze sluimert onder de aerd', 
Voortaen ons in den mond die klanken leggen, 
Zacht melodijgelispel, waer ons hert 
Zich zelve en wie het lief heeft meê kon zeggen 
Hoe rein uw vreugd is, en hoe diep uw smert?’ 
 
Een jongling fluistert: ‘Liefde! zoet verrukken 
Van twee versmeltende tot een, 

{==62==} {>>pagina-aanduiding<<}

Hoe gloeijend wist hij uit te drukken, 
Wat heemlen gij ons opent hier beneên! 
Hoe kwam, bij 't ruischen zijner minnezangen, 
Elk minnend paer hem aen de lippen hangen! 
En wie zal hun voortaen de zaligheid, 
Waervan gij 't hert doet overvlieten, 
In 't streelend lied verdubbeld doen genieten, 
Nu Tollens' luit in 't stof verbrijzeld leit?’ 
 
Een andre mijmert, ‘Wie zal ons geleiden 
Langs heldre beek en koele laen, 
Langs gelende akkers en langs groene weiden, 
Om 's Almagts werk aenbiddend gâ te slaen? 
Wie zal daer in ons hert voor al de schoonheid, 
Die God in water, aerde of lucht ten toon spreidt, 
Een nieuw gezigt doen opengaen?.... 
Zeg, o Natuer! als gij den Zanger, 
Die U verheerlijkte in zoo menig lied, 
Niet meer van liefde en geestdrift zwanger, 
Langs uwe paden dolen ziet, 
Zult gij niet heimlijk al de bloemen, 
Die hij bij voorkeur plag te roemen, 
Doen spruiten om zijn grafgesteent'? 
Zal 't choor van uwe filomelen 

{==63==} {>>pagina-aanduiding<<}

's Nachts niet een treurlied komen kwelen, 
Voor wie zoo meengen toon hun heeft ontleend?’ 
 
Daer klinkt een mannenstem: ‘Wijst uw historie, 
O Neêrland, op een enkle glorie, 
Die niet door hem gehuldigd werd? 
Meldt ge ons éen dierbren naem, die niet zal leven, 
Tot bij de laetsten onzer neven, 
Van al den tooverglans omgeven, 
Die daer in Tollens' lied om straelde uit Tollens' hert?’ 
 
En eene tweede: ‘Riept ge uw zonen op ten strijde, 
Uw Tollens hief den wapenkreet, 
Die allen aen Oranjes zijde 
Gelijk éen man verrijzen deed. 
Schoot na den strijd de zon der vrede 
Heur stralen weder op uw grond, 
't Was Tollens' juichtoon, Tollens' bede, 
Waerin ge uw dank ten hemel zondt. 
Zijn ziele was een harp, die heure snaren 
Vol zoet geruisch weêrgahnen deed, 
Bij eiken wind van vreugde of leed, 
Die over 't hoofd u kwam gevaren. 
Zijn ziel was eene echt-Nederlandsche ziel; 

{==64==} {>>pagina-aanduiding<<}

En daerom, Neêrland, was 't u steeds als hoorde 
Ge uwe eigen stem in iederen akkoorde, 
Dat dien geliefden mond ontviel. 
En daerom, Neêrland, zal 't nog lang na dezen 
U als der droeve moeder wezen, 
Die, wat een bloeijend kroost ze ook om zich heeft, 
Blijft voelen, dat er éen haer is ontvallen, 
Een, dien zij lief had boven allen, 
Een, wiens gelijke God haer nooit meer wedergeeft.’ 
 
En hoor! wat rijst daer voor een klagen? 
Het is der armen bittre rouw: 
‘Daer zijn weêr,’ snikken zij, ‘de winterdagen, 
Met heel hun langen sleep van plagen, 
Met al hun honger en hun kou! 
En wie zal nu, langs gracht en wijken, 
Met schael en bus voor ons uit beedlen gaen? 
Wie zal, in 't roerend lied, den rijken 
Ons schamel lijden doen verstaen? 
Wie zal zich onzes noods erbarmen? 
O Heer! o Heer! 
Stom is de mond, die voor uwe armen 
De koudste herten deed ontfermen: 
De goede Vader Tollens is niet meer!’ 

{==65==} {>>pagina-aanduiding<<}

Aldus weêrgalmt zijn lof van duizend tongen, 
Rondom de groeve, die zijn stof ontving. 
En zal ik, needrig vreemdeling, 
Stout door de schaer van dichters heengedrongen, 
Die reeds een hulde zijnes weerdig zongen, 
Hem 't offer durven brengen van een lied, 
Waerop zijn schim licht medelijdend ziet? 
Maer, Tollens, 'k had u lief! - 'k was een dier velen, 
Die in ons arme Belgenland, eilaes! 
Hunne eigen tael verschoppend, blind en dwaes, 
Slechts ooren hebben voor des Franschmans kwelen. 
En 't was bij 't luistren naer uw vollen toon, 
Dat ik voor die verbastring blozen leerde, 
Dat 'k mij tot Neêrlands tael, mijn tael, bekeerde, 
En zwoer: slechts eigen kleed past eigen schoon! 
Ik had u lief! en dies - gij zult dees zangen, 
Dees lijkkrans uit het Zuiden u gebrocht, 
Hoe kunstloos ook mijn hand zijn loover vlocht, 
Met welgevallen op uw graf ontvangen! 





{==66==} {>>pagina-aanduiding<<}

Sint Niklaes.



{== afbeelding 
	
==} {>>afbeelding<<}
    

Daer vonkelde licht noch laeije 
In 't lage, vunzige kamerkijn; 
Slechts door 't bevrozene raemken 
Drong flauw de maneschijn. 
 
De jonge, bleeke wed uw 
Zat over klein Mieken heengebukt, 
De bloote, ijskoude voetjes 
In beide heur handen gedrukt. 
 
Al bedelend had klein Mieken, 
De gansche stad, straet op straet neêr, 
In sneeuw en hagel doorloopen, 
En keerde zoo even weêr. 
 

{==67==} {>>pagina-aanduiding<<}

En schoon ze van honger en koude 
Op moeders schoot te huiveren zat, 
Toch wist ze zoo veel te vertellen 
Van Sint Niklaes in de stad. 
 
Van alle die schoone winkels, 
Vol poppen met kleederen van satijn, 
Vol suiker en spikkelatie 
En schepen van marsepijn. 
 
En ‘moeder,’ praette zij, ‘moeder! 
Dit alles wordt langs de schouw, te nacht, 
In 't schoentje der brave kinderen, 
Door Sint Niklaes gebracht. 
 
En zoo 'k mijn hollebloksken 
Eens stiliekens zette in 't hoeksken, dáer, 
Zou hij mij ook niet ewat brengen, 
Die zoo braef was heel het jaer?’ 
 
‘Och, Mieken,’ zuchtte de moeder, 
En moest, alvorens ze verder sprak, 
Den krop wegslikken, die eensklaps 
Haer in den gorgel stak; - 
 

{==68==} {>>pagina-aanduiding<<}

‘Och, Mieken, ja voorzeker! 
Gij waert steeds braef; maer weet - de Sant 
Komt enkel in langs schouwen 
Waer bij dag heeft vuer gebrand. 
 
En sedert hoe vele dagen 
Glom in ons schouwken.... och kind, kom aen! 
Wat doet ge me toch voor vragen! 
Laet ons liever naer 't beddeken gaen!’ 
 
Het beddeken stond op zolder: 
- Een enkele stroozak op een plank! - 
Daer droeg zij Mieken, en kuste 't, 
En ging - en weende nog lang. 
 
Reeds drijmael had de klokke, 
Met heur hollen, plegtig-kliukenden mond, 
Door den klaren, vinnigen hemel, 
In het ronde de uer verkond. 
 
En nog altijd lag klein Mieken 
Op heur strooi, met opene oogen, en dacht 
Aen Sint Niklaes, en al 't lekker 
Dat hij thans den kinderen bracht. 
 

{==69==} {>>pagina-aanduiding<<}

Vlak boven haer, tusschen de pannen, 
Was een reet in 't dak, en juist daerdoor 
Scheen er op haer een starre, 
Met zoo'n zachten, betoovrenden gloor. 
 
En zij had zoo'n kou, zoo'n honger; 
Zij voelde in heure ooren zoo'n wonder gebrom; 
Het was of ze nu eens in 't ijdel 
Verzonk, - en dan langzaem weêr klom. 
 
Maer hoe zij omhoog werd getogen, 
Of huiverend in de diepte zonk, 
Daerboven stond immer de starre, 
Met den zelfden betoovrenden lonk. 
 
En ziet! - daer was 't op eenmael 
Als groeide de starre tot een zon, 
Die, goud en purper stralend, 
Steeds lager en lager klom. 
 
Daer borst die zonne plots open, 
Met hemelsch en nooit gehoord geluid; 
En heel een leger van engeltjes 
Brak er blij-fladderend uit. 
 

{==70==} {>>pagina-aanduiding<<}

En alle die engeltjes droegen 
In korfkens lekker of speelgoed; - en 
Een man dreef traeg en statig 
In lichtgloed midden van hen. 
 
Hij droeg een goudenen mantel; 
Als 't witste zilver blonk zijn baerd; 
Hij daelde met alle zijne engeltjes 
Steeds nader en nader tot de aerd'. 
 
En de zoldering was verdwenen; 
Daer zweefde de man aen Miekens zij, 
En kuste haer zacht op 't voorhoofd, 
En fluisterde: ‘Kom met mij!’ 
 
En hij stopte haer onder zijn mantel, 
Hij drukte haer tegen zijn hert, zoo teêr; 
't Was Mieken als vloog ze; - ze voelde 
Geen kou of honger meer! 
 
En toen de grauwe schemer 
Des morgends in het zolderken viel, 
Ontwaekte de arme weduw, 
Doodsdroef in hare ziel. 
 

{==71==} {>>pagina-aanduiding<<}

‘Nu, dacht ze, nu is 't vreugde 
Alom waer kinderen zijn! - helaes! 
Nu zingen ze en springen ze alomme, 
En danken Sint Niklaes. 
 
En hier - wat zal 't hier wezen, 
Wanneer gij straks ontwaekt, arm kind?’ 
En zij boog zich om Mieken te kussen, 
Het oog van tranen verblind. 
 
Maer plotselings week zij terugge, 
En staerde een wijle, verstomd en dwaes, 
En gilde: ‘dood! versteven! 
God! dit deed Sint Niklaes!’ 





{==72==} {>>pagina-aanduiding<<}

Aen Hendrika.

    
{== afbeelding 
	
==} {>>afbeelding<<}
    

Gij zegt mij: ‘Als ge daer zoo zijt gezeten, 
Des avonds in uw hoekje, bij den haerd, 
En spraekloos, roerloos, en u zelf vergeten, 
Zoo pijnlijk-ernstig in de vlammen staert; 
Dan wilde ik wel, in zijn bespiegelingen, 
Uw geest eens volgen naer de wonderkringen, 
Waer hij soms, uren lang, in ommedwaelt; 
Dan wilde ik wel eens meê door 't vreemd vermogen 
Beheerscht zijn, dat u zoo houdt opgetogen, 
En dat die wolk u over 't voorhoofd haelt.’ 
 

{==73==} {>>pagina-aanduiding<<}

Gij zoudt dit willen? - Gij, die slechts de dingen 
Aenschouwt, zoo als ze uw schoone ziel verkleurt, 
Met mij de sombre sferen binnendringen, 
Waer alle sluijers worden weggescheurd? 
Gij meêgaen, waer het koude licht der waerheid 
Al wat begoochelt doodschijnt in zijn klaerheid; 
Gij, engel, met uw schittrend stralenkleed, 
Vrouw, met uw kinderlijk, eenvoudig herte, 
U roekloos wagen in dit rijk van smerte, 
Dat studie van het werklijk leven heet! 
 
Gij, onverschrokken tot het ziekbed naderen, 
Waerop de samenleving ligt en wroet, 
En nagaen of de gloed, die al heure aderen 
Doet bonzen, dood of leven brengen moet? 
Gij, zien hoe hoogmoed, twijfel, gouddorst, weelde, 
Verschrikbre koortsen, die de zelfzucht teelde, 
't Bloed en de levenskracht, steeds meer gejaegd, 
Heur naer het hoofd doen stroomen, wijl beneden 
De teering der verarming heure leden 
Tot in het merg uitkankert en verknaegt? 
 

{==74==} {>>pagina-aanduiding<<}

Gij, heel het onafzienbaer heer van kwalen, 
Waer 't arme menschdom meê geslagen ligt, 
U een voor een in droom voor de oogen halen, 
En 't hert u voelen krimpen bij dit zigt? 
En - schoon ge willig goed en bloed en leven, 
Waer dit mogt helpen, zoudt ten beste geven, 
Om mildering te brengen in zijn lot - 
Toch u in 't eind de hand veur 't voorhoofd slagen, 
En door vertwijfling overweldigd vragen: 
Waer toch is uitkomst, waer verzachting, God? 
 
O neen, niet waer, gij wilt mij niet vermetel 
Verzellen naer die koude en sombre sfeer? 
Neen! roep me er liever, over mijnen zetel 
Als thans u buigend, met een kus uit weêr! 
Laet liever mijne ziel, stil opgetogen, 
Op uw zoo helder voorhoofd, in uwe oogen 
Het lezen, dat in alle duisternis 
In alle foltering, in alle rampen, 
Waermeê de mensch of 't menschdom heeft te kampen, 
De liefde licht, en troost, en redding is! 





{==75==} {>>pagina-aanduiding<<}

Kaetje bij de koei.



    
{== afbeelding 
        	
    ==} {>>afbeelding<<}
    
Daer wipt ze langs 't hek in de weide, 
Het draegjuk over den hals geleid, 
De glimmende eemers ter zijde, 
Mooi Kaetje, de mollige meid. 
 
Daer zoekt ze of ze onder de koeikens, 
Die staen en grazen bij d' effen vliet, 
Of droomend liggen en kauwen, 
Heur Blaertjen ook wel ziet. 
 
Daer heeft ze de lievling gevonden; 
Daer vlijt ze zich aen heur zijde neêr, 
En zingt van falderaliere, 
Dat het rondklinkt heinde en veer. 
 

{==76==} {>>pagina-aanduiding<<}

En het zonneken neigt ten westen; 
En 't groen der weide, zoo ver men schouwt, 
Doomt weg als onder een wasem 
Van vloeijend en tintelend goud. 
 
En op heel de wijde vlakte 
Geen molenwiek die roert; - geen klank, 
Dan omhoog des leeuweriks liedje, 
Dan omlaeg mooi Kaetjes gezang. 
 
En terwijl ze den vollen uijer 
Van de schuimende en smookende melk ontlast, 
Kijkt Blaertjen eens om, als wou ze 
Bedanken wie zóo op haer past. 
 
‘Mijn liefste koeiken Blare!’ 
Zoo praet nu Kaetjen, en streelt heur koe, 
‘Ge schijnt me verwonderd te vragen: 
Hoe toch zoo blijde te moe? 
 
Want ja, sints lang reeds moest gij, 
Wanneer ik hier telkens zoo droef en stom 
Naest u zat, heimelijk peinzen: 
Waer treurt er mijn Kaetjen toch om? 
 

{==77==} {>>pagina-aanduiding<<}

Vast zegdet ge bij u zelven: 
Zij kweelt wellicht, het arme kind, 
Omdat ze wel geerne zou minnen, 
En geenen vrijer en vindt. 
 
Maer, liefste koeiken Blare! 
't Was niet daerom, 't was niet daerom, 
Dat Kaetje hier onder 't melken, 
Zoo treurig zat en stom. 
 
Want o! zoo dikwijls, des zondags, 
Wanneer ik uit der kerke toog, 
Aenzag mij menige jonkman 
Met smeekend en smachtend oog. 
 
En lest nog op de kermis, 
Wat waren er velen, die na den dans 
Mij fezelend baden: ach, Kaetje! 
Schenk mij uw hertje thans! 
 
Doch, liefste koeiken Blare! 
Ik lachte wat met al dat gesmeek; 
Daer was er maer éen dien 'k wilde, 
En 't was er een die me ontweek! 
 

{==78==} {>>pagina-aanduiding<<}

En toen ik nu gisteren avond, 
Met uw melk, lief koeiken, naer huis wou gaen, 
Daer kwam ik hem ginder tegen! 
En hij bloosde, - hij sprak mij aen! 
 
Hij vroeg om mijne eemers te dragen! 
En ik zei, ik weet niet wat, - en toen... 
Toen droeg hij uw melk - en zuchtte: 
O, mogt ik dat dagelijks doen! 
 
Hij ook, hij minde mij lang reeds!... 
En, niet waer, mijn koeiken, nu raedt ge wis 
Al aenstonds dat Kees van Ter Linden 
Mijn uitverkoren is? 
 
En van morgend is hij ten onzent 
Met zijn vraeg al bij vader en moeder geweest, 
En eer zes weken verloopen, 
Vieren wij bruiloftsfeest! 
 
En naer 't huisken, dat ginder, beneden 
Den dijk, als een peereltje ons tegenlacht, 
Daer word ik dan als zijn vrouwken 
Door mijn eenigen Kees gebracht! 
 

{==79==} {>>pagina-aanduiding<<}

En, liefste koeiken Blare! 
- Neen, zie me niet zoo bedrukkelijk aen! - 
Want - dit zeide mij moeder in stilte - 
Gij zult er mede gaen! 
 
En 'k zal ik u blijven melken! 
En wie weet of binnen het jaer wellicht 
Naest ons niet, tusschen de bloemekens, 
Een klein Keesje te spartelen ligt! 
 
O liefste koeiken Blare! 
Wat zullen wij vreugde beleven, niet waer? 
Wat zullen wij vreugde beleven, 
Zoo steeds allen bij malkaer!’ 
 
En daer is haer koeiken gemolken. 
Daer wipt mooi Kaetje weêr 't hek voorbij, 
Met het draegjuk over de schouders, 
En de schuimende eemers ter zij. 
 
En daer is zij in 't schaerhout verdwenen, 
En nog lang staet Blaertjen, en luistert na, 
Hoe Kaetjes liedje van verre 
Steeds klinkt van falderala! 





{==80==} {>>pagina-aanduiding<<}

Tante Geertruid.

    
{== afbeelding 
	
==} {>>afbeelding<<}
    

Het is, als woei er u, bij de eerste schrede, 
Die ge in heur huisken, op 't Beggijnhof doet, 
Een lucht uit vroeger eeuwe te gemoet, 
Doorgeurd van eenvoud, liefde en zielenvrede; 
En, treedt ge in 't kamerken, alwaer zij zit, 
Als onvrijwillig gaet gij op de teenen, 
Zoo helder, zoo kersrood zijn daer de steenen, 
En 't zand, dat ze bebloemt, zoo hagelwit. 
 
Niets, dat er pracht getuigt, dan op de schouwe, 
Een Christus, meesterwerk van 't fijnst ivoor, 
Waeronder, rijk-gedoscht in gouden moor, 
Met zilvren staf en kroon, een Lieve Vrouwe. 

{==81==} {>>pagina-aanduiding<<}

En geen geruisch, dan van de poes die spint, 
Vast-ingesluimerd bij het zonneschijntje, 
Ginds, achter 't blank en fijngeplooid gordijntje, 
Naest Tantes naeikorf, op de vensterplint. 
 
En Tante zelve, - zie! van heure haren 
Kijkt enkel nog een bles op 't voorhoofd uit 
't Gepijpte mutsken, waer 't gelaet in sluit; 
En zilverwit is die, - puer sneeuw der jaren. 
Maer toch, niet waer? als gij het lang beziet, 
Dan is 't, alsof om dit gerimpeld wezen, 
Allengs een krans van frischheid kwam verrezen, 
Iets dat getuigt: ‘Ze is toch zoo oud nog niet!’ 
 
En, als zij over haren bril die oogen, 
Steeds vochtig van de volheid des gemoeds, 
Van 't naeiwerk opslaet, - door iets naemloos zoets 
En liefdrijks voelt ge u als tot haer getogen. 
Of, lacht ze tegen, met dien glimlach, waer 
De vredeglans den trek van vroeger smerte 
Zoo zacht in overschittert, - in uw herte 
Denkt ge aen uw moeder, wijl ge staert op haer. 
 

{==82==} {>>pagina-aanduiding<<}

Thans kan uw oog, uit die verslenste trekken, 
Uit dien nog kloeken, maer geknakten leest, 
Niet wel meer gissen wat ze eens is geweest, 
En vast geen schoonheid meer der jeugd ontdekken; 
Maer, breng haer eens op haren ‘jongen tijd,’ 
En, onder 't praten, komt ge al ras te weten, 
Dat ze eens de ‘schoone Geertrui’ werd geheeten, 
Die van de halve stad schier werd gevrijd. 
 
Want beeldschoon was ze; en op haer schreden krielde 
Het van aenbidders; ja! zelfs was er een, 
Tot wien ze niet als tot al de andren ‘neen’ 
Gezeid had, toen hij smeekend voor haer knielde; 
Een, dien zij in heur herte al gansch een jaer 
Verkoren had, voor dat hij zich verklaerde; 
En toch - hoe vreemd een lot soms keert op aerde! - 
Heur jonger zuster trouwde nog voor haer! 
 
Een bloedstorm had heur vader, zeekren morgen, 
Op 't bed gestrekt, verlamd in al zijn leên; 
En, hulploos als een kind, wou hij alleen 
Van haer zich laten dienen en verzorgen. 

{==83==} {>>pagina-aanduiding<<}

En zij, niet vragend zelfs, voor hoe veel tijd 
Zal ik den schoonsten droom van mijn jong leven 
Voor deze kinderpligt op moeten geven, 
Had zich den armen kranke gansch gewijd. 
 
Daer kropen jaren om. - Des wachtens moede, 
Bad hij, wien ze eens heur trouwe had verpand, 
Een laetste mael vergeefs om heure hand, 
En huwde toen eene andre. - 't Herte bloedde 
Haer doodlijk bij dien slag; - maer uit heur mond 
Vernam nooit stervling iets van wat haer griefde; 
Den kranke alleen was 't of hij in heur liefde 
En heur geduld sinds iets van de englen vond. 
 
Een enklen keer: - de bloeijende eerstgeboren 
Van hare zuster, lag de bloote borst 
Blij-spartlend toe te kraeijen, die zijn dorst 
Zoo volop had verzadigd pas te voren. 
De moeder, stralend, smeltend van genot, 
Verslond den malschen blozerd met heur kussen, 
En weende, en lachte, en stamelde ondertusschen 
In vuerge wartael heuren dank tot God. 
 

{==84==} {>>pagina-aanduiding<<}

Zij zag dit aen: en, duizlig, opgetogen, 
Liet ze eene wijl heur ziel omdwalen in 
Het glansrijk paradijs der moedermin, 
Dat als een droom opdaegde voor hare oogen; 
Maer, op den zelfden oogenblik was 't haer 
Als lispte een stemme grijnzend haer in de ooren: 
‘Dit paradijs zal nimmer u behooren!’ 
En luide snikkend vlugtte zij van daer. 
 
Doch nauwlijks was ze in 't doodstil huis gezeten, 
Bij 's kranken bed, op haer gewoonen stoel, 
Of reeds woog die opwelling van gevoel 
Haer als een gruwel op het teêr geweten, 
En, heel den nacht, in tranen van berouw 
Wegsmiltend, knielde en bad ze aen vaders sponde, 
Opdat de Heere toch om deze zonde 
Des dierbren leven niet verkorten zou. 
 
Dan eindlijk, - laet, en toch te vroeg erbarmen 
Voor 't liefdrijk kinderhert! - daer lei de dood 
Voor goed de hand op d'armen oude, en sloot 
Ten laetsten slaep hem de oogen in heure armen. 

{==85==} {>>pagina-aanduiding<<}

Lang treurde ze over hem in stille smert; 
Want nu bevroedde ze eerst, hoe met diens leven 
Het hare als was vergroeid; nu scheen 't, of neven 
Dien doode in 't graf een deel lag van heur hert. 
 
Zij was niet jong meer; - en nogtans, de dagen 
Des rouwens waren pas voorbij, of daer 
Kwam meer dan een aenbidder, die met haer 
De huwlijksreis nog wel had willen wagen. 
Maer, gold het haer nog, of alleen heur goud, 
Dit liefdrijk blaken? - 't Scheen haer om het even; 
Slechts éenen had ze zich nog willen geven: 
Hem, die niet wachtte... dies, bleef ze ongetrouwd. 
 
De weereld deed haer zeer: hoe dwazer 't woelde 
Van driften en vermaken om haer heen, 
Hoe meer zij, in haer treurnis, zich alleen, 
En als van elke vreugd vervreemd gevoelde. 
Zelfs in die ouderlijke wooning, daer 
Voorheen de blijde erinneringen schenen 
Uit ieder meubel en uit alle steenen 
Haer toe te lachen, vond zij 't thans zoo naer. 
 

{==86==} {>>pagina-aanduiding<<}

Zij kwam naer hier gevlugt; en, als het water 
Van 't beekje, dat te diep zich in zijn boord 
Verscholen houdt om ooit te zijn gestoord, 
Waer 't heenrolt met nauw hoorbaer golfgeklater: 
Zoo, ongenaekbaer voor het driftgebruisch 
Der weereld, zijn voor haer sinds toen de jaren, 
't Een steeds gelijk aen 't ander, heengevaren, 
In deze zindelijke vredekluis. 
 
Meest allen, die in hare jeugd haer kenden, 
Vergaten haer, of rusten in den dood. 
Maer spreek van haer eens aen al wie in nood 
Ooit troost behoefde of bijstand in ellenden; 
En in heel 't stadje vindt ge er licht niet een, 
Of hij verhaelt u, met een traen in de ooge, 
Hoe deze vrouw, die engel uit den hooge, 
Hem, juist wen 't noodigst was, met hulp verscheen. 
 
En zie, wanneer ze eens uitgaet, hoe de kleenen 
Van gansch de buert, met lachende gelaet, 
Heur handjes komen geven, en de straet 
Van blij gesnap doen galmen om heur henen! 

{==87==} {>>pagina-aanduiding<<}

Want Tante houdt, zoo 't schijnt, van hun geraes; 
En 't gaet den kleenen nimmer uit 't geheugen 
Dat al die braef zijn, steeds bij Tante meugen 
Hun schoentje zetten gaen op Sint Niklaes. 
 
En zoo spreidt deze bloem heur balsemgeuren, 
Hoe needrig ook verdoken onder 't kruid, 
In liefdewalm gestadig rond zich uit: 
Vreugd voor wie schuldloos zijn, troost voor wie treuren. 
Zoo bloeit zij voort, tot de Engel nederstrijkt, 
Die, zacht heur laetsten wortel uit onze aerde 
Losmakend, haer verplant in 's hemels gaerde. 
Gezegend wie haer hier beneên gelijkt! 





{==88==} {>>pagina-aanduiding<<}

Blik door eene venster.


Nieuwjaersgedicht voor de arme.

    
{== afbeelding 
	
==} {>>afbeelding<<}
    

Dus, op den eindeloozen Oceaen, 
Waer 't menschdom door Gods hand wordt voortgedreven, 
Weêr onzen niet verkondigd, en geschreven, 
‘Zie! tot zoo verre zijn wij reeds gegaen!’ 
Dus, weêr een jaer, dat in het zwart verleden, 
Als iets dat nooit geweest is, nederzinkt; 
En een, dat, straks de toekomst uitgetreden, 
Of 't nimmer enden moest, ons tegenblinkt! 
‘'t Is Nieuwjaer!’ klinkt het; en uit alle streken 
Verheft zich, bij het uiten van dit woord: 

{==89==} {>>pagina-aanduiding<<}

Gelijk een lang en jueblend vreugdakkoord; 
En rond ons - zie! hoe elke venster gloort 
Van 't feestlicht, dat daer binnen is ontsteken! 
Hoor! hoe gezang en luid gesnap getuigt, 
Dat daer ook ‘welkom Nieuwjaer!’ wordt gejuicht! 
 
Doch, waerom blijft, bij 't schitterend geflonker 
Der andere, die venster, daer, in 't donker? 
Voorwaer, indien niet soms een roode schijn, 
Traeg-wagglend, langs haer ruitjes heen kwam zweven, 
Men zou niet gissen dat daer menschen leven!.... 
Mag 't dan ook daer geen vrolijke avond zijn?.... 
Kom! laet ons hier een oogenblik verbeiden! 
Door die gebroken ruit zal 't ons misschien 
Vergund zijn iets belangrijks te bespiên: 
Wie weet wat stil genot!.... wie weet wat lijden! 
 
Niets roert of spreekt er. - Rond den zwarten haerd, 
Waer 't laetste vonkje al lang is uit verdwenen, 
Zit, van een pinkend lampken dof beschenen, 
Een moeder met heur kinderen geschaerd. 
De kin in beide handen, onbewogen, 
Ziet zij het na, hoe gretig ieder kind 
Zijn drooge sneê van 't zwarte brood verslindt. 

{==90==} {>>pagina-aanduiding<<}

En wat toch mag ze denken, wijl heure oogen 
Zóo staren?.... Telt ze licht de drupplen zweet, 
Die daer besloten zijn in elke beet? 
Of vraegt zij aen haer zelv': ‘Hoe zal ik morgen 
Dien kleinen nog hun bete broods bezorgen?’ 
 
Maer, wat gerucht treft daer op eens haer oor?... 
Een glimlach, die, schoon zoet, toch eindloos lijden 
Verraedt, komt langs heur bleeke lippen glijden; 
En, luistrend 't hoofd oprigtend, lispt zij: ‘Hoor! 
Ach hoor! bij die gelukkigen hier neven, 
Wat uitgelaten vreugd van daeg, wat leven!.... 
O! 't is toch iets verrukkends, dat geluid 
Van zilvren kinderstemmen, wen de blijheid 
Der ongekrenkte hertjes dus in vrijheid 
Met jubelkreten en gelach zich uit! 
O! 'k zie, mij dunkt, de lieve blozaerds dansen 
Rondom de tafel, die, geheel bevracht 
Met lekkernij en speelgoed, en van 't glansen 
Des luchters overstroomd, hun tegenlacht! 
Ik zie hen, schoot en handjes volgeladen, 
Verrukt zich nedervlijen op den grond, 
Of luide-schaetrend huppelen in 't rond, 
Niet wetend hoe van vreugd zich te verzaden! 

{==91==} {>>pagina-aanduiding<<}

En 'k zie daer naest het zalig ouderpaer, 
Dat staert op dit tafreel, en, - opgetogen, 
De hand ontroerd gestrengeld in elkaêr, 
Een glimlach op den mond, een traen in de oogen, 
Ten hemel blikt en fluistert: Hoe toch, God! 
Dankt u het hert voor zulk een diep genot? 
 
‘En denken, dat, nu juist een jaer geleden, 
Op dezen zelfden dag, ook in ons woon 
't Gejuich weêrklonk, dat door dien muer op heden 
Tot ons komt, als gelach van spot en hoon! 
O! tergend en toch zoet genot voor 't herte, 
Wanneer het, door den nacht van ramp en smerte, 
Waer 't zonder hoop op licht in ommedwaelt 
Zich 't heil uit vroeger tijd voor oogen haelt! 
O! van wat heldren zonneglans omgeven, 
Hoe tintelend van vreugde, zie ik daer 
Dien laetsten avond van 't verleden jaer 
Op eens voor mijn verbeelding komen zweven! 
 
‘'t Was juist een dag als heden. - Koud en guer 
Floot de oostwind in de straet; maer, wat hij loeide, 
Te heller en te blijder knapte 't vuer, 
Dat in ons digtgesloten huisken gloeide. 

{==92==} {>>pagina-aanduiding<<}

En ik zat met de kindren bij den haerd, 
In stille moederlijke vreugd beschouwend, 
Hoe zij, den vinger op hun mondje houwend, 
Bij elk gerucht, dat buiten werd ontwaerd, 
Elkaêr met blikken zegden: ‘daer is vader!’ 
En angstig luisterden of hij wel nader 
Zou komen; en, ging dan 't gerucht voorbij, 
Me aenzagen met een half verwijt in de oogen, 
Tot ze eindlijk van hun stoeltjes opgevlogen, 
Plots al te samen schaterden: 't is hij! 
 
‘En, God! wat was 't dan schoon om gâ te slagen, 
Hoe, vóor hij nog de kamer binnentrad, 
Hem al die handjes hadden aengevat, 
Als wilden ze in triomf hem binnendragen, 
Wat was 't een lust om zien, hoe heel die hoop 
Hem trok, en streelde, en op zijn knieën kroop; 
En stout rondtasten kwam in al zijn zakken; 
En losbrak in gejuich, hij elk der pakken, 
Die hij daer lachend uit te voorschijn bracht! 
Want ja, schoon hij al eens te morren plagt 
Op dieren tijd en moeijelijke dagen, 
Toch had hij zijne kindren mild bedacht, 
Toch had hij elk zijn nieuwjaer meêgedragen. 

{==93==} {>>pagina-aanduiding<<}

En ik, 'k had slappe wafelen beslagen, 
En 'k had in stilte om kriekenbier gestierd: 
En zoo werd Nieuwjaer in ons huis gevierd! 
 
‘O! rijken mogen, van hun pracht omgeven, 
Genoegens smaken, waervan onze ellend 
Nog zelfs de trotsche namen niet en kent; 
Toch zal ik nooit gelooven dat het leven 
Een hooger heil kan schenken aen hun hert, 
Dan ons op dezen dag geschonken werd. 
Want zie! als wij daer zoo aen tafel zaten, 
Met onze frissche kleinen om ons heen, 
Dan was 't alsof hun blij en eindloos praten, 
Alsof de glans, die hun uit de oogskens scheen, 
De lucht en 't licht, die ons gezin omhulden, 
Ook van hun vreugd ontstaken en vervulden. 
Dan voelden wij ons ouderlijk gemoed 
Van zulk een hemelvolheid overvlieten, 
Dat wij het zonde dachten al dit zoet 
Zoo gansch alleen op aerde te genieten, 
En dat ik de oude ziekelijke vrouw 
Van boven riep, opdat zij 't deelen zou. 

{==94==} {>>pagina-aanduiding<<}

‘En thans!....’ 
En de arme moeder laet heur blikken 
Traeg door 't halfdonker in het ronde gaen: 
En daer ziet ze aen heur zij den stoel nog staen, 
Waerop weleer heur gade plag te zitten; 
En, met denzelfden blik van heur gezigt, 
Ziet zij het graf, waerin de dierbre ligt. 
En daer komt al de wanhoop, al het lijden, 
Al wat ze doorstond, sinds hij haer ontviel, 
Gelijk een rei van spooken, uit haer ziel 
Oprijzend, voor haer scheemrende oogen glijden. 
Daer ziet zij al die dagen, die zij sleet 
In angstig slaven en in hooploos zorgen; 
Die nachten, doorgezwoegd tot aen den morgen, 
En gansch doorweekt van tranen en van zweet. 
En toch, toch - o! wie weet sinds hoeveel dagen, 
Geene enkle vonk meer op den klammen haerd; 
Toch, wat zij zoekend om en rond zich staert, 
Niets, niets meer, dat zij naer den berg kan dragen; 
Toch, daer, voor haer, de laetste korst van 't brood, 
Waervoor zij heuren laetsten penning bood; 
Toch straks weêr al een heele maend gesleten: 
En, zoo heur kamerhuer niet wordt betaeld, 

{==95==} {>>pagina-aanduiding<<}

Wat haer nog rest licht morgen weggehaeld, 
En met heur schaepkens zij op straet gesmeten! 
 
Doch neen! te vreesdijk is dit gedacht! 
Weg, toekomst, met uw sombre mooglijkheden! 
Gij zoudt heur laetste vonk van zielekracht 
Ontrooven, met heur laetste vonk van reden! 
Neen, liever de oog gevestigd op haer kroost! 
Licht dat zoo'n blik van liefde haer nog troost! 
 
En de arme moeder staert op heure kleenen. 
En daer ontwaert ze, hoe die naest de schouw 
Bij een gekropen zijn, om voor de koû 
Wat koestring aen elkanderen te ontleenen; 
Daer hoort ze, door hun klappertanden heen, 
Hoe de oudste aen de andere zit te verhalen 
Van poppen en van speelgoed, niet te malen, 
Van lekker en van duizend kostbaerheên, 
Die ze aen de vensters heden heeft zien pralen; 
Daer hoort ze, hoe de ineengedoken groep 
Zijn lust verraedt met halfgesmoord geroep, 
Bij ieder der bedwelmende vertoogen, 
Die zich ontrollen voor hun gretige oogen.... 
En 't is haer of ze daer hun toekomst zag! 

{==96==} {>>pagina-aanduiding<<}

Want zijn ze niet gedoemd, om, iedren dag, 
Zóo elke vreugd en elk genot van 't leven 
Voorbij hun hongrende oogen te zien zweven, 
Wijl nooit hun hand er iets van grijpen mag? 
 
En dat, dat is uw Nieuwjaer, arme vrouwe! 
Dat is het Nieuwjaer van zoo velen, wie, 
Als u, wier lijden ik hier thans bespie, 
De tijd nooit anders brengt dan ramp en rouwe! 
En ik, ik arme dichter, die mij 't hert 
Voel breken, bij 't besef van zoo veel smert, 
Wat kan ik om haer foltring te verzachten, 
Dan mijne klagten voegen bij uw klagten? 
Maer neen! - ik heb mijn ziel, ik heb mijn lied! 
Ik heb mijn lied! en kan het rond doen schallen, 
En tot de rijken roepen: ‘O! gij allen, 
Die 's Heeren gunst in overvloed geniet, 
Denkt toch, als gij, van gade en kroost omgeven, 
En vol der zegeningen van het leven, 
Toch nog van zegen voor het Nieuwjaer spreekt; 
Denkt dat zoo menig wees, zoo menige oude, 
Zoo menig weduw honger lijdt en koude, 

{==97==} {>>pagina-aanduiding<<}

En slechts wat vuer en brood van Gode smeekt! 
Denkt dat, aen al het zin- en zielsgenoegen, 
Bij 't feestgeruisch u op dees dag vergund, 
Gij nog een eedler heilgenot kunt voegen: 
Dat gij eens broeders tranen droogen kunt! 
O laet, laet, aen den ruimen disch gezeten, 
Door Godes hand op aerde u toegemeten, 
Een kruimken vallen voor die hongrig zijn! 
Laet van uw honig en laet van uw wijn 
Een dropje glijden in hun bittren beker! 
En dan - weest van Gods hoogsten zegen zeker: 
Dan zal u Nieuwjaer dubbel zalig zijn!’ 





{==98==} {>>pagina-aanduiding<<}

De bestedeling.

I.

    
{== afbeelding 
	
==} {>>afbeelding<<}
    

Langzaem galmde 't getamp 
der beêklok over de velden, 
Die, volzalig, in 't goud 
van de avondzonne zich baedden. 
Plegtig-roerende stond! 
als in 't dorp elk moederken, eensklaps 
Stakende 't snorren van 't wiel, 
met het teeken des kruises zich zegent; 
Wijl op den akker de hoer, 
zijn dampende rossen weêrhoudend, 
Achter de ploeg zich 't hoofd 
ontbloot, om een Ave te preevlen. 
Plegtig-roerende stond! 
als de klok, die 't einde der dagtaek 

{==99==} {>>pagina-aanduiding<<}

Wijd en zijde verkondt, 
die krachtige, druipende hoofden 
Neêr doet buigen voor Hem, 
die 't zweet in de voor laet gedijen! 
 
Ook den Kunstnaer, die ginds, 
op de helling des lommrigen heuvels, 
Reeds van vroeg in den dag, 
zoo druk heeft zitten te schildren, 
Klonk nu de Angelusklok 
als een aftogtsteeken. Hij wischte 
Traeg penseel en palet, 
die hij borg bij zijn doek in de draegkas; 
Vouwde zijn veldstoel digt, 
en daelde, al droomende, 't pad af, 
Dat door 't bloemrijk dal 
zacht-kronkelend leidt naer het dorpken. 
 
Doch, hoe dikwijls, eer hij 
beneden de delling bereikt had, 
Stond hij bewonderend stil, 
om 't frissche tafreel, dat daeronder 

{==100==} {>>pagina-aanduiding<<}

Zich voor zijne oogen ontrolde, 
nog eens in zijn ziele te printen! 
 
Vlak voor hem lag 't dorp, 
met een heuvel ten noorde en ten zuide, 
Tusschen wier ruggen de zon, 
hoogrood wegzinkende in 't Westen, 
Gansch den schat van haer kleuren 
en stralengetoover deed stroomen. 
't Klokje, in den grijzen, 
met zwartgroen veil omslingerden toren, 
Zweeg nu. Roerloos hingen, 
daer ginds op de hoogte, de bruine 
Molenwieken; het loof 
stond roerloos, en boven de hutten 
Stegen de blauwende wolkjes 
der schadden zoo regt uit de schouwen, 
Dat ze in de tintlende lucht 
ook roerloos schenen te hangen. 
't Was of dit dorpken, dit veld, 
die heuvels, of alles in 't ronde, 
Eer het zich wikkelde in 't kleed 
van d' avonddauw om te slapen, 

{==101==} {>>pagina-aanduiding<<}

Onder den afscheidskus 
der zon, stilzwijgend en dankbaer, 
Eens nog de weelde en den vreê 
herdacht, die het weder gesmaekt had. 
 
Ras werd dit zwijgen nogtans 
door de zoete geluiden des avonds 
Lieflijk verstoord. In de verte, 
uit een zonk van den heuvel weêrklonken, 
Langzaem-slepend en 't vee 
oproepend, de toonen des toethoorns; 
En, op dit sein van hun hoeder, 
verscheen weldra, in de holle 
Zandige hergstraet, heel 
de bontkleurige kudde der koeijen. 
Knallende en schallende dreef 
nu de klets des knapen hen voorwaerts, 
Wijl ze, als bij beurte, den hals 
uitstrekkend, met vriendelijk loeijen 
Reeds van verre den stal 
begroeteden, waer hen de melkster 
Iederen avond wacht, 
die hun spannenden uijer weêr licht maekt. 

{==102==} {>>pagina-aanduiding<<}

En zoo kwam er allengs 
op de paden, die, even als speeken 
Rond hunne as, van 't dorp 
uitstraelden, beweging en leven. 
Hier was 't een boer, die egge 
of ploeg op de veldsled huiswaert 
Sleepte, en een deuntje floot, 
ter zijde op zijn bruintje gezeten; 
Daer een blozende deern, 
met een bussel geurige klaver, 
Vol madelieven en kol 
op 't hoofd, die den andren van verre, 
Hertlijk en lustig te gaêr, 
heur helder ‘goên avond!’ toeriep; 
Verder.... Maer juist uit de baen, 
waer 't padje gevolgd door den Schilder, 
Heenliep, klonk er op eens 
een schaterend juichen hem tegen. 
Zwenkend van hot naer har, 
kwam daer een wagen, tot klinkens 
Opgestapeld van d' oogst 
der boekweit, nader gebolderd. 

{==103==} {>>pagina-aanduiding<<}

Peerd en vracht was gesierd 
met fladdrende linten en meijen; 
Kinderen, elk met een krans 
van bloemen op 't vlasblond kopje, 
Zaten boven er op, 
blij-zwaeijend met elzene takken, 
Of een regen van loof 
en bloemen naer onderen strooijend, 
Wijl om den wagen, beneên, 
een troep van knechten en meiden 
Sprongen en zongen, dat gansch 
de insluimrende vlakte er van opschrok. 
 
Slil-glimlachende zag 
de Schilder, van achter de heesters, 
Over de hobblige baen 
het getier traeg verder zich slingren. 
‘Ja, - zoo mompelde hij, - 
ja, 't moet daerboven den Heere 
Liefelijk klinken het blijde 
gejuich, waermede die herten 
Zoo eenvoudig hun dank 
uitstorten, bij 't zaemlen der laetste 

{==104==} {>>pagina-aanduiding<<}

Vruchten, die Hij elk jaer 
volop uit hun zwoegen laet rijpen. 
Ja! want 't schoonste gebed 
van eenvoud en onschuld is vreugde!’ 
 
En dus mijmrend aen 't kalme 
en diepe genot, dat de ziele 
Smaekt op 't veld; of nog eens 
gansch 't heerlijk tafreel van daer even 
Met zijn kunstenaersgeest 
opbouwende in stille verrukking, 
Kwam hij, zonder het zelf 
te bemerken, in 't dorpken geslenterd. 
 
Reeds was 't purper en geel 
tot grijs in 't Westen verzwonden, 
En in 't Oosten verrees, 
vlak neven het kerksken, de volle 
Koperkleurige schijf 
der maen, van dampen omschemerd, 
Toen hij trad in de Zwaen, 
de herberg waer hij te huis lag. 




{==105==} {>>pagina-aanduiding<<}

II.

    
{== afbeelding 
	
==} {>>afbeelding<<}
    

Nogmaels dacht hij, gelijk 
altoos, bij 't koesterend beerdvuer, 
Onder den mantel der schouw 
een genoeglijken avond te slijten, 
Koutend van oogst en weêr, 
en al wat den dorpeling aenlokt; 
Of, in dommlig gepeins, 
nastarend de blauwende wolkjes, 
Die 't zachtwallende voêr 
in den ketel zoo vriendlijk omkronklen: 
Doch, nauw had hij de klink 
van de deure gelicht, of daer sloegen 
Tabakswalmen en woelig 
geraes van stemmen hem tegen. 
 
‘Wat is er hier toch gaende?’ 
zoo vroeg hij den Baes, toen hij eindlijk 
Door 't luidpratend geboert' 
tot zijn plaetsken bij 't vuer was gedrongen. 

{==106==} {>>pagina-aanduiding<<}

‘Wel, - was het antwoord, - 
Heer, 't is heden verpachting des Armen. 
Aenstonds gaet men aen gang.’ 
Doch hij: ‘Verpachting des Armen! 
Wat dan wordt er verpacht?’ 
En de Baes, dom-lachend: ‘O kijk toch! 
Gij stadsheeren, ge weet 
maer niets van onze gebruiken! 
Ziet ge die kinderen, regts, 
langshenen den muer op de banke? 
En die grijzaerds, links? 
Welnu, die gaet men verpachten.’ 
- ‘Kindren en grijzaerds! hoe?’ 
- ‘Ja, Heer, voorzeker, voorzeker! 
't Is zoo 't oude gebruik! 
Het bestuer van den Arme besteedt die 
Uit bij den boer. Voor wie 
nog niets of niet meer kan verdienen, 
Geeft het de pachtsom gansch; 
om de anderen veilen de pachters 
Tegen elkaer; zoo dat 
de bestedeling blijft aen dengenen, 
Die hem voor 't laegste geld 
een jaer lang wil onderhouden. 

{==107==} {>>pagina-aanduiding<<}

Is hij krachtig genoeg.... 
maer zie! daer gaen ze beginnen!’ 
 
En, in der daed, nu steeg 
de Armmeester, te midden der kamer, 
Deftig en langzaem op 
zijn stoel; en, stilte gebiedend, 
Deed hij den pachteren kond, 
dat hij aen wou vangen met veilen. 
Plotselings viel dan ook 
het gerucht. Zij schaerden wat digter 
Om d' uitroeper zich heen, 
die eenen der ouden op tafel 
Klauteren deed, waer elk 
hem met volle gemak kon beschouwen. 
 
Zwijgende zat in zijn hoek 
intusschen de Schilder, en staerde 
Op dit zoo vreemde tooneel, 
dat gehuld was in nevels van tabak, 
En maer ten halve verlicht 
bijden wagglenden glans van een roetkeers, 

{==108==} {>>pagina-aanduiding<<}

Welte zoo even de Baes 
had op d' eikenen blaker ontstoken. 
 
‘Kindren en grijzaerds.... God!’ 
zoo dacht hij, terwijl hij zijne oogen 
Droef liet dwalen van de een 
naer de andere zijde der kamer; 
‘Heilige zwakheid, die liefde 
alleen steeds diende te schragen, 
Zóo door domheid ten prooije 
gesmeten aen hertlooze hebzucht!... 
Kinderen, - weezen! die nooit 
glimlach van vader of moeder 
Kenden, - of kenden alleen 
om hem levenslang te betreuren! 
Bloemen, die dubbele zorg 
moest koestren en rijpen tot vruchten, 
Zóo, baldadig en wreed, 
tot miswas laten ontaerden!... 
Grijzaerds - mannen, die drij-kwaert 
eeuw straks 't zweet van hun herte 
Deden verkeeren in goud, 
waer zij toch nimmer van deelden; 

{==109==} {>>pagina-aanduiding<<}

Of, wie weet! die voor 't land 
dat heden hun nauwelijks brood gunt, 
Eertijds 't jeugdige bloed 
op 't slagveld hebben vergoten: 
Zóo - rampzaliger, ja! 
dan 't ploegpeerd, dat men toch afmaekt, 
Wen het voor d' arbeid bezwijkt, - 
steeds voort doen zwoegen en slaven, 
Tot hun de laetste kracht 
uit de krachtlooze spieren geperst is, 
En de ontfermende dood 
van zelve aen al 't jammer een eind maekt! 
Schande! o schande!.... En zie 
ze daer zitten, die knikkende grijzen, 
Die verwilderde kleinen! 
hoe allen met angstige schuwheid 
Om zich staren! - Want ja! 
wie hunner, die vroeger het goed had, 
Weet of hij dit mael niet 
een beul in handen kan vallen? 
Wie, die een beul heeft behoord, 
of de zelfde niet weder hem inveilt?.... 
En die pachters! hoe elk 
den besteedling, in welken hij zin heeft, 

{==110==} {>>pagina-aanduiding<<}

Keert, en draeit, en betast, 
- als de slagter het vee dat ter markt komt! - 
Zie maer, rond d' oude, die thans 
aen de beurt is! hoe, menige bieder 
Heimlijk berekent, wat baet 
dit wankelend menschelijk werktuig 
Nog opleveren kan, 
als men dagelijks enkel er in steekt, 
Wat zoo 'n werktuig vraegt 
om niet daedlijk in duigen te storten!... 
O, natuer! natuer! 
voor wie ik zoo even daer buiten 
Heb in verrukking geknield; 
gij schoone, gij milde, die eeuwig 
Liefde ons predikt, waerom, 
waerom toch stichten de menschen, 
Juist waer ge krachtigst uw stem 
laet hooren, zoo 'n bittere ellende?’ 
 
Dus was 't somber gepeins, 
dat des Kunstenaers ziele vervulde, 
Wijl hij van onder de schouw 
de verpachting allengs zag haer gang gaen. 

{==111==} {>>pagina-aanduiding<<}

En, in woorden had hij 
wellicht zijne innige ontroering 
Lucht gegeven, zoo daer 
niets anders hem tijdig verstrooid had. 
 
Naest hem stond, met den rug 
naer 't vuer, een deftige pachter, 
Smaeklijk den krinklenden rook, 
uit zijn pijp met zilveren dopje, 
Vóor zich blazende, of soms 
met een teug uit zijn pint zich ververschend. 
Lang reeds had hij daer zoo 
onverschillig en spraekloos staen kijken, 
Toen er een kind, een meisje, 
dat rond de acht jaren kon oud zijn, 
't Kroezelig kopje, gehuld 
in een lichtroos koofken, in huis stak, 
Rondzag, en dan schuw 
voortsluipend tot neven den pachter, 
Zwijgend heur handekens in 
zijn breede en eeltige vuist schoof, 
Wijl hem tevens heur groot 
blauw oog droef-smeekend aenschouwde. 

{==112==} {>>pagina-aanduiding<<}

‘Liva, wat doet gij hier?’ 
werd haer wreevlig gevraegd. En het kind nu 
Snikkend met de armkens den hals 
van den man omstrenglend: ‘O vader! 
Pacht klein Wardje nog eens 
op nieuw! beproef het een jaer nog! 
Zie toch hoe eendig daer ginds 
't arm jongsken u zit te bekijken! 
Och! hij zag ons zoo geerne! 
hij zal er van treuren en sterven.... 
En ik ook zal treuren 
en sterven, als Wardjen eweg moet! 
Want wie zal er met mij 
dan spelen? wie zal er mij kransjes 
Vlechten, en biezen korfkens, 
en vogelen zoeken?... och, vader! 
Vader! pacht hem nog eens! 
hij zal....’ Maer zich ruw uit de omarming 
Van 't hertstogtelijk kind 
losmakende, beet heur de vader 
Kort en bestraffende toe: 
‘Gij weet wat ik zegde te middag! 

{==113==} {>>pagina-aanduiding<<}

'k Heb drij jaren geduld 
met dien bengel gehad: - het is uit nu! 
Gaf hem mij 't Armenbestuer 
voor niet, 'k en wou hem niet langer! 
Dat is mijn woord! - en gij, 
naer huis nu!’ - En, daer hij bemerkte, 
Dat hem een vreemdeling zat 
met fronsend gelaet te beluistren: 
‘Ja, - zoo rigtte hij 't woord 
op eens tot dezen, - uw Heerschap 
Denkt bij zich zelven, ik zie 't, 
wat beer is die pachter van Hoof toch! 
En nogtans, ik en doe; 
zulks kan heel 't dorp u getuigen! 
Maer die jongen! - Mijnheer, 
zie! 'k heb, drij jaer nu geleden, 
Uit meêdoogen, omdat hij, 
ge weet met de Ziekte, zijne ouders 
Beiden in de eigenste weke 
verloor, in pacht hem genomen, 
Denkend hij zou mij als 
koewachter toch immer van dienst zijn. 
Ja maer, 'k geef u te raên, 
hoe dikwijls ik sedert de boete 

{==114==} {>>pagina-aanduiding<<}

Reeds heb verbeurd, omdat 
hij de beesten op 't erf van een ander 
Loopen liet: - want hij zit 
heel dagen te droomen; en, vindt hij 
Ergens een stuksken papier, 
krek! valt hij aen 't mannekens teeknen, 
Alles vergetend wat voor 
zijn dienst hem staet te verrigten! 
'k Wou dat ge eens zaegt hoe de stal, 
en de schuer, hoe alles ten onzent 
Vol is gekrabbeld van peerden, 
en koeijen, en vreemde figuren! 
O! 't is een wonderlijk kind, 
en - zie! juist gaen ze hem veilen! - 
Lijk hij daer staet, niet waer? 
't is in zijne oogen te lezen, 
Dat er iets insteekt? - maer, 
wat baet dit? om beesten te hoeden 
Deugt hij geen zier, en ik, 
waerachtig, ik heb er genoeg van! 
Hoort gij, Liva! - 'k zeg het 
nog eens - ik heb er genoeg van!’ 

{==115==} {>>pagina-aanduiding<<}

Doch reeds hoorde de Schilder 
niet meer naer 't praten des pachters; 
Gansch zijne aendacht was 
op 't arreme Wardje gevestigd, 
Dat men nu ook in 't midden 
der kamer op tafel geplaetst had. 
‘Ja, - dus mompelde hij, - 
dit is wel de wakkere zwartkop, 
Die, schier iederen dag, 
wanneer ik daer ginder aen 't werk zit, 
Uren aen een, van achter 
een struik mij ligt te bespieden! 
Zonderling jongsken! - zie! 
hoe diep reeds voelt hij de smerte!’ 
 
Doodsbleek was inderdaed 
nu 't kind; zijn lippekens beefden; 
En, wie daer ook in 't rond 
hem bekeek of betastte, zijne oogen 
Roerloos, traenloos, flonkrend 
van hoop en te gader van wanhoop, 
Zagen niet anders dan 't stil - 
voortweenende meisje en heur vader. 

{==116==} {>>pagina-aanduiding<<}

Doch de Armmeester had reeds 
met slepende stemme de veiling 
Aengevangen: ‘'k heb dus 
voor twintig gulden 'nen pachter!’ 
Riep hij; ‘twintig gulden! - 
wie neemt er den jongen voor minder? 
Achttien; - zestien; - veertien; - 
wie nog? wie minder dan veertien? 
Twaelf! - Toe, pachter van Hoof! 
't is de som van den vorigen jare! 
Zet ge geen tientje? de knaep 
is grooter en sterker geworden.’ 
En de bestedeling stak, 
bij dit woord, de gevouwene handjes 
Smeekend den boer te gemoet; 
en uit Liva's benepenen gorgel 
Brak nog een pijnlijke snik; - 
maer van Hoof gaf tale noch teeken. 
‘Twaelf is dan het gebod!’ 
zoo nam de uitroeper het woord weêr; 
‘Biedt er nog iemand zich aen 
om den knaep voor minder te pachten? 

{==117==} {>>pagina-aanduiding<<}

Niemand minder? niemànd?’ - 
en 't ‘geluk er meê!’ ging hem ontvallen, 
Toen er een heldere basstem 
sprak: ‘ik neme voor niet hem!’ 
 
Groot was alom de verbazing, 
en allen nu gaepten den Schilder 
Stom en twijfelend aen; 
want 't was hij die dat woord had gesproken. 
Sommigen lispten elkaer, 
pinkoogend, in de oor dat het jok was; 
Anderen juichten; en, wijl 
de Armmeester bedremmeld tot hem trad, 
Om te vernemen of hij 
wel in ernst dit gebod had gegeven, 
Waren Liva en Wardjen 
elkaêr in de armen gevlogen, 
Huilende en snakkende, och arme! 
om herten van steen te bewegen. 
Doch, met een vriendelijk lachje 
op 't anders zoo statige wezen, 
Trok nu de Kunstenaer Wardje 
tot zich; en, de lokken hem streelend, 

{==118==} {>>pagina-aanduiding<<}

Fluisterde hij hem toe: 
‘Hou op van weenen, mijn jongen! 
Morgen neem ik u meê 
naer stad, om u schildren te leeren!’ 
 
Stokstijf bleef bij dit woord 
een wijle de kleine. - Toen kleurde 
't Bloed zijn wangen op nieuw; 
hij vestte zijn gitzwarte oogen 
Diep-navorschend in die 
van den Schilder; en, plotselings Liva 
Nog eens sprakeloos en 
hertstogtelijk tegen zijn boezem 
Drukkende, - lei hij bedaerd 
en met wondere fierheid zijn handje 
In des Kunstenaers hand, 
en volgde hem buiten de kamer. 





{==119==} {>>pagina-aanduiding<<}

III.

    
{== afbeelding 
	
==} {>>afbeelding<<}
    

Wat toch is er van daeg 
in 't dorpken op handen? - de drijkleur 
Waeit van den toren, en wenkt 
al 't volk uit de buerte ter feeste! 
Van 't eene einde der laen, 
die de kuipe doorsnijdt, tot aen 't ander, 
Is 't een eindloos gewieg 
en gewemel van wimpels en vaentjes, 
Waer sneeuwwitte festoenen, 
bestikt met duizenden bloemen, 
Tusschen slingren van boom 
tot boom, zoo verre men zien kan. 
Hoeven en hutten, 't is al 
met kransen en meijen behangen; 
En praelbogen van spersieloof 
of donkere heibrem 
Breiden hun welfselen, hier 
en daer, trotsch over den heerweg. 
Altijd groeit het gewoel 
en gewriemel der mannen en vrouwen, 

{==120==} {>>pagina-aanduiding<<}

Die, in kermisgewaed, 
toe komen gestroomd uit den omtrek. 
De een blijft gapende staen, 
en ontcijfert een vers of een jaerschrift, 
Dat in 't bondige rood 
en zwart, of in ronkende rijmen, 
Van den Schilder vermeldt, 
die den prijs van Roomen behaelde, 
En van Dijck of Teniers, 
ja! licht eens Rubens op zij streeft; 
Anderen, de oog met de hand 
voor 't flikkren der zonne beschermend, 
Heffen zich op hun teenen 
te midden der menigte, en turen 
Of ze aen 't einde der dreef 
nog geene beweging ontwaren. 
 
Druk is 't geraes en gedrang 
in de Zwaen; en, wie er aen huis hoort 
Heeft er de handen vol 
met tappen en dienen; want ieder 
Die thans 't dorpken bezoekt, 
wil tevens de kamer beschouwen, 

{==121==} {>>pagina-aanduiding<<}

Waer 't zoo wonder geval, 
vóor dertien jaren gebeurd is. 
Doch, hoe dikwijls hem vrouw 
of kinders ook roepen, de huisbaes 
Hoort noch ziet: hij is gansch 
in 't versieren zijns gevels verslonden. 
Blazende en zweetende klimt 
hij neêr van de ladder, en zet zich 
Juist in postuer, om beneden 
de wieglende kroon te bewondren, 
Die hij, zonder eene eischael 
of een stadje te breken, 
Uitstak, - als daer van Hoof, 
klinkklaer in 't fluweel, op zijn gaffel, 
Aen komt drentlen, en hem 
blij-groetende klopt op den schouder. 
‘Braef zoo! braef! - dus bejegent 
hij luide en lachend den hospes; - 
Dat is weerd van de Zwaen, 
waer 't geluk van mijn Wardje begost is!... 
En nogtans, - zoo vervolgt 
hij, na de versiering een pooze 
Knikkend te hebben beschouwd, - 
als ge denkt, dat dit alles mijn werk is! 

{==122==} {>>pagina-aanduiding<<}

Ja! 'k zie 't jongsken, mij dunkt, 
daer binnen nog zitten, en smeekend 
Beide zijn handekens mij 
toesteken, om mogen te blijven.... 
Maer, ik wist wat ik deed! 
ik leerde den Schilder al spoedig 
Kennen wat kostbare gaef 
ons Heer in dien kleine gelegd had, 
En ik kikte noch mikte, 
totdat hij zelve hem pachtte. 
En nu - primus van Roomen! 
mijn veeknaep primus van Roomen!... 
Baes, zeg! weet ge wel, dat 
hij thans, voor jaren en jaren, 
Op 's Lands kosten mag reizen 
de weereld door tot aen Roomen, 
Waer hij den Paus zal zien, 
en de Heilige Kerk, en - bedenk toch! - 
Licht wordt gevraegd om het beeld 
van den Vader der Christnen te schildren? 
Primus van Roomen!... o kijk! 
ik zei nog daer straks tot ons Liva: 
Liva, zoo zei ik, gij hebt 
op school nu gelegen....’ Maer eensklaps 

{==123==} {>>pagina-aanduiding<<}

Stoort een joelend gejuich 
zijn praten: - de vlag op den toren 
Valt aen 't zwaeijen, de klokken 
aen 't luiden, en vijftig geweeren, 
Plots losknallende, doen 
al de echo's schallen in 't ronde. 
Op éen punt staen thans 
al de oogen gevestigd; de hoofden 
Heffen zich over elkaer, 
reikhalzende; en, voor een pooze, 
Galmt daerboven alleen 
't voortjubelend klokkengeklangel. 
Doch, als de sissende vlam, 
die, immer verbreedend, door 't heikruid 
Slingert, zoo loopt weldra, 
door de roerloos starende volksschaer, 
't Blijde en steeds aengroeijend 
gemompel: ‘daer zijn ze! daer zijn ze!’ 
Dat zich nu ook alras 
in eindeloos schateren oplost. 
 
Aen d' ingang van de laen, 
steeg tusschen 't gebladerte een stofwolk, 

{==124==} {>>pagina-aanduiding<<}

Weemlend als goud in de zon; 
en spoedig onthult ze voor de oogen 
Heel d' opdagenden stoet, 
die den Primus van Roomen naer 't dorp voert. 
‘Plaets! maekt plaets dan!’ zoo klinkt 
's Veldwachters bevel; - maer de menigt', 
Joelende en woelende, pakt 
steeds digter op een, en ontsluit zich 
Enkel als 't hoofd van den trein, 
aenrukkend, van zelf haer uiteen drijft. 
 
't Puik van de dorpsjeugd is 't, 
die, gedoscht in Brabandsche kielen, 
En met een fladderend lint 
om den stroohoed, overendweder 
Jagen en jakken op hun 
forsche en zwaer-trapplende peerden. 
Na hen stappen, geschaerd 
in geleedren, de Broeders der Gilde 
Van Sint Sebastiaen, 
met den Koning aen 't spits, en den Vaendrig, 
Die, schoon zeventig straks, 
nog immer met de eigenste vlugheid 

{==125==} {>>pagina-aanduiding<<}

Danst en flikkert, en 't vaen 
zich onder de beenen heromwipt, 
Telkens dat trommel en fluit 
't oud deuntje van 't Reusken doen schallen. 
Dan nog volgt er een rei 
van Meedekens, frissche gezigtjes, 
Allen in 't wit, met een korfje 
in de hand, waer ze bloemen uit strooijen; 
En ten laetste de koets 
met den jeugdigen Primus, gezeten 
Tusschen den grijzen Pastoor 
en den bloeijenden Burgemeester. 
 
En wat mag er althans 
in 't herte des jongelings omgaen? 
Wat al beelden, gedachten, 
gevoelens, verdringen er, beurtlings 
Blijde en treurig, elkaêr, 
als in 't beekje de wentlende golfjes! 
Bleek, schoon glansend van vreugd, 
is zijn hoog, zwartlokkige voorhoofd; 
En, al lachen zijne oogen, 
hun lach toch blikkert door tranen. 

{==126==} {>>pagina-aanduiding<<}

Dertien jaer is 't geleên, 
sinds hij, aen 's Vreemdelings zijde, 
Zorgloos 't dorpken verliet, 
alwaer hij verhakkeld en barvoets 
Rondzwierf, - hulplooze weeze, 
aen 't muschje gelijk, wien de sperwer, 
Vóor het nog zelve zijn aes 
kan zoeken, zijne oûkens ontroofd heeft. 
En, wat verandering sinds 
in zijn geest en zijn hert! wat herschepping! 
Maer, wat al arbeid ook! 
wat zwoegen bij dag en bij nachte! 
Thans, ja! won hij het loon, 
waervoor hij zoo moedig gekampt heeft; 
Thans is hij weerdig erkend 
om 't heiligdom binnen te treden, 
Waer hem de hand van de Kunst 
de geheimen der Schoonheid ontsluijert! 
Thans is hij Schilder! - Maer och! 
hoe dikwijls zonk hem 't vertwijflend 
Hoofd niet neêr op de borst, 
bij 't koortsig en magteloos poogen, 
Om 't helstralende beeld, 
dat hij voelde in zijn binnenste leven, 

{==127==} {>>pagina-aanduiding<<}

Op 't weêrbarstige doek 
aen lijnen en kleuren te kluistren! 
Och! hoe dikwijls rees, 
in die donkere stonden van wanhoop, 
't Dorpken niet op voor zijn ziel, 
van tintlende frischheid omtooverd, 
En hem verwijtend: waerom, 
gij dwaze, waerom mij verlaten? 
'k Hadde u onwetendheid, ja! 
licht armoê geschonken; maer tevens 
Eenvoud en vreê des gemoeds: 
gij hadt van den kelk der begeestring 
Nimmer geproefd, maer dien 
der ontgoocheling ook niet geledigd! 
En nu treedt hij 't binnen, 
getooid met den lauwer des kunstnaers! 
Nu juicht iedere boom, 
elk huis, als 't ware, hem tegen!... 
En zie! alles is hier 
nog juist lijk toen hij er wegtrok! 
Juist zoo als hij het sinds 
in alle zijn droomen terugzag. 
't Kerksken, alwaer hij zoo droef 
en zoo ernstig zijn ‘Onze Vader’ 

{==128==} {>>pagina-aanduiding<<}

Opzei; 't klokkengelui, 
dat thans door de lucht zijn triomf zingt, 
En waernaer hij zoo vaek, 
vreemd-mijmrend, daer ginds zat te luistren; 
Iedere stam van de dreef, 
elk paeltje bezijden den rijweg; 
't Nietigste ding, dat hij nooit 
bij zijn wete aendachtig beschouwde; 
Alles, zoo waent hij, komt 
al lachend hem tegengesprongen, 
En, bij iederen zwaei 
van het wiel, is 't een nieuwe verrassing! 
 
En, terwijl in zijn hert 
aldus het herdenken aen vroeger 
Met de aendoening van heden 
tot zalige ontroering te saem smelt, 
Voert hem allengskens de stoet 
naer de hoeve des Burgemeesters, 
Waer hem de eerwijn wacht, 
en een stevige kerremismaeltijd. 

{==129==} {>>pagina-aanduiding<<}

't Is in 't ronde, van onder 
zijn voeten tot tegen de huizen, 
Maer éen hoofdengegolf, 
éen zwaeijen van hoeden en doeken, 
Eén aenhoudend getier, 
voortwentelend nevens zijn zijde, 
Tusschen hetwelk nu hier, 
dan ginder het schot van een roer knalt. 
 
En - hoezeer hen de tijd 
ook hebbe veranderd - daer zijn er 
Velen nog, die hij herkent 
in 't gewriemel der menigte, en toeknikt, 
Ja, zelfs groet bij den naem; - 
en zie! zoo dikwijls dit voorvalt, 
Schatert en stijgt het gejubel 
zoo luid en zoo dol in de hoogte, 
Dat hij, al lachend, hen zelf 
met de hand tot bedaren moet wenken. 
 
Slechts éene is er, een meisje, 
die juicht noch wuift met den zakdoek. 

{==130==} {>>pagina-aanduiding<<}

Achter al de anderen staet ze, 
beschaemd zich telkens verbergend, 
Dat hij naer heuren kant 
zijn hoofd maer halvelings omwendt, 
En, met heur groot blauw oog, 
toch hoopvol tusschen de koppen 
Glurende, of hij ook haer 
niet zou herkennen en groeten.... 
 
't Moedig gespan, dat hem voert, 
neemt vlak voor haer voeten zijn omzwaei, 
En houdt stil bij de poort 
van des dorpvoogds prachtige hoeve. 
't Drijtal klimt uit de koets; 
stapt, onder een laetsten triomfboog, 
't Voorhof over, en is in 't huis, 
waer 't verbeid wordt, verdwenen. 
 
En, wijl 't juichen rond haer 
steeds voortduert, wendt zich de maged 
Plotselings om, en slaet 
een pad in tusschen het schaerhout, 

{==131==} {>>pagina-aanduiding<<}

Heimelijk zich een traen 
met den voorschoot wisschend van de oogen. 




IV.

    
{== afbeelding 
	
==} {>>afbeelding<<}
    

Lang reeds duerde het mael; 
en Edward - lijk ze nu allen 
't Wardje van eertijds noemden - 
had aen de ontelbare schotels 
Eere gedaen wat hij kon, 
bij ieder tot eten gekwollen, 
Eerst door den gastheer, voorts 
door zijn vrouw, en ten slotte door beider 
Poezlige dochter, die 't al 
dan nog kruidde met loddrige lonkjes. 
Reeds had de Koster en Onderwijzer 
plegtstatig zijn ‘Lofdicht’ 
Voorgedragen, waerin 
de Olympus en Phoebus-Apollo 
Vreemd met Rubens en 
Quinten Massys en den Primus van Roomen 

{==132==} {>>pagina-aanduiding<<}

Spartelden onder elkaer 
op touterende alexandrijnen, 
Van 's mans eigene hand, 
net of 't gegraveerd was, geschreven 
Op een folio-blad, 
omslingerd van trekken en krullen, 
Euglen, en papegaeijen, 
en alle figuren verbeeldend. 
Reeds was menige bol, 
ongewoon aen den zoeten pastoorswijn 
(Echte jaer-elver, hun mild 
uit den hospes zijn kelder geschonken), 
Meer dan 't paste verhit; 
en het vrolijk gepraet was allengskens 
Overgegaen tot geraes, 
dat in twist zelfs dreigde te ontaerden. 
Trouwens een gast had, dom 
of berekend, gevraegd aen zijn buerman, 
Waerom pachter van Hoof 
niet mede ter feeste genood werd; 
En toen de andre hem stil 
herinnerde, dat, bij de kiezing, 
Vóor drij maenden, van Hoof 
zich tegen den Burgemeester 

{==133==} {>>pagina-aanduiding<<}

Op den rang had gezet, 
riep de eerste, op de tafel een vuistslag 
Gevend, dat al het gescherf 
er van opsprong: ‘Kan men dat schelen? 
'k Zeg ik, dat men van Hoof 
had moeten verzoeken, dat zeg ik!’ 
En, bij dit woord, was de anders 
zoo stemmige hospes, verschriklijk, 
Opgevlogen; en al 
de genooden er tusschen: de een tegen, 
De andere voor, en de meeste 
om 't geschil met een dronk te beslechten. 
 
En de verbijsterde held 
van den dag, die al lange ter zijde 
Zat naer de venster te zien, 
waer 't getintel der dalende zonne 
Toch zoo vriendelijk speelde 
om een weemlenden rank van den wijngaerd, 
Nam die verwarring te baet, 
om zachtjes de kamer te ontsluipen, 
En zich 't blakende hoofd 
voor een wijle in de lucht te verfrisschen. 

{==134==} {>>pagina-aanduiding<<}

Och! wat deed het hem goed, 
na zoo veel woelige ontroering, 
Eindelijk zich toch eens 
in den hof alleen te gevoelen! 
Gansch door't verkwikkend genot 
van stilte en koelte vermeesterd, 
Trad hij gedachtloos daerheen, 
in de lijnregt-loopende wegen; 
Nu eens blijvende staen 
hij den zonnewijzer in 't midden, 
Dan bij de bloemen, die kool- 
en ajuinbed lieflijk bezoomden, 
Of, met droomenden blik, 
d' omtrek der fantastische vogels 
Volgend, waerin op de hoeken 
der hagen de palm was versneden. 
 
Doch, hier kon men nog steeds 
van binnen hem merken; en daerom 
Sloop hij den vijver langs, 
dwars door het plantsoen naer den boomgaerd. 

{==135==} {>>pagina-aanduiding<<}

En thans aêmde hij vrij, 
thans kwam hij eerst regt tot zich zelven. 
 
Ja! dit waren ze wel, 
de oude appelaers, grillig en knoestig, 
Onder hun blozende vracht 
tot laeg hij de aerde zich buigend! 
Immer de zelfde, waer hij 
zoo vaek - vermetel de hofgracht 
Overgewipt, - met kluppels 
en kluiten had onder gesmeten! 
En, als om de begoochling 
geheel te volmaken, daer stond nog, 
Juist zoo als toen, aen heur tuijer, 
een geit in 't lommer te grazen, 
Nevens een veulen, dat schuw 
en dartel er overendweêr sprong. 
 
Roerloos bleef hij een wijl 
bij dien aenblik en dit herdenken. 
Dan, omzigtig de klink 
van 't achterpoortje des boomgaerds 

{==136==} {>>pagina-aanduiding<<}

Lichtende, trad hij over 
den vlonder, en staerde het veld in. 
 
En daer breidde zich voor 
zijne oogen nu gansch het tooneel uit, 
Waer hij iedere vreugd 
van zijn donkere kindsheid gesmaekt had. 
O! wat vloeide er een stroom 
van herinnring hem tegen! - Het was of 
Daer in zijn binnenst op eens 
een hof vol geurige bloemen 
Oplook! 't Ritslen van 't loof, 
't zacht sjirpen van krekels en vogels, 
't Avondkoeltje, zoo frisch 
zijn lokken omsuizlend, het lispte 
Alles hem toe: zeg, weet ge 
nog dit, en herinnert ge u dat nog? 
Duizelig stond hij, gelijk 
een droomende; en beide zijne armen 
Naer 't goudglanzig en dommlend 
verschiet uitstrekkende, sprak hij, 
Met een stemme, waer gansch 
zijn ziel in sidderde: ‘Liva!’ 

{==137==} {>>pagina-aanduiding<<}

Liva! - en over den weg, 
zoo vaek aen heur zijde betreden, 
Wen hij de koeijen, daer ginds, 
naer de wei of weder naer huis dreef, 
Dwaelde hij thans, zich zelven 
en wie hem mogt wachten vergeten, 
Nu eens lachende, en dan 
weêr een traen zich vagende uit de oogen. 
Liva! - en 't lokte hem links 
en regts al wat hij ontmoette, 
Heimelijk uit om blijven 
te staen, en aen Liva te mijmren. 
Hier, op den wegkant, was 't 
een oude, afhangende braemstruik, 
Die, zoo hij waende, hem noodde 
om nog eens van de vruchten te proeven, 
Waer heur lippekens toen 
zoo vaek meê waren gebloedvlekt; 
Verder knikte er een boom 
hem tegen, als wilde hij zeggen: 
Zoudt ge om een nestje voor haer 
in mijn wiegelend sop u nog wagen? 

{==138==} {>>pagina-aanduiding<<}

Of wel 't heestergewas, 
waer hij doortrok, suizelde zacht hem 
Iets van een voorschoot vol 
aerdbezen en nootjes in de ooren. 
Doch, hoe betooverend al 
wat hij zag, bij iedere schrede, 
Hem ook wenkte om bij deze 
of gene herinnring te toeven, 
Altijd spoedde hij voort, 
of een geest hem onzigtbaer vooruitdreef. 
 
En, ten leste, daer lag ze 
voor hem, daer lag ze, zijn weide! 
Hier, door den heuvel beschut, 
met zijn treurig-suizende dennen; 
Daer, in de doolaeg zacht- 
uitloopende tusschen het schaerhout. 
En nog juist lijk op de uer, 
dat hij huiswaerts trok met de koeijen, 
Spreidde zij, zat van gloed 
en van goudglans, 't vochtige dauwwaes 
Over haer bloemekens uit, 
die hunne oogskens tot sluimeren loken. 

{==139==} {>>pagina-aanduiding<<}

Wonderlijk klopte hem 't hert; 
en, de kronkeling volgend der beke, 
Vroeg hij zich zelven: ‘Zou ginds 
nog altoos 't waggelend brugsken 
Onder de linde bestaen, 
en de bank om de knobblige wortels, 
Waer wij zoo menigen dag 
in schuldeloos kuizelen sleten? 
Daer, ja, daer wil ik rusten, 
en weêr in 't verleden mij droomen!’ 
En, door 't elzen gewas, 
waer 't liefelijk plekje als in wegschool, 
Drong hij vooruit, en - 
droomde hij, God! - of stond hij voor Liva?... 
 
't Was wel zij, in der daed! 
wel zij, die, met d' arm op de leuning 
Rustend van 't bruggesken, stond 
en droomende staerde in het water. 
't Was zijn Liva wel, ja! 
van vroeger; hij hadde ze daedlijk 
Midden van duizend herkend: 
en toch - hoe was ze veranderd! 

{==140==} {>>pagina-aanduiding<<}

Hoe was de schraelheid des kinds 
ontwikkeld tot poezlige rondheid! 
Welk een bevallige schroom, 
en wat zedige zwier in die houding! 
Wat al betoovring, wat 
harmonij van frischheid en schoonheid, 
Spelende om iederen trek 
des gelaets, en als licht het omstralend! 
 
O! zoo vaek had hij zich 
in droomen dees heuglijke ontmoeting 
Voorgespiegeld: zoo vaek 
in gedachte zijn kus op heur kaken 
Luid doen klappren, en haer 
aen 't herte gedrukt, en zijne oogen 
Zalig gespiegeld in heur 
zoo vranke en zoo vrolijke kijkers! - 
En, nu hij daer voor zich, 
in steê van de dartele speelnoot, 
Deze zoo ernstige maegd 
aenschouwde, die - God! hoe bekoorlijk! - 
Blozende vóor zich blikte, 
en in vrouwlijke schuwheid als wegdook; 

{==141==} {>>pagina-aanduiding<<}

Nu was op eens al wat hij 
zoo dikwijls besloot haer te zeggen, 
Hem als geroofd van de tong; 
en, al heviger kleurend dan 't meisje, 
Stond hij, zoo wel als zij, 
een pooze bedremmeld en zwijgend. 
 
Dan, met geweld van den dwang 
dier verrukkelijk-zoete beschaemdheid 
Zich losmakende, sprak hij 
met tranengetril in de stemme: 
‘'t Was, ja hier! 't was hier, 
dat ik Liva weder moest vinden! 
Op dees plekje, dat gansch 
met haer beeld in mijn binnenst vergroeid is! 
Hier, waer geen blad, geen grasje 
verroert, dat heur naem mij niet toezingt!.... 
O! wat was nog mijn hand 
onervaren in d' arbeid, wanneer ik, 
Liva! reeds heimlijk uw beeld, 
met die linde, en die bank, en dit brugsken, 
Poogde op papier of doek 
uit mijn hert mij voor oogen te toovren! 

{==142==} {>>pagina-aanduiding<<}

En, hoe dikwijls werd niet 
die arbeid hernomen! hoe zalig 
Vloeide er bij wijlen een traen 
op 't palet, als 't mij weder gelukt was 
Om een trekje te meer 
aen dit beeld uit mijn herte te ontstelen!... 
Liva, want ja! in dit hert, 
heeft de jongling zoo trouw de gedachtnis 
Steeds van 't meisje bewaerd, 
dat alleen zich om 't knaepje bekreunde..... 
En gij, hebt ge soms ook 
't koewachterken u nog herinnerd, 
Liva?...’ En 't meisje, dat nu 
haer siddrende wimpers eerst opsloeg, 
Zag hem - met welk een blik! - 
in de oogen, en roerde de lippen; 
Doch, naer de leuning der brug 
plots 't hoofdje afwendende, borst zij 
Uit in tranen, die stil 
langs heur vingeren drupten in 't beekje. 
 
En, in vervoering de hand, 
waer zij 't weenend gelaet meê bedekt hield, 

{==143==} {>>pagina-aanduiding<<}

Grijpende, en met zijn kussen 
bedekkende, riep hij: ‘O! dwaes toch! 
Dwaes dat ik ben!... te vragen 
of Liva nog mijns wel herdacht heeft, 
Als ik haer op dees dag, 
en op dees plekje terugvind! 
Ja! gij ook, is het niet? 
gij ook kost d' arremen speelnoot 
Niet vergeten? gij ook 
zijt gelukkig hem weder te ontmoeten? 
Ja! laet ons eenmael nog, 
als kinderen, nevens elkander, 
Daer, op de eigenste bank....’ 
Doch angstvol blikte de maged 
Om zich henen; en: ‘Zie toch, 
Edward, - smeekte zij, - de avond 
Gaet haest vallen: mijn vader....’ 
En hij, als bragte dit woord hem 
Eensklaps licht in den geest: 
‘Uw vader, zegt gij, uw vader? 
Ja, dien moet ik de hand 
nog drukken, alvorens ik inslaep! 
Liva, mag ik tot hem 
u leiden?’ En blozende schoof nu 

{==144==} {>>pagina-aanduiding<<}

't Meisje de siddrende hand 
op den arm, dien de jongling haer aenbood; 
En daer stapten zij naest 
elkander de baen naer het dorp in! 




V.

    
{== afbeelding 
	
==} {>>afbeelding<<}
    

Heeft een toovenaer hier 
zijn roede gezwaeid, dat er alles 
Zóo is veranderd? - Wie zou 
nog de weide van vroeger herkennen, 
In den prachtigen hof, 
die daeronder voor de oogen zich uitbreid 
Enkel nog vloeit er het beekje 
door heen; en, boven al 't loover, 
Heft zich statig dé linde, 
als een alles-beheerschende erinnring. 
En hoe vriendelijk schouwt, 
van onder de donkere dennen, 
't Prettige landhuisje over 
dien tuin en 't verrukkelijk landschap! 

{==145==} {>>pagina-aanduiding<<}

Wie is de lievling des lots, 
die hier zijn dagen mag slijten? 
Zou het misschien?.... Doch zie! 
daer nadert een koets in de dreve, 
Aen weêrskanten omstuwd 
van de dorpsjeugd, die, met de klompen 
In de hand, voortstuift 
wat ze kan, om de dravers te volgen. 
Zie! hoe 't tusschen den zwerm 
uit het rijtuig suikeren bollen 
Hagelt! en hoe ze er, in 't zand 
neêrbuitlend, om grielen en grabblen! 
Hoor! hoe het rondom schalt 
en schatert: ‘de doopeling leve!’ 
Want 't is 't zoontje van 't Hof, 
dat de koetse te kersten gevoerd heeft. 
 
Daer staen reeds op de pui 
van het huis de genooden ter doopfeest, 
Die 't aenrollend gerij 
met handen en lachjes begroeten. 

{==146==} {>>pagina-aanduiding<<}

Edward - 't glanst hem uit de oogen: 
‘ik ben de gelukkige vader!’ - 
Wipt van de trede en biedt 
zijn hand aen den Peter van 't kindje, 
D' ouden meester, die eens 
als besteedling des Armen hem pachtte, 
Om hem als Kunstnaer, gevierd 
en beroemd, doen weder te keeren! 
Dan nog werkt zich de Meter 
- des dorpvoogds wagglende weêrhelft - 
't Rijtuig uit, en na die 
komt eindlijk de baker, die 't kind draegt. 
 
Vol is beneden nu 't huis 
van vrolijk gewawel. Doch Edward, 
Heimlijk den trap op gesneld, 
ontneemt aen de baker het kindje; 
En, met dien duerbaren last, 
tot het leger geslopen der kraemvrouw, 
Legt hij het haer aen de borst, 
en fluistert: ‘hier breng ik uw zoon weêr, 

{==147==} {>>pagina-aanduiding<<}

Liva!...’ en snikt, en stort, 
als 't ware, geheel zijn herte 
Uit in een stroom van kussen 
en tranen op 't kind en de moeder. 
 
Haest komt pachter van Hoof 
nogtans met de boodschap hem stooren, 
Dat de genooden op hem 
alleen nog zitten te wachten. 
En, al knorrende van 
‘nog altijd de eigenste losbol,’ 
Kan hij zelve zich niet 
weêrhouden ‘die wolk van 'nen jongen,’ 
Lijk hij zijn kleinzoon noemt, 
toch even een zoentje te geven, 
En eens op de armen te troetlen, 
met echt-grootvaderlijk' hoogmoed. 
Dan, ten leste, gewekt 
door 't blijde geruisch van beneden, 
Rukken zij beiden zich los 
uit dien hemel van zoete betoovring, 

{==148==} {>>pagina-aanduiding<<}

En verschijnen, ontroerd, 
op elkander geleund, in de feestzael, 
Waer het nu t' allen kant, 
bij 't heffen der glazen, hun toeklinkt: 
‘Groeije en bloeije het zaed 
van Edward en Liva voor eeuwig!’ 




{==149==} {>>pagina-aanduiding<<}

INHOUD.
op krukken. Alex. Ver Huell toegewijd	Blz. 1.
de blinde	Blz. 14.
het broêrken	Blz. 23.
antwerpen, bij het vertrek van conscience	Blz. 26.
de geest. (vrij naer victor hugo)	Blz. 35.
de arme grootvader	Blz. 43.
zijn zwanenzang	Blz. 49.
lijkkrans voor tollens	Blz. 59.
sint niklaes	Blz. 66.
aen hendrika	Blz. 72.
kaetje bij de koei	Blz. 75.
tante geertruid	Blz. 80.
blik door eene venster	Blz. 88.
de bestedeling	Blz. 98.


{==150==} {>>pagina-aanduiding<<}







