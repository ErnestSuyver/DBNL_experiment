
   
        
           
               Een aardig prentenboek met leerzame vertellingen, naar het beroemde Hoogduitsche kinderwerk 'Der Struwwelpeter' voor Nederlandsche jongens en meisjes bewerkt
               Heinrich Hoffmann
               W.P. Razoux
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van een herdruk van Een aardig prentenboek met leerzame vertellingen, naar het beroemde Hoogduitsche kinderwerk 'Der Struwwelpeter' voor Nederlandsche jongens en meisjes bewerkt van Heinrich Hoffmann, in een vertaling van W.P. Razoux, welke wordt geschat tussen 1860-1870. De eerste druk dateert uit 1848.
               
               
                   
                       p. 4, 5: deze pagina's ontbreken in het origineel.
                   
               
           
           
           
               
                   
                   2
                   
                   
               
           
           
               hoff049aard03_01
               DBNL-TEI 1
               
                   2011 dbnl
               
           
           
               
           
           
               
                   
                   scans Koninklijke Bibliotheek Den Haag, exemplaar Gemeentebibliotheek Rotterdam
               
               Heinrich Hoffmann, Een aardig prentenboek met leerzame vertellingen, naar het beroemde Hoogduitsche kinderwerk 'Der Struwwelpeter' voor Nederlandsche jongens en meisjes bewerkt (vert. W.P. Razoux). H.A.M. Roelants, Schiedam 1860-1870
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Een aardig prentenboek met leerzame vertellingen, naar het beroemde Hoogduitsche kinderwerk 'Der Struwwelpeter' voor Nederlandsche jongens en meisjes bewerkt
               Heinrich Hoffmann
               W.P. Razoux
               
               
                   
                   
               
           
           
           
               
               
           
           
           
           
       
       
           
               Een aardig prentenboek met leerzame vertellingen, naar het beroemde Hoogduitsche kinderwerk 'Der Struwwelpeter' voor Nederlandsche jongens en meisjes bewerkt
               Heinrich Hoffmann
               W.P. Razoux
               
               
                   
                   
               
           
           
           
               
               
           
           
           
           
       
       
           
               2011-01-24
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Heinrich Hoffmann, Een aardig prentenboek met leerzame vertellingen, naar het beroemde Hoogduitsche kinderwerk 'Der Struwwelpeter' voor Nederlandsche jongens en meisjes bewerkt (vert. W.P. Razoux). H.A.M. Roelants, Schiedam 1860-1870
 
Zie: https://www.dbnl.org/tekst/hoff049aard03_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==1==} {>>pagina-aanduiding<<}

EEN AARDIG
PRENTENBOEK
MET LEERZAME VERTELLINGEN,
NAAR HET BEROEMDE HOOGDUITSCHE KINDERWERK
‘DER STRUWWELPETER.’
VOOR NEDERLANDSCHE JONGENS EN MEISJES BEWERKT
DOOR
W.P. RAZOUX.
‘Vermaakt er U meê.’
VAN ALPHEN.


{== afbeelding 
	
==} {>>afbeelding<<}
    


SCHIEDAM,
H.A.M. ROELANTS.



{==t.o. 3==} {>>pagina-aanduiding<<}

De Geschiedenis van den wreeden Jan.



{== afbeelding 
	
==} {>>afbeelding<<}
    




{== afbeelding 
	
==} {>>afbeelding<<}
    




{== afbeelding 
	
==} {>>afbeelding<<}
    


{==3==} {>>pagina-aanduiding<<}


De wreede Jan, - de wreede Jan, 
Dat was een regte dolleman. - 
Ving hij een vlieg, die slechte guit, 
Dan trok hij haar de vleugels uit; 
Zijn speelgoed sloeg hij kort en klein; 
Geen' kat kon veilig bij hem zijn; 
En hoort eens aan, hoe stout was Jan! 
Hij sloeg zijn lieve zus Marian. 



{==6==} {>>pagina-aanduiding<<}


Bij zek're pomp stond eens een hond, 
Die water slurpte met zijn mond; 
Daar kwam de wreede Jan weêr aan, 
Om met zijn zweep Fidel te slaan. 
Die arme hond die jankte zeer; 
Maar Jan, die sloeg hem telkens weer, 
En schopte 't beest wel twintig keer. 
Hap! - greep hij Jantjes kleinen voet, 
En beet er in tot op het bloed; 
Jan gilde 't uit van pijn en schrik, 
En schreide beî zijn oogen dik. 

{==t.o. 6==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==t.o. 7==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==7==} {>>pagina-aanduiding<<}

Toen leî men Jan in 't bed ter neêr, 
Zijn voet deed hem geweldig zeer; - 
De dokter gaf hem, voor zijn pijn, 
Een flesch vol bitt're medicijn. 
Terwijl de slimme hond nu zag 
Dat Jantje nog te slapen lag, 
Zoo nam hij aanstonds flesch en taart, 
En at en dronk regt naar den aard. 





{==8==} {>>pagina-aanduiding<<}

De Geschiedenis van de zwarte Jongens.


Een moriaan, zoo zwart als roet, 
Ging eenmaal wand'len zonder hoed; 
De zon, die scheen hem op zijn bol, 
Daarom nam hij een parasol. 
Daar kwam ook Frits naar dezen kant, 
En hield een vlagje in de hand; 
Toen kwam de kleine Jan ter steê, 
Die bragt een lekk're kraak'ling meê; 
En eind'lijk kwam de kleine Klaas, 
Dat was een regte hoepelbaas. 
Het drietal jongens lachte luid 
Het hoedenlooze moortje uit, 
En spotte met zijn zwarte huid. 
 
Daar kwam de groote Niklaas aan, 
Die had een inktpot voor zich staan, 
Zoo groot, ja grooter dan de maan. 
Hij sprak: ‘komt kind'ren, hoort mij aan, 
En laat dien moor met vrede gaan! 
Het is zijn schuld toch waardlijk niet, 
Dat hij zoo zwart als steenkool ziet.’ 
Maar kleine Frits en Jan en Klaas, 
Die hoorden niet naar Nikolaas; 
De jongens spotten lustig door 
Met onzen armen zwarten moor. 

{==t.o. 8==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==t.o. 9==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==9==} {>>pagina-aanduiding<<}

Toen werd de groote Niklaas kwaad; 
Gij kunt het zien op deze plaat; 
Hij pakte fluks de jongens op, 
In de inktpot neêr, in 't zwarte sop. 
Eerst hoepel - Klaas, toen kraak'ling-Jan, 
En eind'lijk ook de vlaggeman; 
Die stelde vrees'lijk zich te weêr, 
En riep om hulp wel twintig keer. 
Maar toch moest Frits, de schreeuwersbaas, 
Ook in den pot van Nikolaas. 
 
Hier gaan ze, zwarter nog dan roet, 
En dan het moortje zonder hoed. 
In 't zonlicht stapt de brave moor 
De zwart-geverwde knapen voor. 
't Was enkel door hun stout gespot, 
Dat zij geraakten in den pot; 
Dus, lieve Kind'ren! spot toch niet, 
Als gij iets vreemds aan and'ren ziet. 





{==10==} {>>pagina-aanduiding<<}

De Geschiedenis van den wilden Jager.


Eens trok de wilde jagersman 
Zijn grasgroen jagersrokje an, 
Nam zijn geweer en ook zijn tasch, 
En deed voor de oogen 't brille-glas. 
Toen zocht hij in de velden rond, 
Of hij daar niet een haasje vond; - 
Maar 't haasje schuilde in 't groene kruid 
En lachte stil den jager uit. 
Doch eind'lijk werd de zon zoo heet, 
De jager was zoo nat van 't zweet; 
Hij vleide zich in 't lommer neêr, 
En op den grond lag hij 't geweer. 
Nu had de jager 't naar zijn zin, 
En daarom sliep hij spoedig in; 
Dat zag de haas, - die slimme guit, 
Die kroop toen zachtkens uit het kruid, 
Hij nam 't geweer weg en den bril 
En hield zich als een muis zoo stil. 

{==t.o. 10==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==t.o. 11==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==11==} {>>pagina-aanduiding<<}

Fluks had het haasje, voor de pret, 
Den bril zich op den neus gezet, 
En leî 't geweer, welk stout bestaan! 
Manmoedig op den jager aan. 
Wat was die arme man bevreesd! 
Nog nooit was hij zoo bang geweest; 
Hij nam de vlugt, en riep: ‘Och! Och! 
Mijn lieve menschen, helpt mij toch!’ 
De jager liep door 't groene gras, 
Totdat hij bij zijn woning was; - 
Daar sprong de man, met pak en zak, 
Voorover in den regenbak. 
't Was juist bij tijds, want eensklaps: - ‘paf! -’ 
Daar schoot de haas zijn snaphaan af. 
Voor 't venster zat de jagersvrouw, 
Die juist haar koffij drinken zou; 
Maar toen de haas had losgebrand, 
Schoot hij haar 't kopje uit de hand; 
En ziet! - vlak bij den regenbak, 
Daar zat in 't gras, op zijn gemak, 
Het zoontje van den grooten haas; - 
Dien armen, kleinen springersbaas 
Werd al het heete koffijnat, 
Pardoes! - op kop en neus gespat. 
Hij gaf een gil, - zijn pijn was groot, - 
En 's avonds was het haasje dood. 





{==12==} {>>pagina-aanduiding<<}

De Geschiedenis van Soep-Hein.


Hein was gezond gelijk een visch, - 
En dik en vet, - en rood en frisch; 
Hij had een hongerige maag, 
En elke spijs genoot hij graag; 
Maar eens smeet Hein zijn lepel neêr, 
En riep: ‘Ik lust die soep niet meer! 
Loop met die nare soep maar heen! 
Ik wil geen soep meer eten! Neen!’ 
 
Dit gaf zijn ouders veel verdriet, 
Maar ander eten kreeg hij niet; 
Zoodat hij reeds den tweeden dag 
Veel magerder en bleeker zag; - 
En weêr smeet Hein zijn lepel neêr, 
En riep: ‘Ik lust die soep niet meer! 
Loop met die nare soep maar heen! 
Ik wil geen soep meer eten! Neen!’ 
 
Den derden dag, o, lieve tijd! 
Toen zag hij geel van magerheid, 
Maar toch kreeg hij zijn soepbord weêr, 
En ziet, - hij smeet den lepel neêr, 
En riep ook voor den derden keer: 
‘Och, moeder! 'k lust die soep niet meer! 
Loop met die nare soep maar heen! 
Ik wil geen soep meer eten! Neen!’ 
 
De stijfkop was den vierden dag 
Zoo dun gelijk een spinnerag; 
Hij woog niet zwaarder dan een lood; 
En op den vijfden was hij - dood! 

{==t.o. 12==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 



    

{==t.o. 13==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 


{==13==} {>>pagina-aanduiding<<}

De Geschiedenis van den Duimzuiger.


Laatst zei zijn moeder tot Reinier: 
‘Ik moet eens uit, en gij blijft hier; 
Wees nu gehoorzaam, stil en zoet, 
Totdat ik straks u weêr ontmoet, 
Maar steek vooral uw duim niet weêr 
In uwen mond, gelijk weleer; 
Dan komt de kleêrenmaker hier, 
En knipt u met zijn schaar Reinier! 
Tot uwe welverdiende straf, 
Van elke hand het duimpje af.’ 
 
Naauw was de moeder 't hoekje rond, 
Of, - hap! - de duim ging in den mond. 

{==14==} {>>pagina-aanduiding<<}

Maar, ach! de deur wordt losgedaan, 
Daar komt de kleedermaker aan; - 
Hij zwaait zijn schaar, o, welk een schrik! 
Voor de oogen van het duimpje-lik; 
O, wee! daar gaat het knip en knap, 
En even als een wollenlap, 
Knipt hij Reiniertje, tot zijn straf, 
Van elke hand het duimpje af. 
 
En de arme moeder komt weêrom, 
Daar staat Reiniertje bleek en stom; 
Zijn handjes doen hem, ach! zoo zeer! 
Hij heeft geen enkel duimpje meer. 
Dus, kind'ren! hoedt u voor 't gevaar. 
Denkt aan die groote, scherpe schaar! 

{==t.o. 14==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

        

{==t.o. 15==} {>>pagina-aanduiding<<}



{== afbeelding 
	
==} {>>afbeelding<<}
    

 


{==15==} {>>pagina-aanduiding<<}

De allerdroevigste Geschiedenis met de Zwavelstokjes.


Paulientje bleef te huis, alleen, 
Naar Tante gingen de ouders heen! 
Zij was een kleine lagchebek 
En liep al zingend door 't vertrek; - 
Daar zag ze op eens een doosje staan, 
Met zwavelstokjes volgelaân: 
‘Ei!’ riep Paulien, ‘dat zou voor mijn 
Een regt pleizierig speelgoed zijn.’ 
En zoo gezegd, - en zoo gedaan, - 
Zij stak een zwavelstokje aan. 
 
En Pietje en Mietje, 't kattenpaar, 
Dat zag vermanend op tot haar; 
Zij dreigden 't meisje met den poot: 
‘Bedenk toch, dat Papa 't verbood! 
Mio! Miaauw! Mio! Miaauw! 
Och toe, Paulientje, laat dat gaauw!’ 

{==16==} {>>pagina-aanduiding<<}

Maar neen, toch gaat Paulientje voort, 
Omdat die vlam haar zoo bekoort, 
Die knist'rend heen en weder gaat, 
Gelijk gij 't zien kunt op deez' plaat. 
Wat had ze een pret, die lagchebek! 
Zij sprong van blijdschap door 't vertrek. 
 
En Pietje en Mietje, 't kattenpaar, 
Dat zag vermanend op tot haar; 
Zij dreigden 't meisje met den poot: 
‘Bedenk toch, dat Mama 't verbood! 
Mio! Miaauw! Mio! Miaauw! 
Toe, gooi het weg, Paulientje! gaauw!’ 

{==t.o. 16==} {>>pagina-aanduiding<<}



{== afbeelding 
	
==} {>>afbeelding<<}
    

 

{==t.o. 17==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==17==} {>>pagina-aanduiding<<}

O, schrik! haar kleêrtjes vatten vlam! 
Ach! dat ze ook aan dat doosje kwam! 
Daar brandt de hand reeds en het haar, 
En eind'lijk brandt zij heelegaar. 
 
En Pietje en Mietje schreiden, 
Zoo droevig met haar beiden: 
‘Komt hier! Ter hulp! och komt gezwind! 
Komt, ouders! Komt! Daar brandt uw kind! 
Miaauw! Mio! Miaauw! Mio!’ 
Och, Pietje en Mietje schreiden zoo. 
 
Verbrand is 't meisje heelegaar, 
Het arme kind! met huid en haar; 
Ze is tot een hoopje asch vergaan, 
Waar nog haar schoentjes nevens staan. 
 
En Pietje en Mietje schreiden, 
Zoo droevig met haar beiden: 
‘Mio! Miaauw! Mio! Miaauw! 
Och, dat zij 't ook niet laten wou! 
Wij minden haar zoo teeder, 
Nu zien wij haar niet weder.’ 





{==18==} {>>pagina-aanduiding<<}

De Geschiedenis van Philip, den Schommelaar.


Vader spreekt, op strengen toon, 
Tot zijn kleinen, wilden zoon: 
‘'k Hoop dat Philip nu eens stil 
Aan de tafel zitten wil!’ 
En zijn moeder fluistert zacht: 
‘Geef op 's vaders woorden acht! 
Doe ons heden geen verdriet!’ 
Maar de knaap gehoorzaamt niet; 
Hij holdert 
En boldert, 
Hij rommelt 
En schommelt, 
Met zijn stoel al heen en weêr: 
‘Philip! dat mishaagt mij zeer!’ 
Ziet eens, kind'ren! op deez' plaat, 
Hoe het Philip verder gaat: 
Door zijn schomm'len heen en weêr, 
Valt hij met den stoel ter neêr; 
En, bij 't achterover slaan, 
Grijpt hij angstig 't laken aan; 
Maar, wie heeft het ooit gezien? 
't Laken en de soep-terrien, 
Vorken, lepels, flesch en glas, 
En al wat er verder was, 
Vallen ramm'lend naar beneên, 
Op en om den jongen heen 

{==t.o. 18==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==t.o. 19==} {>>pagina-aanduiding<<}



{== afbeelding 
	
==} {>>afbeelding<<}
    

 

{==19==} {>>pagina-aanduiding<<}

Onder 't laken ligt hij neêr: 
Al zijn leden doen hem zeer. 
Hoort eens naar zijn bang geroep: 
‘Moeder, ach! die heete soep 
Heeft mijn heele been verbrand! 
O, hoe zeer doet mij mijn hand. 
Och, mijn neus doet mij zoo'n pijn, 
Zou hij ook gebroken zijn?’ 
Maar zijn vader vol van spijt 
Om zijn ongehoorzaamheid, 
Beurt hem op en zegt: ‘mijn zoon! 
Gij hebt uw verdiende loon. 
Kind'ren, die ondeugend zijn, 
Lijden dikwijls smart en pijn; 
Wees voortaan dus niet meer stout! 
Maar, opdat gij 't wel onthoudt, 
Neem ik u nog, tot uw straf, 
Al uw mooije speelgoed af.’ 





{==20==} {>>pagina-aanduiding<<}

Piet de Smeerpoets.


Ziet hier Piet de smeerpoets staan! 
Ziet dien viezen knaap eens aan! 
Hij wou, van zijn vingertippen, 
Zich geen nagels laten knippen 
Sedert zeker wel een jaar; 
Ongekamd bleef ook zijn haar. 
‘Foei!’ roept ieder die hem ziet, 
‘Wat zijt gij een smeerpoets, Piet!’ 


{== afbeelding 
	
==} {>>afbeelding<<}
    

 






