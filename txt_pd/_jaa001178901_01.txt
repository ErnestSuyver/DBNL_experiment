


Jaarboek van de Maatschappij der Nederlandse Letterkunde, 1789
logo_mnl__01

GEBRUIKT EXEMPLAAR
exemplaar universiteitsbibliotheek Leiden, signatuur: 1499 A 8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 30sten van Zomermaand 1789’.
 
REDACTIONELE INGREPEN
p. t.o. 6 is een ingevoegde halve pagina, tussen pagina 6 en 7.
p. 9: de gotische tekst is vet weergegeven.
p. 8: de ondertekening in handschrift van ‘Jan de Kruijff’ is tussen vierkante haken gezet.
fol. A1r (Brief): de ondertekening in handschrift van ‘J.A. Clignett’ en de datum is tussen vierkante haken gezet.
In de Jaarboeken zijn hier en daar koppen toegevoegd, deze zijn tussen vierkante haken gezet.
 
Bij de omzetting van de gebruikte bron naar deze publicatie in de dbnl is de blanco pagina (fol. A1v (Brief)) niet opgenomen in de lopende tekst.


2005 dbnl
 

_jaa001178901_01

Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 30sten van Zomermaand 1789. Z.p., z.j.
 


DBNL-TEI 1



2005-02-22

IH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 30sten van Zomermaand 1789. Z.p., z.j.
 
Zie: https://www.dbnl.org/tekst/_jaa001178901_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 














{==1==} {>>pagina-aanduiding<<}

Handelingen van de Maatschappy der Nederlandsche Letterkunde te Leyden.

Jaarlijksche vergadering, gehouden op Dingsdag, den 30sten van Zomermaand 1789. des morgens ten negen uure.Tegenwoordig de Heeren,

Tydeman.

Schultens.

Hinlópen.

Dibbetz.

Scheidius.

de Kruijff.

Nozeman.

[Aanspraak van de voorzitter, H.A. Schultens]

[Levensberichten van Van Spaan, Twent, Fontein en Paludanus]

De Voorzitter opende de Vergadering, met de volgende Aanspraak:
 
WEL-EDELE HEEREN, HOOG-GEAGTE MEDELEDEN!
 
‘Na deze onze Jaarlijksche Vergadering met den gewoonen welkomstgtoet geopend te hebben, zoude het den meesten Uwer weinig bevreemden, indien ik, zonder eene veel langere aanspraak, het werk van dezen dag terstond begon. De geschapenheid onzer zaken stelt my buiten de mogelijkheid, om Ulieder aandacht, zo al op eene belangryke, ten minsten op eene aangenaame wyze, bezig te houden. Niet ééne heugelyke gebeurtenis geeft my stof tot gelukwensching. In tegendeel is het afgelopene Jaar voor deze Maatschappy byzonder ongelukkig geweest. Zy betreurt het afsterven van vier haarer Leden, van welken zy of uitnemende diensten genoten, of vermeerdering van luister gekregen had. In den Wel Eerwaardigen van Spaan mist zy, wegens 's Mans algemeen erkende bedrevenheid onzer Tale, en kieschen Dichterlyken smaak, geen van haare minste cieraaden. De nagedachtenis van den Wel Edelen Twent blijft by haar in waarde, daar zy met dankbaarheid erkent zyne veelvuldige zorgen, niet alleen tot een goed bestier haarer huishouding, maar ook ter opheldering van haar aanzien, en bevestiging van haaren stand. Zy draagt inzonderheid gevoelig leed over het verlies van haaren waardigen Vader Fontein, tot wien zy van haare vroege jeugd eene

{==2==} {>>pagina-aanduiding<<}

1789. zeer nauwe betrekking had, en aan wiens verstandige leiding, nauwkeurige en welgewikte raadgevingen, hartelyke vermaaningen, door het gezag der Jaaren, en eene uitmuntende lieftaligheid, versterkt, zy oneindig veel van haaren voorspoed en toenemend genoegen verschuldigd is. Eindelijk treft haar de dood van den verdienstelyken Paludanus, van wiens yver voor haare belangen zy nog kort te vooren eene aangenaame proeve ontfangen had, des te zwaarder, naar mate zy zich een duurzaamer en uitgebreider nut van dezen, zo kundigen als arbeidzaamen Man, scheen te mogen beloven.
 
Zal ik nu, Myne Heeren, by de melding van deze onze geledene rampen, ook nog den klaagtoon over onze bedryvenloosheid op nieuws verheffen, en daar door, als het ware, eene donkere wolk spreiden over deze byeenkomst, die wy in voorige jaaren als eene heugelyke Feestviering pleegden te beschouwen? Doch kan ik, in de betrekking, waarin ik de eer heb tot Ulieden te spreken, de herhaling dier klagten vermyden? Immers zal het straks uit de berichten, die Ulieden medegedeeld zullen worden, ten duidelijksten blyken, hoe wy in dit Jaar, even weinig als in de laatstvoorgaanden, in elk der onderscheidene kringen onzer werkzaamheid gevorderd zyn. Of zullen wy ons met de nabyheid van gunstiger tyden vleijen? Misschien mogen wy ons verbeelden, dat, gelijk eene ziekte, wanneer zy niet uit haaren aart doodelyk is, steeds toeneemt en zelden van die hoogte geweerd kan worden, welke zy bereiken moet, doch dezelve bereikt hebbende schynt te luisteren na de aangewende hulpmiddelen, en met snellere afdaaling wijkt voor een nieuw leven en nieuwe krachten, even eens deze Maatschappy, welker toestand wy met veel leedwezen zedert een' geruimen tijd als zeer hachelijk beschouwden, het gevaarlijkste beslispunt haarer kwyning weldra te boven komen, en in eenen meer bloeijenden welstand hersteld zal worden. Mijn hart is gereed om zich in dit blyde vooruitzicht te verlustigen, en de voorgestelde hoop te gronden op onzer aller overtuiging, dat de Maatschappy in het dringendste gevaar is eener onverbeterlyke reddeloosheid, ten zy wy gezamentlijk tot haar behoud toeschieten, en eene welmeenende zucht om door den opbouw der Nederlandsche Letterkunde aan ons Vaderland nuttig te zijn, den yver wederom opwakkere en in werkzaamheid brenge.
 
Het ontbreekt ons niet, Myne Heeren, aan de beste besluiten ter bereiking van dit heilzaam oogmerk, reeds by voorige Vergaderingen genomen. Maar, vergeeft myne onbescheidenheid, waar toe ik pligtshalve gedwongen word, het hapert voornamentlijk aan de uitvoering dier besluiten, en aan de vervulling der vaak gedaane beloften. Mag ik ten voorbeelde bybrengen, dat de vijf Jaaren, binnen welke der Maatschappy door veelen haarer Leden een ryke toevoer van Letterkundigen arbeid toegezegd is, nog wel niet geheel verstreken zijn, maar dat het einde van dat tijdperk vast begint te naderen, en dat de langzaame betaling der gemaakte schuld by deze gelegenheid eene heusche aanmaning vordert?
 

{==3==} {>>pagina-aanduiding<<}

1789.Doch hoe veel belang wy stellen mogen in eenen ruimen voorraad van bydragen uit verschillende vakken der Letterkunde, waar door het algemeen nut bevorderd worde in de uitbreiding van wetenschap, beschaving van den geest, en verfyning van den smaak, is het echter, naar onzer aller welberaden oordeel, nog van grooter aanbelang, dat de roemryke onderneming tot het vervaardigen van een algemeen Woordenboek onzer Taal niet gestremd, maar met vernieuwden moed hervat, en tot volkomenheid gebragt worde.
 
Het zoude onbillijk zijn, over den traagen aanvoer van bouwstoffen tot dat gewigtig werk, op gelyke wyze als over het gebrek aan Letterkundige Verhandelingen, te spreken; te meer daar toevallige omstandigheden het afdrukken der Woordenlijst, waar toe in eene vroegere Jaarlijksche Vergadering besloten was, verhinderd hebbende, wy echter vertrouwen mogen, dat dit beletzel eerlang uit den weg geruimd, en daar door de aanvulling van het geen nog ontbreekt aanmerkelijk zal verhaast worden.
 
Maar, Myne Heeren, wordt het niet tijd, dat wy, nu reeds twintig jaaren verzameld, en, schoon wel nog geen' volkomenen, echter eenen zeer grooten voorraad ontfangen hebbende, ernstige maatregelen beginnen te nemen, om dien voorraad tot eenen grondslag en verdere toereeding van het werk zelve aantewenden?. Reeds in den Jaare 1786 hebben Heeren Gecommitteerden tot het Woordenboek te recht aangemerkt, dat de yver van zommige Leden, welken van den beginne af met den meesten vlijt verzamelden, wel inzonderheid om die reden schijnt verflauwd te zijn, dat men steeds in het onzekere blijft, of het groote werk immer tot stand komen, en dus hunne aangewende vlijt immer ten nutte van het algemeen en ter bevordering onzer Vaderlandsche Letterkunde strekken zal.
 
Die bedenking wordt, mynes oordeels, van jaar tot jaar gewigtiger en dringender; en moet, zo wy niet in tijds zorgen, den geheelen ondergang der Maatschappy te weeg brengen. Ik heb daarom niet nodig eenige andere redenen voor de gepastheid van deze myne aanmaaning hier by te voegen. Elk Uwer zal my gereedelijk toestemmen, dat het, byzonder in onzen tegenwoordigen toestand zeer noodzakelijk is te vragen: Wat moet er gedaan worden met den voorraad, dien de Maatschappy reeds heeft, en door gestadigen toevoer haarer Leden verder hoopt te ontfangen? Zo dezelve toereikende is, om de zamenstelling van het Woordenboek te beginnen, behoort men dan niet, ter voldoening aan de algemeene verwachting, en voor de eere der Maatschappy hoe eer hoe beter handen aan het werk te slaan? Welke orde en wyze van werken zal men verkiezen? Welk richtsnoer zal men volgen? En welke bekwaame werklieden zal men tot dien arbeid aan den dienst der Maatschappy kunnen verbinden? Deze laatste zwaarigheid is misschien geene der minsten; gelijk trouwens ook in veele andere opzichten het beraamen van zulke schikkingen, die aan de minste belemmeringen onderhevig zijn, en naar welke men zich ee-
{==4==} {>>pagina-aanduiding<<}
1789.nen geregelden en gestadigen voortgang der onderneming beloven mag, veel doordenkens en rijp overleg schijnt te vorderen.
 
Het is om die rede, dat ik, my verpligt gevonden hebbende de aandacht dezer Vergadering, na dat groote voorwerp te wenden, teffens de vryheid neem in bedenking te geven, of het niet dienstig zy de ernstige behartiging dier zaak aan eenigen onzer Medeleden, die het meest in dit vak werkzaam geweest zijn, by voorraad aantebevelen, en hen te verzoeken om, zo al niet vroeger, ten minsten aan de naastvolgende Jaarlijksche Vergadering hunne gedachten medetedeelen aangaande de geschiktste middelen om het Woordenboek der Maatschappy met den besten spoed zamentestellen en te voltooijen. Ik zal by de behandeling van het Eerste Punt in den brief van beschryving, indien ik volgens de Wet Ulieder toestemming tot eene diergelyke raadpleging verkregen zal hebben, deze myne bedenking geerne by wyze van Voorstel, aan het oordeel, en daar op volgende besluit, dezer Vergadering overlaten.
 
De Vergadering bedankt den Heere Schultens voor deeze zyne gepaste Aanspraak, en verzoekt dat Zyn Ed., dezelve overgeve ter plaatzinge in de Handelingen.
 
De Secretaris doet het volgende Verslag van de voornaamste Handelingen der Maandelijksche Vergadering sedert de laatstgehoudene Jaarlijksche.



Verslag van de voornaamste Handelingen der Maandelijksche Vergadering, sedert de laatstgehoudene Jaarlijksche Vergadering in 1788.

WEL EDELE HEREN!
 
‘Daar de Maandelijksche Vergaderingen in den afgelopenen Jaare vooral niet levendiger, of door meerdere werkzaamheid der Leden, belangryker zijn geweest dan die des voorigen Jaars, geven ook derzelver aantekeningen geen ruimeren voorraad van merkwaardige verrichtingen aan de hand.
 
Het gewigtigste, 't welk zich ter meldinge opdoet, is reeds by naschrift op de Handelingen der laatstgehoudene Jaarlijksche Vergadering mede gedeeld; te weten de Zaak des Legaats van wylen den Wel Ed. gestr. Heere Z.H. Alewijn, waar omtrent alleen nog nader te berichten is, dat ter betere plaatzing der ontvangene verzameling, wier waarde de Leden, uit de hier by gevoegde Lijst blyken kan, volgens besluit der Maandelijksche Vergadering, een afzonderlyke Kast zal vervaardigd worden.
 
Het ingeleverde Werk bepaalt zich tot eene Verhandeling van den Heere van Wijn, over de plaatse, genaamd maerland, en den Dichter van dien naam, van welk stuk de beoördeeling den Heeren

{==5==} {>>pagina-aanduiding<<}

1789. Hinlópen, te Water en Clignett, als Gecommitteerden, is aanbevoolen.
 
Verders diene nog tot bericht, dat de Maandelijksche Vergadering, met den laatsten April dezes Jaars den Huur dezer Vergaderplaatse geeindigd ziende, de bedongene Optie-Jaaren is ingetreden, en hier door de Maatschappy, nog voor den tijd van tien Jaaren, van een gepast verblijf verzekerd heeft.
 
De ontvangene geschenken zijn de volgende: van Mej. de Wed. F. van Lelyveld, en den Heere Hinlópen, als Uitgever, het derde deel der nieuwe Uitgave van huidecopers-Proeve: Van het Taal-en Dichtlievend Genootschap onder de Spreuk, kunst wordt door arbeid verkregen, alhier, het Zesden deels Eerste Stuk van deszelvs Oeffeningen.
 
‘De Heer Tydeman, in den voorigen jaare benoemd ter beoördeeling van de Vertaling der Prijsverhandeling van den Heere Hottinger, doet deswege een zeer gunstig verslag; en wordt hierop door den Voorzitter verder bericht, dat de Maandelijksche Vergadering, overeenkomstig den ontvangen last, heeft geraadpleegd over de belooning, welke den Heere Nieuwland voor dit zijn Werk zoude behooren te worden geschonken, en daar toe by dezen voorstelt een geschenk in Boeken ter waarde van 20 Ducaten of daar omtrent; ten welken einde bepaaldelijk worden aangeprezen Shakespears Works en Gibbons History of the decline and fall of the Roman Empire.
 
De Vergadering bedankt den Heere Tydeman voor het gegeven verslag; en besluit, ten aanzien der erkentenisse aan den Heere Nieuwland, overeenkomstig het gedaan voorstel, met verderen bygevoegden last aan de Maandelijksche Vergadering, om by den volgenden brief van Beschryving den Heere Nieuwland tot Lid der Maatschappye voortestellen; en voorts, in gevalle de twee opgegeevene Werken de bepaalde somma van 20 à 24 Dukaten niet mogten bedragen, als dan het geschenk te vermeerderen met een Exemplaar der Werken van de Maatschappy.
 
De Heer Nozeman biedt der Maatschappye, uit de nagelatene Schriften zynes Vaders, eene Verhandeling aan, over den zo genaamden Cymbrischen Vloed, welk Stuk met dankzegging is aangenomen.
 
De Secretaris stelt voor, de Lijst van het Legaat des Heeren Alewijn als een Byvoegzel tot de Handelingen te doen drukken, 't welk is goed gevonden. Men ging over ter behandeling der poincten, by den Brief van Beschryving voorgesteld.


I.

De Secretaris leest het verslag van Gecommitteerden tot het Woordenboek, luidende als volgt:
 

{==6==} {>>pagina-aanduiding<<}

1789.Gecomitteerden tot een algemeen omschryvend Woordenboek der Maatschappye hebben de eer aan deze Vergadering te berichten, dat de voorraad van Bouw Stoffen dit Jaar niet aanmerkelijk vermeerderd is; dat alleen ontvangen zijn van den Heer Lublink Excerpten uit het Bremer Nedersaxisch Woordenboek, en van den Heer Kreet Excerpten uit de Gemma Vocabulorum, 1485.
 
De President doet ter dezer gelegenheid het volgende voorstel, het welk, om deszelvs gewigt, by algemeene stemmen geoordeeld is, dadelijk in overweging te moeten worden genomen, te weten:
‘Eene Commissie te benoemen van Zeven Leden, om, by rapport, ter volgende Jaarlijksche Vergadering voortestellen, wat er hunnes oordeels, diene gedaan te worden, om met den meesten spoed ter eindelyke voltoyinge en uitgave van het Woordenboek werkzaam te zijn, en naar welk Plan de samenstelling best kunne worden ingericht.
Dit voorstel werdt algemeen goed gekeurd, en zijn, in gevolge van het zelve, dadelijk tot deze Commissie benoemd de Heeren, van den Berg, Hinlópen, Kluit, te Water, Valk, Clignett en Nozeman; Voorts is goed gevonden, om ter bevordering van spoed, bepaaldelijk één Heer uit deze Commissie te verzoeken tot het vervaardigen van een opstel, geschikt, om, aan den verderen Gecommitteerden ter beoordeeling te worden medegedeeld, en, na met hunne aanmerkingen verrijkt te zijn, tot een grondslag te dienen voor het bedoelde rapport, 't welk als dan, by gemeene raadpleging der geheele Commissie, zoude kunnen worden opgemaakt.
 
Tot dit werk is de Heer N. Hinlópen verzocht, terwijl voorts besloten is, de gezamenlyke Leden der Maatschappy, by de Handelingen dezer Vergadering, te verzoeken, om de bedenkingen, welke zy op dit onderwerp mogten hebben, voor de maand October aan den Heer Clignett toetezenden, ten einde den Heere Hinlópen te kunnen worden medegedeeld.


II.

De Vrage, in de laatstgehoudene Jaarlijksche Vergadering gekozen, werdt zonder verandering vastgesteld, als volgt:
‘Welk voordeel is er voor onze Poëzy te trekken uit de beoeffening der Oostersche Dichtstukken, byzonderlijk die, welke in de gewyde bladeren voorkomen?
Wyders is besloten, de Vrage, welke met dit Jaar is afgelopen, zijnde deze:
‘Welken invloed heeft de thans heerschende smaak voor de buitenlandsche Poëtische Schriften en andere Werken van vernuft op onze Dichtkunst?

{==t.o. 6==} {>>pagina-aanduiding<<}

NB. (Zie de Handelingen op het eerste poinct van Beschryving.) 

Vermits door verschillende beletzelen, byzonderlijk die, welke by het herdrukken van de Naamlijst hebben plaats gehad, de verzending der Handelingen merkelijk vertraagd is, heeft de Maandelijksche Vergadering het nodig geoordeeld, den tijd, bepaald tot het inzenden van bedenkingen ten aanzien van het Woordenboek, te verlengen, en dus vast te stellen, dat de stukken, hier toe betrekkelijk, voor de maand November, in plaatse van voor October, den Heer Clignett moeten worden toegezonden.

{==7==} {>>pagina-aanduiding<<}

1789.Doch waar op geene Verhandelingen zijn ingekomen, andermaal voor te stellen, om mede beantwoord te worden, voor den eersten van Wijnmaand des Jaars 1791.


III.

Tot Gecommitteerden ter beoordeelinge der Verhandelingen, welke op het voor de eerste maal voorgestelde onderwerp mogen inkomen, worden benoemd de Heeren Schultens, Scheidius, H. van Alphen, Feith, van den Berg, van Engelen, en P.H. Bakker.


IV.

Tot een onderwerp voor eene nieuwe Prijsvrage, om in de volgende Jaarlijksche Vergadering vast te stellen, werdt uit de drie voorgestelde Vragen de volgende gekozen:
Meest volledige Taal-Oudheid- en Geschiedkundige opgave van de nog onuitgegevene Oud Nederduitsche stukken, in de openbaare of byzondere Boekeryen berustende.


V.

De Heeren van Wyn, Kluit, H. van Alphen, Bondam en Tydeman werden Gecommitteerd, om de bedenkingen van alle de Leden der Maatschappye op dit gekozen onderwerp te ontvangen, en, benevens hunne eigene aanmerkingen, aan de volgende Jaarlijksche Vergadering voortedragen.


VI.

Is besloten, in de volgende Jaarlijksche Vergadering eene Vrage te kiezen uit de Classe der Oudheid- en Historie kunde.


VII.

Men verkoos tot Leden der Maatschappye den Wel Eerw. Heer Pieter Weiland, Remonstrantsch Predikant te Rotterdam, en den Wel Ed, Heere Dirk Erkelens, Koopman te Rotterdam.
 
Den Secretatis wordt verzocht die Heeren kennisse te geeven van deze Verkiezing, en, na het bekomen van hun toestemmend antwoord, een Diploma, benevens een Afdrukzel der Wetten en een Naamlijst der Leden, te bezorgen.


VIII.

Aan de Maandelijksche Vergadering werdt weder voor een Jaar de vryheid verleend, om zodanige Heeren, binnen Leyden woonende, als zy tot het oogmerk der Maatschappy geschikt zal oordeelen, tot Leden te verkiezen.


IX.

De rekening van den Penningmeester voor twee Jaaren werdt opgeno-
{==8==} {>>pagina-aanduiding<<}
1789.men: derzelver ontvang bedroeg Elf honderd Negen en dertig Guldens, een Stuiver en Tien Penningen; en de uitgave Zeven Hondert Twee en Negentig Guldens, Achtien Stuivers en Twee Penningen; zo dat 'er nog in kas bevonden werden Drie Honderd Zes en Veertig Guldens, drie Stuivers, en Acht Penningen: bedragende de nog onbetaalde toelagen eene Somma van Zeventien Honderd Een en Zeventig Guldens. De rekening nagezien en goed gekeurd zijnde, werdt door den Praesident en de Heeren Tydeman en Scheidius ondertekend, en is den Penningmeester voor zyne getrouwe waarneeming dank gezegd.


X.

De Toelagen werden bepaald op Zeven Guldens.


XI.

Men verkoos tot Praesident den Heere H.A. Schultens, tot Secretaris den Heere Jan de Kruyff, tot Briefschryver den Heere J.A. Clignett, tot Opziener over de uitgave der stukken den Heere C. Nozeman, en tot Penningmeester den zelvden Heere C. Nozeman.


XII.

Tot Gecommitteerden over de ingeleverde Verhandeling van den Heere Nozeman werden benoemd de Heeren Ruhnkenius, Tollius en Meerman.


XIII.

Het voorstel van den Heere Thye Hannes, om voortaan den Leden een exemplaar van ieder nieuw uitkomend Deel der Werken van de Maatschappy te schenken, werdt verworpen.
 
De Penningmeester ontving de Toelagen van de volgende Heeren: als van den Heere E. Scheidius voor de Jaaren 1785, 1786, 1787, 1788 en 1789. van den Heere C. Boers, voor de Jaaren 1785, en 1786, van den Heere F.W. Boers, voor de Jaaren 1786, en 1787. van den Heere J. Hinlópen voor de Jaaren 1787, en 1788. van de Heeren Tydeman en de Craene voor den Jaare 1788. en van de Heeren N. Hinlópen, en Dibbets voor den Jaare 1789.
 
(is getekend)
 
H.A. SCHULTENS.
 
Het voorenstaande komt overeen met het Boek der Handelingen van de Maatschappy, berustende onder my.
 
[Jan de Kruijff]
 
Secretaris.



{==9==} {>>pagina-aanduiding<<}

1789. Lijst No. 1.

Gelegateerde manuscripten.

MSS. in folio. Doch NB. vele folianten zijn zo klein van formaat, dat het wel quartynen gelyken.
Die pelegremaedse van dat heilighe lant 1476 en noch 3 of 4 andere in een band.	oude bruine band.
Cassianus und Germanus / oder lere der harpffon 1461.	bruine doorwurmde band.
I. van Maerlant, bybel - op pergament, MS. H.	oude Fransche band. Achterop staat Jac. van Julant &c.
Het zelfde boek - op papier - MS. E. en die nieuwe dochtrinael of Spyeghel van sonden . . in 1 band -	oude bruine band. Achterop staat rym-bybel. NB. dit boekvoorzichtig te behandelen, alzo het zeer slecht in zijn band zit.
De IV. Euangelisten op Pergament.	geelbruine band.
Landtboeck van Vrieslant, 1545.	Fransche band.
Ferguut - Blansefloer ende florijs - Der ystorien bloeme - Esopet - Die bediedenis van der missen - Die Dictsche dochtrinale, 1345. - alle in 1 band	do. do.
Otte van Limborch - Walewein 1350, - 1 band.	do. do.
Wyrink van Grauenberg, 1372.	do. b.
Boëce - Liure des bonne meurs, 1 band.	Gespikkelde band.
La bataille dagoulant et de force &c. et la bataile de rencesuaus, 1 band.	Bruine band.


{==10==} {>>pagina-aanduiding<<}

MSS. in quarto.
Een deuote epistel uan der passien ons heren, 1439, - en broeder ians van scoenhouen sermoenen	1 hoornen band.
Koren ende statuten der steden van haarleem, enz. enz.	do. b. - dun.
Sinte pauwels epistelen, en wat er meer volgt.	oude bruine band.
Boneuentuere, sinte franciscus legende ende sijn leuen - (MS. H.)	do. band.
Bonauentura, sinte franciscus leuen, - (MS. O.)	do. b.
Dat hoefkijn der rosen in den dal der tranen - met een gedrukt stukjen er achter.	do. b. (de rug van leêr ontbloot.
Leuen ons heren ihesu xpristi.	rood leer.
Ihesus collacien - en noch 2 anderen.	1 Fransche band.

MSS. in 8o. en kleiner formaat.
Deuoete oefeningen ende ghebeden.	oude bruine band.
Claes Willemsz der minnen loëp, 1486.	Pergamenten band met een slootjen.
Suster Wijburch Gherijts boec.	Fr. b. - Achterop staat W. Gerrits gebedeboek.
Gebeden. - met miniaturen.	Schildpadden Fransche band.
Getydeboek.	oude bruine band.
Getyden en gebeden - op pergament -	hoornen band.
Getydeboek, Latijn en Fransch	do. band.




{==11==} {>>pagina-aanduiding<<}

1789. Lijst No. 2.

Gelegateerde (meest oude) gedrukte boeken.

in folio. NB. Eenige oude folianten komen in formaat zeer na aan de quartynen.
Boec des gulden throens, gedr. 1484.	Fr. band.
Jan Bottelgier, somme ruyrael, 1529.	do. b.
Bartolomeus Engelsman van die eygenscappen der dingen, 1485.	Eng. band.
Bybel, Delf, 1477.	1 Fransche band.
Jan Veldenar, fasciculus temporum, 1480.	do. band.
Wyngaert van sinte Franciscus 1518.	de rug morsig wit, dezyden bruin.
Der ouder vaders collacien, Antw. 1506.	½ hoornen b.
Dat leuen ons liefs heeren ihesu, 1503.	oude bruine band.
Passionael, wijnterstuc, 1480. somerstic 1478.	1 dito band.
Twonder-boeck (van David Joris)	hoornen band.
M.v. Vaerncwijk, die historie van Belgis, 1574.	vuile perg. band.
S. Franck, die gulden arcke, 1560.	de rug morsig wit, dezyden bruin.
Ecclesiastica door Eusebium, 1534.	hoornen band.
Globlerus, spieghel der rechten, 1560.	fraaie do. b.
Schilteri thesaurus antiquitatum Teutonicarum, 3 vol.	witte ruggen.

in quarto.
Const-thoonende ivweel van Haerlem, Zwol, 1607.	Hoornen band.
Institutiones imperiales, 1534.	Pergamenten omslag.
Spelen van sinne, 1562.	Burgm. band.
Die clerck vyten laegen landen, Leyd. 1740.	½ Eng. band.


{==12==} {>>pagina-aanduiding<<}

1789.Veldenaar, Chronijk van Holland	Hoornen band.
Tatianus	do. b.
Chronicon Saxonicum, cura Gibsoni	do. b.
Euangelia, Gothice & Saxonice, cum glossario.	do. b.
Ook de Werken van de Maatschappy der Nederlandsche letterkunde te Leyden - met eenige aanteekeningen van my, op den rand, en voor en achter - alle de deelen.	ingenaaid.

in octava, of kleiner formaat.
Byenkorf van Aldegonde, 1578.	hoornen band.
Somme le roy, Delf, 1478.	do. b.
Souter liedekens, t' Hantwerpen, 1613.	do. b.
Tgulden boeck van het Leven van Keyzer Marcus Aurelius, vert. 1562, gedr. 1589.	do. - vuil.
Refutacie van t'Salue regina, en anderen -	Te zamen in 1 Fransch bandjen.
Een Spiegel der volcomenheit &c.	Burgem. band.
Duytsche adagia, Tantwerp. 1550.	hoorn. b. - zeer dun.
Die kuere van den lande van Zeelandt 1495.	oude Witte band.
Psalter - Delft, 1487. }	2 blaauwe Turkschleeren banden.
Psalter - Zwol, 1491. }	2 blaauwe Turkschleeren banden.
Het oude Testament, 1525.	4 Fransche of Engelsche bandjens.
Willeramus, cum Junii observatt	Witte band.
Dat leuen ons liefs heren ihesu Xpristi, Leyden, 1498 - met 2 MSS. er achter.	1 oude bruine band.
Otfridi euangelia.	een donker bruine band.
Catechesis Theotisca - cura Eccardi, 1713.	een met blaauw papier beplakte band.




{==A1r==} {>>pagina-aanduiding<<}

Programma van de Maatschappy der Nederlandsche Letterkunde te Leyden.

Voor het Jaar 1789.

De Maatschappy der Nederlandsche Letterkunde te Leyden, heeft in haare Jaarlijksche Vergadering, gehouden op den 30sten van Zomermaand dezes Jaars 1789 tot Leden verkozen den Eerwaardigen Heere Pieter Weiland, Remonstrantsch Predikant te Rotterdam, en den Wel Edelen Heere Dirk Erkelens, Koopman, mede te Rotterdam.
 
Wyders heeft zy deze Vrage opgegeven om beantwoord te worden voor den eersten van Wijnmaand des Jaars 1791.
‘Welk voordeel is er voor onze Poëzy te trekken uit de beöeffening der Oostersche Dichtstukken, byzonderlijk die, welke in de gewyde Bladeren voorkomen?
De volgende Vrage, in de laatst voorgaande Jaarlijksche Vergadering opgegeven, moet beäntwoord worden voor den eersten van Wijnmaand des Jaars 1790.
‘Welke is de oorsprong van de Collegien der Vroedschappen in de Hollandsche Steden, en op welk eene wyze hebben zy derzelver tegenwoordige constitutie verkregen? de Maatschappy verlangt alleen een Historiesch bericht, en geene staatkundige bedenkingen.
Voor den eersten van Wijnmaand dezes Jaars verwacht de Maatschappy de stukken op het onderwerp, in den Jaare 1787 opgegeven, namelijk:
‘De beste en volledigste opgave van Vaderlandsche en by andere Volken niet gebruikt wordende spreekwoorden, met derzelver Historie of Oudheidkundige Verklaring.

{==A1v==} {>>pagina-aanduiding<<}

Eindelijk, daar de Vrage
‘Welken invloed heeft de thans heerschende smaak voor de Buitenlandsche Poëtische Schriften, en andere Werken van vernuft, op onze Dichtkunst?
met dit Jaar is afgelopen, en er geene stukken ter beäntwoording zijn ingekomen, heeft de Maatschappy besloten, dezelve op nieuw voor te stellen, om mede beantwoord te worden voor den eersten van Wijnmaand des Jaars 1791.
 
Het staat een ieder vry, ook den Leden der Maatschappye, om naar den Prijs te dingen, alleenlijk worden de Gecommitteerden ter be-oordeelinge der ingekomene Verhandelingen, van die Vryheid uitgesloten.
 
Aan den geenen, wiens Verhandeling de beste en aan het oogmerk der Maatschappye voldoende zal gekeurd worden, biedt de Maatschappy eenen Gouden Penning aan, ter waarde van Honderd en Vyftig Gulden.
 
De Verhandelingen moeten zijn in de Nederduitsche of Latijnsche Talen, met eene duidelyke hand van iemand, die geen Lid der Maatschappye is, afgeschreven. Iedere Verhandeling moet met eene Zinspreuk getekend, besloten worden in een verzegelden omslag, welke den titul en de Zinspreuk der Verhandeling ten opschrift heeft.
 
Hier by moet gevoegd worden een verzegeld Briefjen, in het welk de naam, waardigheid en woonplaats van den Schryver, en boven op het welk de Zinspreuk der Verhandeling geschreven is.
 
Het een en ander moet in een buiten omslag, ten tyde hier boven bepaald, vrachtvry bezorgd zijn in handen van den tegenwoordigen Secretaris der Maatschappye, Mr. Jan de Kruyff, of den Briesschryver Mr. J.A. Clignett, beiden woonende te Leyden.
 
Voor het overige zijn de Wetten, volgens welke de Maatschappy naar een Prijs laat schryven, te vinden in het tweede Deel van de Werken der Maatschappye.






{==A1r==} {>>pagina-aanduiding<<}

[Brief door J.A. Clignett]

MIJN HEER!
 
Uit naam van de Maatschappy der Nederlandsche Letterkunde te Leyden, heb ik de eer U hier nevens te zenden een afdruksel van de Handelingen der laatstgehouden Jaarlijksche Vergaderinge, als mede van het Programma, op last dier Vergaderinge algemeen gemaakt.
De belangen der Maatschappye U voor het overige ernstig aanbevelende, heb ik de eer my met alle achting te noemen,
 
MIJN HEER!
 
Uw Dienaar
 
[J.A. Clignett]
 
Leyden den [28 Sept] 17[89]



