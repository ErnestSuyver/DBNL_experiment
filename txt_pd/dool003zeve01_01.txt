
   
        
           
               Het 70ste verjaarfeest van den Hollandschen dichter Dr Wap
               Maria Doolaeghe
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Het 70ste verjaarfeest van den Hollandschen dichter Dr Wap van Maria Doolaeghe uit 1875.
               
               
                   
                       
                   
               
           
           
           
               dool003zeve01_01
               DBNL-TEI 1
               
                   2020 dbnl
               
           
           
               
           
           
               
                   
                   exemplaar Universiteitsbibliotheek Leiden, signatuur: PORTEF 32: 34, scans van Google Books
               
               Maria Doolaeghe, Het 70ste verjaarfeest van den Hollandschen dichter Dr Wap. Van Cuyck-Gyole, Diksmuide 1875
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het 70ste verjaarfeest van den Hollandschen dichter Dr Wap
               Maria Doolaeghe
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het 70ste verjaarfeest van den Hollandschen dichter Dr Wap
               Maria Doolaeghe
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2020-08-24
               
                   AS
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Maria Doolaeghe, Het 70ste verjaarfeest van den Hollandschen dichter Dr Wap. Van Cuyck-Gyole, Diksmuide 1875
 
Zie: https://www.dbnl.org/tekst/dool003zeve01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

Het 70ste verjaarfeest van den Hollandschen dichter Dr Wap,


gevierd op eersten mei 1875.

    Door vrouwe Van Ackere, geb. Maria Doolaeghe.


De Mei verschijnt in 't hoogtijdskleed, 
Zij balsemt aarde en lucht met geuren; 
Zij strooit gebloemte wijd en breed, 
Beschilderd met heur fijnste kleuren, 
Zij zingt dat de eedle Wap verjaart, 
De zoon met haar gestapt in 't leven, 
Voor wien zij weêr een krans vergaart 
Hem tienmaal zeven jaar gegeven. 

{==2==} {>>pagina-aanduiding<<}

't Is feest in huis! in 't vriendenhart! 
Trotsch is de nachtegaal aan 't zingen, 
Die met heur stem de zangers tart, 
Wier galmen gaarde en woud doordringen. 
Zóó grootsch ook zong ze in 't nachtelijk uur 
Toen Holland's dichtzoon werd geboren, 
Begaafde lievling der Natuur, 
Die eens in Vondels kunst zou gloren. 
Klink op mijn lier! Zing meê ter eer 
Van hem, die Maerlants erfwieg minde, 
Sinds vijftig jaar echt vlaamsch gezinde, 
De gids van Vlaandrens kunst weleer. - (1) 
Van hem, die steeds de winterjaren 
Nog tart: ‘'k Buig voor uw staf niet neêr, 
'k Blijf lente in hart en geest bewaren, 
Nog bloeien rozen in mijn tuin, 
In spijt van sneeuw en noordervlagen; 
Mijn dichthof laat ik niet tot puin 
Vervallen - niet zijn bloei verknagen.’ 
Ziedaar den waren dichtermoed, 
Die welt en borlt, als Etnas gloed. 
Vergrijst het hoofd, verstramt het bloed, 
Hij houdt zich machtig, als de vloed 

{==3==} {>>pagina-aanduiding<<}

Wiens baren rusten noch veroudren. 
Welaan! o vriend, draag op de schoudren 
Het levenspak zóó lustig voort: 
Het vroolijk hart, dat u behoort 
Verzelle u, als in 't jeugdig leven, 
Om aan uw zang den toon te geven; 
't Blijve uw geleide om 't eedle en 't goed 
Te doen waar 't vriendenharte bloedt...... 
Maar, zwijg mijn lier! Er klinkt hier boven 
Een hemelstem, die 'k Wap hoor loven 
Oh! 't is de zaalge Bilderdijk...... 
Hij zingt: ‘Zelfs in het Hemelrijk 
Heb ik geen liefdedaàn vergeten, - 
Herdenk ik nog wat vriend gij waart, 
Toen mij des onheils zware keten 
Zoo plettrend nederdrukte op aard. (2) 
Ook na den dood hebt gij mijn eere 
Beschermd, o Wap, mijn faam bewaard. 
Verdubbel op dit feest, gij, Heere, 
Zijn heil; bewaak hem tot den dag 
Dat ik hem welkom kussen mag!’ 

{==4==} {>>pagina-aanduiding<<}

Hij zwijgt; het regent bloemen neder..... 
Nu rijzende aardsche hymnen weder, 
Zij zingen grootheid, deugd en roem. 
Verganklijk, als de broze bloem 
Zijn de offers die wij jublend bieden; 
Dra zal de glans dit feest ontvlieden, 
Maar, wat uit 's dichters borst ginds klinkt, 
De gloor, die Wap dáár tegenblinkt 
Zal nog den Naneef wellust baren, 
Nog spreken van dat grootsch verjaren. 
Leg ik een pallemtakje bij 
De rijke lauwren u geschonken, 
Neem aan, o vriend, hoe needrig 't zij. 
Zie in dat offer d'eerbied vonken, 
Die aan uw kunstverdiensten boeit. 
'k Zal in mijn hart dien eerbied kweeken 
Zoolang gevoel en krachten spreken, 
Zoolang mij levenslucht doorvloeit, 
Zoolang u 't bloed in de aadren gloeit! 
 
Diksmuide, 1en Mei 1875. 





(1) Vóór eene halve eeuw voltrok de jonge heer Wap in Gent zijne eerste studiejaren, en gaf toen den Muzen-Almanak uit. Alzoo hielp hij in België den kunstgeest wakker schudden en de vlaamsche letterkundigen door woord en daad vooruit helpen.

(2) De heer Wap deed de voorschotten om Bilderdijk treffelijk en op eene hem waardige wijze te doen begraven en zorgde dat er een gedenksteen in den gevel van het huis werd geplaatst, waar de groote dichter laatst gewoond had en begraven was.


Ook heeft de geleerde heer Wap in een verdienstelijk werk ter verdediging van Bilderdijks zedelijk leven zijn naam en eer weten te beschermen tegen zijne aanranders.


