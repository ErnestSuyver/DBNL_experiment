
   
        
           
               Op de Bruiloft
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Op de Bruiloft uit ca. 1840.
               
               
                   
                       p. 2: ‘leuig’ → ‘lenig’: ‘Daarom, ach! lenig mijne smart’.
                   
               
           
           
           
               
                   
                   
                   
                   
               
           
           
               _opd001opde01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 03103
               
               Op de Bruiloft. Z.p., ca. 1840
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Op de Bruiloft
               
               
                   
                   
               
           
           
           
               
               
           
           
           
           
       
       
           
               Op de Bruiloft
               
               
                   
                   
               
           
           
           
               
               
           
           
           
           
       
       
           
               2011-06-27
               
                   MP
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Op de Bruiloft. Z.p., ca. 1840
 
Zie: https://www.dbnl.org/tekst/_opd001opde01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



      

{==1==} {>>pagina-aanduiding<<}

Op de Bruiloft.


Door de persoon, de koopman voorstellende, voor te dragen.

Ik, Karel Koophandel, negotie doende in alle voorkomende zaken, neem bij deze gelegenheid de vrijheid zich in de gunst van het jonge paar aan te bevelen.

Geluk, geluk aan 't jonge paar, 
Dit wordt gewenscht door Karel. 
Want reine liefde is, voorwaar, 
De allerschoonste parel. 
Daarom wensch ik met heel mijn hart, 
Uw huwelijk zij zonder smart. 
 
Hoort, jeugdig paar, wat ik wel hoop, 
Ja, nogmaals vreugd en zegen. 
Dat vrouw Fortuin u nooit ontloop; 
Want hebt ge deez' eens tegen, 
Dan is 't gewis een knappe klant, 
Die haar weêr krijgt op zijne hand. 
 
Elk jaar brengt Uwe liefdeblijk 
Een wélgeschapen wichtje. 
Want zijt ge eens aan kind'ren rijk, 
Is dat geen mooi gezichtje? 
Daarom dat Karel nogmaals wenscht: 
Dat uwe liefde nooit verflenscht 
 
Een nette woning zij uw deel, 
Waarin geen rat of muizen, 
Ook nimmer mag buurenkrakeel 
Aan Uwe ooren zuissen. 
Geen hoofdpijn, of tandpijn, noch jicht, 
Beschaduwe ooit uw gezicht. 
 
Ook zij nimmer een rookend vuur 
In uw kasteel aanwezig. 
De levenswaren ook niet duur 
En beend'ren nog al vleezig. 
Ook bewaar U God voor een kind 
Dat tot groen p.... pen is gezind. 
 
Dat U ook nooit de armoed kwelt, 
Is 't laatst dat ik wil wenschen. 
Uw beursje zij maar steeds vol geld 
En 'k hoop dan lieve menschen, 
Dat gij Karel toch nooit ontloop, 
Maar steeds en altijd van hem koop. 
 
Geacht paartje! U zal het de 
koopman niet ten kwade duiden dat 
hij zijne waren, welke tot zeer 
matige prijzen verkrijgbaar zijn, 
even aan U opnoeme. 
 
Navelbandjes, die U spoedig 
Benoodigd zult zijn; 
Jeneverkaraften en glazen 
In 't groot en in 't klein. 
Doofpotten in alle grooten 
Blinkend als een ster; 
Tafels in alle soorten, 
Beroemd heinde en ver, 
Spiegels en schilderijen 
Solied en goedkoop, 
Benevens leibanden 
Waar de kleine aan loopt. 
Want schoon men ook heden 
Dit niet veel meer ziet, 
Geloof mij maar zeker, 
Uit de mode is 't niet. 
Rompjes en flepjes 
Tot uw gemak, 
Tevens snuifdoozen 
Voor snuif; geen tabak. 
Hoepelrokken als 't bruidje 
Uit wandelen gaat; 
Maagbitter voor 't keeren 
Van een vrees'lijke pijn, 
En verder van alles 
Wat U benoodigd kon zijn. 
 
Om alles te noemen 
Is te groot mijn voorraad; 
Daarom zal ik zwijgen, 
Maar vóór dat dit gaat, 
Moet ik nog verklaren 
Waar mijn magazijn zich bevind, 
Want zijt ge tot koopen 
Bij mij dan gezind; 
Kom dan maar eens kijken 
Naar al dit mijn goed, 
En 'k weet dan wel zeker 
Dat ge koopjes daar doet. 
 
En nu, o jonge lieden, 
Gij edel jeugdig paar, 
Mijn waar ging ik U aanbieden, 
En gewis is alles waar. 
Nu was er iets bij dat uw zinnen streelt 
Dat gij het dan maar vrijelijk beveelt; 
Ik zal uw wil dan doen geschieden, 
Als gij maar kiest uit mijne vleet. 



Slotwoord, tot de andere aanwezigen.

Tevens neem ik de vrijheid, aan U geachte heeren en dames, bekend te maken, dat mijn magazijn is gevestigd in de peperstraat, hoek zoutsteeg, en verblijf ik ook Uw dienaar.



   

{==2==} {>>pagina-aanduiding<<}

De macht der liefde.


Hoor thans, mijn vrienden en vriendinnen, 
Naar 't geen ik hier-verhalen wil; 
Ik weet dat 't zij naar uwe zinnen 
En zijt daarom dan even stil. 
Emma was even twintig jaren, 
Haar ouders hadden sober hun brood, 
Maar dit kon de liefde niet bedaren 
Van Arnoldus, door wien ze werd vergood. 
 
Hij sprak: Emma, aanhoor mijn klagen, 
Want gij staat in mijn hart geplant; 
Niemand als gij kan mij behagen, 
Ach! schenk mij daarom uwe hand. 
Zij sprak: Arnold, dit nooit geschiede, 
Neem toch een dame, naar uw stand, 
Uw ouders zullen het zeker verbieden, 
Daarom mij uit uw hart verband. 
 
Ach! lieve Emma, zoo niet spreken, 
Dat is een dolksteek in mijn hart; 
Mijn trouw voor u zij nooit verstreeken 
Daarom, ach! lenig mijne smart. 
Ik zie uw beeld bij dag en nachten; 
O gij, mijn schoone zielsvriendin, 
Wat laat ge mij door liefde smachten, 
Schenk mij toch uwe wedermin. 
 
Door gaven en door schoone woorden 
Heeft hij verkregen zijnen zin; 
Na eenen tijd, wil dit aanhooren, 
Toen ging voor hun het lijden in. 
Zij sprak: Arnold, de tijd komt nader 
Van vreugd maar ook van smart, voorwaar, 
Laat ons verzoeken aan uwe vader 
Om een verbint'nis met elkaar. 
 
De vader kon het niet behagen, 
Was tot geen toestemming gereed; 
Arnoldus kon het niet verdragen, 
De pijn die hij toen hier na leed. 
Ook Emma was in droeve zuchten. 
Vervuld met weemoed in het hart; 
Arnoldus sprak haar van te vluchten, 
Helaas! tot harer oud'ren smart. 
 
Voor 't laatst is zij in hare woning, 
Zich te bereiden tot de vlucht; 
Ach Heer! zoo smeekt zij, groote Koning, 
Wat zal door vader zijn gezucht. 
Mijn moeder zal van droefheid kwijnen, 
Almachtig God! blijf hun nabij; 
Als ik bij vreemden zal verschijnen, 
Dat Gij mijn ouders hulpe zij. 
 
Toen gingen beiden spoedig vluchten, 
Direkt een stoomboot opgegaan; 
En onderwijl de ouders zuchten, 
Ving nu de reis al voor hun aan. 
Men ging weldra het anker ligten 
Met spoed vertrekken van de ree; 
En beiden die hun t'huis ontzwigten 
Zijn spoedig reeds in volle zee. 
     
Drie weken ging de reis voorspoedig, 
Reeds was het strand al in 't gezicht; 
Groot was de reis niet en 't volk moedig, 
Elk was getrouw in zijne plicht. 
Het weder was zeer goed gebleven, 
Maar daar eensklaps, O, welk een schrik, 
Een groote storm kwam in 't leven, 
Zoo dat elk dacht op: eigen ik. 
 
Verschrikkelijk woelden de golven 
En als briezende was de zee; 
Somtijds was men geheel bedolven, 
Zoo dat een ieder riep: wee, wee. 
Veel oogen naar het strand heen blonken, 
Of daar ook hulp kwam opgedaagd. 
Maar 't volk zou waarlijk zijn verdronken, 
Als men tot hulp ook had gewaagd. 
 
Daar kwam een groote golf genaken 
Sloeg over 't krakend vaartuig heen. 
Deed velen in de zee geraken 
En sleurde ook de beide heen. 
Aan 't strand vond men den and'ren morgen 
Twee lijken, die omstrengeld vast, 
Uit alle kommer, alle zorgen, 
Thans door den dood waren ontlast. 
 
Uit brieven als ook uit paspoorten 
Kwam men te weten hunnen naam; 
En toen men wist waar beiden hoorden, 
Begroef men 't jonge paar te zaam. 
Wat was de trouw toch groot van beiden. 
Te zamen vreugd, te zamen nood; 
Na vele blijdschap bitter lijden, 
En thans vereenigd door den dood! 
 
'k Behoef zeker niet aan te wijzen 
Welk paartje of ik hier met meen; 
Ja, Arnold en zijn jeugdig meisjen, 
Die men hier naar het graf bragt heén. 
Ook werd spoedig kennis gegeven 
Aan hunner beide oud'ren paar: 
Hun kind'ren zijn niet meer in 't leven, 
Een treurige tijding, voorwaar. 
 
Terwijl hij dit bericht zou lezen, 
Verschrikt Arnold's vader zoo zeer. 
Dat, 's avonds van den dag van dezen, 
Hij niet in het leven was meer. 
Het had Gode kunnen behagen 
Hem op te roepen tot den dood. 
Ach! hij was door de schrik verslagen; 
Hij, die zijn's kind's geluk verstoot. 
 
Die zelfde God die hier zich wreekte 
Schonk Emma's ouders kracht naar kruis. 
Hij had verhoord wat 't meisje smeekte 
Vóór zij verliet 't ouderlijk huis. 
Ach ouders, wil toch wél bedenken, 
Vergeet dit nooit ter aller tijd,: 
Als God de liefd' in 't hart wil schenken, 
Dit door geen sterv'ling zij gescheid. 






