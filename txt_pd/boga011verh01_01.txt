
   
        
           
               Verhandeling over het wezen der uiterlijke welsprekendheid, hare voordeelen, en de meest geschikte middelen ter bevordering van hare beoefening hier te lande
               Adrianus Bogaers
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Verhandeling over het wezen der uiterlijke welsprekendheid, hare voordeelen, en de meest geschikte middelen ter bevordering van hare beoefening hier te lande van Adrianus Bogaers uit 1840.
               
               
                   
                       p. 7: de kop ‘Voorwoord’ is tussen vierkante haken toegevoegd.
                   
               
           
           
           
               boga011verh01_01
               DBNL-TEI 1
               
                   2017 dbnl
               
           
           
               unicode
           
           
               
                   
                   exemplaar Koninklijke Bibliotheek Den Haag, signatuur: 9203 D 12
               
               Adrianus Bogaers, Verhandeling over het wezen der uiterlijke welsprekendheid, hare voordeelen, en de meest geschikte middelen ter bevordering van hare beoefening hier te lande. D. du Mortier en Zoon, Leiden 1840
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Verhandeling over het wezen der uiterlijke welsprekendheid, hare voordeelen, en de meest geschikte middelen ter bevordering van hare beoefening hier te lande
               Adrianus Bogaers
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Verhandeling over het wezen der uiterlijke welsprekendheid, hare voordeelen, en de meest geschikte middelen ter bevordering van hare beoefening hier te lande
               Adrianus Bogaers
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-03-01
               
                   AvN
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Adrianus Bogaers, Verhandeling over het wezen der uiterlijke welsprekendheid, hare voordeelen, en de meest geschikte middelen ter bevordering van hare beoefening hier te lande. D. du Mortier en Zoon, Leiden 1840
 
Zie: https://www.dbnl.org/tekst/boga011verh01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

VERHANDELING
over
DE UITERLIJKE WELSPREKENDHEID.

{==2==} {>>pagina-aanduiding<<}


{==3==} {>>pagina-aanduiding<<}

VERHANDELING
OVER
HET WEZEN DER UITERLIJKE WELSPREKENDHEID, HARE VOORDEELEN, EN DE MEEST GESCHIKTE MIDDELEN TER BEVORDERING VAN HARE BEOEFENING HIER TE LANDE,
DOOR
Mr. A. BOGAERS,
RIDDER DER ORDE VAN DEN NEDERLANDSCHEN LEEUW,
LID DER ARRONDISSEMENTS - REGTBANK TE ROTTERDAM.
LEIDEN,
D. du MORTIER en ZOON.
1840.

{==4==} {>>pagina-aanduiding<<}


{==5==} {>>pagina-aanduiding<<}

ANTWOORD

op de prijsvraag:

‘Waarin bestaat de uiterlijke welsprekendheid? Welke zijn hare voordeelen? En op welke wijze zoude derzelver beoefening in ons vaderland het best kunnen bevorderd worden?’

door

Mr. A. BOGAERS,

te rotterdam,

aan wien de hollandsche maatschappij van fraaije kunsten en wetenschappen, in hare algemeene vergadering van den 21sten september 1839, den uitgeloofden gouden eerepenning heeft toegewezen.




{==6==} {>>pagina-aanduiding<<}

Actio in dicendo una dominatur.


Cicero.


{==7==} {>>pagina-aanduiding<<}

[Voorwoord]

Wanneer men overweegt, dat het spraakvermogen niet aan een klein getal bevoorregten, maar aan alle menschen is geschonken, en deze door hunne verstandelijke en ligchamelijke behoeften telkens genoodzaakt worden om het te gebruiken en te oefenen; dan zeker mag het eenige bevreemding wekken, dat overal, zelfs onder hen, wier maatschappelijke betrekkingen hun de verpligting opleggen, om dikwerf in het openbaar het woord te voeren, en bij wie men derhalve, in dit opzigt, dubbele vaardigheid en bekwaamheid zoude mogen verwachten, er nogtans zoo weinigen gevonden worden, van welke men, in den letterlijken zin des woords, zeggen kan, dat zij wél spreken, dat zij waarlijk welsprekend zijn.

{==8==} {>>pagina-aanduiding<<}

Wat mag de oorzaak wezen, dat, bij zulk eene menigvuldigheid van beoefenaars, het getal der goed geoefenden en bekwamen zoo gering is?
Maken wij, menschen, in het algemeen misschien minder werk van hetgeen wij, zonder merkbare moeite, magtig worden, en zouden wij ons dáárom ook minder toeleggen op het beschaven en veredelen onzer spraak, dewijl wij die gemakkelijk verkregen, en, al spelende op den schoot onzer moeder, hebben leeren gebruiken?
Of misleidt ook in deze, gelijk in zoovele andere zaken, de eigenliefde ons oordeel, en is het met vele sprekers eveneens gesteld, als met de vogelen van het spreekwoord, die allen bij denzelfden wildzang blijven, omdat ieder hunner zijn' eigen wildzang den fraaisten keurt?
Wat hiervan wezen moge, dit intusschen valt niet te ontkennen, dat, al is het voor ons eigen ik genoegzaam, heldere denkbeelden te vormen, en geen gevoel in onze borst toe te laten, hetwelk er niet in behoort; zulks echter niet voldoende is, zoodra wij, wat we denken en gevoelen, aan anderen willen, of, beroepshalve, moeten mededeelen: want dan komt het er op aan, dat wij de middelen, waarmede tot dat einde de natuur ons begiftigde, op de beste en doeltreffendste wijze weten aan te wenden.
De dagelijksche ondervinding leert het: waar, in eenige vergadering, de rede op eene gepaste en

{==9==} {>>pagina-aanduiding<<}
voor oog en oor behaaglijke manier voorgedragen wordt, daar luistert de menigte met aandacht en genoegen, en geeft zij, als het ware, het hart bloot voor den indruk, dien de redenaar maken wil; terwijl in het omgekeerde geval, zelfs wanneer de zaken goed zijn, onoplettendheid en verveling de meerderheid der hoorders, gedurende de slechte voordragt, overmeesteren, en den spreker zijn oogwit, geheel of gedeeltelijk, doen missen.
Geen wonder dan, dat die volken, bij welke de kunst van wél te spreken het weligste heeft gebloeid, eene zeer groote waardij aan het uiterlijke in de welsprekendheid gehecht, en hun alleen den onverdeelden lauwer toegekend hebben, die niet slechts de schrijfstift sierlijk wisten te hanteren, maar ook, in den eigenlijken zin des woords, wél spraken.
Misschien wordt er bij de hedendaagschen, zoo hier als elders, op dit waarlijk gewigtig punt minder gelet, dan het belang der zake wel verdiende, en het kan dan ook geene bevreemding wekken, dat eene Maatschappij, wier ijver voor kunsten en wetenschappen zoo algemeen bekend is, door het uitschrijven eener prijsvraag, de aandacht op dit onderwerp heeft trachten te vestigen.
De vraag is drieledig. Zij luidt:
‘Waarin bestaat de uiterlijke welsprekendheid?
Welke zijn hare voordeelen?
En op welke wijze zoude derzelver beoe-
{==10==} {>>pagina-aanduiding<<}
fening in ons Vaderland het best bevorderd kunnen worden?’
Niet zonder mijne krachten te wantrouwen, waag ik eene poging ter beantwoording. De stoffe lokt mij uit. Zij ligt niet geheel buiten den kring mijner dagelijksche studiën, en bescheidenlijk hoop ik, dat, al mag mij de volledige goedkeuring niet te beurt vallen van die geleerde mannen, welke dit geschrift beoordeelen zullen, zij nogtans in hetzelve een blijk zullen zien van mijne vlijt, van mijnen ijver voor de Vaderlandsche letteren, en van mijne hoogachting voor de Maatschappij, waartoe zij behooren.
Gelijk de voorgestelde vraag drieledig is, zoo zal ook de beantwoording zich in drie hoofdgedeelten splitsen, waarvan
Het 1e. over den aard en het wezen der uiterlijke welsprekendheid zal handelen;
Het 2e. hare voordeelen zal onderzoeken, terwijl
Het 3e. eene beschouwing zal bevatten van de wijze, waarop hare beoefening in ons Vaderland het best zoude kunnen bevorderd worden.
Zonder verdere voorafspraak, gaan wij tot ons eerste punt over.







{==11==} {>>pagina-aanduiding<<}

I.


Waarin bestaat de uiterlijke Welsprekendheid?

Om deze vraag behoorlijk te beantwoorden, moeten wij hooger opklimmen, en nagaan, wat men in het algemeen door spreken te verstaan hebbe: dan toch zal het duidelijk worden, waarin het wél spreken bestaat, en, voor zoo verre zulks door eene werking naar buiten zijne voltooijing erlangt, zullen wij ons een juist denkbeeld der uiterlijke welsprekendheid kunnen vormen.
Wat is spreken, althans in dien zin, welke alleen hier te pas komt? Wat anders, dan gebruik maken van dat wonderbaar vermogen, hetwelk ons noopt en in staat stelt, om onze gewaarwordingen, gedachten en aandoeningen door stemgeluiden of ligchaamsbewegingen te verzinnelijken, naar buiten te openbaren en aan andere mede te deelen.
Nemen wij deze bepaling aan, als ten dezen ge-
{==12==} {>>pagina-aanduiding<<}
noegzaam; dan geeft zij aanleiding om, ten opzigte van het spreken, de verborgene werking der ziel van de uitwendige werking des ligchaams te onderscheiden. Immers de hoorbare en zigtbare uitdrukking en mededeeling sluit het korter of langer voorafbestaan in van datgene, wat uitgedrukt en medegedeeld wordt, en niet alleen het voorafbestaan hiervan; maar ook eene zekere voorbereidende bewerking, ten einde het geschikt te maken, om zinnelijk uitgedrukt en medegedeeld te kunnen worden. Deze voorbereidende bewerking, soms zoo kort en eenvoudig, dat ze niet opgemerkt wordt, somwijlen omslagtiger en moeijelijker, is de bezigheid van den inwendigen mensch. Zijn binnenste, zie daar de werkplaats, waarin hij zijne gedachten vormt, in woorden vat, vergelijkt, aaneenhecht, rangschikt en bewaart. Voorzeker een hoogstgewigtige arbeid der ziel! Waar hij met eene zekere volkomenheid verrigt wordt, daar reeds durven wij, wat hij voortbrengt, welsprekendheid, innerlijke welsprekendheid noemen. Zoodra toch de mensch, in zich zelven, zijne gedachten met woorden omkleedt, dan inderdaad spreekt hij inwendig, en dit is zóó waar, dat, wanneer wij ons in eenig denkbeeld ten eenemaal verdiepen, de eenzaamheid der overpeinzing ons niet zelden woorden hoort uiten, die tot geen menschelijk oor gesproken, maar onwillekeurig uit ons binnenste over onze lippen gegleden zijn.

{==13==} {>>pagina-aanduiding<<}

Om echter ons in aanraking te stellen met de wereld buiten ons en aan anderen kennelijk te maken, wat er in ons brein en in onzen boezem omgaat, moet datgene, wat de ziel begon, door medehulp van het ligchaam worden voltooid. En hoe bij uitnemendheid is dit dan ook van nature daartoe geschikt en toegerust! Ten gevolge van het innige en onafscheidbare verband tusschen 's menschen geestelijk en stoffelijk wezen, spiegelt zich in zijn gansche uiterlijk (nu meer, dan minder duidelijk) de inwendige werking zijner ziel af. Zoo leest (wel eens tegen onze bedoeling) het oog onzes natuurgenoots op ons voorhoofd of in onze houding, wat wij nog diep verholen waanden in de duisterste schuilhoeken onzes gemoeds; maar even zoo, wanneer het met onzen wil strookt, wordt onze uitwendige beweging het opzettelijke en doeltreffende middel, waardoor wij onze gedachten, maar vooral onze aandoeningen aan anderen kunnen kenbaar maken. - Doch dit is het eenigste middel niet. Tot dat zelfde einde bezitten wij er nog een ander, een veel omvattender.
Met verscheidene diersoorten heeft de mensch het gemeen, dat zijn levende adem zich tot geluiden vormt, als behoefte hem prikkelt, of hartstogten zijn binnenste beroeren. Deze oorspronkelijke, onbeschaafde natuurgeluiden, waarin op zich zelf reeds zulk eene hooge kracht van uitdrukking ligt, heeft hij, geleid door zijne rede, en bijgestaan door

{==14==} {>>pagina-aanduiding<<}
zijne edele bewerktuiging, zich ten nutte gemaakt, bearbeid en tot eene woordenspraak volwrocht. Naar gelang de kreits zijner waarnemingen, overwegingen en oordeelvellingen zich uitbreidde; verrijkte, beschaafde, verfijnde zich die woordenspraak, en zoo is zij allengs in staat geraakt, niet alleen om het louter zinnelijke af te beelden voor het gehoor; maar ook om het verstand, in de mededeeling zijner onzinnelijke bespiegelingen, de gewigtigste diensten te bewijzen. Meer en meer aldus heeft zij zich verwijderd van haren eenvoudigen oorsprong; terwijl tevens eene menigte oorzaken, wier optelling buiten ons bestek ligt, op hare uiterlijke gedaante zulk eenen verschillenden en veelzijdigen invloed heeft geoefend, dat thans bijkans ieder volk zijne eigene en afzonderlijke woordenspraak of taal bezit. Opmerking verdient het evenwel, dat, hoeveel de eene taal van de andere ook afwijken moge, de eerste en oorspronkelijke natuurgeluiden of toonen ze toch allen doorzweven, bezielen, en menigmaal zich dermate gelden doen, dat ze meer uitdrukken, dan het woord, ja, wel eens de beteekenis des woords gansch en al veranderen.
Gelijk dan het gelaat en de uiterlijke bewegingen des ligchaams, door de wandeling gebaren genoemd, eene taal spreken, die bestemd en berekend is voor het oog; zoo zijn het de gearticuleerde en ongearticuleerde geluiden der stem (woor-
{==15==} {>>pagina-aanduiding<<}
den en toonen) waardoor wij ons verstaanbaar uitdrukken voor het oor.
Op tweederlei wijze dus, hoorbaar namelijk en zigtbaar, deelt de mensch zich mede. Daarin bestaat zijn spreken, - niet zijn innerlijk gesprek met zich zelven - maar zijn uiterlijk spreken tot anderen; en hoe volmaakter, hoe doeltreffender hij zulks bewerkstelligt, des te meer is men er toe geregtigd om hem uiterlijk welsprekend te noemen.
Doch (en de vraag krijgt alzoo deze nieuwe gedaante) wat wordt er dan wel toe vereischt om, op de volmaaktste en doeltreffendste wijze, zich, hoorbaar en zigtbaar, uit te drukken voor anderen? En wie zal niet met ons gereedelijk hierop antwoorden, dat daartoe noodig is, de volmaaktste en de best berekende aanwending van die middelen of werktuigen, welke de natuur tot dat einde den mensch geschonken heeft; te weten: voor zoo verre het hoorbare spreken betreft, de stem en de eigenlijk gezegde spraakdeelen; en wat de zigtbare of mimische taal aanbelangt, alles wat zich onder de ruime benaming van gebaren begrijpen laat.
Aan beider beschouwing zullen wij eene afzonderlijke paragraaf toewijden.

Van de stem in het algemeen.

Dat de mensch een aantal geluiden of toonen kan voortbrengen, wanneer hij de ingeademde lucht,

{==16==} {>>pagina-aanduiding<<}
met eene zekere kracht en opzettelijkheid, uit de longen door de larynx of het strottenhoofd naar buiten drijft, weet iedereen bij dagelijksche ondervinding. Hoe echter, in al zijne bijzonderheden, zich dit toedraagt, is bij de natuurkenners, tot nog toe, niet naauwkeurig uitgemaakt. Van galenus tot cuvier en zelfs later, hebben de verschillende theoriën elkander opgevolgd: doch de natuur is zoo jaloersch van hare verborgenheden, dat, indien zij al, in een' goeden luim, voor dezen of genen harer bevoorregten er een deel van ontdekt, verreweg het meeste nogtans voor hun vorschend oog met den sluijer des geheims blijft omgeven. Voor het doel dezer Verhandeling is het genoeg, te doen opmerken, dat die geluiden of toonen, waarvan wij spreken, te zamen genomen, de menschelijke stem uitmaken. In den zang zijn het voornamelijk de wijzigingen van hoogte en laagte, en van meerdere of mindere kracht (forte, piano) die wij in de stem waarnemen. In de larynx zelve of vooraan in de keel bekomt zij die muzikale wijzigingen reeds; doch voor de woordenspraak ondergaat zij daarenboven eene bewerktuiging, die (wij hebben 't reeds te kennen gegeven) articulatie genoemd wordt, en wier uitwerksels wij voor het oog afbeelden door de verschillende letters van het Alphabeth. Het bovendeel der keel, het gehemelte, de neus, de tong, de tanden, de lippen... ziedaar zoovele werktuigen,

{==17==} {>>pagina-aanduiding<<}
die alle, bij de woordenspraak, aan de stem, als het ware, een zeker fatsoen geven, of liever uit haar de vereischte bestanddeelen (elementen) vormen der te spreken taal.
Welke eigenschappen moet de stem bezitten, om de grondstof te kunnen zijn der uiterlijke welsprekendheid?
In het algemeen vordert de schoone voordragt, dat de stem aan helderheid en welluidendheid kracht en buigzaamheid pare.
Verstaan te worden is de eerste behoefte bij alle mondelinge mededeeling: heeschheid, schorheid, dofheid beletten zulks evenzeer, als de reinheid en klankrijkheid van het spraakgeluid dit bevorderen. Maar verstaanbaarheid kan zich somtijds vereenigen met scherpe en krijschende klanken, die het oor zoo fel en pijnlijk aandoen, dat het wel wenschen zoude zich daarvoor te kunnen sluiten, gelijk het oog zich sluit voor het te helle licht. Welluidendheid is, uit dien hoofde, een voornaam bijvereischte der sprekende stem. Door aangename toonen (zoo wil het de wet onzer bewerktuiging) voelt zelfs de onbeschaafdste mensch zich genoegelijk aangedaan, staande gehouden, en uitgelokt tot luisteren. Wie heeft het niet meermalen ondervonden, dat van het eerste oogenblik, dat eene schoone mannelijke stem zich van het spreekgestoelte begon te doen hooren, hij en al de aanwezigen met hem zich heimelijk

{==18==} {>>pagina-aanduiding<<}
voelden aangetrokken en gunstig vooringenomen? Al voorloopig boezemde 's redenaars zuiver en bevallig orgaan den besten dunk in omtrent hem zelven: geen wonder! wij, menschen, zijn zoo geneigd om van zinnelijke tot zedelijke en verstandelijke volmaaktheid te besluiten: - en waarlijk, wanneer wij nagaan, dat losbandigheid, ontucht en al de ondeugden der onmatigheid de stem van hare vleijendste eigenschappen berooven: terwijl deze daarentegen, door eene geregelde en gezonde levenswijze, het best, in al haren luister behouden worden, ja, dan mag men den goeden dunk, ons door de welluidende stem al dadelijk ingeboezemd, niet geheel en al rangschikken onder het getal der ongegronde vooroordeelen. Daarbij nog belooft ons het fraaije orgaan van den aanvang af, dat, zoo wij verpligt of geneigd zijn te luisteren, dit ons geene afslovende inspanning zal kosten, en des te gewilliger en vaardiger betoonen wij ons om den toegang tot onze rede en tot ons gevoel, overeenkomstig des sprekers bedoelingen, voor hem te ontsluiten.
Om wijders, in den volsten zin, welluidend te mogen heeten, moet aan de stem die buigzaamheid eigen zijn, waardoor ze zonder moeite, zoodra het noodig is, van den eenen toon in den anderen kan overgaan, en haren gang vertragen, of versnellen. Immers, gelijk wij reeds aanstipten en nog nader ontwikkelen zullen, doorzweven muzikale too-
{==19==} {>>pagina-aanduiding<<}
nen de taal, als waren het hare levensgeesten. Zij zijn de natuurlijke en noodzakelijke begeleiding der woorden, hetzij het koele verstand die spreekt, hetzij ze uit het geschokte gemoed opbruisen. Mogen die toonen, in het laatste geval, meer afwisselen, en hooger rijzen, of lager dalen, dan in het eerste; de stem nogtans van hem, wien wij ons als welsprekend voorstellen, moet ze natuurlijk en gemakkelijk, in vereischte opvolging, weten voort te brengen, en verreweg zoude zij hierin te kort schieten zonder de noodige gedweeheid en buigzaamheid. Eindelijk is nog de kracht een wezenlijk hoofdvereischte der stem in de uiterlijke welsprekendheid. Om een' tijd lang voor eene niet kleine vergadering, al is het in eenen bedaarden toon te spreken, behoeft de stem reeds eene zekere mate van kracht: doch, zoo zij, deze bestedende, op geen' verderen toevoer mag rekenen, hoe deerlijk zal het er dan met haar uitzien in die oogenblikken, waarin ernst en nadruk meer klem van zegging vorderen, of geestdrift en hartstogt de donders der welsprekendheid moeten doen galmen! Voor deze gevallen dient de stem, indien ik mij eens zoo mag uitdrukken, eene noodbende, een reserve-korps te kunnen doen aanrukken; en zeker, hoe beter en forscher zich dit dan aansluit aan de reeds handgemeen zijnde slagorde, des te gewisser zal ook de overwinning zijn.
Gelukkig dus de mensch, die door lust en genie

{==20==} {>>pagina-aanduiding<<}
tot een beroep bestemd, of door omstandigheden in eene betrekking geplaatst, waarin hij vaak verpligt is openlijk het woord te voeren, door de milde natuur, bij voorraad, toegerust is met eene stem, die zoovele deugden, als wij daar optelden, in zich vereenigt. Het is een kostbaar geschenk, dat hij ontvangen heeft, en, waar hij het toont, zal men niet weinig geneigd wezen, van hem te vooronderstellen, dat hij een rijk man is, en nog grootere schatten bezit. Doch is dit waar, van hoeveel belang is het dan niet voor hem, dat hij zich in staat bevinde om aan die vleijende verwachting te beantwoorden! Wij zijn zoo noode te leur gesteld, en, wanneer wij het zijn, dan slaat meestal onze gunstige en tevredene stemming tot misnoegen en wrevel over; misnoegen op ons zelve, dat wij ons zoo ligtgeloovig om den tuin lieten leiden; en wrevel jegens hem, die ons bedrogen heeft. Daarom wiens fraaije stemklank reeds aanvankelijk zooveel belooft, die spreker heeft, in den voortgang der rede, ook zeer veel te houden. Zijn orgaan is, als het ware, een muziekinstrument van den zuiversten en welluidendsten toon. Bij den eersten aanslag wekt het welgevallen en bewondering; maar wat? indien er laffe en vervelende compositiën op uitgevoerd worden, of eene ongeoefende hand het gebrekkig en smakeloos bespeelt? Uiterlijke welsprekendheid, zonder degelijkheid - zonder orde en bevalligheid -

{==21==} {>>pagina-aanduiding<<}
in één woord, zonder innerlijke welsprekendheid in de rede zelve, is een onding; het kan niet bestaan. ‘Quid enim tam furiosum (roept cicero ergens, in heiligen ijver, uit) quam verborum vel optimorum atque ornatissimorum sonitus inanis, nulla subjecta sententia nec scientia!’ Dat dus wat er gesproken wordt, in schoone evenredigheid sta tot de uitmuntende stem, die het uitspreekt, en tevens tot de uitmuntende wijze, waarop zij het uitspreekt! Dit laatste eischt oefening. Door haar alleen verkrijgt de aankomende redenaar eene juiste kennis van zijn orgaan; eene kennis, die hij bij uitstek noodig heeft om nimmer in het gevaar te geraken van deszelfs grenzen in de laagte, of in de hoogte te overschrijden, noch van deszelfs krachten meer te vergen, dan binnen dier bereik gelegen is. Zij leert hem (iets, mede van het uiterste gewigt, hoe weinig het zulks schijne aan oningewijden) zij leert hem, naar behooren, ademhalen, dat is, daar ter plaatse in de rede lucht innemen, waar het, met den meesten schik, kan en moet geschieden, en zulks dan in die gepaste hoeveelheid, dat de overmaat niet belemmere, noch de tekortkoming (gelijk wanneer er wind aan 't orgel faalt) den stemklank verdoove en vernietige. Niet minder wordt er gestadige en wel bestuurde oefening gevorderd, om over de stem (zij moge zoo fraai wezen, als de natuur haar immer schonk) dat uitgestrekte, gansch onmisbare

{==22==} {>>pagina-aanduiding<<}
beheer te erlangen, waardoor alleen de spreker zich in de mogelijkheid bevindt, om haar met zijne denkbeelden en gemoedsbewegingen eenen gelijken tred te doen gaan, en, in oogenblikken van opgewondenheid en aandoening, voor die uitspattingen te bewaren, welke met de voorstelling eener veredelde natuur niet overeenkomen, en wanklanken en uitputting na zich slepen.
Maar niet alleen dat wijze en geregelde oefening een goed orgaan beschaaft en vormt, versterkt en verfraait; ook waar aanvankelijk feilen en onvolkomenheden het ontsieren, kan onvermoeide arbeid, mits met oordeel aangewend, inderdaad wonderen verrigten. Wie denkt hier niet aan den Prins der Grieksche redenaren, die (gelijk de oudheid met lof getuigt) eerst zwak van stem en gebrekkig van uitspraak, naderhand door vlijt en volharding (die verhevene kenmerken van het genie!) het zoo verre bragt, dat het welsprekendste volk der wereld niet aarzelde hem den lauwer der hoogste welsprekendheid toe te kennen.
Op hem wijzen wij iederen jongeling, die, bij goeden aanleg (want op bar zand valt niet te zaaijen) van geestdrift blaakt voor het schoonste talent, maar, ten opzigte der stem min gunstig door de natuur bedeeld, in dit gemis een hinderpaal meent te zien tegen zijn wél slagen. Hij late zich niet ontmoedigen, winne den besten raad in, verdubbele zijne pogingen, en eens zal men ook van

{==23==} {>>pagina-aanduiding<<}
hem zeggen, wat valerius maximus van demosthenes betuigt: ‘Praeliatus est cum natura, et victor abiit.’


Over de gearticuleerde stemgeluiden en de uitspraak der woorden.

Tot dusverre is er over het stem-orgaan, als klankgevend werktuig, in het algemeen gehandeld. Voorloopig evenwel hebben wij reeds aangestipt, dat de daardoor voortgebragte geluiden, om tot de woordenspraak te kunnen dienen, eene voorafgaande bewerking of fatsoenering van de eigenlijke spraaktuigen moeten ondergaan, welke gewoonlijk articulatie wordt geheeten. Het is hier de plaats, om onze gedachten over dit onderwerp meer te ontwikkelen en te verduidelijken.
De hoogere en lagere toonen der muziek, zoo als wij die in den afzonderlijken zang hooren, vormen zich (gelijk ieder, bij eigene waarneming, kan bespeuren) hoofdzakelijk in de larynx (het strottenhoofd); terwijl die klanken, en gewijzigde klanken, uit welke, in de gearticuleerde taal, de lettergrepen en woorden zijn zaamgesteld, meer bijzonderlijk van de keelopening, de neus, het verhemelte, de tong, de tanden en de lippen hunne gedaante ontvangen.
In het letterschrift heeft men ze trachten af te beelden door teekenen, in wier vorm bilderdijk eene overeenkomst ziet met de afwisselende gedaan-
{==24==} {>>pagina-aanduiding<<}
ten, die de spraakdeelen, bij het voortbrengen der verschillende letterklanken, aannemen.
In klinkers en medeklinkers onderscheidt men ze, naar mate zij, of den klank in zich zelve bezitten, of den bijstand der klinkers behoeven, om zich duidelijk te doen opmerken. De klinkers zijn de eenvoudigste, en bij gevolg de gemakkelijkste en vloeijendste voor de uitspraak. Bij hunne articulatie is de arbeid der spraaktuigen gering: eene meerdere of mindere tongbuiging en mondontsluiting, dit is al wat er toe noodig is, om ze te doen hooren. Dien ten gevolge zijn ook de talen, waarin zij de bovenhand hebben, ligt om uit te spreken, klankrijk en zangerig. De medeklinkers daarentegen kosten meer moeite. Bij hunne zamenstelling spelen de spraaktuigen een veel grooter rol, daar zij den eenvoudigen vocaalklank, op verschillende manieren, wijzigen, temperen, stuiten, afbreken. De taak, die zij te vervullen hebben, is ten uiterste gewigtig, als zijnde zij het voornamelijk, die aan de woorden hunne bestemde beteekenis moeten bijzetten. Waar zij zich te menignigvuldig voordoen en opeendringen, wordt de uitspraak bezwaarlijk, en verliest de taal veel van hare zachtheid, vloeibaarheid en welluidendheid.
Intusschen (om bij ons betoog te blijven) zal het wel aan geenen twijfel onderhevig zijn, dat, in welke taal er gesproken worde, dit de eerste voorwaarde van alle uiterlijke welsprekendheid uit-
{==25==} {>>pagina-aanduiding<<}
maakt, dat de vocaalklanken zuiver aangegeven-, de medeklinkers naar den eisch geuit- en beide soorten, in hare onderlinge verbinding tot lettergrepen en woorden, duidelijk, overeenkomstig den aard der taal, gehoord worden. Aan den eenen kant hangt er, dat hoofdvereischte van alle spreken, de verstaanbaarheid geheel van af. Het is er mede gelegen, als met eene teekening; hoe zal men onderkennen, wat zij moet voorstellen, indien de omtrekken flaauw, gebrekkig of uitgewischt zijn? Maar ook het aangename en bevallige der voordragt staat er in het naauwste verband mede. Bij eene onvolkomene of slechte uitspraak, is het bijkans, of de woorden, in een slordig en onrein gewaad, ons te gemoet strompelden. Het kiesch gehoor is er afkeerig van, en voelt zich genoopt hen af te wijzen.
Ware het nu, dat, in plaats van eene algemeene vraag te beantwoorden, wij hier eene bijzondere verhandeling over de goede uitspraak van ons Hollandsch, of, met andere woorden, eene Nederlandsche Orthoëpiek te schrijven hadden, wij zouden (voor zoo verre onze krachten strekten) ons bezig houden met een naauwgezet onderzoek omtrent de eigenaardige uitspraak onzer één- en twee- en drieklanken en medeklinkers, zoowel afzonderlijk, als in hunne zamenstelling tot lettergrepen en woorden. Uit de met roem bekende schriften van ten kate, kinker, bilderdijk, siegenbeek, lu-
{==26==} {>>pagina-aanduiding<<}
lofs en andere bekwame taalleeraars ware er dan niet weinig te putten, dat rijkdom en vruchtbaarheid aan dit onderzoek zoude bijzetten: doch de weg, dien wij nog af te leggen hebben, vergunt ons niet daartoe, lang genoeg, bij dit onderwerp stil te staan. In het voorbijgaan mogen wij eenen vlugtigen blik werpen op deze, nog te weinig bebouwde, strook van Neêrlands letterkundigen akker, doch dit is ook alles wat wij ons veroorloven zullen.
Bepalen wij ons dan tot de navolgende opmerkingen.
Ten aanzien der uitspraak oefent, in iedere taal, het gebruik het hoogste gezag uit. Zijn stempel moet op de woorden gedrukt staan, willen ze gangbare munt wezen. Laat een vreemdeling Hollandsch lezen op de wijze, waarop hij gewoon is de letters in zijne eigene taal uit te spreken; men moge om hem lagchen, verstaan zal men hem niet. Ondertusschen bedient zijne natie zich van dezelfde letterteekenen, waarvan wij ons bedienen; alleen hecht bij haar het gebruik er andere klanken aan, dan het bij ons doet.
Huldiging van het gebruik gaat dus voor alles; en diegene onder ons, welke den regel: ‘schrijf, gelijk gij spreekt,’ omkeerende, de spelling tot uitsluitenden maatstaf der uitspraak willen maken, begaan gewisselijk eene groote dwaling. Bilderdijk heeft het hun dikmaals, niet zonder schamperheid, verweten; doch in den grond der zaak was het

{==27==} {>>pagina-aanduiding<<}
regt aan zijne zijde. Immers heeft de gesprokene taal zich niet uit de geschrevene gevormd, en (de ondervinding bewijst het) in iederen tongval, zijn de geschrevene karakters ontoereikend, om alle woordklanken naauwkeurig en volkomen uit te drukken. Daarenboven moet de uitspraak menigmaal dáár voor de welluidendheid buigen, wáár regelmaat en afleiding de spelling van dit blijk van onderdanigheid ontslaan. Hij handelt dus verkeerd, die, het ontoereikende tot leiddraad nemende, en, in plaats van naar het beeld, zich naar het afgebeelde regelende, dien dorpsschoolmeester wel wil gelijken, waarvan onze groote dichter zoo geestig zingt:

Let op, wanneer hij spreekt, op wat geleerden trant 
Hij elke sylbe rekt en ieder muskel spant, 
Wat moeite hij zich geeft om met het naauwst geweten 
Ons elke letter juist in de uitspraak toe te meten. (1) 


Inmiddels is, in hetzelfde Land, datgene wat het spraakgebruik schijnt voor te schrijven, niet zelden in velen opzigte verschillend. Iedere provincie, iedere stad schier heeft iets eigenaardigs in hare uitspraak. Welke tongval nu moet als de schoonste gelden, en alzoo in aanmerking komen bij de uiterlijke welsprekendheid?
Het antwoord is niet moeijelijk voor hem, die

{==28==} {>>pagina-aanduiding<<}
een aandachtig oog slaat op den toestand onzer maatschappij. De lagere standen slijten het grootste deel huns levens in het verrigten van ligchamelijken arbeid. Schier al hunne vlijt en inspanning is hun noodig, om voor de vervulling hunner dierlijke behoeften te zorgen. Spieren en muskelen mogen zich uitzetten en versterken, hunne fijnere organen blijven ongeoefend en ongepolijst. Wat in het bijzonder stem en gehoor aanbelangt, zoo werkt hunne ruwe, achtelooze, en, hoe vaak niet? onmatige levenswijze ten ongunstigste op dezelve. Om van hun gevoel voor het welluidende te oordeelen, hoore men hun gezang; indien ik dit woord eens mag misbruiken. - Bij de beschaafde klasse daarentegen geven gemak en weelde, opvoeding en onderwijs eene gunstiger slotsom. De spraaktuigen worden er behoed tegen al die physieke aanrandingen, waartegen de minvermogende zich niet dan gebrekkig wapenen kan. Het oor raakt er niet verhard en verwend door gestadig ruwe en wanklankige geluiden te vernemen: integendeel doet de muziek er haren regtstreekschen of zijdelingschen invloed gunstig gevoelen. Dat dus de zin voor het schoone, en, ook met name, voor het hoorbare schoon, er ontwikkeld wordt en aangroeit, is iets dat van zelve spreekt: - en wanneer wij nu uit dit alles het gevolg trekken, dat die uitspraak onzer taal, welke bij de beschaafde en welopgevoede klasse in zwang is, voor de schoonste en verkies-
{==29==} {>>pagina-aanduiding<<}
lijkste moet gehouden worden, mogen wij dan niet op de algemeene toestemming rekenen?
Doch (zal men zeggen) in alle de deelen des vaderlands treft men leden aan dier beschaafde klasse, welke nogtans in hunne uitspraak, soms meer, soms minder, verschillen. Wie hunner te volgen?
Deze vraag vindt men op de meest bevredigende wijze opgelost in kinkers fraaije proeve eener Nederduitsche Prosodie (1). Na te hebben aangewezen, dat iedere taal eene haar bijzonder eigene welluidendheid bezit, die tot algemeenen maatstaf strekt bij de keuze van den eenen tongval boven den anderen, merkt deze voortreffelijke taalkenner verder op, dat bij ons de fatsoenlijke lieden in de provinciën, meer dan het gemeen, in hunne uitspraak naar de Hollandsche overhellen; waaruit hij het besluit opmaakt, dat het de Hollandsche uitspraak is, die men over het geheel, als de welluidendste, hebbe te beschouwen. Hierdoor echter (en dit is zijne verdere toelichting) wil hij niet verstaan hebben die Hollandsche uitspraak, welke in Gouda, Amsterdam, Leyden, Rotterdam of den Haag enz. opgemerkt wordt, maar die, welke men uit den mond van een goed Hollandsch redenaar of tooneelspeler gewoon is te hooren.
Ziedaar dan (want wie zal niet gaarne instemmen met den geleerden Prosodist?) ziedaar dan,

{==30==} {>>pagina-aanduiding<<}
als het ware, de stemvork, naar welke men de zuiverheid van klank, bij de uitspraak onzer vocalen en consonanten, te beoordeelen hebbe (1). Wie eene volledige Hollandsche Orthoëpiek mogt willen leveren, zal haar getrouw moeten gebruiken. Hij zal dan menigmaal ondervinden, wat moeite het in heeft, genoegzaam te beduiden aan het oog, wat, uit zijnen aard, alleen geschikt is om door het oor te worden waargenomen. Onze taak is het niet; anders zouden wij het, naar ons beste vermogen, beproeven, en bij die gelegenheid vooral ook de aandacht inroepen op verscheidene meer en meer verdwijnende klankschakeringen, als b.v. die, waardoor vroeger het verschil tusschen de hard lange- en zacht lange E en O, en dat tusschen EI en Y, in de beschaafde uitspraak, voelbaar was voor het gehoor: gewisselijk een sieraad van het toonkunstig gedeelte onzer taal, dat (zoo er thans nog redden aan ware, hetgeen wij echter zeer betwijfelen) wel verdiende behouden te worden (2). Ook tegen de meest voorkomende spraakfeilen zouden wij dan met kracht te velde trekken. Hun, die, als de Dorpsschoolmeester van bilderdijk, er zich op toeleggen om, waar de wet der welluidendheid het an-
{==31==} {>>pagina-aanduiding<<}
ders vordert, iedere letter echter, in allen gevalle, zoo te laten hooren, als dezelve alleen en afzonderlijk gewoon is te klinken, - hun zouden wij den regel op het hart drukken, die bij ten kate I. D. p. 126 te lezen is (betrekkelijk het verscherpen of verzachten der nevens elkaâr staande medeklinkers ter gunste der euphonie). De lange I- en Y-klank, zoo vaak verkeerdelijk aan de achtervoegsels IGE, en YKE (bevallige, 
wonderlijke) (1) gegeven, zou onze gisping niet ontgaan: gelijk ook zij geene genade in onze oogen zouden vinden, die (tot merkelijke afbreuk der welluidendheid) onze NG, waar die twee karakters slechts eenen letterklank moeten afbeelden, splitsen om de N en de G afzonderlijk te doen hooren, of wel in den uitgang SCH en SCHE, waar zulks slechts de scherpe S vervangt, niet alleen die S, maar ook daarenboven de CH uitspreken. Te gelijker tijd zouden wij hun, die in de oorspronkelijk uitheemsche, maar zoetvloeijende terminatie in AADJE (oudtijds AGIE geschreven) de D van de J in de uitspraak afzonderen, hun vonnis te lezen geven, gelijk het bij onze beste taalkenners geschreven staat (2).

{==32==} {>>pagina-aanduiding<<}

Doch waartoe meer voorbeelden bijgebragt, die toch niet tot volledigheid kunnen leiden? Laat ons hetgeen wij omtrent de behoorlijke articulatie der letterklanken te zeggen hadden, hier besluiten, en, tot een ander belangrijk gedeelte der uitspraakleer overstappende, een wijl vertoeven bij die twee eigenschappen der sylben en woorden, welke onder de benamingen van maat en klemtoon bekend zijn (1).
De maat of quantiteit der lettergrepen heeft betrekking tot de during van haren klank. De eene sylbe namelijk vordert meer tijd tot het uitspreken, dan de andere, en van daar de algemeene verdeeling in lange en korte. Hieruit echter moet men geenszins opmaken, dat alle lange even lang en alle korte even kort zijn; want te dien opzigte heerscht in onze taal zulk eene groote verscheidenheid, dat kinker, ( in zijne meergemelde proeve bl. 173, 186) van de kortste syllaben be-
{==33==} {>>pagina-aanduiding<<}
ginnende en met de langste eindigende, wel zeven en twintig hoofdklassen stelt, bij welke, naar zijne opmerking, nog vele middelklassen zouden kunnen gevoegd worden.
De klemtoon of woordaccent ziet niet regtstreeks op de during, maar op de kracht of intensiteit van klank. Hem draagt in het woord die syllabe, welke met eene meerdere verheffing van stem wordt uitgebragt. Bij de lange lettergreep komt het op het aanhouden van den galm aan, terwijl de sterker aangeslagen toon (het forte) den woordaccent bestemt. Zoo ligt b.v. in de woorden meidoorn, draaikolk, pektoorts, de klemtoon op de eerste sylbe, terwijl nogtans het geoefend oor dadelijk zal bespeuren, dat de laatste, schoon zonder accent, daarom niet kort is, neen, integendeel zelfs langer tijd, dan de eerste, tot het uitspreken vordert.
Als regel te stellen, gelijk sommigen doen, dat in een twee- of meer-syllabig woord de greep, waar de klem op valt, lang is en de overige kort, is voor het minst onnaauwkeurig. Zoo zulks in eenige vers-maten een' schijn van waarheid bezit; spoedig zal men bemerken, dat het niets meer, dan een valsche schijn is, wanneer men eens het dactylische of anapaestische metrum tot proefsteen wil gebruiken.
Eene uitvoeriger beschouwing van dit punt hoort in de prosodie te huis. Met betrekking tot de orthoëpie, kunnen wij volstaan met aan te stippen, dat het een harer vereischten uitmaakt, dat

{==34==} {>>pagina-aanduiding<<}
aan iedere lettergreep die meerdere of mindere lengte of kortheid van klank toegekend worde, welke haar uit haren aard toekomt. Daar deze maat of quantiteit onmiddellijk voortspruit uit de zamenstelling der syllabe, onverminderd des klemtoons vermogen van verlenging (1); zoo is hiervan het natuurlijk gevolg, dat hij, die behoorlijk articuleert en accentueert, daardoor van zelf buiten gevaar is, om tegen de maat of quantiteit te zondigen.
Ten opzigte des klemtoons heeft ten kate (2) reeds opgemerkt, dat het ‘eene nooit genoeg te prijzene eigenschap is der Duitsche taaltakken, waartoe ons Hollandsch behoort, dat ze altoos den klemtoon op het zakelijke deel der woorden laten vallen.’ Dat deze algemeene regel evenwel aan uitzonderingen onderhevig is, lijdt geen' twijfel; wie ze wenscht te kennen, raadplege kinkers Proeve bl. 210.
Van het wél zetten van den klemtoon hangt de verstaanbaarheid des woords zoo zeer af, dat zelfs, in sommige gevallen, zijne verplaatsing er de geheele beteekenis van verandert. B.v. béteren is heel iets anders dan betéren (met teer bestrijken), voorspéllen (voorzeggen) dan vóórspellen (de meester spelt het kind eene lettergreep voor), óntrouw (zelfstandig naamwoord) dan ontroúw (bijvoege-
{==35==} {>>pagina-aanduiding<<}
lijk naamwoord), vóórnaam (pronomen) dan voornáám (praeclarus) enz.
In veelgrepige woorden merkt het oor, behalve den heerschenden klemtoon, menigmaal eenen anderen op, die flaauwer klinkt en door eenigen een halve klemtoon geheeten wordt. Zoo heeft, b.v. in wéreldlingen, de eerste greep den vollen accent, de tweede en laatste zijn volstrekt accentloos, maar op de derde drukken we, wél minder, dan op de eerste, maar zóó nogtans, dat ze merkelijk uitkomt boven de tweede en laatste. Er zijn er, die, bij het uitspreken van zoodanige woorden, de ware klankverhouding uit het oog verliezende, den zoogenoemden halven klemtoon dermate versterken, dat hij eenen heelen gelijkt, ja, somtijds zelfs den hoofdklemtoon overstemt. Dit is een dier menigvuldige gebreken, waartegen de orthoëpiek behoort te waarschuwen.
Eindelijk valt ten dezen nog op te letten, dat nadruk en tegenstelling de verplaatsing van den woordaccent kunnen bewerken. Wie b.v., ten onregte van onwil betigt, met levendigheid antwoordt: ‘Onwíl is het niet, maar onmágt!’ zal in de beide tegen over elkander staande woorden, den accent van de eerste syllaben on op de tweede wíl en mágt doen overspringen.
Wij scheiden hier van dit onderwerp. Eene naauwkeurige articulatie en accentuatie (hebben we gezien) is er volstrekt noodig, om den hoorder

{==36==} {>>pagina-aanduiding<<}
den waren zin der woorden kenbaar te maken; terwijl daarenboven, om ze met genoegen te doen opnemen door het gekuischte oor, het beschaafde spraakgebruik er dat waas van bevalligheid over spreiden moet, hetwelk cicero in zijnen tijd alleen vond bij de redenaars der hoofdstad, en met den naam van quidam urbanitatis color en sonus urbanorum bestempelde (1). Voegen wij hier nog bij, dat het duidelijk uitspreken der letterklanken dikwijls meer vermag, dan kracht van stem; zoodat, in groote kerken en ruime gehoorzalen, niet diegenen het best verstaan worden, wier forsche longen het luidste schreeuwen, maar integendeel zij, die (gelijk wij ons van den eenigen van der palm herinneren) het netst en bekwaamst en liefelijkst articuleren.


Over het drieledig vermogen der stem, hare klankversterking en verzwakking, rijzing en daling, versnelling en vertraging.

Tot hiertoe hebben wij de woorden op hen zelve en afzonderlijk gadegeslagen; doch om hunne taak te kunnen volbrengen en die aaneengeschakelde gedachtenreeksen, uit welke de rede bestaat, uit te drukken, moeten zij zich scharen tot zinnen en volzinnen, en deze wederom, op

{==37==} {>>pagina-aanduiding<<}
hunne beurt, zich onderling aan elkanderen aansluiten.
De hoorbare spraak (reeds vroeger merkten wij het op) is de verzinnelijking door geluiden van datgene, wat er in 's menschen brein en boezem omgaat, en zulks hoofdzakelijk met het doel van mededeeling aan anderen. Hieruit volgt, dat in de mondelinge voordragt, wil zij waar en natuurlijk wezen, de stem op het allergetrouwste wedergeven en kennelijk maken moet, wat de ziel denkt en welke gemoedsbewegingen dit denken vergezellen.
Zeer eenvoudig en gelijkmatig zou dus deze werking der stem zijn, indien, even als een uitgegoten waterstraal, die eenvormig loopt en loopen blijft, totdat de toevoer van het vocht ophoudt; zoo ook onze gedachten altoos, in dezelfde rigting, denzelfden gestadigen afgemetenen tred gingen. Doch in wording en gang gelijken zij veel meer naar die beken in het gebergte, welke, uit verborgene wellen ontsprongen, dan eens kalm daarheen kronkelen, en hier en daar verwijlen, dan weder met snelheid voortstuiven, en bruisen en klateren, dat de echoos er van weêrgalmen.
De taak der stem is dus moeijelijker en veelvoudiger. Zij schiet echter niet te kort, en van het driederlei vermogen (1), hetwelk in haar berust, een

{==38==} {>>pagina-aanduiding<<}
doeltreffend gebruik makende, beantwoordt zij getrouwelijk aan al de haar opgelegde verpligtingen.
Haar driederlei vermogen, zeggen we; want
door eene meerdere kracht of intensiteit van klank (gewoonlijk redeaccent genaamd) monstert zij, als het ware, die woorden uit, welke in den volzin de belangrijkste plaats bekleeden, en aan wier opmerking dus, tot een juist begrip der rede, den hoorder het meest gelegen is:
den gelijkmatigen, snellen, tragen of afgebroken gang der gedachten ziet men afgebeeld in de gelijkmatige, snelle of trage voortstuwing, door haar aan de volgreeks der woorden gegeven, en aan de oogenblikken van rust, welke die voortgaande beweging nu en dan afbreken:
terwijl eindelijk, door eene begeleiding van hoogere of lagere toonen, zij eensdeels den aard der zegging bestemt, anderdeels de gemoedsbewegingen des sprekers afschildert.
Elke dezer drie werkzaamheden der stem zullen wij, ordeshalve, afzonderlijk in oogenschouw nemen; hoezeer wij deze waarschuwing voorop zetten, dat ze namelijk alle drie wederkeerig op elkander invloeijen, en onderling in de naauwste betrekking staan.



{==39==} {>>pagina-aanduiding<<}

Van den redeaccent of logischen klemtoon.

In iedere periode onderscheidt men woorden, op welke, tot goed verstand van het geheel, het voornamelijk aankomt. Zij zijn het, die den zin bepalen en beheerschen, terwijl hunne metgezellen, in ongelijke rangen, slechts de plaats van dienaars of bijstanders bekleeden. Het onderscheidingsteeken, dat eerstgenoemden dragen, noemen wij den redeaccent. Wat alzoo de klemtoon (grammatische) verrigt in de twee- en meersyllabige woorden, dat doet deze accent in den zin of de zinsnede: hij geeft eenen verstaanbaren wenk, dat het zakelijkst deel der periode of des colons nergens anders, dan dáár, moet gezocht worden. In den algemeenen regel drukt hij derhalve op het woord, dat den persoon of de zaak aanduidt, waarvan de rede is, en wijders op dat, hetwelk het hoofdzakelijkste behelst, dat er van dien persoon of die zaak gezegd wordt. Hebben dan die woorden nog geen' klemtoon, zoo bekomen zij er eenen; en anders smelt de redeaccent met hunnen klemtoon te zamen, waardoor aldus dezes kracht verdubbelt. Bij tegenstellingen, zagen we, wordt de woordaccent somtijds van zijne gewone plaats verschoven; zulks geschiedt dan ten gevalle van den opkomenden redeaccent, welke, al de oplettendheid op de twee aan elkaâr tegengestelde syllaben

{==40==} {>>pagina-aanduiding<<}
willende roepen, daarin zonder deze verplaatsing onmogelijk slagen zou.
Doorgaans scharen zich om het woord, dat meest moet uitkomen, andere woorden, die wel mindere aanspraken kunnen doen gelden, maar toch niet zonder alle klem behooren te blijven. De stem, hun die toedeelende, moet met omzigtigheid te werk gaan, en eene gepaste evenredigheid in het oog houden, opdat geen hunner, tot schade der duidelijkheid, noch meer, noch minder klank erlange, dan zijn gewigt of nuttigheid veroorlooft. Soms gebeurt het, dat, uit krachte van den zin, één woord al de klem ontvangen moet; de emphasis of nadruk is dan aanwezig. In dat geval wordt zijn accent boven allen uit gehoord, en de andere klemtoonen, om hem heen, verdooven en verstommen. Waar zulks van pas komt, is de uitwerking treffend. Hoe deze nog kan verhoogd worden door eene voorafgaande pauze, zullen wij later zien.
Één voorbeeld zij het ons vergund hier in te lasschen, ten einde te toonen, van welk eenen invloed de plaatsing des redeaccents op den zin en de bedoeling der woorden wezen kan.
‘Gaat gíj morgen naar den schouwburg?’ vraagt men mij, met de klem op gij: en ik antwoord: ‘Neen ik niet, maar mijn broeder.’ De vrager stelde voor vast, dat er naar den schouwburg gegaan werd: zijn twijfel bepaalde zich tot den persoon.

{==41==} {>>pagina-aanduiding<<}

‘Gaat gij mórgen naar den schouwburg?’ De klemtoon is op morgen verplaatst en de zin verandert. ‘Neen, morgen ga ik niet, maar overmorgen;’ is mijn bescheid: de vrager was alleen onzeker aangaande den dag. ‘Gaat gij morgen naar den schoúwburg?’ De meeste drukking hier op het woord schouwburg vallende, zoo is het antwoord, dat er op slaat: ‘Neen, naar den schouwburg niet, maar naar de vergadering van het Nut van het Algemeen.’ Alleen omtrent de plaats, werwaarts ik mij zoude begeven, verkeerde de vrager in het ongewisse.
Moge dit ééne voorbeeld, hetwelk in het oneindige vermenigvuldigd zoude kunnen worden, genoegzaam zijn om, wien het aanga, te herinneren van wat belang het is voor iederen redenaar de oratorische klemtoonen, met de stiptste naauwgezetheid, in zijne voordragt te eerbiedigen. Die, in dit opzigt, aan de meeste en grofste overtredingen zich schuldig maken, zijn zij, die, zonder de best-mogelijke zorg, hunne opstellen van het spreekgestoelte voorlezen. Hunne verkeerde accentuatie bederft den indruk hunner woorden; want, zoo zij al niet geheel zinstorend uitvalt, het kiesch gehoor en het gevoel voor het schoone beleedigt zij immer.
Tegen over de zwellingen van klank, door de accenten veroorzaakt, staan de klankafnemingen en toonvallen.
Uit dit afwisselend luide en zachte, wanneer zij

{==42==} {>>pagina-aanduiding<<}
tot elkander eene fraaije evenredigheid bewaren, en door de melodische rijzing en daling der toonen vergezeld worden, ontspruiten die bevallige rhythmen en cadanzen, waar de smaakvolle oudheid zulk eenen hoogen prijs op stelde, en die nog altijd door het beschaafde gehoor, als hoofdeigenschappen van het schoone proza, worden gewaardeerd.
Dat overigens (buiten en behalve hare werking bij den redeaccent) de verheffing en de verzachting van het stemgeluid (het forte en piano) nog andere doeleinden beoogt, en, bij de uitdrukking der gemoedsaandoeningen, zich innig vereenigt met de rijzing en daling der toonen, zal later door ons aangeroerd worden, als wij over die toonen spreken: hier vragen wij alleen nog de toelating dezer algemeene aanmerking: dat namelijk om van den accent des nadruks het hoogste nut te trekken, men hem vooral niet te zeer vermenigvuldigen moet. Wie aan ál zijne woorden klem wil geven, zet aan géén van alle klem bij. Niet op de uitwerking van iedere zinsnede doelt de wijze spreker, maar op den indruk van het geheel, en, naar mate zijn blik scherper en veel omvattender is, naar die mate weet hij zich ook kleine opofferingen ten voordeele van het hoofdbelang te getroosten. Gezegden, welke hij op zich zelve voor fraai en opmerkenswaardig houdt, en die, zoo zij elders of afzonderlijk voorkwamen,

{==43==} {>>pagina-aanduiding<<}
niet zonder nadruk door hem uitgesproken zouden worden, accentueert hij dikwijls niet of althans weinig. Waarom? Omdat de volzin, waar de meeste kracht in steekt, en die het sterkste treffen moet, in aannadering is. Voor dezen bewaart hij al zijne middelen: om hem in het helderste licht te plaatsen, zet hij al wat voorafgaat, hoe schoon ook, in de schaduw, en zoodoende wordt zijne aanvankelijke (schijnbare) verwaarloozing, door een toovergreep der kunst, de bron der heerlijkste uitwerking. Zoo handelde (naar het zeggen van cicero) de beroemde roscius. Aan eenen fraaijen versregel onthield hij somtijds allen nadruk, om dien des volgenden (als het vereischt werd) daarmede te verdubbelen; ‘In quo tanta commoveri actio non posset, si esset comsumta superiore motu et exhausta (1).’


Over de snellere of tragere beweging der stem, de zinsverdeelingen en pauzen.

De gang der stem, gelijk die der gedachten, kenteekent zich door meerdere of mindere snelheid, meerdere of mindere gelijkmatigheid, en door de afwisseling van langer of korter rusten of pauzen.

{==44==} {>>pagina-aanduiding<<}

Met de beschouwing dezer laatsten willen wij beginnen.
Gelijk de ontwikkeling, orde en rangschikking der elkander opvolgende denkbeelden, zonder voegzame afscheidingen en verdeelingen, niet mogelijk is, even zoo worden deze onmisbaar vereischt in de rede, wier doel het is, die denkbeelden uit te drukken. Van daar hare verdeeling in grootere of kleinere, en meer of minder zamengestelde volzinnen, welke wederom hunne onderdeelen of zinsneden hebben. Door kortere of langere verpoozingen of stilstanden der stem, worden zij alle kennelijk gemaakt aan het gehoor, terwijl de leesteekens bestemd zijn om ze in de geschrevene taal aan te duiden.
De veelzijdige nuttigheid der rustpunten en zinsverdeelingen is in het oog vallend. Door hen (in verbinding met de redeaccenten en de later te vermelden toonbuigingen) wordt den hoorder het luisteren en bevatten mogelijk en gemakkelijk gemaakt. Zoo lang de periode voortduurt, verneemt hij slechts korte verpoozingen, die hem echter op elk lid derzelve letten doen, en, is de geheele zin afgeloopen, dan voelt hij zich daarvan verwittigd door eene betrekkelijk-lange rust, die hem een oogenblik gunt om even terug te zien op den zamenhang van het geheel, ten einde hij het zoodoende dieper in het geheugen moge prenten.
Maar niet minder, dan den hoorder, komen den

{==45==} {>>pagina-aanduiding<<}
spreker deze zinverpoozingen te stade, wiens stem noodwendig bezwijken zou, indien hem niet telkens de geschikte gelegenheid geschonken werd, om de longen van nieuwe lucht te voorzien. En zeker zijn daartoe geen betere gelegenheden denkbaar, dan deze telkens wederkeerende rustpunten: dáár kan hij, zonder stoornis voor den luisterende, en zonder hindernis voor hem zelven, den verbruikten voorraad adem door eenen verschen voorraad vervangen, en alzoo zijne stem bij hare aanvankelijke kracht en helderheid bewaren. Wij behoeven hier niet te betoogen, van hoeveel gewigt het is voor ieder, die wel spreken wil, dat hij dit laatste trouw behartige, en door aandachtige oefening zich gewenne, om daar, waar hij het in de rede voegzaam doen kan, niet te veel en niet te weinig adem in te nemen; eensdeels, opdat door verkeerdelijk, tusschen de woorden in, lucht te scheppen, derzelver verband niet ergerlijk verbroken worde; anderdeels, ten einde noch overmaat van ingezwolgen lucht hem de klanken onordelijk uit de keel perse, noch gebrek daaraan hem uitputte, heesch make en hem alle beheer over zijne spraak ontneme.
Wij zeiden, dat het de bestemming is der leesteekens, om de kortere of langere pauzen in de rede aan te wijzen voor het oog. Dit is waar; doch wij mogen niet nalaten er bij te voegen, dat, noch hun getal, noch de hun toegekende

{==46==} {>>pagina-aanduiding<<}
waardij toereikende is, om aan deze bestemming ten eenemaal te beantwoorden. Want, gelijk een bekwaam spreker zich, niet zelden, verpligt gevoelt, om, wegens den aard der zegging, daar, waar de punctuatie slechts een comma stelt, zoo lang te verwijlen, als stond er een semicolon of dubbele punt; zoo treft men ook menigwerf plaatsen aan, die in het geheel geen scheidteeken dragen, en waar nogtans zin en uitdrukking eene kleinere of grootere schorsing vereischen.
Dit laatste is voornamelijk het geval bij die rusten, welke nadrukkelijke of emphatische genoemd worden. Wenschelijk ware het, dat men ze (althans in stukken van welsprekendheid en poëzij) door opzettelijke merken aanduidde; daar derzelver inachtneming ten krachtigste medewerkt, zoowel om den zin fraaijer te doen uitkomen, als om dien een' dieperen indruk te verschaffen.
Wie, bij voorbeeld, heeft zich niet menigwerf overtuigd gevoeld van het doeltreffende eener korte rust achter de woordekens, maar, want, omdat, dewijl, mits, enz., waardoor de hoorder als gewaarschuwd wordt te luisteren naar de beperking of redegeving, die gaat volgen? Wie kent niet het bevallig uitwerksel, dat er voortspruit uit een' korten stilstand voor het woord, dat de redenaar, hetzij uit zedigheid, schaamte, ongewisheid, hetzij uit verschooning en vergoelijking bijna weigert uit te brengen? Of heeft men nim-
{==47==} {>>pagina-aanduiding<<}
mer bijgewoond, dat een begaafd spreker, ten einde de taal der hartstogten te sterker te doen treffen, hare uitbarsting vooraf deed gaan van een oogenblik zwijgens. Dat zwijgen gelijkt dan die diepe stilte der natuur bij zomerdag, waaruit, met kracht en majesteit, de donderslagen losbreken. De schok ontzet ons te heviger, naar mate de overgang van het eene uiterste tot het andere meer plotseling en feller is.
Na dit beknopt overzigt der pauzen, die, overeenkomstig de rangschikking der gedachten, de rede verdeelen, verduidelijken, en, in sommige gevallen, haren nadruk versterken, verlaten wij dit punt; alleen ter loops nog herinnerende, dat, wat hare tijdlengte of during aanbelangt, deze altoos in evenredigheid staat tot den snelleren of trageren gang der woorden, waarover wij thans spreken moeten.
Bij den kalmen en bezadigden mensch, wiens driften en aandoeningen zwijgen, terwijl zijn verstand bedaard en geregeld werkt, ontwikkelen zich de denkbeelden, het eene uit het andere, op eene rustige en ordelijke wijze. Hun voortgang is evenmin traag en loom, als ijlend en gejaagd; maar wakker, evenredig, gelijkmatig. In de luide mededeeling nu dier denkbeelden treffen wij dezelfde eigenaardigheden aan. De woordklanken en redeaccenten volgen daar elkander met even kalme en geregelde stappen, en, gelijk hunne beweging

{==48==} {>>pagina-aanduiding<<}
eenvormig en weinig afwisselend is, zoo zijn ook de hen begeleidende toonen (waarover wij later handelen zullen) noch van de hoogste, noch van de laagste soort, maar gemiddeld en onderling niet aanmerkelijk verschillend.
Doch grijpt er eene verandering in dezen toestand der ziele plaats; komen er aandoeningen en hartstogten in het spel, die, aan het koele verstand niet langer vergunnende het uitsluitend bewind te voeren, de gedachten in haren geregelden loop verontrusten, voortzweepen of belemmeren; dan ook legt de stem daar getuigenis van af: de gematigde en gelijke tred der woordklanken houdt op, en, naar gelang van den aard der inwendige aandoening, ijlt de rede met driftige gezwindheid voort, of vertraagt zich haar gang tot een langzaam voortkruipen.
Dat dit een en ander niet altijd in dezelfde mate plaats heeft, maar verschillende trappen daarbij in aanmerking komen, laat zich ligtelijk bevroeden. Zoo zal b.v. de stem in hare beweging (of waarom zou ik niet zeggen tijdmaat, want het geldt hier de tempoos der spraakmuziek?) luchtig en vrolijk beginnen voort te huppelen, als de vreugde zich komt mengen in de gedachtenrij; maar is het dat (gelijk een stormwind de golven) woedende toorn het binnenste beroert, dan ook zullen de woorden en zinsneden met wilde sprongen voorthollen, op elkanderen stooten, zich onderling verdringen.

{==49==} {>>pagina-aanduiding<<}

Is zulks het geval in de opgewondene stemming, het tegenovergestelde zien wij gebeuren bij nederdrukkende gemoedstoestanden, of wanneer eenige andere beweegreden de ziel bij één voorwerp verwijlen doet.
Om, b.v. de klagt des zwaarmoedigen te uiten, die, in zijn leed verdiept, slechts ééne gedachte heeft, en deze, als eenen drukkenden last, langzaam voorttorscht, zal de stem hare trage, eentoonige en slepende klanken bij voorkeur verkiezen: en, heeft zij de weifelingen af te schetsen van iemand, die besluiteloos op twee gedachten hinkt, dan ook zal, in haar afgebroken en wankelend voortwaggelen, zich het kenmerkende dier weifelingen ondubbelzinnig vertoonen.
Het is dus van het hoogste belang voor ieder, die naar den palm der uiterlijke welsprekendheid dingt, dat hij het licht niet verwaarlooze, dat psychologie en physiologie over dit onderwerp verspreiden; want, bij de uitdrukking der innerlijke gewaarwordingen, gemoedsbewegingen en hartstogten, hangen de waarheid en schoonheid der voordragt, voor een aanzienlijk deel, dáárvan af, dát de rede niet in eene verkeerde of tegenstrijdige tijdmaat zich voorwaarts bewege. Doch daarom is het ook van het uiterste gewigt, dat hij, die wél spreken wil, vooraf, bij de zamenstelling der rede, de woorden zoo wete te kiezen en te schikken, dat de stem er eenen gepasten grondslag in

{==50==} {>>pagina-aanduiding<<}
vinde voor de in acht te nemen tijdmaat. Wat zou er immers van worden, indien, waar het hare pligt is om ligt en luchtig voort te zweven met den zin, zij genoodzaakt werd eene zware vracht van opeengestapelde medeklinkers, en lange, loome syllaben mede te dragen; - of, zoo, omgekeerd, op plaatsen, waar zij, deftig of neêrslagtig, met afgepaste of slepende schreden behoorde voort te gaan, snelle, trippelende woordekens en cadanzen haar te gemoet huppelden en al dartelend met haar weg ijlden?
De Ouden, die modellen in al wat schoon is, wisten zulks wel, en, zoo zij er op uit waren, om bevalligheid, kracht en welluidendheid aan hunne redenen bij te zetten door de euphonie der woorden, den geregelden bouw der perioden en de doeltreffende schikking der oratorische accenten, vooral ontging het hun niet, dat het Rhythmus of numerus oratorius niet volmaakt konde wezen, ten ware het, in zijne beweging, met den gang der ideën de innigste overeenkomst had.
Wat eene wijze navolging van hun voorbeeld vermag, zien wij bij ons in eenen van der palm, en in die onzer voorname schrijvers en redenaars, welke met hem, in fraaiheid van Hollandschen prozastijl, pogen te wedijveren.



{==51==} {>>pagina-aanduiding<<}

Over het klimmen en dalen der stem, en de toonspraak.

Nu moeten wij nog dat vermogen der stem beschouwen, hetwelk zich aan den dag legt in haar klimmen en dalen. - Reeds vroeger zeiden wij, dat eene zekere muziek onafscheidelijk is van de woordenspraak. Door hare gearticuleerde klanken alleen kan deze laatste onmogelijk alles, wat hoofd en hart te zeggen hebben, bestemd, duidelijk, krachtig of roerend genoeg uitdrukken. Daarom komt de stem de woorden te hulp met hare afwisselende toonen, met hare versnelde, of vertraagde bewegingen en met hare luidere, of zachtere aanslagen, die alle steeds in de getrouwste overeenstemming tot hetzelfde doel te zamen werken: want, gelijk de hoogte des toons altoos met een rasscher voortspoeden en met meerdere intensiteit van geluid gepaard gaat, zoo ook verzellen trager bewegingen en doffer klanken de lagere toonen.
De bestemming der toonen in het algemeen is, hoofdzakelijk, driederlei; naar mate zij, of blootelijk de taal des verstands begeleiden, of de uitdrukking beoogen der aandoeningen des harten, of eindelijk de voorwerpen, die de verbeelding levendig troffen, voor het oor trachten te verzinnelijken en af te schilderen.
In het eerste geval, zijn zij kalm en niet bijzonder afgewisseld. Door hunne trapsgewijze rij-
{==52==} {>>pagina-aanduiding<<}
zing en zwelling, daling en afneming waarschuwt de stem den hoorder telkens, als de volzin aanvangt; beduidt zij hem hoe verre dezelve gevorderd is; kondigt zij hem aan, dat het slot nadert, dat het slot daar is. De tusschenzinnen kenteekent zij ten duidelijkste door eene verandering, gewoonlijk eene kleine verlaging van toon, gepaard met eene, iet of wat, snellere beweging. Bij de vraag, blijft zij tot het einde toe klimmen, op de meest eigenaardige wijze aldus beduidende, dat er aan het denkbeeld des vragers, en aan de ronding der periode iets ontbreekt, waarvan zij het aanvulsel wacht uit den mond, dien zij uitnoodigt tot antwoorden. Aan den redeaccent zet zij gewoonlijk eene meerdere of mindere toonverhooging bij, naar mate de nadruk sterker, of zwakker is. Door eene kleine verwisseling van toon verstendigt zij het oor, dat er over een ander onderwerp staat gesproken te worden; - en, wat den aard der zegging aanbelangt, of die, bij voorbeeld, toestemmend, ontkennend, twijfelend, of beslissend zij, het is uit den toon vooral, dat zulks met zekerheid kan opgemaakt worden.
Wil dus de spreker waar wezen in zijne voordragt, en niet misbegrepen worden van hen, die luisteren, dan dient hij te zorgen, dat deze zinverduidelijkende toonen des verstands door hem, noch achterwege gelaten, noch verkeerdelijk worden geplaatst; neen, maar integendeel, in de vol-
{==53==} {>>pagina-aanduiding<<}
ledigste overeenstemming met de beteekenis der woorden en met de verdeelingen der volzinnen, de rede gedurig vergezellen.
Intusschen is het den spreker, zelden of nooit, te doen om gestadig en alleen de koele taal van het verstand voor en tot het verstand te spreken. Niet genoeg is het voor zijn oogmerk, dat de kalme rede onverschillig ja knikt op de haar betoogde waarheid; neen, wil die waarheid vruchten dragen en van den staat van bespiegeling tot dien van werking overgaan; dan moet ook het hart voor haar gewonnen, de wil tot een edel besluit gespoord, en de geheele ziel tot ijver en krachtontwikkeling worden aangevuurd. Dit kan de redenaar niet, zonder het gevoel en de verbeelding zijner hoorders, als bondgenooten en magtige voorspraken, in te roepen. Doch - deze weigeren allen bijstand, ten zij ze uit hunne werkeloosheid opgewakkerd, in beweging gebragt, geroerd en getroffen zijn. Hoe dit te bewerkstelligen? In de navolgende opmerking ligt het antwoord op deze vraag: waar gevoel en ware hartstogt alleen vermogen bij anderen medegevoel en geestdrift te verwekken.
Het volstaat dus geenszins, dat de voorgedragene rede van aandoeningen gewaagt; de spreker moet naar buiten kenbaar maken, dat zij werkelijk zijne borst vervullen; hij moet ze zoo getrouw en krachtig weten uit te drukken, dat er in de ziel

{==54==} {>>pagina-aanduiding<<}
zijner hoorders geen de minste twijfel omtrent derzelver opregtheid en levendigheid overblijft. Zoo verre reikt de koude taal des verstands, de bloote woordenspraak niet. Zij geeft, in hare articulatiën, alleen de lijnen en omtrekken des tafereels; doch om de afbeelding te voltooijen, en volmaakt gelijkend te doen wezen, moeten er nog welgekozene en welaangebragte kleuren bijkomen, die er het warme levenskoloriet over heen doen vloeijen.
Die kleuren zijn de stembuigingen of toonen der gemoedsbewegingen. Aan iedere aandoening toch, aan iederen hartstogt heeft de natuur eene eigenaardige muziek geschonken. Zij is de algemeene wereldtaal der ontroerde ziel. Haar verstaat de vreemdeling, die nimmer onzen tongval hoorde: in haar spreekt de zuigeling, die nog geen woorden vormen kan. Wat beteekent het, vreugde of smarte, liefde of afkeer met doode letteren te spellen? Zij liggen daar beweegloos en onbezield, tot dat, als een levenwekkende adem, de melodiën der hartstogten er over heen zweven, en ze opwekken uit hunne kille sluimering!
In eene Theorie der declamatie, wilde zij aan haren naam beantwoorden, mogt eene volledige behandeling van dit belangrijk onderwerp niet gemist worden. Gewisselijk ware het daarin een der uitvoerigste en gewigtigste hoofdstukken, hetwelk, aan de uitdrukking der innerlijke gewaarwordingen, gemoedsbewegingen en hartstogten gewijd, de stem-
{==55==} {>>pagina-aanduiding<<}
verbuigingen en rhythmen onderzocht, door de natuur althans aan de voornaamste derzelve geëigend. Wij moesten er (dunkt mij) het gemoed uit den staat van kalmte en rust allengs zien overgaan in meer en meer geschokte toestanden, of, beneden dien staat van rust, tot in matheid, werkeloosheid en ongevoel zien nederzinken; terwijl de tegenhanger van deze schilderij ons vertoond wierd in de voorstelling der trapsgewijze klimmende, versnellende, heftiger wordende, of wel dalende, vertragende en uitdoovende toongeluiden en maatslagen der stem. Zoo zou b.v. de bezadigde tevredenheid, bij gematigde en geregelde beweging, niet meer dan dien middeltoon vergen, waaruit ieder mensch gewoonlijk spreekt. Bij nedergebukte droefheid, zou de toon dalen en al zachter en langzamer worden, hoe meer zij de diepe zwaarmoedigheid naderde, en tot dof gezucht overging. Daarentegen zou de vreugd den toon bevleugelen en verheffen, naar dat zij zelve hooger en hooger steeg, om eindelijk, waar zij tot uitgelatenheid was geklommen, niet meer dan het schelle en snelle lachgeschater te doen hooren.
Doch ik mag mij niet verder in dit veld begeven, welks grenzen naauwelijks te overzien zijn. Wie het met vrucht wenschte te doorkruisen, zou er zich op moeten toeleggen, om teekenen of karakters uit te denken, waardoor hij de waardij en de afstanden dezer spraakgeluiden bestemder mogt

{==56==} {>>pagina-aanduiding<<}
uitdrukken, dan de algemeene en onbestemde woorden van hoog en laag zulks vermogen. Misschien zouden de gewone muzieknoten daartoe eenigermate bruikbaar wezen: eenigermate, zeggen we, want het onderscheid tusschen de aangehoudene toonen en halve toonen van den zang, - en de afgebrokene, telkens gedempte en in het oneindige verdeelde spraaktoonen, is, onzes bedunkens, te groot, dan dat de voorzegde muzieknoten immer tot iets volledigers, dan tot eene min of meer ophelderende aanduiding zouden kunnen dienen (1).
Tot hiertoe spraken we van die tweederlei toonen, welke of de taal des verstands toelichten en bestemmen, of wel des sprekers gemoeds aandoeningen uitdrukken. Doch, gelijk wij opgaven, bestaat er nog eene derde soort, en deze is onze aandacht niet minder waardig (2).
De trek tot uitwendige verzinnelijking van ons innerlijk zijn (dat eigenaardig kenmerk onzer natuur) bepaalt zich niet blootelijk tot hetgeen wij

{==57==} {>>pagina-aanduiding<<}
denken en gevoelen, maar strekt zich uit tot de voorstellingen onzer phantasie.
Ten aanzien der zigtbare voorwerpen buiten ons, is onze verbeelding, als een spiegel, waarin zich hun afschijnsel vertoont, en nog lang zich vertoonen blijft, nadat zij zelven aan ons stoffelijk oog zijn onttrokken: terwijl omtrent het hoorbare in de buitenwereld, de verbeelding eene echo gelijkt, waarin de klanken niet ophouden na te galmen, ofschoon ze voor het zinnelijk oor reeds een' geruimen tijd in de lucht vervlogen zijn.
Naar mate nu die uitwendige voorwerpen de verbeelding heller tegengeschitterd of tegengeklonken hebben, is ook hun weêrschijn levendiger, hun nagalm krachtiger, en in diezelfde verhouding ook voelt de mensch zich sterker of ligter getroffen en meer of minder genoopt om ze, het zij geheel, het zij gedeeltelijk, te verzinnelijken en af te schilderen.
Somtijds geschiedt dit geheel onwillekeurig: somtijds is het veeleer het uitwerksel van opzettelijkheid.
Onwillekeurig geschiedt het, als de verbeelding door eenig voorwerp dermate getroffen is, dat de afbeelding daarvan den geheelen innerlijken mensch, als het ware, vervult. Dan ook kan de uitwerking van dien trek tot verzinnelijking zoo verre gaan, dat de individu (zonder het eens te bespeuren) al wat aan hem is tot de volledigste nabootsing te werk stelt, niet meer om zich zelven

{==58==} {>>pagina-aanduiding<<}
denkt, zich niet meer afscheidt van het voorwerp, dat zijne phantasie hem toont, en daar staat als een levendig afbeeldsel van hetzelve. Is het slechts eenige eigenschap, daad of beweging des voorwerps, welke op zijne verbeelding dien diepen indruk heeft gemaakt; dan is ook de nabootsing slechts gedeeltelijk, zijn eigen ik wordt niet geheel er bij verduisterd, doch het is die eigenschap, daad of beweging alleen, welke (om nog niet van de gebaren te spreken) aan de geluiden der stem hare kleur, als het ware, tracht mede te deelen.
Het geval, gelijk gezegd is, kan echter ook bestaan, dat de mensch geenszins onwillekeurig, maar integendeel, gansch opzettelijk, voorwerpen, die vroeger zijne verbeelding aandeden, voor dezelve terug roept, en ze dan zigtbaar of hoorbaar afmaalt. Dit heeft bijzonderlijk plaats, wanneer het hem te doen is om daarvan een zoo helder en levendig denkbeeld aan anderen te verschaffen, als zagen deze het met eigene oogen, als hoorden zij het met eigene ooren.
Overwegen wij nu, op wat wijze de stem te werk gaat met hare toonen, zoodra zij datgene verzinnelijken en afmalen wil voor het oor van anderen, wat in de verbeelding leeft en die vervult; dan bemerken wij spoedig, dat zulks gansch en al afhankelijk is van den aard der voorwerpen, die afgemaald staan te worden, als kunnende deze behooren, of tot de zoodanige, die onder

{==59==} {>>pagina-aanduiding<<}
de zintuigen vallen, of wel tot dezulke, welke door de uitwendige zinnen niet waargenomen worden.
Zijn het zinnelijke voorwerpen, en liggen ze binnen den kreits van het gehoor, dan heeft de stem de beste gelegenheid om, naar hunne klanken en geluiden, hare toonen en toonopvolgingen in te rigten en te wijzigen, ten einde in hare navolging de meestmogelijke gelijkenis daar te stellen. Zoo kan zij, in hare toonschilderijen, den donder rommelen, de stormen loeijen, den hagel kletteren, het koeltje suizen doen, of het hoezee eener juichende menigte, het wee-gejammer van lijdenden, het teedere gefluister van gelieven er in overbrengen.
Is het echter, dat de voorwerpen harer navolging, wel onder de zinnelijke in het algemeen, doch niet onder de hoorbare zich rangschikken; dan is de stem genoodzaakt om bij het afschetsen derzelve hare toevlugt te nemen tot eene figuurlijke toonspraak. Wat wij hiermede bedoelen, willen wij kortelijk uitleggen. Gelijk men b.v. in de woordenspraak, bij gemis eener eigene en afzonderlijke benaming voor eene onstoffelijke zaak, aan deze den naam schenkt van eene stoffelijke, die met haar een of meer punten van gelijkenis heeft; zoo bezigt dan ook de stem de toonen, waarmede zij gewoon is eenig hoorbaar voorwerp af te malen, dat met het niet-hoorbare de meeste overeenkomst heeft, tot eene overdragtelijke navolging of afschildering van het laatste. De som-
{==60==} {>>pagina-aanduiding<<}
bere lucht van een neveligen Novemberdag heeft voor onze gewaarwording eene treurige overeenkomst met de sombere klagten der zwaarmoedigheid; daarom zal de stem, als zij de eerste schetsen wil, zich van de trage en diepe toonen der laatste bedienen. Een trotsch, hemelhoog gebergte maakt op ons denzelfden grootschen, ontzagvollen indruk, als eene verhevene, eerbiedwekkende muziek; dien ten gevolge zal de stem, bij de afmaling van het gebergte, de statige en majestueuse toonen der muziek navolgen: en zoo zal, in het algemeen, al wat in de zigtbare wereld sterk of zwak, snel of traag, forsch of teeder, blij of droef, stil of onstuimig is, door de stem voor het gehoor worden afgebeeld door toonen, geëigend aan voorwerpen uit de hoorbare wereld, welke eenen gelijksoortigen invloed, als die zigtbare, op ons oefenen.
Ten opzigte der niet-zinnelijke voorwerpen blijft haar niets over, dan denzelfden weg in te slaan. Wat met hen gelijkaardigheid, overeenkomst, analogie bezit in den zinnelijken kreits van het gehoor, geeft haar het middel aan de hand om (voor zoo verre zulks kan) ze hoorbaar voor te stellen. Zoo heeft zij voor het zedelijk schoon der deugd reine, zielvolle melodiën, en voor de angsten van het knagende geweten bange en beklemde toonen.
Na deze bepalingen en inlichtingen vooraf ge-
{==61==} {>>pagina-aanduiding<<}
zonden te hebben, kunnen wij nu overgaan tot het onderzoek, welk gebruik er van deze afschilderende toonen in de uiterlijke welsprekendheid gemaakt behoort te worden.
Houden wij hierbij voor oogen, wat ze zijn, tolken namelijk der opgewekte verbeelding, en wij zullen aanstonds bevroeden, dat zulk een spreker, als op een standpunt staat, waar hij, verre van zich door deze tooveres te mogen laten overmees teren, integendeel haar, als ondergeschikt aan zijne oogmerken, in hare werking leiden en beheerschen moet, dat, zeggen we, zulk een spreker, niet dan in sommige gevallen, en dan nog spaarzaam en voorzigtig, van deze toonen gebruik mag maken.
Wat in den dichter geoorloofd kan wezen, zou niet zelden verkeerd, ja dwaas staan in den redenaar.
Zoodra wij den klank hooren der zangerige lier, dan is zulks ons het sein, dat eene andere wereld, dan de dagelijksche, eene idealische wereld ons ontsloten wordt. Wij zijn gereed om, op vleugelen der phantasie, met den opgewonden dichter haar in te zweven. Aan hem geven wij ons over, en aan de Muze, die zijne leidsvrouw is. Zij toont hem de voorwerpen, omstraald van een heller licht, dan door onze aardsche nevelen kan henendringen. Glansend ziet hij ze voor zich staan, en wat hij ziet, meldt hij ons uit de volheid zijns gemoeds, maalt hij ons af in zijne beeldrijke taal.

{==62==} {>>pagina-aanduiding<<}

Doch als de redenaar het spreekgestoelte beklimt, dan weten wij, dat de man optreedt, die ons de wezenlijke wereld niet ontvoeren mag; die tot ons de taal des verstands moet spreken, en, roert hij te gelijker tijd ons hart, dat alleen roeren zal, ten einde wij te vatbaarder voor de uitwerksels dier waarheidstaal zullen wezen. Zijn helder zelfsbewustzijn kan hij niet verliezen, noch in verbeelding zich vereenzelvigen met een voorwerp buiten hem, zonder dat hij tevens ons vertrouwen verliest. Waar hij staat is hij redenaar, en mag hij zijne eigene persoonlijkheid nooit zoo geheel en al vergeten, dat hij eenen anderen, van wien hij spreekt, gaat voorstellen en vertegenwoordigen. Oordeelt hij het soms noodig tot zijn oogwit, de phantasie zijner hoorders in het spel te brengen, ten einde, wat hij verhaalt, hun zoodoende aanschouwelijk te maken; het is hem vergund, het kan zelfs schoon en nuttig zijn; want, zoo de verbeelding het verstand te hulp komen wil, zou het dwaas zijn hare dienst te weigeren: doch zij moet zich dan ook niet méér aanmatigen; eene bevallige schets mag ze geven, die de zaak aangenaam verduidelijkt; maar nimmer zulk een uitvoerig, levendig gekleurd, en begoochelend tafereel schilderen, dat de aandacht des hoorders, van het hoofdonderwerp der rede afgetrokken, zich in de beschouwing diens tafereels, hetwelk bijzaak blijven moest, allengs geheel verdiept, en het

{==63==} {>>pagina-aanduiding<<}
nuttige der waarheid aan het vermakelijke der illusie opoffert.
Tegen die verregaande nabootsing dus, waarvan wij vroeger spraken, en welke somtijds onwillekeurig plaats grijpt, als eenig voorwerp 's menschen ziel zoo gansch en al vervult, dat de rede, als het ware, er door verdrongen wordt, behoort de redenaar zich ten allen tijde zorgvuldig te wachten. Nimmer moet hij den schijn aannemen van eens anders rol te spelen; veelmin in eenen toestand, welke naar dien van geestverbijstering zweemt, zonder het te willen, zulks verrigten.
In cicero's laatste pleitrede tegen verres, waarin dat meesterlijke verhaal voorkomt van al de schanddaden diens verwaten' landvoogds, vinden wij onder anderen een treffend tafereel der onregtvaardige strafoefening, op last van verres, aan zekeren Romeinschen burger, met name gavius, gepleegd.
De groote redenaar stelt ons het ongelukkig slagt-offer des wreedsten euvelmoeds voor oogen, door beulshanden openlijk op de markt te Messana gegeeseld wordende, en onder het kletteren der slagen, te midden der foltering, niets dan den uitroep doende hooren: ‘Civis Romanus sum! een Romeinsch burger ben ik!’ de hoedanigheid, die hem wettiglijk moest waarborgen tegen zulk eene vernederende mishandeling (1).

{==64==} {>>pagina-aanduiding<<}

Zou nu cicero, bij het uiten der voorzegde woorden, zoo verre hebben moeten gaan, dat hij gavius en diens pijnlijk stemgeluid nabootste, gavius voorstelde en vertegenwoordigde?
Neen, zegt quinctiliaan (1): en dat de redenen, welke daarbij aan dezen oordeelkundigen schrijver voor den geest zweefden, wel dezelfde geweest zijn, als die wij hierboven ontwikkelden, blijkt niet onduidelijk dááruit, dat hij de opmerking maakt, dat de redenaar zorgen moet geen schouwspeler te worden, noch te vertoonen, hetgeen hij zegt: keurende quinctiliaan het zelfs in den tooneelkunstenaar af, wanneer deze, den prologus van eenig stuk op te zeggen hebbende, de stemklanken nadoet der personen, in dien prologus sprekende ingevoerd; alzoo eenen vrouwelijken toon uitbrengende bij de woorden, die eene vrouw in den mond gelegd zijn, en het bevende geluid des ouderdoms nabootsende bij de gezegden eens grijsaards.
De uitersten aldus ter vermijding aangewezen hebbende, zoo willen wij nu kortelijk ontwikkelen, wat in dezen de redenaar onder de geoorloofde zaken rangschikken, en zich ten nutte maken mag.
Zulks komt hoofdzakelijk hierop neder.
Zoo dikwijls het doel zijner rede het medebrengt, dat hij zijnen toehoorderen eene levendige voorstelling geve van het voorwerp, waarvan hij spreekt, dan

{==65==} {>>pagina-aanduiding<<}
ontzegge hij zich het gebruik dezer schilderende toonen niet geheel en al, maar wende hij ze aan met de noodige behoedzaamheid en matiging; zoo dat hij de verbeelding der hoorders er wel door trachte op te wekken, maar niet te overweldigen. Zijne toonen moeten volstrekt niet naar eene volledige nabootsing streven, maar zich vergenoegen met aan te duiden; en vooral nimmer ophouden ondergeschikt te zijn aan den toon der gemoedsaandoening, die het geheel der rede beheerscht. Wil hij der luisterende vergadering het onweêrstaanbaar geweld des verwoestenden orkaans, indrukwekkend, voorstellen, zijne stem hebbe niet den gewonen onverschilligen toon eens onbeduidenden gespreks; maar evenmin spanne zij zich in om te huilen als de rukvlagen, en te loeijen als de stormen. Roept hij ons, in gedachte, bij de laatste oogenblikken eens stervenden, dan gebruike hij niet de toonen vol kracht, vuur en leven, waarin mannelijke forschheid gewoon is zich te uiten; doch ook, aan den anderen kant, wachte hij zich wel ons den hijgenden adem en het krampachtige snikken des zieltogenden te doen hooren.
Een juiste middelweg, gelijk de goede smaak dien aanwijst, moet hier met bedachtzaamheid bewandeld worden.
Overigens waar deze schilderende toongeluiden de grenzen der gepastheid niet overschrijden, smelten zij meestentijds zamen met de toonen der gemoeds-
{==66==} {>>pagina-aanduiding<<}
bewegingen. Naar de wijze toch, waarop de voorwerpen onze verbeeldingskracht treffen, wijzigen zich ook de aandoeningen onzes harten: zoodat b.v., een treurend voorwerp ons in eene treurige, een moedig in eene moedige, een vrolijk in eene vrolijke stemming brengt. De toon alsdan, die deze stemming uitdrukt, is ook de toon, die de hoedanigheid der voorwerpen schildert.
Men kan uit dit alles ligtelijk opmaken, dat het de toonen der uitdrukking of der gemoedsbewegingen zijn, die verreweg de ruimste en voornaamste plaats bij de mondelinge voordragt bekleeden; terwijl de nabootsende of schilderende toonen slechts zeer beperkt en getemperd toegelaten worden, en dan nog, schier altoos, met de voorzegde toonen der gemoedsbewegingen zich vermengen en tot een smelten.


Over het opzeggen van verzen (1).

Tot hiertoe hebben wij gehandeld over de werkzaamheid van het stemorgaan, voor zoo verre het, in de mondelinge voordragt, de welsprekendheid ter dienste staat. Het grootste gedeelte onzer ge-
{==67==} {>>pagina-aanduiding<<}
maakte opmerkingen is ook toepasselijk op de declamatie van verzen; want, evenzeer, als de redenaar, gebruikt de dichter de aaneengeschakelde woorden der taal met hunne klemtoonen van verschillenden aard om het doel, dat hij zich voorstelt, te bereiken. Doch beider doel is niet hetzelfde, gelijk ook de wijze verschilt, waarop zij zich van de taal, als middel, bedienen. Wij oordeelen het daarom niet ongepast, dienaangaande eenige wenken mede te deelen.
Tot het verstand rigt zich de redenaar voornamelijk; dat wil hij overtuigen en voor de waarheid winnen. Het docere gaat bij hem voorop, het movere en het placere komen, als medehelpers, achteraan. Doch den dichter (terwijl hij de wetten des verstands eerbiedigt) is het vooral te doen om op het gevoel en op de verbeeldingskracht te werken. Behagen, roeren, betooveren is zijn hoofd-oogmerk. De ooren streelt hij door eene taal, welke de gewone verre overtreft in welluidendheid; door eene geheime wonderkracht, die hem bezielt, weet hij personen en gebeurtenissen ons zoo levendig voor den geest te brengen, als zagen wij ze in ons bijzijn; en het diepe gevoel, hetwelk uit zijn' vollen boezem in zijne uitdrukkingen zich overstort, wekt medegevoel in alle harten; even als de aangeslagen toon eener luit gelijkgestemde snarentuigen doet trillen.
Dat dit een en ander invloed moet oefenen

{==68==} {>>pagina-aanduiding<<}
op de poëtische voordragt, laat zich ligtelijk begrijpen: doch welk eenen? Deze vraag zullen wij trachten te beantwoorden.
Vestigen wij het eerst onze opmerkzaamheid op de dichterlijke taal, en gaan wij na, hoe zij zich in haren vorm van het proza onderscheidt.
Eene zeer in het oogloopende symmetrie zien wij er in heerschen. De syllaben volgen in eene schoone, vooraf bepaalde, met het onderwerp strookende orde, elkanderen op: wij noemen haar de versmaat; en, buiten deze versmaat, ontmoeten wij er nog het rhythmus, dat het schoone proza versiert. Maar hier is de werking van dat rhythmus veel levendiger, doordien het nu eens overeenstemt met de dichterlijke maat, dan weder van deze afwijkt, of er tegen in werkt, om een behaaglijk en treffend contrast op te leveren. Omtrent de keuze der woorden en hunne plaatsing wordt de kieschheid veel verder gedreven, dan ooit in den ongebonden stijl. Harde, onbevallige articulatiën worden met zorg vermeden; wat de euphonie bevordert, gretig gezocht; klanken, die schilderen en tot de verbeelding spreken, bij voorkeur genomen; vloeijende ineensmeltingen bewerkstelligd, waar de overgang van het eene woord op het andere, zonder dat, voor het gehoor aanstootelijk zoude wezen, en, of er nog iets ter bekoring ontbrak, eene vleijende echo, die wij het rijm noemen, herhaalt de afwisselende, zoete of

{==69==} {>>pagina-aanduiding<<}
nadrukkelijke eindklanken, en voltooit de harmonie der dichterlijke spraak.
Wie gevoelt nu niet, dat, daar er zoovele zorgen voor het schoone en treffende, bij de zamenstelling des gedichts, genomen zijn, er ook bij de uitvoering de grootste zorg moet heerschen, dat niets van dit schoone en treffende te loor ga?
Doch hoe daarin te slagen, ten zij hij, die 't gedicht declameren zal, bij poëtisch gevoel, dat dáártoe onmisbaar is, ook eene genoegzame kennis bezitte van de kunstgeheimen der prosodie? Nepos vermeldt, dat, ten einde niets van de zoetvloeijendheid en schoonheid der poëzij te missen, atticus aan hare beoefening eenige oogenblikken gaf: ‘Poësin quoque attigit, ne expers esset hujus suavitatis:’ en waarlijk, om, naar den eisch, den poëtischen vorm te waarderen, en in staat te zijn, bij het voordragen van wezenlijke dichtstukken, al de schoonheden wél te doen uitkomen, is het, mijns bedunkens, bijkans onontbeerlijk, dat men zich door eigene oefening met het werktuiglijke en al de uitwendige vereischten van het vers, volkomen, bekend hebbe gemaakt.
Over dit onderwerp alleen zoude er eene lange verhandeling te schrijven wezen, want het is overrijk: doch hier, waar ons bestek ons tot beknoptheid noodzaakt, en eigenlijk niets van ons gevraagd wordt, dan eene bepaling der uiterlijke welsprekendheid, moeten wij ons tot de hoofdpunten beperken.
Op den voorgrond plaatsen wij dan, dat, in-
{==70==} {>>pagina-aanduiding<<}
dien wij spreken over de declamatie van verzen, wij daardoor verstaan de declamatie van fraaije verzen, en (voor zoo verre wij thans op den uiterlijken vorm zien) van verzen, die niet slechts geene prosodische gebreken hebben, maar omtrent welker zamenstel al datgene in acht genomen is, wat de regelen van eenen schoonen versbouw voorschrijven; waarin derhalve, bij alle overige volkomenheden, ook die metrische en rhythmische verscheidenheid heerscht, welke de gedachten te heerlijker doet uitkomen, en de eentoonigheid verbant eener te ver gedrevene symmetrie.
In één hoofdbeginsel kunnen wij het zamenvatten wat tot de kiesche voordragt van zulke verzen behoort; doch vooraf zij het ons vergund, een oogwenk stil te staan bij de beteekenis der woorden, metrum en rhythmus, van welker juist begrip ten dezen alles afhangt.
Ieder Hollandsche versregel bestaat (als elk weet) uit een bepaald getal prosodische voeten, en ieder prosodische voet insgelijks uit een bepaald getal lange en korte, of geklemde en niet geklemde lettergrepen. De kunstmatige zamenvoeging van deze voeten noemt men het metrum of de versmaat. Zoo heeft men onderscheidene versmaten, naar gelang van den aard der verschillende prosodische voeten en derzelver getal in elken regel. Op het einde van dezen regel ontstaat er telkens eene zekere verpoozing, die met den naam

{==71==} {>>pagina-aanduiding<<}
van prosodische rust of pauze bestempeld, en in onze Hollandsche verzen, welke doorgaands rijmen, door dit eindrijm te merkbaarder wordt. Buiten die prosodische eindrusten, ontmoet men, in sommige verssoorten, ook middenrusten, pauzen in den loop des versregels invallende; gelijk b.v. in den Alexandrijn meestal na de zesde lettergreep; meestal, zeggen we; want dat in denzelven de rust nog op vier andere plaatsen invallen kan, behoef ik niet te herinneren.
Het voorzegde afgemetene der prosodische voeten in zich zelve, hun vooraf bepaald getal, hun evenredig terugkeeren, en de daarbij komende pauzen (waarvan de gezamentlijke aanwijzing in het woord scansie, of scanderen begrepen wordt) geven aan het vers eene regelmaat of evenredigheden, zoo als het schoone proza die niet oplevert.
Doch hetgeen nogtans de poëzij met laatstgemelde gemeen heeft, is het rhythmus, waarover wij nu nog kortelijk spreken zullen.
In dichtmaat namelijk is, even als in den ongebonden' stijl, de eene volzin in gedaante geheel verschillend van den anderen, en zulks, zoo door zijne meerdere of mindere zamengesteldheid en uitgebreidheid, als ook (men lette dit wel op) door de verscheidenheid der redeaccenten en toonvallen.
Dat het metrum daartoe ruimte genoeg overlaat, en vooral onze Alexandrijnen, onder de handen

{==72==} {>>pagina-aanduiding<<}
van meesters in de kunst, er zich uitnemend naar schikken, zal ieder toestemmen, die niet ten eenenmaal vreemdeling is in de Hollandsche prosodie.
Indien nu verzen zullen zijn, wat ze behooren, dan moeten (onverminderd de inachtneming van het metrum) de volzinnen in zich zelve al die welluidendheid, evenredigheid en overeenkomst met den aard der zegging bezitten, welke in het algemeen de woordenspraak dienen te kenmerken, wil zij den gelouterden smaak welkom en welgevallig wezen.
Ziedaar, wat men door de rhythmische schoonheid van het vers verstaat.
En nu behoeven wij niet verder te gaan om het ware en eigenaardige hoofdvereischte der fraaije dichterlijke declamatie te zoeken; want van zelf wijst het zich aan, als hierin gelegen: dat namelijk, wie in dichtmaat spreekt, buiten en behalve de algemeene regels der schoone voordragt, in het bijzonder deze les nog na te komen heeft: dat hij even trouw regt doe wedervaren aan de bevallige symmetrie, uit het metrum ontspruitende, als aan de rhythmische schoonheid, die het vers mede niet ontberen mag.
Alles wat de kunst vordert, loopt te zamen in dit ééne punt.
De maat van het gedicht moet dus niet zoo luid en gestadig zich doen hooren, dat de klanken en sierlijke toongolvingen van het rhythmus geheel worden overschreeuwd; doch daarentegen

{==73==} {>>pagina-aanduiding<<}
moet ook bij de declamatie het rhythmus niet zoo uitsluitend voorgetrokken en gehuldigd worden, dat men van de maat niets meer bespeurt en in den waan geraakt, dat er in ondicht wordt gesproken. Nu eens moge het metrum wat heller schitteren, dan weder het rhythmus het meest in den dag treden; beiden behooren echter elkaâr niet te verlaten, noch te vergeten, maar zelfs, waar het noodig is, tot onderlinge en wederkeerige hulp zich bereid te toonen.
Ter bereiking van dit oogmerk zorge men, in de eerste plaats, de dichtregels niet op te zeggen, of men ze scandeerde, dat is, in voeten verdeelde, en iederen voet afzonderlijk aan het gehoor kennelijk maakte. Eene walgelijke eentoonigheid en onverstaanbaarheid zijn er de natuurlijke gevolgen van. Neen, geene scansie, maar de redeaccenten, elk met zijnen meerderen of minderen nadruk, en de toonvallen, die hen telkens vervangen, moeten zich onbelemmerd vernemen laten, terwijl slechts een heimelijk maatgevoel de declamatie doorzweeft en onmerkbaar regelt.
Dien overeenkomstig past er nimmer op het rijmwoord een sterker klemtoon, dan die, welken de zin aangeeft en dit woord in proza zoude vorderen (1). Hiertegen wordt niet zelden gezondigd.

{==74==} {>>pagina-aanduiding<<}
Menigeen, als het ware, langs den versregel afglijdende en op den rijmklank nederkomende, doet dezen telkens van den slag weêrgalmen. Zoo ontstaat er een gestadige nadruk op woorden, die geen' nadruk eischen. Het uitwerksel daarvan is een vervelende dreun, die alle melodie verwoest, en veelmeer geschikt is om het ligchaam des hoorders in slaap te dodeinen, dan om zijne ziel aan te wakkeren en naar boven te voeren.
Ook tot de goede behandeling der prosodische pauzen hoort meer dan gewone oplettendheid en kunstvaardigheid.
Somtijds valt in den Alexandrijn (want wij zullen ons bepalen tot deze verssoort, als zijnde zij in onze taal de volmaaktste en vatbaarste voor eene fraaije verscheidenheid) somtijds valt in den Alexandrijn de gewone middenrust en eindrust terzelfder plaatse in, waar ook de zin eene pauze daarstelt, gelijk in deze regels:

Daar zat zij, troosteloos, | in diepen rouw verzonken, | 
En scheen een zielloos beeld, | uit marmersteen geklonken. | (1). 


Soms daarentegen loopt, bij de prosodische pauzen,

{==75==} {>>pagina-aanduiding<<}
de zin door, zonder te verpoozen, zoo als in deze enjamberende of overloopende regels:

't Was stikdamp, dien de hel van ondren opjoeg, om 
Ten muur te strekken van der zaalgen heiligdom (1). 


alwaar achter om in den eersten regel, en achter van in den tweeden, de zin geen' stilstand gedoogt.
Nu moeten er bij de voordragt twee feilen vermeden worden. Waar namelijk de rusten der prosodie met de redekunstige rusten overeenstemmen, daar mag men van het talent eens begaafden declamators verwachten, dat hij de eerste niet sterker en langer voelen doe, dan in proza de zin zoude gebieden; en, waar integendeel de gezegde overeenstemming geen plaats heeft, dat hij daar de prosodische rusten noch dermate aanhoude, dat zij zinstorend worden, noch zoo ten eenenmaal verwaarlooze, dat men ondicht meent te hooren.
Dat, om dit fraai te bewerkstelligen, er, bij veel takt, veel oefening vereischt wordt, is onbetwistbaar; want alle nuances in den zin zijn van invloed op de gezegde prosodische rusten. Wie ontwaart niet, b.v. dat in de laatstaangehaalde versregels de tusscheningeschoven woorden Ten muur, die de conjunctie om van het verbum te strekken scheiden, door die scheiding ook dat om een weinig, als het ware, in zijne vooruit-
{==76==} {>>pagina-aanduiding<<}
gaande beweging stuiten, en eene zeer kleine rust daarstellen, die misschien de waardij heeft van een quart of achtste comma? Daarentegen loopt in de navolgende regels de zin zoo snel en zamenhangend door, dat de prosodische pauze, wil er geen onzin ontstaan, naauwelijks merkbaar worden moet:

Zoo spreekt hij, werpt een oog, door 't flikkren van een traan 
Vertederd, op zijn bende... (1) 


Hieraan komt echter de kunst niet weinig te gemoet, als zij, achter het woord oog, de comma iet of wat rekt, waardoor de zeer korte prosodische rust, achter het woord traan, even merkbaar kan worden, zonder dat zij echter de lengte heeft van het geringste scheidteeken.
Dit zij genoeg ter verduidelijking van ons denkbeeld. Het metrum mag nimmer het rhythmus, noch omgekeerd het rhythmus het metrum geheel vernietigen; maar metrum en rhythmus, al is hunne werking dikwerf zeer ongelijk, moeten bij de voordragt ten allen tijde, zooveel zij vermogen, het hunne toebrengen tot de veredeling en verfraaijing van het geheel. Is het derhalve, dat de dichter, door zijn onderwerp genoopt, de uitdrukking van het vers zoo zacht, zoetvloeijend en lyrisch maken wilde, als mogelijk was, en uit dien

{==77==} {>>pagina-aanduiding<<}
hoofde het rhythmus in volle harmonie bragt met het metrum, dan volge de declamator 's dichters voetstappen, en vermoeije hij zich niet dwaaslijk om de teedere en bevallig voortrollende cadanzen min zangerig te doen schijnen. Doch waar integendeel de bruisende driften hare afgebrokene, onstuimige taal spreken, en 's dichters genie, om zulks te doen opmerken en treffen, het rhythmus van de maat afwijken en er tegen in stormen deed, daar verijdele hij, die het gedicht voordraagt, deze poëtische bedoelingen niet door op de scansie te drukken, en metrum en rijm uit te galmen ten koste van het rhythmische schoon.
Nu zij het ons vergund nog even terug te komen op ons aanvankelijk gezegde, dat, buiten en behalve deze eigenaardigheden der verzen-declamatie, op haar de algemeene regels eener schoone voordragt mede toepasselijk zijn.
Verstaan te worden is voorzeker niet minder het oogwit van deze, dan van gene; en wat de welluidendheid aanbelangt, maakt dezelve eene bevallige hoedanigheid uit van den ongebonden stijl, in poëzij is zij een onmisbaar vereischte. Al wat haar zoude kunnen benadeelen wordt bij de zamenstelling van het vers vermeden; en zou dan de declamator er zich niet tegen in acht nemen? Onder andere zorgen beijvere hij zich om, tot voorkoming van hinderlijke gapingen (hiatus) in de eindsyllaben der woorden, welke op het zachte

{==78==} {>>pagina-aanduiding<<}
EN uitgaan, de N, zoo haar een klinker volgt, even te doen hooren (1). Is de slotletter des woords eene zachte E, en gaat zij een woord vooraf, dat met een vocaal begint, dan worde de smelting (elisie) niet verzuimd, maar op eene vloeijende wijze bewerkstelligd: en openbaren zich

{==79==} {>>pagina-aanduiding<<}
in het vers eenige dier vrijheden, welke den dichter geoorloofd zijn, en niet zelden, door het daarstellen eener schijnbare onregelmatigheid, de verscheidenheid en schoonheid bevorderen, dan wete de declamatie ze te eerbiedigen en aan het oogmerk te doen beantwoorden. De schoone kunsten zijn immers zusters: wat is er natuurlijker, dan dan dat zij zich onderling verstaan en elkander zusterlijk de hand bieden?
Dat voorts in de dichterlijke taal, die de taal des gevoels is, de toonen der aandoeningen zich vrij wat meer, in al hunne verscheidenheid, dan in het proza, mogen laten gelden, spreekt van zelf. Ten gevolge evenwel van den bijzonderen aard der verschillende dichtsoorten, moet de eene hiertoe nog veel meer aanleiding geven, dan de andere; want terwijl b.v. het hekeldicht en het leerdicht meestal spaarzaam met die toonen zullen zijn, vloeit de lyrische poëzij en de elegie er doorgaans dermate van over, dat hare declamatie het muzikale recitatief (waarin zij echter nooit geheel ontaarden mag) nu en dan op zijde schijnt te komen: zoodat het geen' deskundige bevreemden zal hetgeen wij van den beroemden Franschen toondichter lully lezen, dat namelijk, als hij de muziek voor eenig zangspel te vervaardigen had, hij de begaafde tooneelspeelster champmèlé verzocht, vooraf op hare gevoelvolle wijze hem de verzen te declameren, ten einde in de natuurlijke melo-
{==80==} {>>pagina-aanduiding<<}
diën harer voordragt den grondslag zijner compositiën te vinden.
Doch is de poëzij de taal des gevoels, niet minder is zij de taal der verbeelding.
's Dichters phantasie is een toovertooneel: het ziellooze wordt er bezield, het vormlooze krijgt er eene gedaante, de afstanden vallen er weg, het verledene keert terug, de toekomst neemt de kleur aan van het tegenwoordige, alles vereenigt en schikt zich tot levende schilderijen. Hij ziet ze in zijne verrukking, en hetgeen hij ziet, wil hij aan anderen even aanschouwelijk maken, als het hem verschijnt; daartoe roept hij hunne verbeelding te hulp en schildert hij met woorden en toonen, gelijk een apelles met zijne verwen.
En ligt het nu niet in de zaak zelve opgesloten, dat hem, of den declamator, die hem vertegenwoordigt, dáár, waar het de voorstelling dier poëtische tafereelen geldt, een veel ruimer gebruik toekomt van die nabootsende of afmalende toonen, waarmede de redenaar zoo uitermate karig behoort om te gaan? Dit veroorlooft hem zijne hoedanigheid van poëet, van ziener; dit de beeldrijke taal, waarin hij spreekt; dit zijn doel om anderen - niet te overtuigen, maar - te doen aanschouwen!
Dat echter hierin, gelijk in alles, de goede smaak zijn getrouwe gids blijven en tegen al, wat naar overdrijving zweemt, vrijwaren moet, behoeft geen betoog. Bespottelijk zoude het, b.v.

{==81==} {>>pagina-aanduiding<<}
zijn, indien hij in de prosopopoeïen die stemnabootsing der sprekend ingevoerde personen wilde bewerkstelligen, waartegen wij reeds vroeger gewaarschuwd hebben: maar dat hem echter niet verboden is om door eene zekere stembuiging de prosopopoeïe aan te duiden, dit bevestigt quinctiliaan, wanneer hij, over het opzeggen van verzen handelende (1), het navolgende leert: ‘Nec prosopopoeïas, ut quibusdam placet, ad comicum morem pronunciari velim, esse tamen flexum quendam, quo distinguantur ab iis, in quibus poeta persona sua utetur.’
Hier maken wij een einde aan hetgeen ons noodig toescheen over de verzen-declamatie in het bijzonder te zeggen. Wij zouden er tevens onze beschouwing der mondelinge voordragt in het algemeen mede besluiten, indien niet een paar opmerkingen, dezelve betreffende, ordeshalve tot hiertoe hadden moeten verschoven worden en thans de overschietende ruimte voor zich vorderden.


Algemeene slot-aanmerkingen betrekkelijk de vereischten der mondelinge voordragt.

Wij hebben nu de stem in hare verschillende werkzaamheden gadegeslagen: eene opmerking, wel-
{==82==} {>>pagina-aanduiding<<}
ke op alle slaat en regtstreeks voortvloeit uit de voorgaande beschouwingen, is deze: dat, wil de voordragt den naam van uiterlijk welsprekend verdienen, zij steeds in zich zelve waar moet zijn; met andere woorden: dat zij in toon, in kracht en beweging altoos innig overeenstemmen moet met de geuite denkbeelden, gewaarwordingen en gemoedsaandoeningen. Verbreekt zij deze grondwet, dan is haar vermogen luttel. Wie zal eenig gewigt hechten aan de bevestigende woorden, die zij spreekt, indien haar toon onvast, schoorvoetend en weifelend is? Wie met haar treuren, als de taal harer droefheid begeleid wordt met blijde, weelderige melodiën? Wie geloof schenken aan de grimmige verontwaardiging, die zij voorgeeft, indien gematigde, bedaarde, langzame geluiden dat voorgeven tegenspreken en wederleggen? - Hoe wél wist cicero dit, en met welk eene meesterlijke gevatheid bediende hij er zich van in de verdediging van q. gallius tegen de aanklagt van m. calidius! De laatste beweerde, dat hij op het punt was geweest van vergiftigd te worden door gallius. In eene nette, maar koude pleitrede ontwikkelde de beschuldiger zijne bezwarende gronden. Hij verklaarde zelf den moordenaar op den aanslag te hebben betrapt, en nu met de overtuigendste bewijzen voor het geregt te treden. Maar zijn toon was kalm, koel, hartstogteloos. En wat deed cicero? Die koelheid greep hij aan in het voor-
{==83==} {>>pagina-aanduiding<<}
deel zijns clients. Op die flaauwheid en onverschilligheid des beschuldigers, in een oogenblik, dat deze van eenen laaghartigen, bijna gelukten, aanslag op zijn eigen leven sprak, en de bewijzen er van in handen zeî te hebben - op die flaauwheid en onverschilligheid bepaalde cicero al de aandacht des regters. Dat was de toon der waarheid 
niet! ‘Marcus calidius, riep hij uit, ware uwe beschuldiging niet verzonnen geweest, zóó zoudt gij niet gesproken hebben!’
Doch het is, of ik mij hoor tegenwerpen: hoe is het mogelijk om te zondigen tegen deze regels van het ware, tegen deze onverzettelijke toonwetten der natuur? zij zijn ons immers ingeschapen: gehoorzaamt elk, die spreekt, ze niet als bij instinct?
En wezenlijk, indien nooit iemand, als spreker optrad, dan om lucht te geven aan zijn overkropt gevoel, en in den boezem van anderen aandoeningen over te storten, waarvan, in dien zelfden oogenblik, de zijne tot overvloeijens toe vol is - o ja! dan zou er nimmer anders, dan met den waren accent der natuur gesproken worden. Hoor - waar men nooit aan lessen van welsprekendheid dacht - hoor in de gemeenste wijken der stad den bedroefde zijn leed, den verblijde zijn geluk, den beleedigde zijnen toorn uiten. Hunne woorden mogen ongekuischt en ruw, hun tongval plat en onbeschaafd wezen; maar niettemin de echte natuurtoon zal aangeslagen zijn, en uw geroerd

{==84==} {>>pagina-aanduiding<<}
gemoed zal u zeggen, dat het hoofddoel der mondelinge uitdrukking is getroffen. Doch in de meeste gevallen, wanneer een redenaar optreedt, dan staat hetgeen hij zeggen zal, alreede op het papier. Hij leest het voor, of, het van buiten geleerd hebbende, zegt hij het op uit zijn geheugen, en (de ondervinding staaft het) zonder groote voorzorg loopt hij gevaar om tot eene vervelende eentoonigheid te vervallen, of stembuigingen voort te brengen, die alles behalve in overeenstemming zijn met den zin en de bedoeling zijner woorden.
Hoe zich daartegen vrij te waren? Eene vlijtige opmerking der natuur moet hem al meer en meer bekend maken met de spraakmuziek der hartstogten, en zijn oor, door deze studie bevestigd en verfijnd, zal hem iederen valschen toon vaardiglijk leeren onderkennen, om dien te schuwen en te vermijden. Maar, wat bovenal hem beveiligen moet, hetgeen hij zegt, dat gevoele hij zoo innig op het oogenblik dat hij het zegt, als of het op dat oogenblik eerst in zijne ziel opwelde. Verbeelding en gevoel dienen hem hiertoe te bekwamen. Daar wij echter op dit punt later moeten terugkomen, wanneer het ware in de gebaarmaking, dat ten naauwste verwant is aan het ware in de toonspraak, tot het voorwerp onzer beschouwing zal strekken; zoo duide men het ons niet euvel, dat wij er ons hier niet langer bij ophouden, en de vergunning vragen om onzen weg regtstreeks te vervolgen.

{==85==} {>>pagina-aanduiding<<}

Waarheid - overeenkomst met de natuur - is dus het hoofdvereischte in de toonspraak van iederen spreker. Zonder haar verdwijnt de verstaanbaarheid, de duidelijkheid, het geloof-inboezemende, het indrukmakende der rede. Doch is zij de eerste en voornaamste grondzuil der mondelinge voordragt, tot de uiterlijke wélsprekendheid behoort nog meer. Niet de waarheid alleen, maar waarheid bij schoonheid wil deze gehuldigd hebben.
De kunst, in hare hoogere beteekenis, beoogt niet blootelijk eene trouwe navolging der natuur. Zij streeft tot hooger, en wil in hare voorstellingen eene gelouterde, veredelde natuur doen aanschouwen; eene natuur, gelijk men die zelden of nooit in de wezenlijkheid aantreft, waar meestal onvolkomenheden haar aankleven en dikmaals zeer ontsieren; maar eene zoodanige nogtans, als bestaanbaar is en door de ziel zich denken laat, wanneer zij van het schoone voorwerp harer aanschouwing alle onvolmaaktheden afzondert; eene natuur, die, terwijl zij ontdaan is van al die ruigte, al dat hoekige, al dat lage, hetwelk vaak hare fraaiste zijde misvormt, daarentegen al die edele, bevallige en verhevene kenmerken in zich vereenigt, die den schoonheidszin, waar die aanwezig en genoegzaam ontwikkeld is, bevredigen, streelen, betooveren.
Tot de daarstelling van dit kunstschoon behoort de bedachtzame vermijding der uitersten.
‘Dikwijls (zegt kinker, wien wij zoo gaarne aan-
{==86==} {>>pagina-aanduiding<<}
halen) (1) dikwijls spreken droefheid en wanhoop in gehoor kwetsende toonleidingen: en het akelige gekerm eener zinnelooze moeder, die den dood van haar eenig kind beschreit, is wel eens een slecht model ter nabootsing van den jammerkreet der smart. Ik kan met deze moeder weenen, maar eene merope moet onder hare dissonanten geene krassende valsche toonen mengen, of ik sluit mijne ooren digt, en in plaats van in ontroering mede te schreijen, begin ik te lagchen.’ Wat daar gezegd wordt van het tooneelspel, laat zich even goed zeggen van de redekunstige voordragt. Indien, in oogenblikken van hartstogtelijkheid of buitengewonen nadruk, de openbare spreker, zijne stem geheel aan haar zelve overlatende, die valsche en onaangename geluiden hooren liet, welke, in het dagelijksche leven, drift en aandoening, als zij ten top stijgen, menigmaal vergezellen; hij zou waar kunnen zijn, maar welsprekend niet; want, daar hij het gevoel voor het schoone beleedigde, zou de goede smaak tegen hem vonnissen.
Waar dus de natuur, aan hare luim toegevende, te verre gaan, en tot het wanschikkelijke of wanstaltige vervallen zou, - moet hij haar beteugelen, matigen, leiden: en de uitwerksels, die men van haar begeert, toch voortbrengen door die welberekende tegenstellingen of contrasteringen,

{==87==} {>>pagina-aanduiding<<}
waarvan wij reeds gesproken hebben, toen wij over den redeaccent handelden.
Uit dien hoofde (opdat wij dit in het voorbijgaan aanstippen) is het van zulk een uitermate groot belang, dat de redenaar, eensdeels, wel bekend zij met den omvang (diapason) zijner stem; ten einde hij wete, hoe veel klimming en daling zij, zonder pijnlijke pogingen en wanklanken, hem veroorlooft; en, anderdeels, in den gewonen loop zijner rede uit dien gemiddelden toon spreke, welke, boven en onder zich, waar het past, hem genoegzame ruimte tot klimmen en dalen overlaat (1).
Een ander hoofdvereischte tot de schoonheid der toonspraak, is de harmonische zamenstemming der afzonderlijke deelen tot één fraai en doeltreffend geheel.
Laat ons dit ophelderen. Wie het woord voert en dit naar behooren doet, heeft één hoofd-oogmerk, op hetwelk hij doelt, - één hoofd-denkbeeld, dat, als het ware, de ziel is zijner rede. Al de deelen van deze staan daarmede in verband, zijn daaraan ondergeschikt, en werken te zamen om dat hoofdoogmerk te treffen. Die zamenstemming en zamenwerking moeten ook vooral in de hoorbare voordragt doorstralen en heerschen; zoodat, in plaats dat de uitdrukking van eenig deel de uitwerking van eenig ander

{==88==} {>>pagina-aanduiding<<}
zoude schaden, zulks integendeel die bevordere, en dienstig make aan het algemeene plan. Aldus zullen b.v. in eene lijkrede die woorden, welke, elders en afzonderlijk geuit, den toon der tevredenheid of onverschilligheid zouden vorderen, den plegtigen en somberen tint aannemen, die in harmonie is met het geheel. Zoo zal ook de welsprekende, pleiter in een lijfstraffelijk geding, zich wèl wachten om datgene, wat er treffends en roerends alreede in zijne inleiding voorkomt, uit te spreken met die kracht en dat pathetische van toon, waarvan hij niet nalaten zal in zijne peroratie zich te bedienen. Waarom? Omdat de tegenovergestelde handelwijze de bedoelde uitwerking van het geheel zoude verlammen en verstoren. Immers een te hevige indruk, in den aanvang gemaakt, doet de regters stomp en ongevoelig wezen voor al het fraaije en krachtige, dat er nog moet volgen.
Wat voorts niet weinig toebrengt tot de schoonheid der mondelinge voordragt, is de schoonheid der melodiën in de opvolging der spraaktoonen.
Die soort van muziek, (cantus obscurior, gelijk Cicero haar noemt) welke de gesprokene rede altoos vergezelt, en haar de grenzen van den eigenlijken zang doet naderen, zoo dikmaals de aandoeningen en hartstogten er hunne stem in mengen, heeft wel hare hoofdbeginsels en vaste grondslagen in de natuur, maar niettemin is zij voor vele wijzigingen en schakeringen vatbaar. De eene

{==89==} {>>pagina-aanduiding<<}
spreker, zal toonen doen hooren, die zeer verschillen van die des anderen, zonder dat een van beiden gezegd zal kunnen worden onnatuurlijk of onwaar in zijne uitdrukking te zijn. Te dien aanzien, merkt kinker aan, is ieder redenaar of tooneelspeler een componist; en, terwijl wij dit gaarne beämen, zoo trekken wij er tevens dit gevolg uit, dat, gelijk de compositiën van dezen toondichter, die van genen, in bevalligheid, kracht of aandoenelijkheid, verre te boven streven, zoo ook de eene spreker, meer dan de andere, met schoone melodiën zijne woorden vergezelt. Hoe grooter schoonheid zich aan de waarheid dier melodiën paart, zoo veel te voortreffelijker ook is, in dit opzigt, de mondelinge voordragt. Vraagt men nu, wáárom de eene melodie schooner is, dan de andere, dan komt ieder antwoord, hetwelk men er op tracht te geven, ten slotte hierop neder: dewijl deze, beter dan gene, den gekuischten schoonheidszin voldoet. Doch dit mogen wij er gerustelijk bijvoegen, dat de beschaving van het zintuig des gehoors en de ontwikkeling van den goeden smaak, ten aanzien van het hoorbare schoon in de rede, middelen zijn, welke hierin des sprekers natuurlijken aanleg, veel vermogend, ter hulpe komen; terwijl de zuiverheid, buigzaamheid en gedweeheid zijner stem tot de fraaije uitvoering dier spraakmelodiën niet gemist kunnen worden.
Eéne waarschuwing nog, opdat onze woorden

{==90==} {>>pagina-aanduiding<<}
geene verkeerde opvatting ontmoeten! De spraak, ook daar, waar zij zangeriger wordt, moet toch nimmer in eenen eigenlijken zang ontaarden. Niets walgelijker dan dat teemen, dreunen of galmen, door cicero, schimpend, ‘inclinata ululantique voce, more Asiatico, canere,’ en door quinctiliaan, ‘cantandi vitium,’ genaamd, ‘quod inutilius sit an foedius nescio (1).’
Niet zelden is dit gebrek de broeder der eentoonigheid, wier gelijkvormige en onveranderde stembuigingen en cadanzen reeds zoo menig hoorder, waar hij om te luisteren kwam, in slaap wiegden. Tegen deze over staat de opwekkende verscheidenheid, welke door de fraaije afwisseling harer geluiden, van den aanvang tot het einde, de opmerkzaamheid der vergadering aangenaam prikkelt, haar het luisteren tot eenen wellust maakt, de hoorders aan hunne plaatsen vasttoovert, en, bij het einde der rede, hun de woorden ontlokt: ‘Och! had de man nog wat langer gesproken!’
Ziedaar (zoo wij bescheidenlijk vermeenen) de voornaamste kenmerken van het schoone in de toon- en woordenspraak kortelijk ontvouwd. Zoo dikwerf zij de waarheid veredelen, bereikt de mondelinge voordragt het toppunt harer volkomenheid. Dan buigt niet alleen de ruwe natuurmensch voor

{==91==} {>>pagina-aanduiding<<}
haar verdubbeld vermogen; maar ook de beschaafde en verfijnde man, aan wiens oor kieschheid en kunstkeurigheid de wacht houden, voelt zich verwonnen: aan eenen caesar wringt zij de rol der beschuldiging uit de hand: aan eenen agrippa perst zij den uitroep af: ‘Gij beweegt mij bijkans een Christen te worden!’
Hoe haar tot dien trap van volmaaktheid te brengen? Beproeft het niet, zielen zonder verbeelding! harten zonder gevoel! De kunst kan wel Gods verhevene gaven ontwikkelen, aankweeken en leeren gebruiken; doch haar gemis vergoeden - dat ligt buiten hare magt. Maar Gij, die, uit eene betere klei gevormd, van geestdrift blaakt, voor alles, wat waarachtig schoon en goed is, tot u rigten zich mijne woorden.
Verwaarloost 's Hemels kostbare geschenken niet! Door achteloosheid en luiheid raakt de beste aanleg bedorven, gelijk de mildste akkergrond onvruchtbaar wordt van altoos braak te liggen. Oefent uwen geest, verrijkt dien met nutte kundigheden; maar ook die edele hoedanigheden des ligchaams, welke u dienen om u in betrekking te stellen tot de wereld buiten u - het zijn niet minder Gods gaven! - vergeet, veronachtzaamt ze niet! Leert ze ten beste aanwenden! Bewaart de schoone harmonie, die in u tusschen geest en stof heerschen moet! Waakt, dat die vonk van verbeelding, die in uw binnenste gloort, met geene

{==92==} {>>pagina-aanduiding<<}
vuile walmen beneveld, maar al meer en meer door den adem der deugd tot eene heldere vlam aangeblazen worde! Houdt uw harte rein: schaamt u deszelfs gevoeligheid niet; neen, waardeert ze, kweekt haar aan, door al, wat waar en goed is, te zoeken en te beminnen, en door al, wat verontreinigt en verlaagt, te schuwen en te vlieden! - Dan zullen er groote en schoone gedachten verrijzen voor uwen geest, verhevene gevoelens kiemen in uwe borst; aan gepaste woorden zal het u niet ontbreken, en de toon, waarop gij ze uitspreekt, zal doordringen tot diep in het gemoed uwer hoorders, want het zal de alles vermeesterende toon der waarheid en der hoogste schoonheid zijn!


Over de gebaren.

De trek, den mensch ingeschapen, om naar buiten te verzinnelijken wat zijn binnenste denkt en gevoelt, vertoont zich niet alleen (gelijk wij reeds vroeger zeiden) in de geluiden en buigingen zijner stem, maar ook in de zigtbare bewegingen zijns gelaats, en van zijn gansche uiterlijk. Is zoodoende zijne woord- en toonspraak de hoorbare weêrgalm van hetgeen zijne ziel in hare binnenkameren spreekt, zijn geheel uitwendig voorkomen mag de getrouwe spiegel heeten, welke ons de afbeeldsels harer geheime werkingen doet aanschou-
{==93==} {>>pagina-aanduiding<<}
wen. Van zelf heeft een en ander doorgaans plaats en onwillekeurig. Bij hevige gemoedsberoeringen, wanneer de rede ruimbaan laat aan de driften of aandoeningen, is die trek tot verzinnelijking ten eenenmaal onbedwingbaar. Dan ontsluijert hij dikwijls op eens geheimen, die het koele overleg lang zich bevlijtigd had te bewimpelen en aan het oog te onttrekken. Doch, buiten die onstuimige toestanden en oogenblikken van oproer, oefent de geest heerschappij over het stoffelijk gedeelte, en weet hij, als wettig souverein, zijne verhevene regten tot een nuttig einde te handhaven. De wilde natuurklanken, niet meer eigendunkelijk daarheen stormende, worden de onderdanige en welgeordende tolken onzer gedachten; en oogen, gelaat, handen, armen - in een woord, al wat aan den mensch voor zigtbare uitdrukking vatbaar is, leert tot datzelfde oogmerk gehoorzamen aan onzen wil.
Aldus ontstond de woord- en toonspraak, waarover wij tot nu toe handelden; en de taal der gebaren, die thans onze aandacht tot zich roept, heeft (gelijk wij zien) aan dezelfde oorzaken hare wording te danken.
Het zal wel niet noodig zijn te herinneren, dat men, in het Nederduitsch, door het woord Gebaren in den algemeenen zin, zoowel het spel der gelaatstrekken, als al die bewegingen van hoofd, handen, armen en verdere ligchaamsdeelen verstaat,

{==94==} {>>pagina-aanduiding<<}
die eene meerdere of mindere kracht van uitdrukking bezitten (1). Liever merken wij op, dat er (gelijk in het vervolg dikmaals blijken zal) menigvuldige punten van overeenkomst zich opdoen tusschen de zigtbare taal der gebaren en de hoorbare taal der klanken. Trouwens kan het wel anders? De mensch toch, zoo als hij bestaat uit ziel en ligchaam, vormt één harmonisch geheel, vol innige overeenstemming in al deszelfs werkingen.
Doch is er veel overeenkomst tusschen deze beide spraaksoorten; het laat zich ligtelijk begrijpen, dat er nogtans veel verschil blijven moet. Haar onderscheiden aard, en het verschil der zintuigen, tot welke zij zich rigten, brengt zulks noodwendig mede.
Naar mate hetgeen zich aan ons oog vertoont, een' levendiger en scherper afgeteekenden indruk op ons maakt, dan wat wij vernemen door middel van het oor; in gelijke evenredigheid, behoort ook aan de gebarenspraak de voorrang, wanneer het er op aankomt om op de verbeelding van anderen te werken. Het is toch maar al te waar, hetgeen de dichter zingt:

{==95==} {>>pagina-aanduiding<<}


Segnius irritant animos demissa per aurem, 
Quam quae sunt oculis subjecta fidelibus... 


Daarentegen heerscht er in de hoorbare rede meer eenheid. Om hare meening volkomen te verstaan, behoeven wij niet een uiteenloopend onderzoek van verschillende ligchaamsdeelen te bewerkstelligen; wij hebben eeniglijk en alleen den daarheen vlietenden stroom des geluids te volgen. Bovendien, als het de loutere werkingen des verstands geldt, het uiteenzetten van redeneringen, het mededeelen van oordeelvellingen... hoe verre staat dan het gebarenspel achter bij de geaccentueerde articulatiën der woordenspraak! Zoo arm en ontoereikend, als gene daarbij zich toont, even rijk en hulpvaardig is deze.
Mag alzoo de hoorbare taal zich op eene zelfgenoegzaamheid beroemen, die de zigtbare mist; niet gering is ook de voorliefde, welke de mensch voor de eerstgenoemde heeft aan den dag gelegd, oogschijnlijk daarin nog gestijfd door de natuur zelve, die, het oor altijd geopend latende om klanken op te vangen, terwijl zij aan het oog toestond zich te kunnen sluiten, of afwenden, zoodoende scheen aan te duiden, dat wij meer bestemd waren om door hoorbare, dan door zigtbare teekens ons met elkander in betrekking te stellen en te onderhouden.
Dit gevolg is er uit voortgevloeid, dat, daar

{==96==} {>>pagina-aanduiding<<}
de woordenspraak door gestadige en oordeelkundige beoefening allengs verrijkt, beschaafd en volmaakt is geworden, de gebarenspraak slechts zelden, althans nooit in gelijke mate, als de eerstgenoemde, de zorg en aandacht tot zich getrokken heeft, zoodat (daargelaten de vorderingen, welke de Ouden in dit opzigt mogen gemaakt hebben, waarmede wij niet dan zeer oppervlakkig bekend zijn) het hedendaagsch Europa, ondanks deszelfs voorwaarts streven in zoo vele andere vakken van kunst en kennis, zich tot nog toe geen, eenigzins volledig, spraaksysteem voor de gebaren heeft weten zamen te stellen. Leibnitz, wolf, sulzer, lessing en anderen hebben er wel naar gewenscht en nuttige wenken gegeven: engel, ja, heeft kostbare bouwstoffen aangedragen en fundamenten gelegd; maar niemand is het nog gelukt het gebouw op te trekken en te voltooijen.
Voor de gebaren missen wij dus steeds eene Grammatica. Elementen der gesten, overeenkomende met die der woorden; onderscheiding der gesten in soorten, gelijkstaande met onze deelen der rede; veranderingen en wijzigingen, als woordvoegingen en buigingen... niets van dit alles is nog uitgevonden voor de mimische taal; ja, wat meer is, zelfs aan technische benamingen hebben wij hier volslagen gebrek; zoodat, wanneer het noodig is deze of gene gebaarmakende beweging bepaaldelijk aan te duiden, wij verpligt zijn tot wijdloopige

{==97==} {>>pagina-aanduiding<<}
omschrijvingen en afteekeningen de toevlugt te nemen.
Voor het tegenwoordige blijft ons derhalve niets overig, dan met het onvolledige ons te vergenoegen, en dit, zooveel mogelijk, tot ons voordeel aan te wenden; terwijl, ten aanzien der uiterlijke welsprekendheid, dit welligt ten troostgrond mag verstrekken, dat bij dezelve (verschillende zij daarin geheel van de Pantomimiek) de gesticulatie eene ondergeschikte rol te vervullen heeft, als niet verordend om alléén te spreken en al de aandacht eeniglijk op zich te doen vestigen, maar slechts om, in de zedige hoedanigheid van begeleidster en waarborg der woord- en toonspraak, hare hulp bij te brengen en hare bekrachtigende getuigenis af te leggen.
Van welk een ongemeen groot belang het echter is, dat deze bijstand getrouwelijk verleend en hare bevestigende verklaring met klem geuit worde, springt, zelfs bij de oppervlakkigste beschouwing, in het oog.
Heeft niet, van moeders schoot af, eene nimmer falende ondervinding ons van het uiterlijk onzes evenmenschen tot zijne innerlijke meening leeren besluiten? Vraagden wij niet telkens van zijne blikken en bewegingen de uitlegging en aanvulling zijner woorden? Waren het niet zijne gelaatstrekken, houding en gebaar, die bij ons voor de waarheid dier woorden steeds moesten instaan, wilden wij

{==98==} {>>pagina-aanduiding<<}
ze gelooven? En door welk eene onverklaarbare grilligheid zouden wij dan, ten opzigte van den openbaren spreker, niet hetzelfde verlangen? Hoe zouden wij onder zijn gehoor eensklaps ons de diepst gewortelde gewoonte ontwennen, eene uitzondering aannemen op een' regel, dien wij nooit zagen missen, en ons bevredigen met het denkbeeld, dat op hem geen vat zouden hebben die wetten der natuur, die voor alle geschreven zijn? - Neen; druischte het niet tegen ons beter weten aan, zoo iets ging nog onze krachten te boven. Onze langdurige en getrouwe ervaring, wat zeg ik? den ons ingeschapen trek verloochenen wij niet op eens; en het eerste, dat wij verrigten, wanneer we kerk of spreekzaal binnentreden, is hem te zoeken met het oog, wien het ons niet genoeg is slechts met ons oor te hooren. Van zijn gelaat vragen wij de echte beteekenis zijner redenen. Op zijn voorhoofd willen wij lezen, of hij zelf datgene voor waarheid houdt, hetwelk hij zegt, dat wij van hem als waarheid mogen aannemen. Zijn wij belet hem te kunnen aanschouwen, het luisteren wordt ons moeijelijk, de woorden verliezen hunnen nadruk, wij raken den draad der rede kwijt en onze gedachten dwalen af. Doch is het ons gelukt op hem den blik te blijven vestigen, en, stemde wat we zagen met hetgeen wij hooren ten naauwste overeen, dan juichen wij in ons binnenste: ‘de man meent het waarachtig!’ en ons

{==99==} {>>pagina-aanduiding<<}
vertrouwen en medegevoel zijn hem ten volste verkregen.


Van de werktuigen der Gebarenspraak.

Zijn wij, te opzigte der hoorbare voordragt, begonnen met de stem gade te slaan, als het middel, waarvan zij zich bedient; voor de gebaren zij het ons vergund een' gelijksoortigen weg te bewandelen. Hier evenwel (vroeger is het reeds aangestipt) treffen wij diezelfde eenheid niet aan. Verschillende, elkaâr ongelijke werktuigen hebben er hunne, hoezeer zamenstemmende, toch bijzondere bezigheden. Bij de voornaamste dier werktuigen is het dienstig eene korte poos te vertoeven.
Laat ons een' aanvang maken met de oogen.
Verkondigt het gansche uiterlijk van den mensch, dat er in zijn binnenste een denkend en gevoelend beginsel huisvest; het is bovenal in zijne oogen, dat wij er de treffendste blijken van bespeuren. Dáár, als het ware, zit de ziel ten troon, in vollen luister prijkende met de teekenen harer waardigheid en heerschappij. Lichtstralen schijnen er van uit te gaan, als zij zich verheugt of verheft. Bij haar treuren en lijden is het, of er een somber floers wordt voorgeschoven. Die kostbare peerlen des gevoels, die met deernis en liefde vergolden worden - het is dáár alleen, dat zij ze

{==100==} {>>pagina-aanduiding<<}
(weenend) mag uitstorten. Zoo lang de levenstoorts brandt, overschouwt ze van dáár het zigtbare heelal; en, is die uitgebluscht, dan mogen de roerlooze ledematen ons nog een wijl misleiden, het gebroken oog toont, met al de akeligheid van het graf, dat de ziel hare stoffelijke woning verlaten heeft.
Wie zal het dan niet billijken, dat wij hier (op het voetspoor van cicero) den oogen de eerste plaats toekennen? Inderdaad in de mimische taal maken zij het voornaamste spraaktuig uit. Hen staren wij aan, willen wij den zin van iemands woorden wel vatten en doorgronden. Wenschen wij hem te overtuigen en tot ons gevoelen over te halen; gedurende ons spreken, laat (als het ware) onze blik hen niet los. Wie zijne meening zoekt te verheimelijken, wendt voorzigtig de oogen van ons af, als vreesde hij, dat door die vensterluiken wij hem tot in zijn innigste zouden kunnen bespieden. Vertrouwelijkheid daarentegen en openhartigheid vertoonen zich met een' open, onbeschroomden oogopslag, er vrede meê hebbende, dat hetgeen er in haar binnenste omgaat, van buiten zal gezien worden. Geldt het de uitdrukking van gevoel of hartstogt - dan, bij uitstek merken wij in de oogen eene kracht op, die aan het wonderdadige grenst. Dat plotselinge, nadrukkelijke, en doordringende der blikken... de hoorbare taal poogt er vruchteloos mede te wedijveren. Of wint

{==101==} {>>pagina-aanduiding<<}
de luide klagt het van dat oog vol droefheid, in stille tranen badende? die teedere lonk der liefde - zijn er woorden, die omschrijven kunnen alles wat hij zegt? en de vlammende blik des helds - is niet dikwerf dezelve alleen genoeg geweest om het vuur des moeds in de harten van zwakken en vreesachtigen te ontsteken?

A single look more marks the internal woe, 
Than all the windings of the lengthen'd Oh! 
Up to the face the quick sensation flies, 
And darts its meaning from the speaking eyes; 
Love, transport, madness, anger, scorn, despair, 
And all the passions, all the soul is there. 


Tot den toestel der oogen behooren de wenkbraauwen, die door hare sterk geteekende booglijnen ze bevallig van het voorhoofd afscheiden, en, als eene fraaije kroonlijst, overschaduwen. Met hoe veel kracht van uitdrukking zij bedeeld zijn, bespeurt men dan eerst ten volste, wanneer men een gelaat ontmoet, aan hetwelk zij geheel ontbreken. Niet slechts dat het een zijner edelste sieraden mist; neen, het heeft voor ons iets flaauws, naakts en zielloos. Waar integendeel zij, welgevormd, aanwezig zijn, en door hare kleur zigtbaar uitkomen, daar nemen zij niet weinig deel in de kennelijkmaking der verschillende gemoedsaandoeningen en hartstogten. Hierbij komt hare beweegbaarheid haar ongemeen te stade. Zoo zien wij, bij het ingespannen denken, de wenkbraauwbogen, als tot kracht-
{==102==} {>>pagina-aanduiding<<}
oefening zich zamentrekken; bij rust, zorgeloosheid en vreugde, zich al meer en meer openen en ontspannen; bij drukkenden kommer, zich nederbuigen, als bukten zij onder den last; terwijl zij zich woest verwringen en fronselen, als grimmigheid en woede van binnen oproer stoken.
Met de werking der wenkbraauwen staat die van het voorhoofd in het naauwste verband. Het heeft zijne kleurwisseling, zijne plooijing en ontplooijing, zijne gladheid en rimpelstrepen. In den toestand der kalmte wordt het door quinctiliaan bij eenen helderen hemel vergeleken: ook, even als dien hemel, zien wij het betrekken en bewolken bij het opsteken van de stormen der driften.
Op oog en wenkbraauw volgen in rang, als sprekende deelen des gelaats, de mond en de lippen. Zij zijn, als 't ware, het voorportaal en de poorte, waaruit de hoorbare rede, die edele tolk onzer ziele, te voorschijn treedt. Dit op zich zelf moet hun reeds de opmerkzaamheid verzekeren; doch daarbij zijn hunne bewegingen en vertrekkingen zoo menigvuldig en afwisselend en beduidenisvol, dat ze niet minder uit dien hoofde de blikken der luisterenden tot zich trekken. Een woord, dat we niet verstaan, raden we niet zelden uit de buiging der lippen, die het uitspreken. Er zijn doove lieden geweest, welke door oplettendheid het zoo verre gebragt hadden, dat zij op deze wijze den inhoud begrepen van een geheel

{==103==} {>>pagina-aanduiding<<}
gesprek, welks klanken hun nogtans vreemd bleven. En wat aangaat de kennelijkmaking der innerlijke gezindheden en aandoeningen des sprekers, zoo is het menigmaal opgemerkt, dat hij, die dezelve voor anderen verbergen wil, niet slechts behoedzaam dient te wezen, om zich niet te scherp in de oogen te laten kijken, maar vooral ook de wacht moet houden over de spieren, in de nabijheid zijns monds liggende, als welke, bij vele gemoedsbewegingen, eigenaardiglijk in werking geraken, en niet dan ten uiterste moeijelijk zich laten beheerschen.
Ter daarstelling en opluistering der gebarenspraak zijn voorts de overige deelen des aangezigts niet achterlijk, ook het hunne rijkelijk toe te brengen. Dienaangaande in bijzonderheden te treden, zoude ons te verre afleiden. Men vergenoege zich met de opmerking, dat het geheele gelaat, met zijn fijn, doorschijnend en kleurwisselend bekleedsel, een ontelbaar getal muskels bedekt, die, bij de innerlijke bewegingen des gemoeds, sympathetisch zich medebewegen, en zoodoende datgene veroorzaken, wat wij de uitdrukking der wezenstrekken gewoon zijn te noemen. Teregt is dan ook van ouds het gelaat als de spiegel der ziel aangewezen, en quinctiliaan overdrijft niet, wanneer hij zegt: ‘Vultus est saepe pro omnibus verbis.’
Het hoofd, op zich zelf en in zijn geheel genomen, bezit mede zijne karakteristieke bewegingen. ‘La tête en entier (het zijn de woorden des wel-
{==104==} {>>pagina-aanduiding<<}
sprekenden buffons, wiens gansche beschouwing van 's menschen uiterlijk voorkomen zoo veel schoons en schilderachtigs bevat) prend, dans les passions, des positions et des mouvemens difiérens; elle est abaissée en avant dans l'humilité, la honte, la tristesse; penchée à côté dans la langueur, la pitié; élevée dans l'arrogance; droite et fixe dans l'opiniâtreté; la tête fait un mouvement en arrière dans l'étonnement, et plusieurs mouvemens réitérés de côté et d'autre dans le mépris, la moquerie, la colère et l'indignation.’ (1)
Ten opzigte der eigenlijk gezegde ledematen des ligchaams, zoo is het in het oog loopend, dat het de handen en armen zijn, die bij de gesticulatie voornamelijk in aanmerking komen. Hunne bewegingen zijn zoo menigerlei en zinrijk, dat men bijkans zeggen mag, dat zij eene taal op zich zelve vormen. Zonder deze bewegingen, acht quinctiliaan de gebaarmaking zwak, onvolkomen, afgeknot. Hare talrijkheid, zegt hij, staat met die der woorden gelijk. Andere ligchaamsdeelen zijn den spreker behulpzaam, doch de handen spreken, als het ware, zelve. Zie hier zijne eigene uitdrukkingen, te fraai dan dat ik ze door eene vertaling verzwakken mag: ‘Manus sine quibus trunca esset actio ac debilis, vix dici potest, quot motus habeant, quum pene ipsam verborum copiam

{==105==} {>>pagina-aanduiding<<}
persequantur. Nam ceterae partes loquentem adjuvant, hae, prope est ut dicam, ipsae loquuntur. Nonne his poscimus, pollicemur, vocamus, dimittimus, minamur, supplicamus, abominamur, timemus, interrogamus, negamus, gaudium, tristitiam, dubitationem, confessionem, poenitentiam, modum, copiam, numerum, tempus ostendimus? Nonne eaedem concitant, supplicant, inhibent, probant, admirantur, verecundantur?’ (1)

{==106==} {>>pagina-aanduiding<<}

Bij de pantomimen der Oudheid, van wier verstaanbare voorstelling en stomme zeggingskracht wij verwonderingwekkende dingen lezen, kwam het dan ook (naardien hun gelaat achter het masker verborgen was) hoofdzakelijk op de gesticulatie der handen aan. Hunne χειϱονομία behelsde derzelver systeem, dat, jammer voorwaar! voor ons geheel verloren is gegaan. Hoe veel gewigt er echter ten huidigen dage nog aan de bewegingen der handen gehecht wordt, blijkt wel daaruit, dat menigmaal, als er van gebaren de rede is, men door dit

{==107==} {>>pagina-aanduiding<<}
woord, bij uitnemendheid, de gebaren der handen en armen verstaat.
Wat eindelijk den stand, de houding en beweging des geheelen ligchaams aanbelangt, iedereen ziet dagelijks, welk eene kracht van uitdrukking er in gelegen is. Fier en krachtig verheft het zich bij het moedsgevoel; bevend krimpt het zich in een bij de vrees; tegenzin en afschuw doen het terugdeinzen; goedwilligheid en deernis buigen het vriendelijk en meêwarig naar voren; de nederigheid neigt het zachtkens voorwaarts naar beneden; de trotschheid heft het omhoog; de verwaandheid gaat nog verder en werpt het, laatdunkend, achterover. Cicero kende aan hetzelve bij des redenaars gesticulatie een groot gewigt toe; ja, volgens het zeggen van quinctilianus, zou hij het den voorrang boven de handen toegewezen hebben. (1)
Er is alzoo door ons beproefd een beknopt verslag te geven van die meest sprekende deelen van des menschen uiterlijk, welke als de voornaamste werktuigen der gebarenspraak te beschouwen zijn. Behoef ik het voorregt aan te toonen, dat hij bezit, die ze van de natuur in de grootste volkomenheid ontvangen heeft? Is de krachtige, welluidende stem eene veelvermogende aanbeveling bij het

{==108==} {>>pagina-aanduiding<<}
oor; de ondervinding leert het immers, dat een schoon, mannelijk uiterlijk den redenaar geen minder gunst verwerft bij de oogen? Waar erskine optrad, verwelkomden hem dadelijk toegenegenheid en luistergraagte; zoo veel edelheid heerschte er in zijn voorkomen, zulk eene onbeschrijflijke innemendheid in zijne geheele wijze van zijn. Van Lord chatham vinden wij aangeteekend, dat er in zijn oogopslag iets zoo doordringends en ontzagwekkends heerschte, dat weinigen deszelfs aanstaring konden doorstaan. Een vlammende blik, in het rond geworpen, was hem genoeg om het Huis der Gemeenten, toen het eens wegens een zijner uitdrukkingen (ondanks zijnen ernst) in den lach schoot, plotseling tot eerbied en diepe stilte terug te brengen. (1) Doch (en deze aanmerking biedt zich hier van zelf aan) ook in dezen, gelijk in alles, huldigen wij, menschen, als bij instinct, den voorrang van den edelen geest boven het stof, dat slechts zijn zigtbaar omkleedsel is. Een uiterlijk, hetwelk wij niet anders dan fraai, regelmatig, welgevormd kunnen noemen, laat ons koud en onverschillig, als het (gelijk wij het gewoonlijk heeten) niets zegt, zonder leven, zonder uitdrukking is: terwijl gedaanten en gelaatsvormen, die ons

{==109==} {>>pagina-aanduiding<<}
aanvankelijk alles behalve behaaglijk voorkwamen, ons aantrekken, allengs bevallen, en roeren en treffen, als, onder het spreken, verstand, gevoel, genie ze bezielen en beschitteren. Zoo verhaalt ons philostratus van zekeren beroemden Griekschen Rhetor, hippodromus genaamd, dat, hoezeer, bij den eersten aanblik, zijne wezenstrekken gemeen en misvormd schenen, hem echter op het spreekgestoelte zoo veel geest en achtbaarheid ten oogen uitstraalden, dat de menigte aan zijne lippen hing en met genoegen zijn gelaat aanschouwde. Niet weinig overeenkomst heeft hiermede hetgeen wij aangaande den uitmuntenden Franschen tooneelspeler lekain aangeteekend vinden, ter gelegenheid dat hij voor de eerste maal te Parijs optrad. De toeschouwers, namelijk, getroffen door al hetgeen er ongunstig was in zijn uiterlijk, konden in den beginne zich niet weêrhouden onderling over zijne leelijkheid te fluisteren; doch toen hij, in zijne rol vorderende, al meer en meer in vuur geraakte, en eindelijk al wat de hartstogt roerends, wegslepends, overweldigends in zich bevat, met onweêrstaanbare kracht, gelijk in zijne toonbuigingen, zoo ook in zijn gelaat, houding en gebaren spreken liet, toen scheen hij hun niet meer dezelfde mensch te wezen; geen zweem van afkeer - verrukking-alleen vervulde de harten, en onder de luidste toejuichingen mengde zich de onwillekeurige uitroep: ‘Ah, qu'il est beau! Wat is hij schoon!’

{==110==} {>>pagina-aanduiding<<}

Doch laat ons, na deze korte uitweiding, den draad onzer redenering weder opvatten, en, daar wij de voornaamste werktuigen der gebarenspraak in oogenschouw genomen hebben, thans meer bepaaldelijk de gebaren zelve en hunne verschillende soorten gadeslaan.


Over de verschillende soorten van Gebaren.

Men brengt ze gevoegelijkst onder drie hoofdverdeelingen, en onderscheidt ze alzoo in aanwijzende, nabootsende of afschilderende en uitdrukkende gebaren.
Elke dezer soorten verdient eene opzettelijke beschouwing.
De aanwijzende zijn de zoodanige, welke (gelijk hun naam het aanduidt) wijzen of doelen op eenig voorwerp, dat of werkelijk zich binnen 's redenaars stoffelijken gezigtskring bevindt, of door hem met de oogen der verbeelding gezien wordt. De schilder, die den profeet nathan afbeeldt, als bij de woorden: ‘Die man zijt gij!’ blik en wijsvinger op david rigtende, maalt eenen aanwijzenden gest. Gelijkerwijze zal hij van denzelven gebruik maken, die de versregels declameert:

{==111==} {>>pagina-aanduiding<<}


‘Wat schouwspel... 'k ben op zee... ik zie de ruiters wondren: 
‘Hij kampt... dáár zwiert zijn vlag... (1) 


dewijl de dichter in zijne geestvervoering, bij deze woorden, dat grootsche tooneel van onzen ouden tijd voor zich ziet, en de declamator bij het reciteren den dichter vertegenwoordigt. Ook in een' figuurlijken zin bedienen wij ons van deze gebarensoort, b.v. rugwaarts wijzende, bij het vermelden van het verledene, of voorwaarts en op het verschiet, dat voor ons ligt, met de hand doelende, wanneer wij de toekomst willen beteekenen.
Uit deze vlugtige opheldering zal men genoegzaam ontwaren, hoe nuttig, ja, hoe onmisbaar soms deze gest den redenaar is, zoowel ter verduidelijking zijner woorden, als voornamelijk ter versterking van derzelver indruk.
Beschouwen wij nu de tweede soort: de schilderende, afmalende of nabootsende gebaren.
Wezen of doelden de vorige op eenig bijzijnd of gedacht voorwerp, deze beelden het geheel of gedeeltelijk af. Aard en oorsprong hebben ze gemeen met de afschilderende toonen, en wat we vroeger omtrent deze laatste opteekenden, verkrijgt, ten gevolge dier naauwe verwantschap, hier ter plaatse eene vernieuwde toepassing.
Het zij ons vergund nogmaals te herinneren

{==112==} {>>pagina-aanduiding<<}
den natuurlijken trek, die in ons ligt, om naar buiten kenbaar te maken, wat wij innerlijk gewaar worden en gevoelen. Dezelve staat in eene naauwe betrekking tot die zucht, dat instinct van navolging, hetwelk mede den mensch eigen is, ja, zoo zeer eigen, dat het aristoteles, dien scherpzinnigen opmerker, noopte om hem ζῶον μιμητιϰὸν te noemen. Opvoeding, beschaving, ontwikkeld zelfbeheer mogen deze instincten bedwingen en temperen; met den wortel echter worden ze nooit uitgeroeid. Hoe onderdrukt ook, ze komen weder boven, als ons gemoed fel geschokt-, onze verbeelding sterk getroffen is. Woorden, b.v., die ons hevig aangrepen, herhalen wij nog lang onwillekeuriglijk; ongemerkt neuriën wij het lied na, dat ons verrukte, en in onze bewegingen geven wij de hartstogtelijke gebaren weder, die, een' diepen indruk op ons gemaakte hebbende, ons, als het ware, voor den geest zijn blijven zweven. Dit alles heeft te eerder plaats, naar gelang wij van aard levendiger, opwekkelijker, of (om het met een bekend basterdwoord uit te drukken) meer impressionabel zijn. Bij kinderen alzoo, wier natuurlijke neigingen nog niet door het gezag der rede worden bedwongen; bij de laagste klassen der maatschappij, welker driften door geen welvoeglijkheidsgevoel beteugeld zijn; bij menschen eindelijk, hartstogtelijk van natuur en ligt ontvlammende, bij deze allen zal voorzegde trek tot verzinnelijking

{==113==} {>>pagina-aanduiding<<}
en nabootsing zich het meest in het oog loopend aan den dag leggen.
Doch is de nabootsing, van welke wij tot nu toe spraken, onwillekeurig; dikwijls ook bootsen wij na uit vrije verkiezing en met een bepaald opzet. Zulks is dan het geval, wanneer wij aan hem, die ons aanhoort, het voorwerp, dat wij gezien hebben, of ons verbeelden nog te zien, zoo klaar, zoo levendig mogelijk, wenschen voor te stellen; met andere woorden, wanneer wij, niet te vreden, dat voorwerp hem mondeling te beschrijven, hetzelve aan zijne oogen willen vertoonen. Wij pogen dan het hem aanschouwelijk te maken; daartoe ons eigen uiterlijk te baat nemende. Dit trachten wij er, zoo veel wij kunnen, gelijkvormig aan te doen wezen, en, onze werkzaamheid, die dit doel beoogt, is nabootsing, is afschilderend gebaar.
Die afschildering nu kan meer of min uitvoerig en volledig zijn, naar mate wij het voorwerp, geheel of ten deele, en meer of min getrouw, afmalen kunnen of willen. Zoo is het b.v. doenlijk om, door gelaatsuitdrukking, houding of beweging, de gelaatsuitdrukking, houding of beweging van een ander mensch met zekere naauwkeurigheid en volledigheid af te schetsen: doch geldt het geen' persoon of levend wezen, maar eene zaak of iets onligchamelijks, dan, voelt men gereedelijk, kan de nabootsing slechts zeer gebrekkig en onvolledig

{==114==} {>>pagina-aanduiding<<}
uitvallen. Hoe toch zou het menschelijke ligchaam de gelijkenis willen aannemen b.v. van eene rotssteilte, van eene liefelijke muziek of iets dergelijks? In die gevallen bepaalt zich derhalve de nabootsing of afschildering tot eene zigtbare voorstelling van datgene in het voorwerp, wat wij als deszelfs voornaamste eigenschap of treffendst kenmerk beschouwen. Bij het afmalen der rots beelden wij hare steilte af door blik en hand naar omhoog te heffen; en willen wij de streelende toonen, die ons bekoorden, afschetsen, ons schiet dit slechts over, dat wij hunne lieflijkheid doen afspiegelen in ons uiterlijk; het genoegelijke en opwekkende derzelve door iets genoegelijks en opgewekts in onze gelaatstrekken en bewegingen aanduidende. Maar, zal men zeggen, dus doende, blijven die gebaren geen zuiver afschilderende gebaren meer. Het is zoo. Terwijl zij van het voorwerp, als het ware, slechts een' weinig bepaalden weêrschijn vertoonen, openbaren zij tevens de gelijksoortige of homogene aandoening, die de beschouwing of overpeinzing van dat voorwerp in ons binnenste verwekt. Zij smelten dus tot een met de uitdrukkende gebaren, welke thans ons nog een oogenblik bezig zullen houden.
Indien wij derzelver beschouwing tot het laatste hebben bespaard, het is waarlijk niet, omdat wij hen de minst gewigtige keurden. Het tegendeel van dien! Zij toch zijn het, die bij de zigtbare

{==115==} {>>pagina-aanduiding<<}
verzinnelijking van den innerlijken mensch de belangrijkste taak vervullen. Geene voorbijgaande of toevallige dienst ter nabootsing of aanwijzing van eenig voorwerp wordt door hen bewezen; neen, altijd zijn zij in de weer om den toestand en de bedrijvigheid der ziel, overeenkomstig ieders aard, naar buiten te openbaren. De mensch kan niet gewaarworden, denken en gevoelen, of, met meerdere of mindere bestemdheid en klaarheid, verkondigen zij het. Al zijne aandoeningen en hartstogten schrijven zij met leesbare karakters op zijn gelaat en gansche uiterlijk. Rust, onrust, genoegen, ontevredenheid, vermaak, verveling, genegenheid, tegenzin, moed, vrees, vreugd, spijt, eerbied, verachting, geestdrift, verslagenheid - geene bewegingen des gemoeds, of zij drukken die uit, met al derzelver ontelbare trappen, schakeringen en overgangen. Voegen zij zich bij de woorden, dan weten zij naar het past (soms naar het hun gelust) de beteekenis dier woorden te versterken, te verzwakken, te wijzigen, te veranderen, te logenstraffen. Het bloote zeggen wordt onbetwijfelde belofte door den opregten ja-knik; de ernstige aanmerking hard en honend door het trotsche gebaar; het stugge gelaat doet het vriendelijk aanbod onvriendelijk schijnen; het barsche verwijt kwetst niet, omdat een lach het verzacht; een spottend trekje om den mond herschept de luide lofspraak in heimelijke beschimping... doch

{==116==} {>>pagina-aanduiding<<}
waar zouden wij eindigen, indien wij ons in dit onderwerp meer verdiepen wilden? Voorwaar, zoo het iemand mogt hebben bevreemd, dat, in weêrwil van menig geuiten wensch, een eenigermate volledig gebarensysteem nog altoos ontbreekt, één enkele opmerkzame blik, op het onafzienbaar gebied der uitdrukkende gebaren geworpen, zal die bevreemding spoedig doen ophouden. Wij voor ons, wier taak het niet is, de mimiek opzettelijk te behandelen, mogen ons hier geene verdere uitweidingen veroorloven. Dat de voorzegde gebaren, in zich zelve reeds zoo menigvuldig, in iederen individu door inborst, temperament, geslacht, ouderdom, stand, betrekking en nationaal karakter nog gewijzigd worden, kunnen wij kortelijk aanstippen; doch overigens verwijzen wij hem, die omtrent de uitdrukkende gebaren meer bijzonderheden verlangt, tot engels onschatbare brieven: ‘over de mimiek;’ campers fraaije redevoering: ‘over de wijze om de onderscheidene hartstogten op onze wezens te verbeelden;’ tot de werken van hogarth en lebrun; de belangrijke lessen van jelgerhuis; en voorts, om kort te gaan, tot die schilderkundige werken, waarin aan de behandeling dezes onderwerps meer of minder plaats is ingeruimd.



{==117==} {>>pagina-aanduiding<<}

Over het gebruik der gebaren bij de voordragt.

Na alzoo de drie hoofdsoorten der gebaren te hebben doorloopen, moeten wij nu nog eenige opmerkingen hier inlasschen aangaande derzelver aanwending bij de uiterlijke welsprekendheid.
Men heeft wel eens (dit punt, vroeger even aangeroerd, verdient eenige nadere toelichting) men heeft wel eens over het hoofd gezien, dat de gebaarmaking des redenaars geenszins gelijkstaat met die van den pantomime, en regels, welke op dezen alleen toepasselijk zijn, ook voor genen geldig gemeend. Dit is een dwaalbegrip, dat tot verkeerde gevolgen leidt. De pantomime heeft niets, dan zijne zigtbare bewegingen, om zich uit te drukken. Het is hem, als of de menigte, voor welke hij optreedt, geene ooren, alleen oogen had. Eén toegang tot de ziel is voor hem digt gesloten en de toevoer door den anderen, die openbleef, moet derhalve (zoo is het immers?) verdubbelen. Van daar de noodzakelijke menigvuldigheid, het onafgebrokene, de snelle afwisseling, en het gestadig afmalende en aanwijzende zijner gebaren. Als een beweeglijk beeld, als eene levende schilderij plaatst hij zich voor zijne toeschouwers. Verstandsbegrippen, aaneengeschakelde redeneringen kan hij evenmin, bestemd, aan zijn uiterlijk vertoonen, als de beitel van eenen thorwaldsen of

{==118==} {>>pagina-aanduiding<<}
het penseel zelfs van eenen rafaël zulks in het marmer of op het doek vermogen. Maar, wil hij van voorwerpen buiten hem eenig denkbeeld geven; vernuftig, sierlijk, ernstig of grappig weet hij ze na te bootsen, of af te schetsen; en, wat gemoedsbewegingen en hartstogten aanbelangt, hij kent al hunne karakteristieke teekenen, en verstaat het zich om deze, op het treffendste, in zijn' eigen persoon te voorschijn te roepen. Hierdoor mag hij, binnen den beperkten kring zijner kunst, de zinnen streelen en vermaken, opwekken en roeren; doch het verstand bezig houden, onderwijzen, overtuigen, stichten... zoo ver reikt de zigtbare taal niet, die hij spreekt. Maar, gaan de toeschouwers naar den pantomime om dien te zien en zich een aangenaam tijdverdrijf te verschaffen; naar den redenaar begeven zich de hoorders om dezen te hooren en onderrigt te worden. Wie slechts tot hem kwam, als tot een kijkspel, zou zijn doel geheel en al miskennen, zou hem beleedigen. De taal, waarin hij zich uit, beslaat een' ruimer' omvang, neemt een hoogere vlugt. In hare bestemde beteekenissen kan het verstand spreken tot het verstand, en ziedaar dan ook zijn hoofdoogmerk. Slechts om dit te beter te bereiken, roept hij, waar het pas geeft, hart en verbeelding te hulp. Hij behoeft dus niet zijne gebaren tot onverpoosde werkzaamheid aan te prikkelen. Het grootste, het wezenlijkste gedeelte van

{==119==} {>>pagina-aanduiding<<}
den arbeid wordt door vrij wat meer vermogende helpers verrigt. Over het geheel (indien ik mij zoo eens mag uitdrukken) zijn 's redenaars gebaren niet zelven de sprekers, maar blootelijk bijstanders en vertrouwden, die beämen en bevestigen, wat de spreker zegt; en, gebeurt het soms, dat drift of aandoening hen noopt om ook een hartig woord te uiten, dat woord mag toch nimmer zoo luid en onbedachtzaam gesproken zijn, dat het den hoofdpersoon overschreeuwt en de opmerkzaamheid der hoorders van hem aftrekt.
Uit het verhandelde mogen wij gerustelijk afleiden, dat van de drie opgetelde gebarensoorten het hoofdzakelijk de uitdrukkende is, welke bij de oratorische voordragt te stade komt. 's Redenaars doel (wij herhalen het) is het toch niet om met klanken en bewegingen voorwerpen af te malen en gestadig tafereelen daar te stellen, waaraan de verbeelding zich verzadige; doch, wat stoffe hij moge behandelen, blijken moet het naar buiten, dat hij het innigst gevoel, dat hij het levendigst bewustzijn heeft van hetgeen hij zegt. Indien de kunst het eens zoo ver bragt, dat zij een' automaat vervaardigde, die, in plaats van een deun te trompetten, eene redevoering opzeî; zou dat beeld ons roeren, ons medegevoel gaande maken? De man nu, welke zijn van buiten geleerde les stijf en koud voordreunt of uitgalmt, is die veel beter? Het staat vast, wat de Romeinsche

{==120==} {>>pagina-aanduiding<<}
kunstregter zegt: ‘apud nos valeant ea, quae valere apud alios volumus: afficiamurque, antequam afficere conemur.’ (1) Gebaren dus, gelaats- en ligchaamsbewegingen, die het onloochenbaar bewijs opleveren, dat de ziel des sprekers deel neemt in het gesprokene; gebaren, die geene doellooze sierlijkheid beöogen, of in ijdele nabootsingen zich oplossen; doch zij, die uit het hart ontspruiten en op de harten werken kunnen; in één woord, de uitdrukkende gebaren zijn het, waarvan de redenaar zich bedienen moet, zoo hij waarlijk redenaar wezen, dat is, zijne toehoorders wil doen denken en gevoelen, wat hij zelf denkt en gevoelt. Op deze dan ook had cicero het oog, toen hij, in zijne verhandeling over den redenaar, dit voorschrift gaf: ‘Omnes hos motus subsequi debet gestus, non hic verba exprimens, scenicus, sed universam rem et sententiam non demonstratione, sed significatione declarans.’ (2) Hij wilde niet, dat op het spreekgestoelte het woord door den gest zoude worden afgebeeld, gelijk zulks door den pantomime op het tooneel geschiedde; neen, de oratorische gesticulatie moest op den geheelen zin slaan, dien verklaren, niet de voorwerpen vertoonen. En dat dit de ware beteekenis van cicero's voorschrift is, blijkt ten duidelijkste uit eene plaats

{==121==} {>>pagina-aanduiding<<}
van quinctiliaan, waarin over hetzelfde onderwerp wordt gehandeld. Men leest daar: ‘Et hi quidem, de quibus sum locutus, cum ipsis vocibus naturaliter exeunt gestus: alii sunt, qui res imitatione significant: ut si aegrum, tentantis venas medici similitudine, aut citharoedum, formatis ad modum percutientis nervos manibus, ostendas, quod est genus quam longissime in actione fugiendum. Abesse enim plurimum a saltatore debet orator, ut sit gestus ad sensum magis, quam ad verba accommodatus: quod etiam histrionibus paulo gravioribus facere moris fuit. Ergo ut ad se manum referre, cum de se ipso loquatur, et in eum, quem demonstret, intendere, et aliqua his similia permiserim: ita non, effingere status quosdam et quidquid dícit ostendere. Neque id in manibus solum, sed in omni gestu ac voce servandum est. Non enim aut in illa periodo, Stetit soleatus Praetor populi Romani cum pallio purpureo, tunicaque talari, muliercula nixus in littore, (1) inclinatio incumbentis in mulierculam Verris effingenda est: aut in illa, Caedebatur (virgis) in medio foro Messanae, (2) motus laterum, qualis esse ad verbera solet, torquendus.’ (3)
Ik heb gemeend deze plaats uit quinctiliaan, vroeger reeds vermeld, hier in haar geheel te

{==122==} {>>pagina-aanduiding<<}
moeten overnemen, dewijl zij de klaarblijkelijke uitlegging is van cicero's aangehaalde woorden, en tevens over het behandelde onderwerp het helderste licht verspreidt. Naar beider gevoelen (dat geen gering gewigt in de schaal legt) moet men ten algemeenen regel stellen, dat het tot de oratorische voordragt niet behoort de zaken, waarover de rede loopt, af te beelden, gelijk zulks door den saltator of pantomime telkens gedaan wordt. Dus b.v. past het niet op het spreekgestoelte, bij het gewagen van eenen kranke, den lijder zelven voor te stellen, aan wien de geneesheer den pols voelt, noch de beweging te maken van iemand, wiens hand de snaren tokkelt, wanneer het woord citerspeler in de rede voorkomt. Evenmin mag de redenaar zich veroorloven een' geheelen toestand, als ware het, dramatisch te vertoonen, daartoe zijne eigene persoonlijkheid afleggende en die van anderen aannemende, welke in zijn verhaal, als handelende, verschijnen. Berispelijk zou het uit dien hoofde wezen, indien hij, de tweede pleitrede des Romeinschen orators tegen verres voordragende, bij de vermelding, hoe, tijdens het uitloopen der vloot uit de haven van Syracuse, deze verwijfde Landvoogd, in weelderigen opschik gedost en op zijne bijzit leunende, dit schouwspel, van het strand, gadesloeg, verres zelven in allen deele den hoorder poogde voor oogen te stellen, door de houding aan te nemen van dien welluste-
{==123==} {>>pagina-aanduiding<<}
ling, gelijk hij bij het ligte vrouwmensch stond. Even berispelijk ware het, zoo, bij het uitspreken van dat gedeelte dier rede, waarin de openbare geeseling van den ongelukkigen gavius wordt beschreven, hij, door het wringen van zijn eigen ligchaam, het pijnlijk krimpen des mishandelden regt levendig wilde vertoonen. Zulke ver gedrevene nabootsingen mogen in sommige gevallen ten tooneele verschijnen; aan den redenaar zijn ze verboden. Vraagt men de reden? 
Zij is deze, als vroeger reeds is aangeduid. Dewijl hij, die optreedt met het oogmerk, om tot anderen de taal des verstands te spreken, zich nooit volstrektelijk door zijne verbeelding mag laten overheerschen: dewijl hij voor zijne hoorders de persoon moet blijven, die hij is, en niet moet streven om hen in den waan te brengen, als zagen zij eenen anderen: dewijl der hoorderen ongeschokt vertrouwen in de achtbaarheid, bezonnenheid en wijsheid van hem, die het woord voert, een hoofdbeding is ten opzigte van den gewenschten invloed zijner redenen; en eindelijk, dewijl de phantasie alleen ons wel een' tijd lang aan ons zelven ontvoeren en schitterende droomen voortooveren kan, doch, bij ons ontwaken en terugkeeren tot ons zelven, slechts fraaigekleurde herinneringen, geene wigtige leering en overtuiging achterlaat.
Doch (zal men zeggen) mag dan de redenaar nimmer de nabootsende of afschilderende gebaren bezigen?

{==124==} {>>pagina-aanduiding<<}

De volledig nabootsende zeer zeldzaam: de gemengde, waarin zich het nabootsende met het uitdrukkende vereenigt of versmelt, in zekere gevallen.
Als quinctilianus de gesticulatie nagaat, welke in dat gedeelte der pleitrede t'huis behoort, waarin de bewijzen ontwikkeld en de tegenwerpingen wederlegd worden, merkt hij op, dat, bij de tegenspraak, de nabootsing somtijds ter bespottelijkmaking aangewend wordt (1). Voorzeker, in het gemeene leven is het niet vreemd, dat wie een' ander beschimpen wil, bij de herhaling van deszelfs woorden, den toon, waarop zij gezegd zijn, gelijk mede het uitzigt en de houding, die ze begeleidden, (met zekere overdrijving) nadoet. De een heeft daar meer den slag van, dan de ander; en dikwerf, ook zelfs, wanneer wij het afkeuren, kunnen wij niet nalaten, om de ondeugende caricatuur te meesmuilen en te lagchen. Dit middel was niet verbannen uit het Forum der Romeinen. Quinctiliaan spreekt er van, en cicero, ter plaatse, waar hij over het lachwekkende en de aanwending van hetzelve in de redekunst lessen geeft, laat er zich vrij breedvoerig over uit (2). Men moet er (stelt hij) een' zekeren natuurlijken aanleg toe bezitten: weinigen ging het zoowel van de hand, als den orator crassus, die dit ridiculiseren

{==125==} {>>pagina-aanduiding<<}
meesterlijk verstond: in allen gevalle beveelt hij de grootste omzigtigheid aan; want, gaat de redenaar door gebrek aan tact één' enkelen stap te verre, zijne deftigheid raakt verloren, hij schijnt een potsenmaker, en hem lacht men uit, niet den persoon, dien hij belagchelijk maken wilde.
Een enkele maal ziet men ten huidigen dage nog dit middel in de geregtszaal bezigen, als namelijk de pleiter, om het overdrevene van eenig zeggen zijner partij aan de kaak te stellen, dat zeggen, terwijl hij er het zwakke of ongegronde van aanwijst, op denzelfden toon en met het nagebootste gebaar van den ander', spottend herhaalt. Op eene bijtende wijze plaatst het dan deszelfs brommende bewering tegen over hare blijkbare nietigheid of ijdelheid, en tevens ondermijnt het 's regters vertrouwen in het oordeel en de geloofwaardigheid van dengenen, die wat in waarheid zoo weinigbeduidend blijkt te zijn, toch zoo hoog en zoo dwaas had opgevijzeld.
Buiten soortgelijke gevallen van ironie en beschimping, duldt de oratorische uitvoering nimmer de nabootsing in zulk eene groote mate van volledigheid. Minder volledig, evenwel, zal zij, bij andere gelegenheden, niet misstaan, neen, zelfs somtijds ter opluistering der voordragt strekken. Vloeit zij voort (gelijk wij zagen) uit eene levendige werking der verbeelding, welnu, ofschoon de redenaar zich te wachten heeft

{==126==} {>>pagina-aanduiding<<}
om zich niet gansch en al aan deze schoone prijs te geven, is het er toch verre van daan, dat hij haar hulp en invloed nooit zoude behoeven. Doodsch en vervelend is het, waar zij nimmer haar' schitterenden fakkel zwaait. Van haar slechts kan men het geheim leeren, om, waar het past, aan den stijl die fraaije eigenschap bij te zetten, welke de Grieken met het woord ἐνάϱγεια bestempelden; dat schilderachtige, zouden wij zeggen, hetwelk de rede zoo zeer verlevendigt, dat wij de verhaalde zaken eer meenen te zien, dan te hooren. Zoo vaak nu, in het belang des onderwerps, de stijl tot dien trap van aanschouwelijkheid klimt, en de redenaar zich dus op het grondgebied beweegt, waar proza en poëzij elkaâr de hand reiken; zoo vaak zal er ook, met het meeste regt, schildering komen in 's redenaars toon en beweging. Aanstonds, wanneer wij over de gesticulatie bij de dichterlijke voordragt een enkel woord spreken, zullen wij dit denkbeeld breeder ontvouwen, en dan, naar het ons voorkomt, ter geschikte gelegenheid. Het uiterlijk voorkomen der rede is steeds afhankelijk van haar innerlijk wezen, en waar het laatste een' poëtischen zweem krijgt, zal ook wel het eerste daarvan de blijken mogen dragen. Doch (vergeten wij het niet!) wat hier bij den dichter niet zelden hoofdbedoeling is, blijft bij den redenaar hulpmiddel, en daarom zal bij dezen de afbeelding door gebaar van datgene,

{==127==} {>>pagina-aanduiding<<}
hetwelk hij zijnen hoorderen aanschouwelijk wenscht te maken, altoos zeer beperkt en vlugtig zijn, en met de zigtbare uitdrukking zijner eigene aandoeningen niet alleen zich vermengen, maar meestal aanmerkelijk daardoor overschenen worden. Voorts af te malen met den gest, wat niet voegt, of waar het niet voegt, is beide even onoordeelkundig en verkeerd. Ik heb ergens gelezen van een' predikant, die bij het uitspreken der woorden: ‘de Heer boetseerde den mensch uit het stof der aarde,’ met de handen eene beweging maakte, als kneedde en fatsoeneerde hij een' leemklomp. Waren wij er bij tegenwoordig geweest, hadden wij ons van glimlagchen kunnen onthouden? Doch indien borger - toen hij in geestdrift uitriep: ‘schrikt niet voor de kaken des grafs, het zijn de uitgestrekte armen uwer moeder, om haar kinderen in haren schoot te vergaderen!’ - indien borger, in dat oogenblik, de armen uitgestrekt, en een' trek van teederheid op zijn gelaat heeft doen lezen, zal dan het treffende beeld er niet te treffender door geweest zijn?


Over de gebaarmaking bij de declamatie van verzen.

Welke verschillende bepalingen van de poëzij er in omloop zijn, hierin komen toch alle overeen, dat zij de dochter is der phantasie en des gevoels.

{==128==} {>>pagina-aanduiding<<}
Dezen haren oorsprong getrouw, laat zij het aan het proza, als zijne hoofdtaak, over, om (binnen het gebied der werkelijkheid) door duidelijke voorstellingen en redeneringen het verstand bezig te houden en te overtuigen; terwijl zij (in het rijk van het ideale) op den schoonheidszin werken en hart en verbeelding beheerschen wil. Ontleedt men dan ook de taal, waarvan zij zich bedient, men bevindt ze niet weinig afwijkende van de gewone; veel zinnelijker, hartstogtelijker, beeldrijker. Zij legt niet uit, zij omschrijft niet; zij vertoont de voorwerpen. ‘Ut pictura poësis.’ - Verder behoeven wij hier niet te gaan om tot de slotsom te komen, dat, waar de woordenspraak, uit aard en bestemming, zoo zinnelijk en schilderend is, de toonen en gebaren, die haar natuurlijke aanvulsels zijn, noodwendig in deze hoedanigheden moeten deelen. Of zou het gedicht eene schilderij malen voor de verbeelding, zonder dat toon en gest mede schilderden? Zouden de woorden dezen weg gaan, en gebaar en uitspraak eenen anderen? Niet alleen dus dat de poëtische voordragt afmalende gebaren toelaat, kent zij ze zelfs regt van burgerschap toe. Zoo menigmaal de dichter minder de aandoeningen van zijn eigen hart uitdrukt, dan dat hij eenig voorwerp zijner phantasie regt levendig aan zijne hoorders wil vertoonen; even dikwerf bestaat er voor hem eene natuurlijke aanleiding tot afbeeldende bewegingen.

{==129==} {>>pagina-aanduiding<<}

Ondertusschen schuilen er in deze zee vele klippen, waarop menig onbedachtzame schipbreuk lijdt.
Men houde ons derhalve de navolgende korte aanwijzingen ten goede. Eerstelijk zij men steeds indachtig, dat niet alles, wat de woorden schilderachtig beschrijven, door de gebaarmaking aanschouwelijk kan worden voorgesteld. Dit te ontwikkelen is niet noodig: gelijk het mede wel geen betoog zal behoeven, dat de ijdele pogingen, om iets onmogelijks te verrigten, alleenlijk strekken kunnen om lachlust of medelijden te verwekken.
Voorts lette men wel op, dat het doel der schilderende gebaren hier niet is om aan een ander een naauwkeurig denkbeeld, eene mathematische afteekening te leveren van voorwerpen, die deze niet kent, en slechts uit die gebaren kennen moet; maar slechts om bij de mondelinge voorstelling van zaken, wier vorm of gedaante bekend is, 's hoorders verbeelding te gemoet te komen en dien vorm of die gedaante voor haar te doen opdagen. Één enkele wel uitgevoerde trek is dikwerf daartoe genoegzaam: terwijl het streven naar eene uitvoerige gelijkenis even nutteloos als onoordeelkundig mag heeten, en altoos tot het bespottelijke of wanstaltige doet vervallen. Blijft de afmalende gesticulatie binnen deze perken, door oordeel en smaak afgebakend, - hoe weet zij dan soms de dichterlijke beschrijving op te luisteren, het verhaal in een tafereel te herscheppen, en den indruk te verdubbe-
{==130==} {>>pagina-aanduiding<<}
len van die plaatsen, waar de personaadjes des gedichts sprekende worden ingevoerd!
Voegen wij ten slotte hier nog bij, hetgeen maar al te dikwijls voorbij gezien wordt, dat, daar de poëtische taal al wat laag, alledaagsch, plat en prozaïsch is, afwijst, om slechts het edele, bevallige, schoone en verhevene te huldigen, de onschendbare wetten der overeenstemming dan ook vorderen, dat de dichterlijke gebaren in hunne schildering datzelfde karakter vertoonen. Als geestvervoering aan gedachten en woorden vleugelen schenkt, dienen de toonen en bewegingen niet te kruipen. Wie dus zelf geen dichterlijk gevoel koestert, die declamere, die bederve 's dichters kunstgewrochten niet. Hij daarentegen, die uit fijner klei gevormd, zonder ontheiliging, de taal der Musen spreken mag - hij storte ook poëzij in zijne toonen en gebaren. De uitdrukking zijner aandoeningen zij kiesch en edel. Bij de schildering ga hij met omzigtigheid te werk. Indien zijne gesticulatie, om bij de afbeelding waar te wezen, tot het gemeene, triviale of onooglijke zoude afdalen, late hij de afbeelding achterwege, offere hij haar op aan den gekuischten smaak. De poëzij is eene koningin: geen naakt, haveloos gevolg; neen edele, rijkgedoste lijfstaffieren behooren de gekroonde te begeleiden.



{==131==} {>>pagina-aanduiding<<}

Over de hoofdvereischten der gebaren.

Nu hebben wij ten slotte nog over de hoofdvereischten van 's redenaars gebaren te spreken. Zij zijn dezelfde als die der toonspraak, waarheid namelijk en schoonheid.
Wij willen ze ook afzonderlijk hier nagaan.
Wanneer is de gebaarmaking waar?
Als zij getrouw is aan de natuur; ten innigste overeenstemt met de woord- en toonspraak, die ze vergezelt: als de denkbeelden en gemoedsaandoeningen, welke in de rede opgesloten liggen, voor zoo verre zij zigtbaar zich openbaren en mededeelen kunnen, zich, overeenkomstig des sprekers bedoelingen, door hunne eigenaardige merkteekenen, in zijn uiterlijk kennelijk maken en vertoonen: als oogen, gelaat, houding, handen en verdere ligchaamsdeelen, elk voor zijn part, de gepaste tolken verstrekken van de aandoeningen zijns harten en van de werkingen zijner verbeelding: met andere woorden, als zijne gebaren datgene zijn in het zigtbare, wat voor het gehoor de accenten der rede en de haar begeleidende toonen steeds behooren te wezen.
Waar de hier aangeduide overeenstemming, of niet, of gebrekkig plaats heeft, daar is altoos de gesticulatie, of geheel, of ten deele valsch, onnatuurlijk, verwerpelijk.

{==132==} {>>pagina-aanduiding<<}

Neem b.v. een' spreker, die eene eenvoudige inleiding, een bedaard betoog, eene afgetrokkene redenering met onophoudelijk gezwaai van handen en armen gepaard doet gaan: het hindert u; er heerscht disharmonie.
Stel een' ander, die eene roerende toepassing, eene hartstogtelijke peroratie voordraagt, en op wiens gelaat, in plaats van aandoening, gij slechts de bedaarde zorg ontdekt om niet mis te lezen en tijdig het blad om te slaan: het stuit u; er is disharmonie.
Deze wederom maakt, bij al wat hij zegt, immer denzelfden gest, of laat het sprekendste van denzelven gedurig daar vallen, waar de zin geen klem vereischt. Gene blikt naar beneden in zijn opstel, als hij den hemel aanroept, of voert met de hand eene ontkennende beweging uit in spijt zijner bevestigende woorden. Een derde schetst het beminnelijke der deugd, of prijst de liefde tot den naasten aan, met een norsch gelaat en onverschillige houding, of vermoeit zich om vernuftig met zijn gest het voorwerp af te beelden, terwijl er alleen van zijne aandoening blijken moest. Het is alles onwaar, onnatuurlijk, aanstootelijk: er is overal disharmonie.
Hier komt nu nader in betrachting wat wij vroeger reeds aangeteekend hebben omtrent de wijziging der gebaren naar ieders inborst, temperament, ouderdom, geslacht, stand en nationaal karakter.

{==133==} {>>pagina-aanduiding<<}

De koele, bedaarde mensch zou dwaas doen, indien hij, in strijd met zijne natuur, zich de levendige gesticulatie van eenen redenaar vol vuur en verbeelding wilde aanwennen; de vlugge, jeugdige spreker, zoo hij de statige houding eens achtbaren grijsaards overnam. Het zou misstaan, als de man, in de kracht zijns levens, het bedeesde of onbesuisde van den pas beginnenden knaap, of wel iets vrouwelijks of coquets in zijne bewegingen ten toon spreidde: en, bragt de godsdienstleeraar de mimiek van het tooneel op den kansel; de billijk verdiende berisping zou hij niet ontgaan.
Doch ook het volkskarakter (zeiden we) oefent eenen beduidenden invloed op de gesticulatie.
Naar mate een landaard meer tot levendigheid, drift en opgewondenheid overhelt, is zijne gearticuleerde taal radder en meer geaccentueerd, en zijn gebarenspel beweeglijker, sprekender, heviger. Inboorlingen van het Zuidelijk Europa met elkander in gesprek ziende, meenen wij, bij den eersten opslag, dat ze twisten, dat ze handgemeen worden; dermate treft ons hunne zoogenaamde drokte, ons, wier koele bezadigdheid (het tegenbeeld hunner prikkelbaarheid en opvliegendheid) het verre beneden zich acht door eene nietigheid ontvlamd of ontroerd te schijnen. Daarom wekten gewis sommige bewegingen, door de Ouden als natuurlijk geprezen en aanbevolen, hier te lande gebruikt, afkeuring en bespotting. Wat zou men er

{==134==} {>>pagina-aanduiding<<}
van zeggen, als een pleiter, voor eene Criminele vierschaar in Nederland het woord voerende, met de hand op de dije klapte, zich voor het voorhoofd sloeg en met de voeten op den grond stampte? Zou men niet vreezen, dat de man krankzinnig geworden was, of te diep in de flesch had gekeken? en toch beschouwde cicero zulke gebaren niet slechts als bruikbaar; neen, bij het voorstellen eener levendige gemoedsaandoening, laakt hij zeer ernstig derzelver achterwege blijven.
Wij, bedaarde kinderen van het Noorden, schuwen al wat naar overdrijving zweemt. Napolitaansche gesticulatiën, op Hollandsche kansels, of in Hollandsche pleitzalen, zouden niet geduld, zouden voor het minst uitgelagchen worden. In vele gevallen zal bij ons de redenaar, die een sprekend oog en uitdrukkende gelaatstrekken bezit, indien hij er een goed gebruik van maakt, weinig beweging van zijne handen en armen behoeven te vergen; terwijl de uitgezochtste en kunstmatigste wendingen dezer leden, als oog en aangezigt niets zeggen, bitter weinig indruk veroorzaken, en onwillekeurig aan een slingeruurwerk doen denken. Intusschen, hoe omzigtig en spaarzaam de redenaar ook zij met zijne gesten, die nogtans, welke hij ter gepaster plaatse aanwendt, moeten, willen zij waar zijn en blijven, altijd trouw te zamen stemmen, nimmer onderling elkander tegenspreken. Toen eens door den begaaf-
{==135==} {>>pagina-aanduiding<<}
den Franschen tooneelkunstenaar préville de rol van een' beschonkene, naar het oordeel der menigte, onverbeterlijk was gespeeld, had toch de scherpziende garrick opgemerkt, dat préville's linker voet nuchteren was gebleven. - Van den redenaar, bij wien de kunstmatige gebaarmaking (gelijk wij meermalen zeiden) niet de hoofdzaak is, wordt zoo veel mimische volmaaktheid, als de schouwburg eischt, niet verwacht. Evenwel zou het altijd een berispelijk gebrek wezen in zijne gesticulatie, zoo er in het oog loopende tegenstrijdigheid of wanstemming der deelen in plaats greep, en b.v. zijn blik of wezenstrekken iets anders uitdrukten, dan zijne handen, hoofdbuiging of houding. Tegen zulke feilen heeft hij zich derhalve zorgvuldig te wapenen; gelijk in het algemeen dit nimmer door hem behoort te worden voorbij gezien, dat de kracht en de invloed zijner woorden steeds, voor een aanzienlijk gedeelte, van de waarheid afhangt, die er in zijne zigtbare uitdrukking heerschen moet.
Doch hoe zal hij zich best daartegen wapenen? Wat heeft hij in acht te nemen, om in zijne gebaarmaking ten allen deele waar te zijn?
Zie hier hetgeen wij meenen te moeten antwoorden.
In het oogenblik van het spreken hebbe hij het volste besef van hetgeen hij zegt; hij zij er met zijne gansche ziel bij tegenwoordig; hij zelf neme het levendigste aandeel in de zaken, die hij voordraagt.

{==136==} {>>pagina-aanduiding<<}

Wij voelen ons duidelijkheidshalve verpligt onze denkbeelden een weinig meer uiteen te zetten; en te gereeder doen wij dit, omdat onze opmerkingen tevens van toepassing zijn op de waarheid der toonspraak, dat hoofdvereischte der hoorbare voordragt, vroeger door ons behandeld.
Gewoonlijk schrijft de redenaar vooraf het opstel, hetwelk hij later zal voorlezen of uitspreken. Met hoe veel geestdrift het hem uit de pen vloeide, staat het eenmaal op het papier, hij bekoelt, zijne opgewondenheid verflaauwt, zijn geest is vermoeid en rust uit van den arbeid. Verschijnt nu, na eenig tijdverloop, het oogenblik, dat hij het spreekgestoelte zal beklimmen, dan kan het ligt gebeuren, dat hij zich in eene gansch andere stemming bevindt, dan waarin hij tijdens het opstellen verkeerde: zijne rede is op zich zelve beginnen te staan, heeft zich (om zoo te spreken) van hem losgemaakt en afgescheiden. Al memoriseert hij haar thans (wij nemen het beste); zoo zijn hart niet op nieuw ontgloeit, en het innige verband tusschen den redenaar en de rede herleeft; hij loopt grootelijks gevaar om ze slechts in den trant eener van buiten geleerde les op te zeggen. Leest hij ze voor, dat nog werktuigelijker bezigheid is; welk eene groote mogelijkheid bestaat er, dat zijne ziel zich om menig daarheen geworpen woord weinig bekommeren, en zich door deze of gene tusschenkomende denkbeelden zal laten afleiden! In beide

{==137==} {>>pagina-aanduiding<<}
gevallen zullen toon en gebaar de broederlijke betrekking, die zij tot de woorden hebben, niet zelden ergerlijk verzaken, ten aanmerkelijken nadeele der uitwerking, waarop deze laatste doelden. Daarom behoort de redenaar, zoo veel in hem is, zorg te dragen, dat, bij zijne optreding, voorzegd geestelijk verband tusschen hem en zijne rede volkomen hersteld zij; zijn hart moet op nieuw blaken, gelijk het blaakte bij het in schrift stellen des gloeijenden volzins, en de gemoedsaandoeningen die, onder het opstellen, uit zijnen boezem in de woorden zich overstorteden, moeten nu weêr uit die woorden in zijnen boezem overgaan, en dien roeren en bezielen.
Zonder levendigheid van verbeelding en aandoenlijkheid van hart is zulks niet mogelijk; gelijk er trouwens buiten deze beiden evenmin aan innerlijke welsprekendheid te denken valt. Dat vermogen om zich op te winden, hetwelk talma (1) in den tooneelspeler vorderde, de redenaar moet het ook eenigermate bezitten. Wel stelt deze geen' ander voor, in wiens persoon hij, met achterlating zijner eigene individualiteit, overgaat; maar toch in zekeren zin (bilderdijk (2) heeft er ergens op ge-
{==138==} {>>pagina-aanduiding<<}
doeld) vervult hij eene rol; eene rol, uit zijn eigen ik ontleend en door hem voor zich zelven gedacht of geschreven. Het ideaal van den redenaar, gelijk kennis, oordeel en goede smaak het hem voorstellen, moet, in het tijdstip der voordragt, met de meestmogelijke volkomenheid door hem in zijn' eigen persoon verwezenlijkt worden. Van geen nabootsen van een' ander, van geen kunstmatig veinzen en vertoonen is hier de rede: op het spreekgestoelte moet hij staan met al zijne eigenheid en oorspronkelijkheid; doch hij sta er niet als de flaauwe echo van zich zelven, die zijne vroeger gesprokene woorden met verzwakten klank nabaauwt; niet als een onverschillig derde, die eens anders hartstogtelijke taal koel en achteloos overbrengt: neen, de nadruk van het tegenwoordig oogenblik behoort in hem te leven; den man, die spreekt, niet die herhaalt, moet men in hem zien; de gloed des ijvers, die werkelijk aan 't branden is, moet over al zijne uitdrukkingen stroomen; en alleen door een aandoenlijk hart en eene ligt ontvlamde 
verbeelding laat zich dit wonder verrigten.
Deze beiden nu mogen natuurgaven wezen, die niemand, aan wien zij ontbreken, zich zelven schenkt; bij alle menschen nogtans zijn zij in zekere mate aanwezig, en, even als onze overige vermogens, voor af- of toeneming vatbaar. Van jongs af aan, de voorstellings-kracht te oefenen, was dan mede een redekundig voorschrift

{==139==} {>>pagina-aanduiding<<}
der Ouden. De verbeelding heeft het in hare magt om, als zij zich daartoe inspant, zaken, personen en gebeurtenissen, met al het treffende der wezenlijkheid, voor zich te dagvaarden, en hen alzoo op ons gemoed denzelfden indruk te doen maken, als bevonden zij zich metderdaad onder onze oogen. Ook het hart, gelijk het zijne natuurlijke aandoenlijkheid weet tegen te gaan, zoo kan het die eveneens bevorderen en verhoogen; ten gevolge waarvan het des te grooter vatbaarheid verkrijgt om, ook door de voorstellingen der phantasie, verteederd, bewogen of geschokt te worden. Deze vermogens nu (het is in 't kort de geheele theorie des onderwerps) kweeke hij, die om den krans der welsprekendheid ijvert, met gepaste zorg in zijn binnenste aan, en dusdoende trachte hij zich (indien ik 't eens zoo mag noemen) eene natuurlijke vaardigheid of hebbelijkheid te verkrijgen om werkelijk datgene steeds te gevoelen, wat zijne rede meêbrengt, dat hij gevoelen moet. Dit laatste toch is het eenigste middel om, zoo in toon, als in gebaar, nimmer valsch of onnatuurlijk, maar altoos aan de kunstwetten der waarheid getrouw te zijn (1).

{==140==} {>>pagina-aanduiding<<}

Ofschoon wij nu deze theorie op den voorgrond meenden te moeten plaatsen, zoo is het er echter verre van daan, dat wij het nut zouden loochenen, dat er voor den redenaar ontspringt uit eene grondige kennis van de mimiek der aandoeningen en hartstogten.
Wien eene oordeelkundige waarneming der menschelijke natuur en eene doelmatige studie der beeldende kunsten het wezen dier mimiek verklaarde; wie door oefening in staat geraakte, om de eigenaardige merkteekenen der verschillende gemoedsbewegingen aan zich zelven te kunnen voortbrengen; die heeft voorzeker boven anderen dit vooruit, dat, zelfs in oogenblikken van koelheid of mindere opgewektheid, zijne gebaren niet ligt, op eene te merkbare wijze, de waarheid beleedigen zullen. De kunst zal hem steeds op zijde staan om, als soms de natuur min hoorbaar spreekt, hem hare stem te verduidelijken, en, zoo hij op het punt is het spoor bijster te worden, hem dadelijk terug te houden en te regt te brengen. De gebreken van anderen in het zigtbare der voordragt zullen hem te minder ontslippen, en te meer zal hij op zijne hoede zijn die aan zijn' eigen persoon te vermijden.

{==141==} {>>pagina-aanduiding<<}
Het nadrukkelijke, het edele, het schoone in den gest zal, waar het zich voordoet, door hem te eerder opgelet, gewaardeerd en ten eigen voordeele overgenomen worden. Bij dit alles komt nog iets, dat inderdaad belangrijk heeten mag. Het is eene zielkundige opmerking, welke door de ondervinding bevestigd wordt, dat, evenzeer als de innerlijke beweging onzes gemoeds de daaraan beantwoordende uiterlijke ligchaamsbewegingen of gebaren te voorschijn roept; zoo ook, wederkeeriglijk het voortbrengen der ligchaamsbewegingen of gebaren, die aan eenig gevoel of aan zekeren hartstogt eigen zijn, ten uitwerksel heeft om, meerder of minder, dat gevoel of dien hartstogt in ons binnenste te verwekken en gaande te maken. ‘I have often observed (zegt burke) that on mimicking the looks and gestures of angry or placid, or frightened or daring men, I have involuntarily found my mind turned to that passion, whose appearance I have endeavoured to imitate; nay, I am convinced it is hard to avoid it; though one strove to separate the passion from its corresponding gestures. Our minds and bodies are so closely, and intimately connected, that one is incapable of pain or pleasure without the other (1).’ Dit dus aangenomen zijnde, zoo vloeit er uit voort, dat 's rede-
{==142==} {>>pagina-aanduiding<<}
naars bedrevenheid in het uitvoeren dier gesten, welke bij de gemoedstoestanden passen, in de woorden zijner rede aangeduid, tevens ten natuurlijken drijfveêr hem verstrekt om werkelijk in die gemoedstoestanden te geraken. Eene gewigtige reden voor hem om zich die bedrevenheid eigen te maken. Over en weder wordt hier de natuur door de kunst, en de kunst door de natuur aangespoord en geholpen.
Eindelijk mag men er dit nog bijvoegen, dat, terwijl eene welingerigte studie van het mimische gedeelte der voordragt den openbaren spreker de noodige heerschappij over zijne uitdrukkende bewegingen verzekert, dezelve te gelijker tijd hem dat gepaste zelfvertrouwen en die edele vrijmoedigheid bijzet, zonder welke de vrees van verkeerd te gesticuleren niet zelden de waarheid der gesticulatie belemmert, en, in plaats van het gevoel, door de woorden aangewezen, de schroom alleen van hem, die ze uitspreekt, zigtbaar wordt.
Van de waarheid in de gebaarmaking stappen wij nu over tot haar ander hoofdvereischte, de schoonheid namelijk.
Laat ons hier wederom den blik even rugwaarts werpen op de vroeger behandelde toonspraak.
Ten aanzien van deze betoogden wij, dat, ofschoon getrouwheid aan de natuur voor alles in haar gevorderd wordt, zij echter vatbaar is voor eene nog grootere volkomenheid. Wil zij nimmer

{==143==} {>>pagina-aanduiding<<}
het kiesche gevoel beleedigen, wil zij steeds de volle goedkeuring wegdragen van den gekuischten smaak, dan dient zij niet slechts in de natuur haren grondslag te hebben; neen, wat meer is, eene veredelde natuur behoort door haar gehuldigd te zijn.
Hetzelfde nu laat zich van de gebaarmaking zeggen.
Gelijk in het gemeene leven de innigst gevoelde aandoeningen, onverminderd de waarheid harer uitdrukking, somwijlen evenwel tot wangeluiden vervallen, die voor het gehoor onaangenaam en pijnlijk zijn; zoo openbaren ook diezelfde aandoeningen zich niet zelden door gelaatsvertrekkingen en ligchaamsbewegingen, die misstaan, en voor het oog iets aanstootelijks, soms wel iets belagchelijks aan zich vertoonen.
Omgekeerd (wanneer wij er acht op slaan) zien wij nu en dan gemoedsstemmingen, driften en hartstogten zich in gebaren verzinnelijken, waaraan niets laags of wanstaltigs kleeft, neen, die integendeel, terwijl zij belangstelling wekken en roeren, tevens iets eenvoudigs en bevalligs, of waardigs en edels ten toon spreiden, dat ons een zeker rein genoegen verschaft en onze blikken met een deelnemend welgevallen zich op hen doet vestigen.
Wat er in de eerstgenoemde ons tegenstaat, ter zijde te laten, om datgene over te nemen, waardoor de laatstgemelde zich aanprijzen, ziedaar beknoptelijk, hetgeen de wetten van het schoone gebieden.

{==144==} {>>pagina-aanduiding<<}

‘Echte volendete Kunst (zegt engel) entfernt sich nie von der Natur: sie stellt sie getreu so dar, wie sie ist, aber freilich in Graden der Volkommenheit, worin sie uns nur sehr selten, nur in ihren glücklichsten Augenblicken erscheint (1).’
Die gebaren derhalve zullen te regt schoon heeten, die met de natuur instemmen, waar deze zich in hare grootste volmaaktheid vertoont, of, met andere woorden, die overeenkomen met dat ideaal van schoonheid, hetwelk de ziel zich vormt, als zij de verschillende, in de natuur verspreid liggende, schoonheidsdeelen opmerkt, verzamelt en tot één uitmuntend geheel vereenigt.
Zoo is dat vrije, bevallige en verhevene, hetwelk wij bewonderen in de voortbrengsels der Grieksche beeldhouwkunst, natuur; maar veredelde, verhoogde natuur. Zoo zijn die uitdrukkingvolle gelaatstrekken, standen en houdingen, welke de uitmuntende scheppingen der Italiaansche schilderschool opluisteren, natuur; maar veredelde, verhoogde natuur. Wat nu Griekenlands en Italië's onvolprezene geniën deden om hunne meesterstukken daar te stellen, dat ook, in zeker opzigt, zou hij dienen te beproeven, die in de kunst der gebaren ten toppunt der volmaaktheid mogt wenschen te geraken. De regelen van het schoone, met betrekking tot het menschenbeeld en 's menschen uit-
{==145==} {>>pagina-aanduiding<<}
drukkende bewegingen, zou hij vlijtig behooren te bestuderen en te beoefenen, ten einde zich een ideaal van mimische volkomenheid te scheppen en zulks, zooveel mogelijk, aan zich zelven te verwezenlijken.
Dit vorderen wij dan ook van den mimischen kunstenaar, en, zoo wij meenen, te regt. Het is gansch en al zijn vak: over niets anders heeft hij zich te bekreunen. Is zijne mimiek volmaakt; zijn doel is bereikt; van hem wordt niets méér verlangd. Doch om diezelfde reden mag men hier van den redenaar zóóveel niet eischen. Bij dezen (als meermaal aangemerkt is) zijn de gebaren de hoofdzaak niet, noch mogen zij dat immer worden. Die hoofdzaak is zijne rede zelve, tot versterking van wier indruk de gebaren medehelpen. Hem zij dus de zorg slechts op het hart gedrukt, om, terwijl hij in zijne gesticulatie natuurlijk is, niet door te groote natuurlijkheid te zondigen, noch de natuur van eene onbehaaglijke zijde na te volgen. Genoegzaam ontwikkelde schoonheidszin schenke gemakkelijkheid, losheid, edele eenvoudigheid, aangename afwisseling en harmonie aan zijne (nooit te menigvuldige) bewegingen. Ook dan zelfs, wanneer hij in geestdrift ontgloeit, beware hem zijn goede gewoonte en nimmer sluimerend welvoeglijkheids-gevoel voor al wat naar overdrijving of buitensporigheid zweemen zou. Hetgeen in anderen natuurlijk schijnt en bevalt, maar met zijn uiterlijk niet strookt, dat neme hij niet over of ontwenne hij

{==146==} {>>pagina-aanduiding<<}
zich. Terwijl hij het onhandige en plompe van den onbeschaafden mensch vermijdt, vervalle hij niet tot het gemaakte of gekunstelde van eenen overbeschaafden. Zoo dikwijls de kalme zin der woorden geen of weinig handgebaar medebrengt, late hij zich door geene ingebeelde sierlijkheid tot een onbestemd, niets beteekenend hand- of armgezwaai verleiden: een deftige rust heeft ook hare schoonheid, en in vele gevallen steekt er, ter ondersteuning der woorden, in de blikken en gelaatstrekken kracht genoeg. Waar daarentegen de handen (om zoo te spreken) hare zigtbare klemtoonen zetten mogen en moeten, daar evenredige zich hare werkzaamheid aan den aard en den nadruk der zegging: daar sla het krachtigste deel van den gest op het krachtigste woord van den zin. Mengen de aandoeningen des gemoeds hare stem in de rede, dan beantwoorde aan derzelver spraakmelodiën de fraaije opvolging en afwisseling der uitdrukkende gebaren, en, brengt de verbeelding schildering in den gest, die schildering zij nimmer ongepast of te ver gedreven, maar altoos even wijslijk aangebragt, als bevallig uitgevoerd.
Bij uitnemendheid echter vinden deze schoonheids-voorschriften hunne toepassing, wanneer het de dichterlijke voordragt geldt. Vroeger hebben wij het reeds aangemerkt, doch wij durven het hier met een enkel woord in het geheugen terugroepen: waar het innerlijke der rede allezins bestemd

{==147==} {>>pagina-aanduiding<<}
en geschikt is om op ons aesthetisch gevoel te werken; waar de spraakvormen zoo wijd van de alledaagsche afwijken, de toon zich zoo zeer verheft boven dien van het gemeene leven; daar ook dient het uiterlijk (zal er geene ergerlijke wanverhouding ontstaan) van dit alles de edele en fraaije merkteekenen te dragen. Weg dan met den ongewijde, wiens prozaïsche maatslag, het vers scanderende, ons, in plaats van de afgeronde vormen der schoonheid, de dorre beenderen van een geraamte vertoont! Weg met hem, wiens plat gebaar met de liefelijke golving der dichterlijke rythmen niet harmonisch weet mede te golven; die, terwijl de Muse met maagdelijken zwier vooruit zweven wil, zich onbehouwen aan haar vast klampt, haar kleed verhavent en met boerschen tred naast de verongelijkte voortstrompelt. Neen, nog eens! aan de welluidendheid en symmetrie, aan de geheele natuur des gedichts behoort de uitwendige eurythmie te beantwoorden. Betoovert ons wat we hooren, hetgeen wij zien moet ons niet onttooveren. De Grieken dosten den Rhapsood in een sierlijk gewaad en plaatsten hem een gouden kroon op het hoofd: het is de zinnebeeldige voorstelling van ons gezegde.
Is er nu nog iets, hetwelk, alvorens wij dit onderwerp verlaten, hier eenige vermelding vereischt?
Niets, voor zoo verre wij ons herinneren, dan slechts dit eenige.

{==148==} {>>pagina-aanduiding<<}

Wie waar en schoon in zijne gebaren wenscht te zijn, die zie de voornaamste bronwel van alle waarheid en schoonheid in de welsprekendheid niet voorbij. Wat beoogt de oratorische gesticulatie? Trouwe medehulp immers bij het streven naar het doel der oratorie: de onderrigting, overtuiging, overreding. Daartoe behoeft de spreker eene zekere zedelijke magt over zijne hoorders; een ascendent zouden de Franschen zeggen: en waaruit kan voor hem die magt ontspruiten, zoo niet uit het vertrouwen, dat hij inboezemt; het tweeledig vertrouwen op de helderheid zijns verstands en de braafheid van zijn hart? Indien onze wil met dien van een' ander zal instemmen, of voor dien van een' ander zich buigen, het zal slechts dan zijn, wanneer wij ons volkomen verzekerd houden, eensdeels, dat hij de zaak, waarover hij handelt, door en door verstaat, en alzoo buiten de mogelijkheid verkeert, om zelf te dwalen en ter goeder trouw ons in zijne dwaling mede te slepen; anderdeels, dat hij te eerlijk van gemoed en te welwillend van inborst is, om slinks van de waarheid af te wijken en door logens ons te misleiden. Dit dubbele vertrouwen nu, niet minder dan de rede zelve, moet het geheele uiterlijk des redenaars verwekken: en hoe kan het zulks, ten zij het de onmiskenbare grondmerken draagt van verstand en van deugd? Het staal vast, dat, gelijk er geene bedorvene sappen in den boomstam schui-
{==149==} {>>pagina-aanduiding<<}
len kunnen, zonder dat het aan tak en loover zigtbaar wordt; eveneens luiheid, onverstand, onreine driften en kwade gezindheden des harten op 's menschen gelaat en aan zijn geheele uiterlijk kenteekenen verwekken, die, hoe men ze poogt te verbergen, zich nogtans telkens verraden: terwijl daarentegen ont wikkelde denkkracht en studie, een deugdzame wil en vrome neigingen aan de wezenstrekken en de gansche wijze van zijn des regtschapen' mans, eene uitdrukking van opgeklaardheid, bekwaamheid, goedheid en zedelijke schoonheid mededeelen, die voor hem inneemt, en aan zijne woorden den toegang 
tot de harten baant. Welk een edele drijfveêr voor hem, die naar volmaaktheid in de welsprekendheid streeft, om zich van binnen zoo te vormen, als hij naar buiten schijnen moet en schijnen wil! Zal verstand en kennis hem uit de oogen stralen, zal de reinheid eener onbedorvene ziel, zal geestdrift voor al wat goed en groot is, zich in zijn open, in drukmakend voorkomen aan den dag leggen; welaan, hij verzuime niets - neen, hij beijvere zich gestadig om zijnen geest te verlichten, den schat zijner kundigheden te vermeerderen, zijn' boezem zonder smetten te bewaren en op den altaar van zijn hart aan deugd en godsvrucht te offeren!
Dit moge volstaan ten opzigte der gebaren, als middelen, welke tot den triumf der uiterlijke welsprekendheid dienen mede te werken. Wij zouden thans met een beknopt overzigt van hetgeen wij,

{==150==} {>>pagina-aanduiding<<}
zoo wel over deze ligchaamsbewegingen, als over de werking der stem in het midden gebragt hebben, de beantwoording van het eerste lid der voorgestelde prijsvraag hier durven besluiten, ware het niet, dat wij noodig geoordeeld hadden, een drietal aanmerkingen, op beiden toepasselijk, tot het laatste te besparen. Het zij ons toegestaan dezelve hier te doen volgen.


Slot-aanmerkingen des eersten Hoofddeels.

In de eerste plaats meenen wij, dat, wegens het gewigt der zake, het voegzaam is, hier kortelijk te herhalen, wat wij reeds vroeger aanroerden; te weten: dat, om de uiterlijke welsprekendheid dien naam waarlijk te doen verdienen, de rede in zich zelve niet minder degelijk en fraai behoort te zijn, dan de wijze, waarop zij voorgedragen wordt. Eene vleijende stem en een bevallig voorkomen mogen een wijl vergoelijken of bemantelen, wat er al schraals en gebrekkigs in het opstel is; die zins-begoocheling gaat voorbij, en mag nimmer aanspraak maken op den eeretitel, aan het edelst gebruik der menschelijke spraak geschonken. Deugt de gehalte niet der toegetelde munt, wat kan het ons verschelen, of haar valsche stempel al blinke? Hebben wij ze een oogenblik voor echt en gangbaar aangezien, het maakt ons maar des

{==151==} {>>pagina-aanduiding<<}
te verstoorder, zoodra wij het bedrog ontdekken. ‘Ex rerum cognitione (zegt cicero) efflorescat et redundet oportet oratio, quae, nisi subest res ab oratore percepta et cognita, inanem quandam habet elocutionem et pene puerilem (1).’
Onze tweede aanmerking heeft betrekking tot hetgeen de Grieken τὸ πϱέπον, de Romeinen decorum noemen, en waarvoor wij het woord welvoeglijkheid, kieschheid of regtheid van gevoel gebruiken (2). Naar onze meening (voor zoo verre het hier behandelde onderwerp betreft) is het dat waas van menschenkennis, wijze wellevendheid en regtschapenheid, dat over al de daden en gezegden van den verstandigen, beschaafden en deugdzamen man gespreid ligt; die tact, waardoor hij dadelijk steeds gevoelt, wie en wat hij is, waar hij is, in welk eene betrekking hij staat tot hen, met wie hij is, om er tegelijker tijd zijn' toon, zijne gebaren en gansche wijze van zijn, doelmatig, naar in te rigten (3).
Wien b.v. zou het niet stuiten, zoo een prediker op den kansel theatrale houdingen aannam,

{==152==} {>>pagina-aanduiding<<}
of een regtsgeleerde voor de balie zijn pleidooi preekte? zoo in eene plegtige aanspraak tot den Vorst, hij, die het woord voerde, zich op denzelfden gemeenzamen toon uitte, welken men in het dagelijksch gesprek jegens zijns gelijken bezigt, of indien een advocaat, de nietigheid eener dagvaarding bewerende, even pathetisch sprak, als verdedigde hij eenen beschuldigde, tegen wien de dood werd geëischt? Ware het niet ondraaglijk, zoo, bij de voordragt eener lijkrede, 's redenaars uiterlijk het voorkomen had, als dischte hij onverschillig couranten-nieuws op, of indien, omgekeerd, een eenvoudig verslag aan de deftige uitvoering eener lijkrede deed denken? Zou het eindelijk niet algemeen gelaakt en bespot worden, zoo, voor eene aanzienlijke vergadering opgetreden, men zich in een' kantoorjas vertoonde, of, om in een' kleinen vriendenkring een letterkundig opstel voor te lezen, een' gekleeden rok had aangetrokken (1).

{==153==} {>>pagina-aanduiding<<}

Wij oordeelen het niet noodig deze voorbeelden te vermenigvuldigen. Vraagt men ons, wat wij de voornaamste bron achten, waaruit 's redenaars gevoel van betamelijkheid en welvoeglijkheid ontspringt; zoo meenen wij te moeten wijzen op eene beschaafde opvoeding, ontwikkeling van den goeden smaak, omgang met lieden van kiesche zeden, en kennis van het menschelijke hart.
Onze laatste aanmerking geldt het geheugen of herinneringsvermogen.
Bij de Ouden achtte men het een vereischte in den redenaar, dat hij uit het hoofd sprak, om het even of hij zijne rede, na ze eerst geschreven te hebben, van buiten geleerd, dan wel door overpeinzing-alleen zamengesteld en in het geheugen geprent had. ‘Is Orator erit mea sententia (betuigt cicero) hoc tam gravi dignus nomine, qui, quaecunque res inciderit, quae sit dictione explicanda, prudenter et composite et ornate et

{==154==} {>>pagina-aanduiding<<}
memoriter dicat, cum quadam etiam actionis dignitate (1).’
Uit dien hoofde beschouwden de Rhetoren het herinneringsvermogen als een bestanddeel der welsprekendheid. ‘Quinque faciunt quasi membra eloquentiae (rhetores), invenire quid dicas, inventa disponere, deinde ornare verbis, post memoriae mandare, tum ad extremum agere ac pronuntiare (2).’
Ja, zelfs waren er, die de herinnering tot eene kunst hadden trachten te maken; μνημονευτιϰὴ, ars mnemonica, genoemd. Bij verscheiden Oude Schrijvers wordt er over gesproken. In ons derde hoofddeel zullen wij er op terug komen.
In het algemeen, van de groote redenaars der Oudheid, met demosthenes en cicero voorop, vinden wij dan ook vermeld, dat zij hunne redevoeringen uit het hoofd voordroegen. En werpen wij een' blik op lateren tijd, wij vinden dit niet veranderd. Een Lord chatham, een burke, een pitt, een fox, een canning, al de beroemde Britsche Staatsredenaars spraken uit het geheugen of voor de vuist. Dit deden ook zij, die Frankrijk met trots tegen hen over mag stellen, mirabeau, barnave, manuel, foy, om uit velen slechts weinigen te noemen. Hetzelfde weten wij van de eerste lichten der Fransche pleitzaal, van cochin,

{==155==} {>>pagina-aanduiding<<}
gerbier, hennequin, berryer, dupin, met zoo menig anderen. En wat Frankrijks hooggeroemde kanselwelsprekendheid aanbelangt, niet te lezen, was er de vaste wet, die geene uitzondering duldde. De bossuet's, flechier's, bourdaloue's, mascaron's, de Abt poule... ze spraken allen uit het hoofd; en de voortreffelijke massillon, eenmaal gevraagd, over welke zijner preken hij zich het meest tevreden gevoeld had, gaf ten antwoord: ‘die was het, welke ik het best van buiten wist.’
Wat uit al het voorgaande te besluiten?
Dit: dat om de voordragt haren hoogsten trap van volmaaktheid te doen bereiken, de rede niet gelezen, maar uit het hoofd uitgesproken moet worden. En inderdaad (is het niet de proef op de som?) naar mate zij, die hunne opstellen voorlezen, (en wij kennen er enkelen, die het op eene meesterlijke wijze doen) naar mate zij zich dezelve meer eigen gemaakt en vaster in het geheugen geprent hebben, in diezelfde verhouding lezen zij ook beter, en bevallen zij meer, en komen zij den eigenlijken spreker digter op zijde.
Die levendige belangstelling, welke de man ons inboezemt, wiens taal, op het oogenblik dat wij hem hooren, uit zijn binnenste opwelt of althans schijnt op te wellen, die levendige belangstelling ondervinden wij niet (immers nooit in denzelfden graad), wanneer wij telkens uit een geschrift zien putten. Ja, al bedenken wij ter loops bij de ge-
{==156==} {>>pagina-aanduiding<<}
memoriseerde voordragt, dat zij gememoriseerd is, (hetgeen wij zelden doen), dan nog heeft dezelve dáárom boven het lezen veel vooruit, omdat het in de natuur van den mensch ligt, wat moeite kost of met eenig gevaar verzeld is, op prijs te stellen, en weinig waarde te hechten aan datgeen, hetwelk (oppervlakkig beschouwd) iedereen zou kunnen of durven verrigten.
Daarenboven neemt bij hem, die zijne redevoering voorleest, de stem veelal een' zekeren leestoon, neen, een' basterdtoon aan, tusschen het eigenlijke lezen en het spreken in, die het eenvoudige van het lezen en het natuurlijke van het spreken mist. De uitdrukking der oogen, waarin zoo veel kracht steekt - de uitdrukking der oogen, daar deze telkens tot de letters terug geroepen worden, gaat voor een aanzienlijk gedeelte verloren, en, wat de gebaren der armen en handen betreft, de elders gevorderde aandacht en de bezigheid van het lezen belemmeren hunne losheid en gepastheid (1); daargelaten nog, of het wel eens natuurlijk is, bij het lezen met dezelve gebaren te maken.

{==157==} {>>pagina-aanduiding<<}

Kortom, het lezen op het redenaarsgestoelte is, uit den aard der zake, altoos eene navolging van het spreken. Ongemerkt het blad om te slaan, zoo weinig mogelijk van het lezen te doen blijken, zoo veel als kan het voorkomen te hebben, als las men niet, als ware men een echte spreker... ziedaar het doel, het ideaal van elk, die zijne rede leest. Wij achten ons ontslagen van het betoog, dat de zaak zelve de voorkeur verdient boven het nagevolgde of gewaande.
Zoo behoort dan tot de hoogste volkomenheid der voordragt, het spreken uit het hoofd of uit het geheugen. Zal wederom dit laatste, in allen deele, aan den eisch voldoen, dan dient het vlot en gerust te geschieden, zonder dat des redenaars toon of uiterlijk wantrouwen of pijnlijke inspanning verraadt. Met de meeste gemakkelijkheid en natuurlijkheid moet het gememoriseerde zich uitstorten. Geeft des sprekers wankelmoedigheid of weifeling den hoorderen aanleiding om te denken, dat hij in zijne rede zou kunnen blijven steken; hun genoegen is weg, een heimelijke angst bekruipt hen, zij wenschen zich geluk, wanneer de rede ten einde en hunne hartbeklemming opgeheven is. Als cicero in den lof van den welsprekenden antonius uitweidt, zegt hij onder anderen van denzelven: ‘Erat memoria summa, nulla meditationis suspicio.’ Ziedaar, hoe het behoort. Gesproken moet er worden uit het geheugen, maar zóó, dat de

{==158==} {>>pagina-aanduiding<<}
hoorder er niet aan denkt, dat er uit het geheugen gesproken wordt.

Hier eindigt ons drietal slot-aanmerkingen en tevens ons eerste hoofddeel. Als de som der redeneringen in hetzelve vervat, bieden wij op de vraag; ‘waarin bestaat de uiterlijke Welsprekendheid?’ dit antwoord aan:

‘De uiterlijke welsprekendheid bestaat in de ware en schoone voordragt van de voortbrengselen der innerlijke welsprekendheid, waartoe des redenaars herinneringsvermogen, zijn welvoeglijkheidsgevoel, zijne stem en zijne gebaren (allen op hunne eigenaardige wijze) harmonisch moeten zamenwerken: dat is te zeggen: het herinneringsvermogen door de uit te spreken rede vast te prenten in zijn geheugen; het welvoegelijksheidsgevoel, hoofdzakelijk, door hem acht te doen slaan, in welke hoedanigheid, waar, tot wie en met welk doel hij spreekt, en hem daarnaar zijn geheele wijze van zijn te doen regelen; de stem, door aan zijne woorden den letterklank te geven, dien eene juiste en kiesche uitspraak vereischt, hun den gepasten nadruk bij te zetten, den gang en de verdeeling

{==159==} {>>pagina-aanduiding<<}
van den zin door toonvallen en pauzen aan te wijzen, en den aard der zegging, gelijk ook de innerlijke bewegingen des gemoeds, door afwisselende, ware en schoone toonbuigingen aan te wijzen en uit te drukken; terwijl eindelijk nog het voorzegde hoorbare der rede zigtbaar begeleid moet worden door ware en schoone gebaren, die op eene oogbehaaglijke en treffende wijze den zin der woorden helpen verduidelijken, klem bijzetten, en, voornamelijk in hartstogtelijke oogenblikken, derzelver indruk versterken.’




{==160==} {>>pagina-aanduiding<<}

II.


Welke zijn de voordeelen der uiterlijke Welsprekendheid?

Niets is meer geschikt om ons een' hoogen dunk te geven van de voordeelen eener volmaakte voordragt, dan de hulde haar door de uitstekendste geniën van vroeger' en later' tijd bewezen.
Griekenland en Rome zagen de welsprekendheid tot eene hoogte opgevoerd, welke zij naderhand niet meer heeft bereikt. Wat in geschrifte tot ons kwam, ligt thans voor ons, ontdaan van dien gloed en luister, welke de melodie van levende en hoogst welluidende talen den woorden bijzet. Wij zien (om eene vergelijking van dionysius den Halicarnasser te gebruiken) het ligchaam slechts, dat door de ziel verlaten is. Doch, koud en sprakeloos, wekt het nog onze bewondering. Uit het schoone overblijfsel kunnen wij opmaken, wat het eens geweest moet zijn, toen de adem des levens

{==161==} {>>pagina-aanduiding<<}
het bezielde. De verbeelding ziet het zich bewegen met het waas eener bloeijende jeugd op het gelaat, de aderen doorstroomd van het reinste bloed, de leden niet dan kracht en bevalligheid ten toon spreidende. Ondanks den doodschen sluimer, eert de hedendaagsche Kunst het nog als het toonbeeld der schoonheid, als het model, dat elk, die iets voortreffelijks en duurzaams wil leveren, gestadig voor den geest behoort te hebben.
Hoe dacht de Oudheid over de oratorische uitvoering?
Hooren wij een' harer waardigste tolken, den grootsten redenaar eener natie, bij welke zelfs de groentverkoopsters wisten, wat wél spreken was (1).
Er wordt aan demosthenes gevraagd: ‘wat bekleedt de eerste plaats in de welsprekendheid?’ Hij antwoordt: ‘“de Voordragt.”’ ‘Wat de tweede?’ ‘“de Voordragt.”’ ‘Wat de derde?’ ‘“de Voordragt.”’
Opmerkelijk voorwaar! De man, van wien wij weten, dat hij in de studie der letteren en der wijsbegeerte de nachten doorwaakte; die ter vorming van zijn' stijl zich niet ontzag thucydides achtmaal af te schrijven; hij, wiens overgeblevene redevoeringen nog uitblinken door kernachtigheid, logische kracht, vinding, woordenkeus en al wat

{==162==} {>>pagina-aanduiding<<}
uit de wapenkameren der redekunst te halen is... tot driewerf toe gevraagd, geeft hij driewerf hetzelfde antwoord, en dat antwoord is de toekenning van den voorrang aan de volmaakte uitvoering!
Van waar deze uitspraak? Van waar deze verheffing van het uiterlijk, in den mond van hem, wiens redenen, door innerlijke deugdelijkheid en schoonheid uitmuntende, het allerminst eene van elders geleende waarde behoefden?
Eigen ervaring, die strenge, maar onbedrieglijke leermeesteres, had hem ingelicht. Zijn gevoelen was geen grillige vooringenomenheid, sproot niet uit eene ijdele zucht om, arm aan ware schatten, eene nietigheid, door hem bezeten, bovenmatig op te vijzelen. Neen, hij was buitendien rijk genoeg, en ook aan oordeel ontbrak het hem niet om echt van klater-goud te onderscheiden. De verstandige, de bevoegde man had gesproken en de vrucht zijner persoonlijke ondervinding medegedeeld.
Van jongs af aan was er voor demosthenes eene aantrekkende kracht geweest in de welsprekendheid. Nog kleine knaap, haalde hij zijnen paedagoog over om hem in de geregtszaal, waar men geen kinderen toeliet, te verbergen, opdat hij callistratus, den beroemden pleitredenaar, hooren mogt. Als jongeling, had hij de lessen van plato bijgewoond en diens schriften gelezen. Van isaeus was

{==163==} {>>pagina-aanduiding<<}
hij in de redekunst onderwezen. Vlijtig had hij gestudeerd en voor zichzelven opstellen vervaardigd. En toen hij nu voor het eerst - wel toegerust, zoo hij hoopte - in de openbare volksvergadering als spreker optrad, - welke vruchten van zijnen jeugdigen arbeid, welke belooning had hij toen mogen wegdragen? Hij was uitgelagchen; luidruchtig uitgejouwd! Dat viel hem hard. Anderen (hij kon het niet verzwijgen noch verkroppen) anderen, zonder kunde en ergerlijk van gedrag, werden aangehoord, met blijkbaar genoegen aangehoord: en voor hem, den arbeidzamen en onbesprokenen, voor hem had men slechts afkeuring en beschimping. Waaraan zulks toe te schrijven? Zijn grijze vriend eunomus lei het hem uit. Niet in hetgeen hij sprak, schuilde het gebrek: neen; zelfs had zijn stijl eene treffende overeenkomst met dien van den grooten pericles: maar de wijze, waarop hij sprak, deugde niet; de uitvoering had alles bedorven. Dit bevestigde hem ook de tooneelkunstenaar satyrus, welke, ter meerdere overtuiging, hem eenige regels uit een treurspel van euripides of sophocles hebbende laten opzeggen, die vervolgens zelf voordroeg. Toen gingen demosthenes de oogen open: de verzen, die hij hoorde, schenen hem dezelfde verzen niet meer; en hij voelde wat hij miste.
Dadelijk greep hij, met al de drift van zijn' vurigen geest, de studie der uiterlijke welsprekendheid aan: met ijzeren volharding zuiverde hij zijne uit-
{==164==} {>>pagina-aanduiding<<}
spraak; om zich een' krachtigen adem eigen te maken, beklom hij, declamerende, het gebergte; aan den oever der zee, bij het bruisen der baren, leerde hij zijne stem uitzetten, opdat zij het geloei eener onstuimige volksmenigte zou kunnen trotsen; maanden lang sloot hij zich op in een onderaardsch vertrek om zich ongestoord te oefenen, zijne verkeerde aanwensels zich te ontwennen, en zijne natuurlijke gebreken tot den wortel toe uit te rooijen. Alzoo door onafgebroken inspanning, zijne stemleiding volmaakt en aan zijne gebaren kracht en schoonheid verzekerd hebbende, verscheen hij eindelijk weder op het spreekgestoelte. Welk een verschil met vroeger! De menigte hing nu aan zijne lippen; zijne optreding was een triumf. Sinds nam, van dag tot dag, zijn roem en invloed toe. Uit alle oorden reisde men naar Athene om hem te hooren. Geen mededinger, die niet voor zijne zeggingskracht zwichten moest. Hij was het, die met den schepter der welsprekendheid Griekenland regeerde.
Voorzeker! reden genoeg voor den magtigen redenaar om, uit eigen ervaring, aan de uitvoering zoo uitermate veel te hechten; reden genoeg, al ware hij er niet van zelf toe gebragt door de bloote bespiegeling der menschelijke natuur, en al had, te midden van een aantal andere voorbeelden, dat vooral van pericles er hem niet opmerkzaam op gemaakt; van pericles, wiens na-
{==165==} {>>pagina-aanduiding<<}
roem niet ophield langs den Piraeus te weêrgalmen, en van wiens wegslepende voordragt de grijsaards, die hem gehoord hadden, nog met geestdrift gewaagden!
Na het hiervoren vermelde zal het wel niemand opzien baren, dat men in het vrije Griekenland, waar het spreektalent den weg baande tot de hoogste eereposten, zich al meer en meer heeft toegelegd op de volmaking der oratorische uitvoering, haar in de rhetorische scholen als een bestanddeel der welsprekendheid beschouwende, en onder de lessen in de redekunst het onderwijs in de declamatie begrijpende.
Het is hier de plaats niet om dienaangaande uit te weiden. Eene betere gelegenheid biedt zich daartoe aan in ons derde hoofddeel, waar wij zullen doen zien, hoeveel zorg en moeite er, bij de opvoeding der Grieksche jeugd, ook aan de beschaving en veredeling der spraak en der gebaren te koste gelegd werd.
Thans vergt Oud-Rome onze aandacht.
Tegen over den Atheenschen demosthenes toont het, met billijke zelfverheffing, zijnen marcus tullius cicero. In de taal van Latium heeft deze aan de welsprekendheid gedenkteekenen gesticht, welke met die van den grooten Griek in schoonheid wedijveren. Zijne liefde tot de letteren, zijn smaak, zijne kunde, de wonderen door zijne welbespraakte tong verrigt, zijn aanzien en gezag,

{==166==} {>>pagina-aanduiding<<}
zijn roem bij tijdgenoot en nakomelingschap... zij zijn te bekend om er bij stil te staan. Is het niet, ten huidigen dage nog, zelfs in den mond van ongeletterden, de gewone lofspraak op een voortreffelijk redenaar: ‘Hij spreekt als een cicero!’ - Wat ten dezen meer bijzonder in aanmerking komt, is dit, dat de begaafde Romein over de kunst, waarin hij uitblonk, geschreven heeft, en, met zijne voornaamste rhetorische werken, zijne gedachten, omtrent al wat de welsprekendheid raakt, tot ons gekomen zijn.
Spoort men nu in dezelven zijn gevoelen op betrekkelijk de oratorische actie, dan ziet men, dat hij geene gelegenheid voorbij laat gaan zonder hoog op te geven van haar nut, van haar zwaarwigtig belang voor den openbaren spreker. Dezes wél slagen maakt hij bijkans geheel afhankelijk van de gepaste uitvoering. Ook bij hem staat dezelve vooraan in de oratorie. Zonder haar, betuigt hij, kan niemand onder het getal der groote redenaren worden geteld: met haar hebben niet zelden middelmatige talenten de kundigsten overtroffen. Demosthenes had gelijk haar de eerste plaats toe te wijzen; en, dat aeschines er eveneens over dacht, bleek wel daaruit, dat, toen deze te Rhodus de meesterlijke pleitrede zijns uitmuntenden tegenpartijders voor ctesiphon, onder de luidruchtigste toejuiching, voorgelezen had, hij de bewonderende menigte toeriep: ‘Gij zoudt nog wel anders op-
{==167==} {>>pagina-aanduiding<<}
getogen geweest zijn, zoo gij demosthenes zelven gehoord hadt (1)!

{==168==} {>>pagina-aanduiding<<}

Dergelijke opmerkingen en aanbevelingen der schoone voordragt ontmoet men menigmaal in cicero's geschriften. Met de Grieksche Rhetoren telt hij haar onder de bestanddeelen der welsprekendheid. Zoo dikwijls hij over de innerlijke vereischten der rede handelt, en de wijze ontvouwt, waarop vinding, schikking, woordkeuze en geheugen den redenaar tot zijne taak bekwamen en voorbereiden moeten, laat hij niet na er nadrukkelijk bij te voegen, dat alleen de goede uitvoering het werk voltooijen en de bedoelde uitwerking verzekeren kan. Omtrent dezelve is hij dan ook mild in treffende lessen, welke zich niet minder door wijsgeerige grondigheid, dan door het bevallige der inkleeding, aanprijzen. Loopt hij de rijen door der voornaamste redenaren, telkens doet hij er ons op letten, welk een magtig deel van hunnen roem zij aan hunne schoone en krachtige uitvoering te danken hadden. Door haar kon c. gracchus zelfs zijne vijanden tot tranen bewegen. Haar voegde s. galba bij zijne overige begaafdheden. Antonius, die het eerst de Romeinsche welsprekendheid tot de hoogte der Grieksche opvoerde, liet, ten opzigte der actie, niets te wenschen overig. Na hem was zulks mede het geval met sulpicius, den besten orator van zijnen tijd. Zonder het bevallige van zijn uiterlijk talent had ch. lentulus nooit eenigen opgang gemaakt; en hortensius, (de welsprekende hortensius, eens cicero's waardige mededinger) - zijne uitvoering was zoo behaaglijk voor

{==169==} {>>pagina-aanduiding<<}
oor en oog, zoo in allen deele gevormd naar de regelen der kunst, dat de kiesche smaak haar zelfs wat te sierlijk, te opgeschikt voor eenen redenaar dacht te moeten noemen (1).
Wij hebben dan kortelijk nagegaan, hoe in Oud-Rome de meest bevoegde kunstregter over het onder werp, dat ons bezig houdt, oordeelde. Niet ligtelijk zou het zich overeen laten brengen met de hoogschatting, die wij den nadenkenden schrijver gestadig voor de uiterlijke welsprekendheid zien aan den dag leggen; indien de orator in het najagen van haar bezit traag of achterlijk ware geweest. Zoowel van elders, als uit zijne eigene getuigenis, weten wij dan ook, dat tullius niets verzuimde om, wat hij in anderen zoo hoog waardeerde, voor zich zelven, in ruime mate, magtig te worden. Hetgeen satyrus voor demosthenes geweest was, dat waren voor hem roscius en aesopus. Had hij niet met zulk eene weêrbarstige natuur, als de standvastige Athener, te worstelen; in vlijt en oefening deed hij voor dezen niet onder: dagelijks alleen of met zijne vrienden declamerende, wanneer niet het Forum hem in een' ernstigen kampstrijd zijne oratorische krachten zag beproeven. Wij weten uit de geschiedenis de wonderen, door cicero's welsprekendheid verrigt. Hare overredende kracht was voor geen gering gedeelte (gelijk door plutar-
{==170==} {>>pagina-aanduiding<<}
chus is opgeteekend) aan de voortreffelijkheid zij ner voordragt toe te schrijven.
Zullen wij nu nog opgeven, wat wij bij andere Grieksche en Romeinsche schrijvers omtrent het gewigt der goede uitvoering geboekstaafd vinden? een' isocrates, een' dionysius van halicarnassus, een' quinctiliaan, een' plinius secundus, een' valerius maximus openslaan (1)? Doch de twee waardigste

{==171==} {>>pagina-aanduiding<<}
vertegenwoordigers der welsprekende Oudheid hebben hunne stem uitgebragt: wat wij bij de overigen aantreffen is hun weêrklank, en navolging en bewondering. Zoo lang de Heidensche beschaving op ware redenaars heeft kunnen bogen, zijn de uitspraken dier beide groote voorgangers geëerbiedigd; en, toen eindelijk, bij den ondergang der vrijheid en het diepe zedenverval, de oude welsprekendheid volksvergadering, raad- en geregtszaal ontvlood, om in den boezem der Christelijke Kerk de wijk te kiezen; - door wie werd zij toen opgenomen en

{==172==} {>>pagina-aanduiding<<}
tot heilige oogmerken gewijd? Door wie anders, dan door die ijvervolle mannen, die in de scholen der Rhetoren de volmaakte voordragt als een' magtigen hefboom hadden leeren kennen, en, onder Gods zegen, haar en hunne overige talenten thans dienstbaar maakten aan de zaak van het Euangelium (1).
Begeven wij ons, na dit vlugtig overzigt der Oudheid, tot de beschouw ing van den lateren en van onzen tijd; wij ontmoeten daar, aangaande het punt onzer navorsching, dezelfde gevoelens.
Groot is het getal der geleerden, die, na de herleving der letteren uit den doodslaap der Middeleeuwen, opzettelijk over de Redekunst hebben geschreven. Mannen treft men onder hen aan, toegerust met buitengemeene bekwaamheden: vossiussen, cresollen, fénélon's, condillac's, rollin's, marmontel's, maury's, blair's... Menig begaafd schrijver heeft, bij de behandeling van andere onderwerpen, gelegenheid gevonden om, in het voorbijgaan, over de oratorische actie te spreken. Welnu; allen, zoo Ouderen, als Nieuweren, scharen zich onder Griekenlands en Latiums banieren, en verheffen het nut en het vermogen der uiterlijke

{==173==} {>>pagina-aanduiding<<}
welsprekendheid; met bijvoeging niet zelden van klagten en verwijten wegens hare schadelijke verwaarloozing (1).

{==174==} {>>pagina-aanduiding<<}

Waar er in ons Europa redenaars herdacht worden, die krachtig op hunne tijdgenooten gewerkt en meer dan gewonen lof ingeoogst hebben; raadpleegt men de geschiedrollen, levensberigten of overleveringen; men bekomt de overtuiging, dat, om in de openbare meening dat verheven standpunt te bereiken, hetwelk zij beklimmen mogten, de bondigheid, de innerlijke deugdelijkheid hunner redenen door het gepaste, het indrukmakende, het wegslepende hunner uitvoering is ondersteund geweest.
Slaan wij Frankrijks Kansel gade, aan welken de eere toekomt van de kerkelijke welsprekendheid, neen, ware welsprekendheid in het algemeen het eerst weder bij de hedendaagsche volken te voorschijn geroepen te hebben: van bossuet, massillon, bourdaloue, de Abten poulle en renaud - om slechts eenige der voornaamsten te noemen - van alle dezen is het bekend, dat eene ware, treffende voordragt hunne overige talenten verzelde en opluisterde (1).

{==175==} {>>pagina-aanduiding<<}

Treden wij hare Pleitzaal binnen, de rijkste in voortbrengsels van balie-welsprekendheid; er worden ons een aantal mannen herinnerd, in hun

{==176==} {>>pagina-aanduiding<<}
vak niet minder beroemd, dan de vorigen, en, even als zij, door de uiterlijke gaven van den redenaar, hunne veelzijdige kennis en innerlijke theoretische bekwaamheden verhoogende. Zonder van vele nog levenden te spreken, zulks was immers het geval met cochin, duveyrier, bellart, hannequin en, wien ik het eerst had moeten noemen, den beroemden gerbier (1)?
En wat hare Staats-vergaderingen aanbelangt: misten zij de uiterlijke voorregten van den redenaar die mirabeau, barnave, vergniaud, guadet, maury, die hunne magtige stemmen verhieven te midden van het stormgeloei der omwenteling, of zijn zij er van verstoken geweest, die casimir per-
{==177==} {>>pagina-aanduiding<<}
rier, foy, l'ainé, de serre, ravez, lamarque, mauguin, odillon barrot, teste, berryer, welke, later en nog in onze dagen, van Frankrijks politiek spreekgestoelte de bliksems der welsprekendheid slingerden?
Geschiedrollen, dagbladen, oor- en ooggetuigen bevestigen het tegendeel (1).

{==178==} {>>pagina-aanduiding<<}

Steken wij naar Groot-Britannie over, waar de vrijheid het politieke spreekgestoelte weder oprigtte, eer er elders in Europa nog aan gedacht wierd; ook dáár, hetzij men de Raadzaal, hetzij men haren gewonen kweekhof, de Pleitzaal gadesla, kan men niet anders dan dezelfde opmerking maken. Lord bolingbroke, Lord chatham, Lord thurlow, Lord mansfield, wedderburn, pitt, sheridan, erskine, canning, brougham, o'connell, ondanks zijn Iersch accent, - allen leggen zij het gewigt van hunnen naam en van hunnen roem in de schaal, naast het gevoelen, dat wij durven voorspreken (1).

{==179==} {>>pagina-aanduiding<<}

Doch waartoe ons tot den vreemde gewend, terwijl ons eigen Vaderland ons de overtuigendste voorbeelden aan de hand doet? Weten wij niet van rau, van schimmelpenninck, van kantelaar, van kemper, wier welsprekendheid met gulden letteren in Neêrlands geschiedboeken staat opgeteekend, dat de schoonheid hunner uitvoering de bevalligheid, kracht en bondigheid hunner taal evenaarde (1)? En nog ten huidigen dage, (wij vragen het gerustelijk) zij, die hier te lande door de algemeene stem, in welk vak dan ook, als echte, als uitstekende sprekers genoemd en geprezen worden - al munten hunne redenen op zich zelven reeds uit door hare innerlijke gehalte; wat een aanzienlijk deel van den indruk, dien zij maken en van den bijval, dien ze verwerven, blijft er nogtans overig, hetwelk wij, willen we billijk zijn, op rekening hunner fraaije en treffende voordragt moeten stellen!

{==180==} {>>pagina-aanduiding<<}

Zoo wordt dan de waarde der uiterlijke welsprekendheid door de ervaring van vroegere en latere eeuwen boven alle bedenking verheven. - Mogen wij het er derhalve niet voor houden, dat, indien men er soms nog aantreft, die laag op haar vallen; zulks of uit onwetendheid voorkomt, dewijl zij niet diep genoeg in het onderwerp zijn ingedrongen, of wel uit spijt, omdat zij zich niet ontveinzen kunnen zelven het voorregt eener fraaije voordragt te missen; in dit laatste geval niet ongelijk aan die onkiesche minnaars, die, door eene schoone afgewezen, in het openhaar kwaad van haar spreken, terwijl ze heimelijk nog om hare bevalligheden zuchten?
Hoe weinig heeft het dan ook om het lijf, hetgeen zij tegen haar inbrengen!
‘Zij is bedrieglijk, zeggen ze; zij weet aan het nietige en ledige een' schijn te geven, alsof het wat ware! hetgeen degelijk en schoon is in zich zelf, behoeft hare valsche versierselen niet! bij het aanhooren eener rede moet men niet letten op den vorm en het uiterlijk, maar op het innerlijk pit, op de zaken.’
Fraaije beweringen voorzeker!
Zoo gevoelt gij dan niet, gij, die meent haar te bestrijden, dat inderdaad gij haren lof vermeldt en haar aanbeveelt. Indien zij toch zoo vermogend is, dat zij het zwakke en onbeduidende opbeuren en eenig vertoon kan doen maken; hoeveel te ze-
{==181==} {>>pagina-aanduiding<<}
kerder en magtiger zal dan de uitwerking zijn, wanneer zij haren bijstand aan datgene leent, wat reeds in zich zelf forsch gebouwd en krachtig is? Of zoudt gij, dewijl het getogen zwaard, in de hand van eenen lafaard, dezen een poos het valsche voorkomen van strijdhaftigheid kan geven - zoudt gij daarom den moedigen krijgsman zijn zwaard willen ontnemen?
‘Wat innerlijke deugd bezit, kan uiterlijken tooi wel missen.’ Maar het geldt hier geen' blooten tooi; het geldt hier het ligchaam der zake zelf: het zinnelijk omkleedsel der onzinnelijke gedachte. De schilder zondigt niet erger, als hij een' mensch schildert met blaauw hair en gele oogen, dan wanneer de spreker aan zijne woorden de toonen en gebaren toevoegt, die hun niet geëigend zijn door de natuur. Gij vergeet het, dat uiterlijke welsprekendheid waarheid in de voordragt ten hoofdbeding stelt, terwijl de schoonheid niets anders is, dan de veredelde waarheid. - ‘Op de zaken wilt gij gelet hebben en niet op de wijze, waarop zij worden geuit.’ - Doch dit zeggen is eene loutere drogrede. Beiden toch zijn ze zoo innig verbonden, dat ze niet te scheiden zijn: als ziel en ligchaam, oefenen zij op elkander een' gestadigen, wederkeerigen invloed. De geest, de bedoeling der woorden bestemt de uitdrukking: de uitdrukking bepaalt den zin der woorden, als hebbende zij het in haar magt om aan dezelfde woor-
{==182==} {>>pagina-aanduiding<<}
den verschillende beteekenissen te geven. Of is het uwe gedachte, mijne tegenpartijders! dat de hoorder, bij het luisteren naar de rede, door eene buitengewone inspanning zijner verbeelding de woorden dadelijk behoorde te ontdoen van derzelver toon en van al het uiterlijk, dat ze vergezelt, en ze dan te beschouwen, alsof ze slechts op het koude papier, in zwijgende letters, voor hem stonden? Maar dit kunt gij niet meenen, want dan sloegt gij de geheele mondelinge voordragt den bodem in. Omdat de levende stem sterker aangrijpt en dieper indringt, wordt de rede overluid voor de vergadering uitgesproken, en juist die levende stem zou men dan moeten trachten te vergeten! - te vergeten? - wie ware er toe in staat? en, was er één uit duizend toe in staat, wie zou die tegennatuurlijke poging van hem vergen durven? wie van hem mogen eischen dat bedwang, die verzaking van zijn ingeschapen waarheids- en 
schoonheidsgevoel?
Doch laat ons zulke nietswaardige tegenwerpingen aan de duisternis, waarin zij t'huis behooren, teruggeven, en bij het heldere licht der ondervinding en der baarblijkelijkheid ons pad vervolgen. Is het spreken in het openbaar nuttig; is het (dat niemand betwijfelt) een allerkrachtigst middel om ten goede te werken op de menschen, die (gelijk baco reeds heeft opgemerkt) te vatbaarder voor indrukken zijn, naar mate zij in grooteren getale

{==183==} {>>pagina-aanduiding<<}
zich bijeen bevinden; voorzeker, in dat geval behoeft men slechts het eenvoudig gezond verstand te raadplegen, om terstond te gevoelen, dat het dan toch beter en voordeeliger is, dat de uiterlijke welsprekendheid niet gewelddadig van de innerlijke losgescheurd, of (hetgeen hetzelfde is) dat er niet gebrekkig, maar zoo volmaakt mogelijk gesproken worde.
Eene bedenking van eenen anderen aard hooren wij ons echter hier nog te gemoet voeren.
Er zijn er, die, de gegrondheid onzer voorgaande redeneringen niet betwistende, zich daar alleen tegen verzetten, dat de uiterlijke welsprekendheid met den naam van kunst bestempeld- en als zoodanig behandeld zoude worden. ‘Kunst, zeggen zij, heeft met haar niets te maken: geheel en al moet men haar overlaten aan de natuur.’ - Zij bedriegen zich, aan het woord kunst eene verkeerde beteekenis hechtende, als ware het eensluidend met het gekunstelde.
Echte kunst streeft de natuur niet tegen, stelt zich niet in de plaats der natuur; neen, zij is hare zedige en hulpvaardige dienares, die, terwijl zij zichzelve bescheidenlijk terughoudt, er alleen op uit is om hare meesteresse, zoo bevalligzoo voordeelig mogelijk, te doen uitkomen.
Hare theoriën zijn geene willekeurig uitgedachte en vooruitgeschrevene wetten; maar verzamelingen en zamenstellen van wijze opmerkingen aangaande het

{==184==} {>>pagina-aanduiding<<}
meest volkomene in de natuur. Waar geen goede natuurlijke aanleg bestaat; daar, weet zij, gaat het hare magt te boven dien uit niet te scheppen; doch, is dezelve bereids aanwezig, dan kweekt, dan beschaaft en volmaakt zij dien. Als eene verstandige raadgeefster, als eene voorzigtige vriendin, deelt zij den openbaren spreker den schat harer waarnemingen mede: in stilte wijst zij hem zijne gebreken aan; zij waarschuwt hem tegen het onnatuurlijke en gekunstelde (1); leert hem het volkomene, waar het zich voordoet, opmerken; maakt hem oplettend op zijne eigene krachten en begaafdheden; onderrigt hem, hoe die door oefening te vermeerderen en aan te wenden; kortom; het goede, dat in hem ligt, roept zij te voorschijn, doet ze vruchten dragen, en leert ze hem op de doeltreffendste wijze gebruiken. ‘Sunt tamen (zegt quinctiliaan, en wie zal niet gaarne met hem instemmen?) qui rudem illam, et qualem impetus cujusque animi tulit, actionem judicent fortiorem, et solam viris dignam, sed non alii fere quam qui etiam in dicendo curam, et artem, et nitorem, et quidquid studio paratur, ut affectata et parum naturalia solent improbare, vel qui verborum atque ipsius etiam soni rusticitate, ut l. cottam dicit cicero fecisse, imitationem antiquitatis affectant. Verum illi persuasione sua fruantur, qui homini-
{==185==} {>>pagina-aanduiding<<}
bus, ut sint oratores, satis putant nasci; nostro labori dent veniam, qui nihil credimus esse perfectum, nisi ubi natura cura juvetur (1).’
Doch, terwijl ik hier in het algemeen over het nuttige der ware en schoone voordragt handel, en de leiding der kunst ten haren opzigte verdedig, is het mij, als wierd me van ter zijde herinnerd, dat de voorgestelde vraag zich niet met zulk eene algemeene oplossing vergenoegt, maar wel bijzonderlijk onderzocht en opgegeven wil hebben, ‘wélke de voordeelen zijn der uiterlijke welsprekendheid.’
Het is zoo: doch wie gevoelt niet, dat inderdaad, voor het grootste gedeelte, deze vraag reeds in ons eerste hoofdstuk beantwoord is? Hoe was het trouwens mogelijk, den aard en het wezen eener voordeel-aanbrengende zaak na te gaan, zonder tevens op dat voordeel te wijzen en het te ontwikkelen? Zullen wij nu hier in het breede herhalen, wat wij reeds vroeger zeiden, en, uit een bloote zucht om dit deel onzer verhandeling een gelijk getal bladzijden te doen vullen als het vorige, het verwijt te gemoet treden van verveling te wekken? Verre van ons deze onbescheidenheid! Hebben wij, ter geleidelijke beschouwing des gan-
{==186==} {>>pagina-aanduiding<<}
schen onderwerps de volgorde der vragen, gelijk die door de Maatschappij gesteld was, geëerbiedigd; zulks neemt niet weg, dat de stoffe dezer afdeeling reeds aanmerkelijk is verbruikt en verwerkt: en wie daarom dit tweede stuk liever een aanhangsel van het voorgaande wil noemen, dan een afzonderlijk deel, hij kan zich verzekerd houden, dat wij hem daarover niet in eenen woordenstrijd betrekken zullen.
Eene beknopte zamenvatting van het elders verspreide veroorloven wij ons echter, onder bijvoeging van datgene, wat vroeger nog geene geschikte plaats gevonden heeft: en zoo rangschikken wij dan, ordeshalve, de voordeelen der uiterlijke welsprekendheid onder drie hoofden, te weten, als betrekking hebbende, of tot den hoorder, of tot den spreker, of tot de taal, waarin gesproken wordt.
Wat den hoorder aanbelangt, is het gewisselijk de eerste wensch van ieder, die, hetzij om leering, inlichting of stichting, hetzij blootelijk tot vermaak, zich naar eene plaats begeeft, waar gesproken wordt, dat hij niet behoeve te raden naar de woorden, maar dezelve, zoo afzonderlijk, als in hunnen zamenhang, volledig verstaan moge. Hoe minder inspanning hem dit kost, des te liever zal het hem zijn. Vallen er voor hem, door de onduidelijke, slordige of gebrekkige uitspraak des sprekers, woorden uit den zin weg; een kwellend gevoel van ongeduldigheid zal hem aangrijpen; in-
{==187==} {>>pagina-aanduiding<<}
dien hij al niet den geheelen draad der rede verliest. Daarom is het, gelijk wij zagen, een van de voornaamste zorgen der uiterlijke welsprekendheid, dat al de woorden klaar en duidelijk met den klank en accent, die hun toekomen, uitgesproken worden; welke nette en heldere uitspraak der verstaanbaarheid veel meer bevorderlijk is, dan de luidruchtigste stemgalmen.
Doch het wel-verstaan der woorden op zich zelven is niet genoeg.
Om al het mogelijke nut uit de rede te trekken, dient men daarenboven des sprekers ware bedoelingen, van begin tot einde, volkomen te vatten, en dit is ten uiterste moeijelijk, ja soms onmogelijk, wanneer hij aan woorden en uitdrukkingen, die klem noch nadruk behoefden, verkeerdelijk klem en nadruk geeft, of omgekeerd, als hij ze daar verzuimt en weglaat, waar zij dringend werden gevorderd, of wel als hij ze niet evenredigt aan hetgeen hij met zijn gezegde beoogt. Ook het over het hoofd zien of slecht plaatsen der grootere en kleinere rustpunten, die den zin verdeelen of sluiten, baart misverstand en verwarring. Tegen al deze feilen ijvert de uiterlijke welsprekendheid, en welk eenen voordeeligen invloed zij dus op het juiste begrip der rede oefent, laat zich gereedelijk bevroeden.
Wijders, ten einde het voorgedragene, naar den eisch, in deszelfs verdeelingen te volgen, om het ten

{==188==} {>>pagina-aanduiding<<}
laatste in zijn geheel te kunnen overzien, wordt er, van de zijde des toehoorders, die inspanning des geestes vereischt, welke wij met den naam van aandacht bestempelen.
Zoodra deze inspanning, die op zich zelve reeds vermoeit, nog daarenboven gepaard gaat met onaangename zinnelijke gewaarwordingen, trachten wij ons van dezelve te ontslaan en vestigen wij onze opmerkzaamheid op minder hinderlijke of meer bevallige voorwerpen. Doch is het dat, integendeel, gedurende de rede, ons oor en oog niets ondervindt, dan wat aanlokkend, gepast en behaaglijk genoemd mag worden, dan voelen wij geen' onlust of vermoeijing; neen, het luisteren wordt ons een genoegen, welks voortduren we verlangen. Dit opwekkend genoegen is wederom een voordeel, dat de uiterlijke welsprekendheid den hoorder verschaft. Tot dat einde weert zij evenzeer de platte en onbeschaafde uitspraak, die het kiesche gehoor aanstoot geeft, als die eentoonigheid en eenvormigheid, welke vervelen en tot slapen noodigen. Tevens verbiedt zij die smakelooze en wanklankige stembuigingen, waardoor de rede tot eenen walgelijken deun verlaagd wordt, gelijk ook alle onnutte, valsche en wanstaltige gebaren, die den spreker belagchelijk maken of misvormen: terwijl zij daarentegen aan stem en gebaar eene geschikte, natuurlijke en bevallige leiding geeft, al wat er schoons en bezielends in de melodie der sprake en de

{==189==} {>>pagina-aanduiding<<}
eurythmie der bewegingen schuilt, treffend doet uitkomen, en, kortom, tusschen des redenaars gansche uiterlijk en den geest en het doel zijner woorden die fraaije overeenstemming bewerkt, die het oog zijner toehoorders geen minder voldoening schenkt, terwijl zij de blikken op hem vestigen, dan hun oor ondervindt bij het luisteren naar zijne wegslepende taal.
Doch meer nog dan dit alles!
Een zekere reine wellust ligt er voor den mensch in de edele aandoeningen zijns harten. Geroerd te zijn door al wat groot, goed en schoon is, bevestigt in ons de zalige overtuiging van den adeldom onzer natuur. In heilige drift te ontvlammen tegen het slechte, lage en verachtelijke bevestigt ons het verhevene van onzen zedelijken aanleg. Daarom hangen wij aan de lippen van hen, die zuivere en groote gevoelens in ons weten op te wekken. Waar het de zegepraal der onschuld, de belangen des vaderlands, de troostrijke verzekeringen der godsdienst geldt; daar is het ons niet genoeg strenge logische betoogredenen te hooren opsommen, waarbij ons verstand wel toestemt, maar ons gemoed koud blijft, ja, onwillekeurig zich ergert aan de schijnbare onverschilligheid van hem, die over zúlke zaken zóó kan spreken; neen, ontgloeid willen we worden voor de waarheid; innig en nadrukkelijk willen we gevoelen, dat deugd en vaderland, vroomheid en christenzin

{==190==} {>>pagina-aanduiding<<}
ons ten naauwste aan het harte liggen. Wie daarover tot ons spreekt, die moet (dat eischen we) ons gemoed aantasten, week maken en roeren, opdat de zaden van veredeling, van geloof, hoop en liefde, er niet op afstuiten, als op een' rotsgrond; maar, gelijk in een' wel doorploegden akker, er wortelen schieten, opwassen, en vruchten voortbrengen van trouw, standvastigheid, verbetering en bekeering.
Ter volbrenging dier grootsche taak biedt de uiterlijke welsprekendheid aan de innerlijke de hand. De woorden op zich zelven, hoe gelukkig gekozen, weet ze, dat niet toereikend zijn; zij staat ze bij en stort hun dubbele krachten in. De bloote letterklanken mogen in het oor dringen; het gemoed ontsluit zich eerst, als het de melodie der aandoeningen hoort. Daarom begeleidt zij het gesprokene met die toonen des gevoels, welke alleen medegevoel verwekken kunnen. De vonken van geestdrift, waar die in de rede schuilen, blaast zij in vollen gloed, zoodat de vlam tot de ziel der hoorders overslaat. En opdat er niets ontbreken, geen toegang tot den innerlijken mensch ongebruikt blijven zoude, laat zij de taal, die zich tot het gehoor rigt, van eene niet minder magtige taal vergezeld gaan, die tot een ander zintuig spreekt, de zigtbare taal der gebaren.
Ziedaar dan (althans hoofdzakelijk) de voordeelen, welke de hoorder van de uiterlijke welspre-
{==191==} {>>pagina-aanduiding<<}
kendheid plukt: gaan wij nu nog kortelijk diegene na, welke de spreker zelf op dit veld mag inzamelen.
Ieder, die het spreekgestoelte beklimt, heeft een bepaald doel, werwaarts zijne pogingen strekken. Als de leeraar van den kansel het Euangelie verkondigt, wenscht hij de gemeente te stichten, in het geloof te bevestigen, tot pligtsbetrachting aan te manen. Vat in de raadzaal de staatsman het woord op, om over 's lands aangelegenheden zijn gevoelen uit te brengen, of eenig voorstel aan- of af te raden; hij wil zijne wijze van beschouwen wél doen begrijpen en ingang vinden bij degenen, die hem hooren. De pleitredenaar legt het er op aan, om het geregtshof te overtuigen van de gegrondheid der zaak, welker verdediging hij op zich heeft genomen, of van het ongegronde van eisch of aanklagt, tegen zijnen client in het midden gebragt; terwijl zucht in te boezemen voor aesthetisch schoon, den goeden smaak te bevorderen, en, al leerende, te vermaken, het voornaamste oogmerk is van den verhandelaar in letterlievende bijeenkomsten.
Allen bejagen zij dus een zeker doel, hoezeer dit onderling verschillen moge, en de zoetste, de waardigste genoegdoening, welke hunnen arbeid bekroonen kan, is in de bereiking van dit doel gelegen.
Daartoe nu zal gewisselijk het opstel (hetzij het in de studeerkamer blootelijk overpeinsd, hetzij het

{==192==} {>>pagina-aanduiding<<}
in geschrift gebragt en in het geheugen opgenomen is) veel, zeer veel moeten toebrengen. Is het, wat het behoort te zijn, een zaakrijk, diep doordacht, ordelijk zaamgesteld en in de beste bewoordingen vervat geheel: eere zij dan den vervaardiger! lof, dank en eere! Doch hem alreede ten volle gelukwenschen? neen, dat kunnen, dat mogen we nog niet. Dan eerst zal ons binnenste, met blijd voorgevoel van den goeden uitslag, hem heimelijk toejuichen en gelukkig noemen, wanneer, te midden der diepe stilte, zijne heldere, buigzame stem de schoone en krachtige taal, duidelijk, gepast, nadrukkelijk en welluidend, daarheen doet stroomen, terwijl alles onbeweeglijk, met gespannen aandacht, zijne kernachtige, fraai geëvenredigde volzinnen volgt, en in houding en gelaat dezelfde afwisselende aandoeningen vertoont, waarvan zijn uiterlijk bewijst, dat hij vol is. Ja! dan zal ons hart hem gelukkig prijzen; onze innerlijke lofspraak hem ten einde toe vergezellen; het doel, dat hij zich had voorgesteld, zullen wij getroffen zien; maar tevens zal ieder het met ons erkennen, dat zóó te slagen, als hij deed, onmogelijk ware geweest, indien niet de uiterlijke welsprekendheid, als eene bekoorlijke beschermster, de gemoederen gunstig voor hem ingenomen-, of, als een wakkere bondgenoot, hare beslissende overmagt aan de ontoereikende kracht van zijne geschrevene woorden had aangesloten.
Welaan dan gij, staatsredenaars! wie het niet

{==193==} {>>pagina-aanduiding<<}
onverschillig is, of uwe ambtgenooten, terwijl gij spreekt, dagbladen lezen en brieven schrijven! Pleiters, die liever aandacht, dan verstrooijng, verveling of ongeduld in 's regters gelaatstrekken gewaar wordt! Verhandelaars in letterlievende kringen, die volle gehoorzalen en opgetogene hoorders wenscht! tracht allen, bij de innerlijke deugd uwer redenen, u tevens te verzekeren van den veelvermogenden bijstand van het uiterlijk talent. Maar gij vooral, kanselredenaars, miskent en veronachtzaamt dien bijstand niet! Wat? tijd en vlijt besteedt gij om uwe preek bondig, leerrijk en opwekkend te maken; gij beijvert u om ze fraai en ordelijk te verdeelen en om die deelen wijselijk te rangschikken: gij legt er u op toe om uwe rede in eenen stijl te schrijven, die met het gewigt der zaken strookt;... en zoudt gij dan de middelen verzuimen, die onder Hooger zegen, uwen vromen ijver volledig bekroonen, en uwen moeijelijken arbeid zoo vruchtbaar mogelijk maken moeten? Of acht gij het misschien beneden uwe waardigheid, op uwe stem en uw uiterlijk te letten? Zijn het dan de werktuigen niet, die God u ter mededeeling uwer gedachten en gevoelens geschonken heeft, en die gij zoo goed en doelmatig, als immer doenlijk is, behoort te gebruiken? Menschen zijn het, tot wie gij uwe woorden rigt; zwakke, zinnelijke wezens! Komt hunne zwakheid in het redelijke ter hulpe, en, daar uwe taal zich

{==194==} {>>pagina-aanduiding<<}
geen' toegang kan banen tot hun gemoed, dan onder het geleide der zinnen; zoo zorgt, (het is pligt!) dat uwe taal de geschiktheid bezitte om, onder dat geleide, in te dringen in het gemoed! Dan zult gij niet voor stoelen en banken prediken, maar eene talrijke schare uwe woorden gretig zien opvangen; verstrooijing en slaperigheid zullen vlieden uit uw gehoor; warme belangstelling en luisterende eerbied uwe rede vergezellen; met vreugde, met blijde ontroering, die uwe zeggingskracht nog zal vermeerderen, zult gij in de oogen uwer hoorders den diepen indruk lezen, welken de hoogste waarheid op hunne zielen maakt; - en velen, die misschien alleen gekomen waren om uwe welsprekendheid te bewonderen, zullen, door die welsprekendheid voor de heilige zaak des Christendoms gewonnen, met een bekeerd gemoed en een dankgebed op de lippen, uit uwe prediking huiswaarts keeren! -
Laat ons nu nog een paar woorden zeggen over den voordeeligen invloed van het uiterlijke spreektalent op de taal.
De Grieken met hun fijngevoelig oor ontdekten weldra, bij het beschouwen en bewerken hunner rijke moederspraak, dat niet slechts de poëzij, maar ook het proza zich vatbaar vertoonde voor eene zekere harmonie, voortvloeijende uit de gelukkige keuze, plaatsing, voortrolling en afloop der woorden. Van den veelvermogenden invloed der welluidendheid waren zij te zeer bewust, dan dat

{==195==} {>>pagina-aanduiding<<}
ze deze fraaije ontdekking in den wind zouden hebben geslagen. Isocrates, uit wiens rhetorische school, (volgens cicero's lofspraak) even als uit het Trojaansche paard, niet dan helden uitgingen - isocrates schijnt (althans na gorgias) de eerste geweest te zijn, die over dit onderwerp meer opzettelijk heeft nagedacht (1). Hij toch, bij het lezen der werken van de Oude Redenaren, menigwerf op harde en hinderlijke plaatsen stootende, beproefde het om daar de redenen van op te sporen. Zulks hem gelukt zijnde, bewees hij, hoe, bij eene verwisseling van sommige woorden en eene betere schikking der voetmaten en rusten, dit onbehaaglijke vermijd, en door het aangename en oor streelende vervangen konde worden. De oorzaak van euphonie en rhythmus in den ongebonden stijl was nu gevonden. Voorbeelden werden er verzameld en regelen uitgedacht, welke de Redekunst in hare theoriën opnam. Ieder redenaar en schrijver zag er het nuttige en schoone van in; de lessen werden in praktijk gebragt, en zoo verkreeg het Grieksche proza, al meer en meer, die fraaije evenredigheden en betooverende welluidendheid, waardoor het zelfs vreemden, die de taal niet verstonden, verrukte (2). Toen de Atheensche be-
{==196==} {>>pagina-aanduiding<<}
schaving zich tot Rome begon uit te strekken, poogden aldaar de geletterden de schoonheden van euphonie en rhythmus (door hen numerus oratorius genoemd) over te brengen in het Latijn. Op verschillende plaatsen laat cicero er zich over uit, en met niet weinig lof en aanbeveling. ‘De bliksems van 
demosthenes (zegt hij ergens) zouden nooit zoo zeker getroffen hebben, waren ze niet door het rhythmus ineengewrongen geweest.’ In zijne redekundige verhandelingen is menig hoofdstuk aan opmerkingen en voorschriften dienaangaande toegewijd. En inderdaad, wat taal er gesproken worde, er steekt een wonderbaar vermogen in dat fraaije en afgeronde, dat zachte of krachtige, dat welluidende en met den aard der zegging instemmende, hetwelk het rhythmische schoon uitmaakt. Verwissel de welgekozene woorden met andere, breek de fraaigebouwde perioden uiteen, zet de zinnen om, lees dan wat eerst u bekoorde, en gij zult erkennen, dat wij niet te veel gezegd hebben.
Doch wat schonk die euphonie en harmonische evenredigheid aan het proza der Ouden? wat maakte hen er zoo opmerkzaam op? waarom gaven zij er zich zoo veel moeite voor? Waarlijk niet, omdat het alleen in stilte gelezen werd; daarmede toch heeft het oor weinig te maken; neen; het was bestemd en het moest berekend zijn om overluid te worden voorgedragen, mondeling te worden meêgedeeld. Bij de openbare feesten lazen de

{==197==} {>>pagina-aanduiding<<}
schrijvers hunne werken voor; in de bemiddelde klasse gebruikte men slaven tot voorlezers (anagnostae); twist- en lofredenen werden er opentlijk door rhetoren en sophisten gehouden, en pleitzaal en volksvergadering weêrgalmden van de gesprokene taal. Dit alles deed de behoefte gevoelen aan woorden, die, terwijl ze juist en levendig de gedachte schilderden, tevens zoo gekozen en geordend waren, dat ze gemakkelijk konden rollen van de lippen, en met wellust opgenomen worden door het luisterend gehoor.
Bij de Ouden dus (het komt ons onbetwijfelbaar voor) was de uiterlijke welsprekendheid de moeder en voedster van het schoone proza. Uit dezelfde oorzaken ontspringen dezelfde gevolgen. Wij meenen daarom te mogen stellen, dat, ook bij de hedendaagschen, naarmate een volk zelf beter spreken, en meer op eene schoone voordragt letten, en meer talentvolle redenaars tellen zal; ook in diezelfde verhouding, bij dat volk, de ongebonden stijl in euphonische en rhythmische volmaaktheid zal toenemen en uitmunten.

Wij hebben alzoo, naar ons beste weten, die voordeelen aangewezen, welke der uiterlijke welsprekendheid in het bijzonder toebehooren; voegen wij, ten slotte dezes hoofddeels, hier nog bij, dat zij geregtigd is zich ook een aandeel toe te kennen in dat nut en genoegen, waarvan in het

{==198==} {>>pagina-aanduiding<<}
algemeen de Fraaije Kunsten, aan wier rei zij zich aansluit, de beminnelijke kweeksters zijn.
De meesterstukken van den ongebonden stijl, de edele scheppingen van het dichterlijk vernuft... zal men ze op hunne volle waarde zien schatten; de schoone voordragt moet ze plaatsen in het ware, in het gunstige licht. Dan ontdekken wij er (even als demosthenes met satyrus overkwam) voortreffelijkheden in, die wij vroeger niet bespeurden; dan roeren en verrukken zij ons, gelijk ze nog nimmer ons roerden en verrukten.
Inderdaad! geen beter commentarius op een treffend vers of prozastuk, dan deszelfs volmaakte voorlezing (1) of declamatie. Geen zekerder middel om diep in te dringen in den geest des schrijvers, en om al het schoone van het welgeschrevene volkomen te voelen, te genieten en te doen voelen

{==199==} {>>pagina-aanduiding<<}
en genieten, dan de studie om het, naar den eisch, voor te dragen, en de wél uitgevoerde voordragt zelve.
Zoodoende - en wij besluiten er de optelling harer voordeelen mede: - zoodoende (even als hare bevallige zusters) brengt de kunst der uiterlijke welsprekendheid rijkelijk het hare toe ter verfijning van den smaak, ter uitbreiding van den schoonheids-zin en ter aankweeking van het gevoel voor het ware en het goede.
Diepe blikken leert ze werpen in de menschelijke natuur; navorschingen lokt zij uit, die den onderzoeker ruimschoots beloonen.
Menigvuldig zijn de genoegens, die zij ronddeelt; eenen veredelenden invloed oefenen dezelve op verstand en hart.
Gelukkig hare beoefenaars en vereerders! De voedzame vruchten, welke zij hun schenkt, bekranst ze met geurig gebloemte!



{==200==} {>>pagina-aanduiding<<}

III.


Op welke wijze zou de beoefening der uiterlijke welsprekendheid in ons vaderland het best kunnen bevorderd worden?

Niet zelden ondervindt men in het gemeene leven, dat het goede, welks verkrijging slechts eene geringe inspanning zou gekost hebben, door achteloosheid is voorbijgezien; dat het schoone, hetwelk aan den weg te prijken stond, uit onoplettendheid is veronachtzaamd. ‘Jammer, dat wij er niet aan dachten! Jammer, dat niemand er ons een woord van gerept heeft!’ zijn dagelijksche uitroepen, die de beste zelfs, nu en dan, gedwongen is te slaken. En laat het zich ook wel anders verwachten, wanneer men nagaat, hoe groot het getal is der voorwerpen, die zich onophoudelijk voor ons oog verdringen, en hoe niet minder menigvuldig de zorgen en de bekommeringen zijn, die ons, zwak-
{==201==} {>>pagina-aanduiding<<}
ke stervelingen, van de wieg tot aan 't graf, vergezellen? Is er dan iets nuttigs, iets edels, dat onze behartiging verdient; bestaat er eenige fraaije kunst, eenige belangrijke wetenschap, die niet naar waarde geschat en beoefend wordt; wel hem, die, de algemeene opmerkzaamheid op het schadelijke dier verwaarloozing ernstig inroepende, tevens zijne beste pogingen aanwendt, om al het schoone en voordeelige der verwaarloosde zaak in het heldere daglicht te stellen! Geen krachtiger spoorslag tot werkzaamheid, dan het vooruitzigt op nut en genoegen! En waar de levendige overtuiging zich vestigt, dat het belangrijk en edel is - het voorwerp, waarop de blik zich hechtte; daar vervangen ijver en geestdrift de plaats der vergetelheid en onverschilligheid.
Deze aanmerkingen willen wij niet, dan met de noodige beperking en matiging, op het beoefenen der uiterlijke welsprekendheid hier te lande toegepast hebben. Vooral toch in vergelijking met vroegere tijdvakken, is tegenwoordig het getal der openbare sprekers, wier voordragt zich door kieschheid, waardigheid en gepastheid aanbeveelt, waarlijk niet gering te noemen. Nogtans (wie zal dit loochenen?) het kon, het behoorde grooter te zijn. Ook inderdaad houden wij het er voor, dat het vrij wat grooter wezen zoude; eensdeels; indien hun, wier oogmerk het is, met der tijd het spreekgestoelte te beklimmen, eene geschikter opleiding ge-
{==202==} {>>pagina-aanduiding<<}
geven wierd; anderdeels; zoo zij, voor welken het opentlijk woordvoeren reeds eene beroepsbezigheid geworden is, dieper doordrongen waren van het groot belang eener schoone voordragt, en juister en grondiger wisten, waarin die niet, en waarin die wel gelegen is.
Daarom mag men het van zeer veel gewigt rekenen, dat, ten aanhooren van het algemeen, deze snaar eens opzettelijk aangeslagen worde; en, gewisselijk, lofwaardige Maatschappij, aan welke de kunsten en wetenschappen in ons vaderland reeds zooveel verpligting hebben! geen schitterender bewijs kondet Gij geven van uwe voortdurende zucht, om al wat nuttig en schoon is in Nederland te bevorderen en te verbreiden, dan door de aandacht van het denkend publiek te bepalen op het wezen en de voordeelen der uiterlijke welsprekendheid, die toch slechts wél gekend behoeft te zijn, om bemind, gehuldigd en beoefend te worden. Mogen uwe edele pogingen gewenschte vruchten dragen, en kansel en staatsvergadering, balie en letterkring, hoe langer hoe meer, het bewijs opleveren, dat voor hen niet verloren zijn gegaan de welmeenende wenken, door U herhaaldelijk gegeven!
Doch, hoe innig ook wij ons overtuigd houden, dat het een der sterkste beweegmiddelen is ter beoefening der onderwerpelijke kunst, dat op haar en hare voortreffelijkheid de aandacht worde be-
{==203==} {>>pagina-aanduiding<<}
paald; wij gevoelen echter, dat er ter bereiking van dat doel nog meer te beproeven en te verrigten valt. De lust, om zich in de mondelinge voordragt te bekwamen en te volmaken, moge opgewekt zijn en aangevuurd, zulks is niet genoeg; ook de middelen, om dien lust te kunnen bevredigen, moeten aangewezen, en binnen het bereik gesteld worden van hen, die niets beter verlangen, dan er zich van te bedienen. Wat baat het al, dat de vreemdeling in het gebied van het schoone vol ijver blaakt, om zijn offer te brengen op het altaar der Gratiën; indien niet de weg hem wordt aangeduid, die naar den ingang haars tempels leidt? - Ziedaar ons alzoo van-zelf gebragt tot de vraag; hoe, bij de aangroeijende hoogschatting der uiterlijke welsprekendheid hier te lande, gehandeld zoude moeten worden om die hoogschatting al meer en meer in werkdadigheid te doen overgaan; met andere woorden; welke middelen men best zoude kunnen bewerkstelligen, om de aankweeking en beschaving van het uitwendig spreektalent bij onze natie, zooveel mogelijk, te bevorderen.
Indien wij deze vraag wél wenschen te beantwoorden, wat is er dan natuurlijker, dan dat we de oogen daarheen slaan, waar we weten, dat het spreektalent het luisterrijkste heeft uitgeblonken; voor alles dus, naar het oude Griekenland, dat heiligdom van kunst en kennis, waarvoor het

{==204==} {>>pagina-aanduiding<<}
wereld dwingende Rome zich eenmaal nederboog, en welks overblijfselen, na zooveel eeuwen, op den huidigen dag nog, door het beschaafde Europa met eerbied en bewondering worden aangestaard en vereerd? - Niet evenwel, dat wij ons dwaaslijk inbeelden, dat de trap van volmaaktheid, in dezen door hellas zonen bereikt, ook bereikbaar moet geacht worden voor ons, ruwe telgen van het Noorden. Hoe zou voor de regtbank van het gehoor, te midden van het harde en doffe zamenhorten van zoovele vereenigde medeklinkers, ons Hollandsch om den prijs der welluidendheid durven strijden met eene klankvolle taal, waarin vocalen en euphonen den voorrang hielden; eene taal doorzweefd van talrijke, elkander melodisch afwisselende, toonen, die haar in de uitspraak het zoetvloeijende van den zang deden naderen; eene taal, waarvan de Griek, zonder grootspraak, zeggen mogt, dat, indien de goden op aarde waren nedergedaald, zij haar zouden hebben gesproken? Doch wat vermelden wij de taal alleen? Wanneer zal er weder een volk op aarde verrijzen, zoo levendig en prikkelbaar; een volk, bij hetwelk groot en klein, rijk en arm, zoo gelijkelijk en zoo ruim, met het fijnste gevoel voor het schoone door de natuur zal zijn bedeeld? Waar zal nog eenmaal luchtstreek, staatsgesteltenis, eeredienst en opvoeding zoo krachtig en eensgezind zamenwerken, om zulk eenen aangeboren schoonheids-zin, in zulk

{==205==} {>>pagina-aanduiding<<}
eenen omvang, te ontwikkelen, en te volmaken? Neen, tot die hoogte moeten onze wenschen niet stijgen: doch hetgeen bij de Grieken, door eenen, zeldzaam zóó gelukkigen, zamenloop van omstandigheden, buitengemeen vruchtbaar was in goede gevolgen, dat moge, wel is waar, bij minder gunstige, ten onzent minder vruchtbaar zijn, zonder dat wij daarom wanhopig behoeven te vreezen, dat er hier ten eenenmale niets goeds van zal geworden. Zien wij in onze wouden niet, gelijk onder eenen milderen hemel, den welriekenden ananas zijne kroon verheffen in het wild; wij planten hem over op onzen bodem; wij kweeken en koesteren hem, en, mist hij dan al een deel zijner oorspronkelijke geuren; wanneer onze feestdisch gespreid wordt, is hij er toch het sieraad van.
Verplaatsen wij ons dan met onze verbeelding, voor een poos, in het middelpunt van Griekenlands oude beschaving, in het bloeijende Athene, toen daar het spreektalent zich in zijnen helsten luister vertoonde, en uit al de oorden des Griekschen vaderlands de menigte derwaarts lokte, om er de uitmuntendste redenaars te hooren en te bewonderen.
Dat men er hoogen prijs stelde op de schoonheid der voordragt, ja, haar, als eene onontbeerlijke geleidster en patronesse der innerlijke welsprekendheid, huldigde, behoeven wij, na hetgeen we reeds vroeger aangeteekend hebben, hier niet te herhalen. Een beknopt overzigt te geven van

{==206==} {>>pagina-aanduiding<<}
den weg, dáár ingeslagen om in het uitwendig gedeelte van het wél spreken de volkomenheid, zoo veel mogelijk, nabij te komen; ziedaar wat we thans eeniglijk wenschen te beproeven.
Van de kindsche jaren af moeten wij beginnen; want dan reeds werden de voren geploegd, die het zaad ontvingen, waaruit, in rijper leeftijd, zulk een heerlijke oogst verrees (1).
Uit een fraai gebouwd, fijn bewerktuigd menschenras gesproten, en dadelijk bij de intrede in het leven door streelende klanken en behaaglijke vormen als verwelkomd, kon het schier niet anders, of het kind moest al vroeg in zijne borst de kiem ontwaren dier edele gevoeligheid, welke zoo bij uitstek vatbaar maakt voor het hoorbare en zigtbare schoon. De eerste indrukken, die de nog weeke zintuigen voortgingen te ontvangen, hadden allen de eigenaardige strekking om de kiem te ontwikkelen, te kweeken en tot rijpheid te brengen. Ook de geheele opvoeding was dien kant heen gerigt; de opvoeding, over wier geringste bijzonderheden de voornaamste wijsgeeren nadachten; zoodat, b.v. zelfs een archytas zich de moeite gaf, om geschikt speelgoed uit te vinden voor de kleinen, en chrysippus, de beroemde stoïcijn, het niet beneden zich achtte, deuntjes ten behoeve der voedsters zamen te stellen.

{==207==} {>>pagina-aanduiding<<}

Muziek en Gymnastiek waren derzelver hoofdbestanddeelen (1). De eerste omvattede in hare ruime Grieksche beteekenis, niet alleen die kunst der toonen en maatverdeelingen, welke bij de hedendaagschen uitsluitend met dien naam bestempeld wordt; maar in 't algemeen, (gelijk de afleiding van het woord aanduidt) al die kunsten en wetenschappen, welke in de Muzen hare beschermgodinnen huldigden, en, bij de veredeling van het hart, de beschaving van het verstand beoogden.
Aan haar sloot zich de Gymnastiek aan, wier taak het was, in gelijke mate datgene voor het ligchaam te zijn, wat de Muziek zich beijverde voor de ziel te wezen. Schoonheid en bevalligheid te spreiden over de uiterlijke vormen; veêrkracht en sterkte bij te zetten aan spieren en zenuwen; vlugheid en gezondheid te bevorderen in het geheele ligchaamsgestel; en, bij dit alles, dat schoone evenwigt steeds te bewaren, hetwelk tusschen 's menschen geestelijke en stoffelijke begaafdheden nooit moet ophouden te bestaan; ziedaar, in het kort, het doelwit, hetwelk de Gymnastiek, bij hare oefeningen en spelen, zich voorstelde.
Het eerste onderwijs, aan de kleine knapen ge-
{==208==} {>>pagina-aanduiding<<}
geven, nadat zij de zorgen der voedster hadden verlaten, was dat van den Grammatistes in het Paedagogium. De Schrijvers over de Redekunst wilden er wél op gelet hebben, dat de uitspraak van dezen meester zuiver ware. Kinderen toch zijn uitermate geneigd tot nabootsen, en hunne slechte aanwensels kosten later ontzettend veel moeite, om ze weder af te leggen. Bij hem werd het werktuiglijk lezen en schrijven geleerd (1). De kleinen langzaam en duidelijk te doen articuleren, beschouwde men als hoogst noodzakelijk; dewijl de overhaasting (zoo eigen aan de levendigheid der jeugd) de spraakorganen tot stotteren en rammelen vervoert. Om de kinderen de tong los en buigzaam te maken, gaf men hun moeijelijke woorden en stroeve versregelen, daartoe opzettelijk verzameld en χαλεποὶ (2) genoemd. Vlot en vlug moesten zij zich gewennen die uit te spreken; terwijl voorts, ten einde reeds vroegtijdig het geheugen bezigheid te verschaffen, men hun Aesopische fabelen, zedespreuken en uitgelezene gedichten van buiten liet leeren en opzeggen.

{==209==} {>>pagina-aanduiding<<}

Zoo was weldra het oogenblik daar, dat zij een' trap hooger mogten klimmen en overgaan in de school van den Grammaticus.
Hier ontvingen zij een grondig onderrigt in hunne schoone moedertaal; de eenige, die een Griek leerde, en waaraan dus al zijne moeite kon worden te koste gelegd. Van dit taalonderwijs nam (naast de orthographie) de leer der juiste en bevallige uitspraak (ὀϱθοέπεια) een hoofdvak in. De kracht en waardij der verschillende letterklanken; de regelen der welluidendheid, in de zamenstelling der woorden merkbaar; de plaatsing der accenten en zinteekenen; dit alles werd den leerlingen ontvouwd en opgehelderd. Ook de Prosodie vergat men niet. Dit belangrijk gedeelte der spraakleer, hetwelk over maat en toon en versbouw; in één woord, over het geheele toonkunstige zamenstel der taal handelt, was te onmisbaarder in het onderwijs der Grieksche jeugd; aangezien het in het naauwste verband stond tot hetgeen, in den engeren (en hedendaagschen) zin, de muziek genoemd werd; eene kunst, waarin een wel opgevoed Athener niet onbedreven mogt wezen.
Gelijktijdig met de taalstudie had dan ook de toonkundige opleiding plaats. Zingen en de lier bespelen, was algemeen (1): en bij de menigvuldige feestvieringen en muzikale wedstrijden mangel-
{==210==} {>>pagina-aanduiding<<}
de het niet aan jeugdige stemmen, om verscheidenheid en kracht bij te zetten aan het koor.
Van welk eenen uitgestrekten invloed zulk eene opvoeding op den muzikalen zin der natie, op haar gevoel voor het welluidende, op de verfijning van haar gehoor en op de vorming en beschaving der stem, noodwendig wezen moet, loopt te zeer in het oog, dan dat de bloote aanduiding hier niet volstaan zoude.
Keeren we dan tot het Grammaticale onderwijs terug; wel te weten, voor zoo verre ons onderwerp daarmede in betrekking staat; want, indien wij ons niet uitsluitend tot hetzelve bepaalden, waar, te midden van zoo veel belangrijks... waar zouden we kunnen ophouden?
Wij hebben gezien, dat, als de jeugd bij den Grammaticus ter schole kwam, zij reeds in het werktuigelijke lezen eene genoegzame vaardigheid had verkregen. Onder zijn toezigt nu begon zij zich in het kunstmatig lezen te oefenen. Hij wees haar aan, op welk een' toon de volzin moest aangevangen, hoe vervolgd, waar afgedeeld, waar en hoe besloten worden; voorts wanneer de stem rijzen of dalen, waar ze sneller of langzamer spreken en waar zij ademhalen en rusten moest. Wat duister was in de lees-les verklaarde hij, bewust, dat het eerste vereischte, wil men wél hard-op lezen, dit is, dat men volkomen versta, hetgeen men leest. Ook ging men

{==211==} {>>pagina-aanduiding<<}
voort het geheugen te oefenen door stukken uit geachte schrijvers van buiten te doen leeren; terwijl het tot dat einde mede gebruikelijk was de leerlingen den inhoud der verhalen, die zij gelezen hadden, overluid in eene zuivere taal te laten oververtellen; iets, hetgeen daarenboven de nuttige strekking had om hen te gewennen, vlot en onbedremmeld, uit het hoofd te spreken.
Vergeten wij niet, onder het handelen over de lessen van den Grammaticus, dat de leerling geenszins hem en den muziekmeester al zijnen tijd offerde. Een gedeelte daarvan werd besteed aan de Gymnastiek; want (gelijk wij reeds aanstipten) de ontwikkeling en volmaking van het ligchaam moest met de beschaving en aankweeking der verstandelijke en zedelijke vermogens eenen evenmatigen tred gaan. Het zou hier overbodig zijn, ons in een onderzoek te begeven omtrent de verschillende gymnastische spelen en oefeningen, waarmede zich de jeugd, onder het oog en de leiding van daartoe gestelde opzieners (παιδοτϱίβαι), in de Gymnasiën of oefenscholen bezig hield. Genoeg zij het te weten, dat de regering van den Staat er het oppertoezigt over voerde, en de Grieken in het algemeen zoo veel waarde hechteden aan de Gymnastiek, dat ook de volwassenen haar niet ter zijde schoven. Trouwens de ervaring bewees het te zeer, dat, terwijl zij de leden des ligchaams, als werktuigen, door de natuur geschonken, op de doel treffendste wijze

{==212==} {>>pagina-aanduiding<<}
leerde gebruiken, zij tevens onbegrijpelijk veel bijdroeg tot het schoon der uitwendige vormen en tot het behoud van den physieken welstand.
Er zijn er, die, op het voorbeeld van plato, onder haar opschrift de ὄϱχησις meenen te moeten rangschikken: anderen, en wel de meesten, wijzen deze eene plaats aan onder de muzikale kunsten. Veelal wordt bij ons ὄϱχησις door danskunst vertolkt, doch niet geheel juist, want zij omvattede meer. De Griek verstond er door, in het algemeen, de kunst der uitdrukkende en nabootsende ligchaamsbewegingen; zoodat niet alleen de hedendaagsche dans, maar vooral ook de gebaarmaking en de gebarenspraak, als een deel derzelve, beschouwd werd. Grensde zij derhalve, voor zoo verre het ligchaam bij haar werkzaam was, aan de Gymnastiek, ruim genomen; aan de andere zijde, als uitdrukking van het inwendige gevoel, en door maat en rhythmus met de toonkunst (die haar dikwijls begeleidde) verzusterd, zag zij haren grond in het wijde gebied der Grieksche muziek eene niet onaanzienlijke plaats beslaan.
Ook in deze kunst der uitdrukkende en nabootsende ligchaamsbewegingen (althans in haar bevallig gedeelte) mogt de jonge Griek geen vreemdeling blijven. Er waren meesters (ὀϱχησοδιδάσϰαλοι), die er de jeugd les in gaven. Na het vrolijk vriendenmaal niet meê te kunnen dansen, of aan tafel niets naar den eisch te weten te reciteren,

{==213==} {>>pagina-aanduiding<<}
zou bij de Atheners als plompheid zijn aangezien (1).
Zoo werd dan de jeugd, reeds vroeg, bekend met de regels eener ware en schoone Mimiek. Hare houding kreeg gemakkelijkheid en edelheid. Gang en gebaren werden los en bevallig. Slechte of onöogelijke gewoonten legde zij af; kortom, die stomme, maar nadrukkelijke taal, welke door 's menschen uiterlijk tot het oog gesproken wordt - de jonge Athener leerde haar niet minder duidelijk, kiesch en behaaglijk spreken, dan de schoone woordentaal, waarin hem de Grammaticus voorlichtte.
Aldus onderlegd en voorbereid, kwam hij bij den Rhetor, den leeraar der welsprekendheid. Mannen van uitstekende verdienste wijdden zich aan dit vak. Denken wij slechts aan eenen aristoteles, isocrates, isaeus en zoo veel anderen met roem vermeld in de schriften der Ouden. Nu begon het eigenlijke, het meer verhevene onderwijs in de kunst der rede, die stelselmatig in vijf hoofddeelen was gesplitst, te weten: de vinding, rangschikking, woordkeuze, herinnering en voordragt. Dus, eensdeels, wat tot het zamenstellen, anderdeels, wat tot het uitspreken vereischt werd, behoorde te huis op de rhetorische school. Dáár al-
{==214==} {>>pagina-aanduiding<<}
zoo (opdat wij niet te ver van ons onderwerp afdwalen) maakte men den kweekeling meer opzettelijk bekend met de regelen van de Euphonie en van het Rhythmus, welke het proza te geschikter doen zijn voor eene behaaglijke en indruk makende uitspraak. De kunstgeheimen hoorde hij verklaren, die de ondersteuning van het geheugen ten doel hadden. Daar vernam hij wijders de voorschriften der ervaring omtrent de leiding der stem en der gebaren: terwijl (om de praktijk bij de theorie te voegen) de leerlingen, nu eens hunne eigene opstellen uit het hoofd voordroegen, dan weder van buiten geleerde stukken uit redevoeringen van de beste Oratoren met luider stemme declameerden.
Wij geven hier slechts de hoofdtrekken van het rhetorische onderwijs, en wel in het bijzonder voor zoo verre het de uiterlijke welsprekendheid betrof; doch welk een hooge prijs er in het algemeen op gesteld werd, mag men daaruit afleiden, dat niet slechts de Grieksche jongelingschap, die zich een' weg tot de hooge Staatsambten wenschte te openen, maar zelfs mannen van rijpen leeftijd, die hun spreektalent al meer hoopten te volmaken, de lessen des voornamen rhetors opzochten en met goud betaalden.
Voegen wij hierbij, dat het de jeugd aan geene gelegenheid ontbrak om, wat zij in de schole leerde, in de schoonste werkelijkheid gade te slaan

{==215==} {>>pagina-aanduiding<<}
buiten de school. Op de Agora of de Pnyx werden, voor het oog des ganschen volks, door de uitmuntendste pleit- en staatsredenaars die welsprekendheids-theoriën, welke de Rhetor haar verklaarde, op de volmaaktste wijze, in praktijk gebragt: ontbrekende het daarbij niet, op de plaats zelve, aan scherpe en luimige kritiek, waaruit de opmerkzame leerling nut trekken en nagaan konde, tegen welke feilen hij eens zich zelven zou dienen te wachten.
En hebben wij nu al de middelen aangewezen, die in Oud-Griekenland hun ten dienste stonden, wier streven het was om, bij het woord-voeren, de menigte te boeijen en te beheerschen door zeggingskracht en uiterlijk talent? Neen! ééne leerschool, eene belangrijke! is nog door ons onvermeld gebleven. Gij raadt alreede, dat wij het Tooneel bedoelen (1).

{==216==} {>>pagina-aanduiding<<}

Voor een talrijk en kunstkeurig publiek, dat even uitbundig was in zijne toejuichingen, als gestreng in het gispen der feilen, werden er te Athene de meesterstukken der Tragische en Comische Muze door de begaafdste schouwspelers uitgevoerd. Al wat stem, al wat houding en gebaren vermogten, vereenigde zich, op de meest harmonische wijze, ter uitdrukking dier tallooze aandoeningen en driften, waarvan het menschelijke hart de heimelijke schuilplaats is.
En kan het dan wel anders, of van dat ruime veld, waar hij den schouwspeler zoo veel roem had zien inoogsten - kan het wel anders, of de redenaar moest van daar t' huis keeren met eenen schat van indrukken en opmerkingen, die hem zelven naderhand te stade zouden komen? Ook hij sprak, schoon op eene andere plaats en in eene andere betrekking, tot diezelfde aandoenlijke menigte, welke in den Schouwburg lachte en weende, naarmate de bijtende geestigheid er spotte, of de roerende klaagtoon er de harten bewoog. Ook hij had vaak, ter bereiking van zijn oogmerk, die stekelige scherts te gebruiken, die het in uitwerking niet zelden van de stevigste sluitredenen wint, of dien stortvloed van het pathetische te doen donderen, waarin alle bij-gedachten en tegenwerpingen meêgesleept en verzwolgen worden. Voegden dan al deze of gene toonbuigingen of bewegingen, in hare bijzondere ontwikkeling, beter

{==217==} {>>pagina-aanduiding<<}
op het tooneel; - om waar en schoon te wezen, moesten zij alle toch uit de gemeene bron, uit de natuur, zijn voortgesproten. En stonden dan hem, redenaar, niet de goede smaak en het gevoel van welvoeglijkheid, als trouwe raadgevers, op zijde, ten einde het treffende en uitdrukkingvolle van het tooneelspel zoo te wijzigen of te temperen, dat op het spreekgestoelte het door hem overgenomene, niet meer theatraal scheen en nagebootst, maar natuurlijk, eigenaardig, en oratorisch schoon?
Het behoeft ons dan ook niet te verwonderen, wanneer wij (als vroeger gezegd is) van den beroemdsten der Grieksche redenaren geboekstaafd vinden, dat het de Schouwspeler satyrus was, die hem opmerkzaam maakte op de gebreken zijner voordragt, en lessen van uiterlijke welsprekendheid gaf, wier trouwe inachtneming den grondslag legde van zijnen later verworven roem (1).
Daar nu zijn voorbeeld zoo treffend had getoond, hoe onmisbaar de fraaije voordragt in den openbaren spreker was, en tevens tot welk eenen hoogen trap van volkomenheid kunstmatige oefening haar vermogt op te voeren, moest er dit wel het gevolg van wezen; dat aan haar, thans meer dan

{==218==} {>>pagina-aanduiding<<}
ooit, bij de studie der rhetorische kunst, gedacht werd.
Ten tijde toen aristoteles zijne verhandeling over de Rhetorica schreef, kende men nog geene afzonderlijke theorie voor de declamatie des redenaars. Voor het kunstmatig opzeggen van verzen, gelijk zulks door de tooneelspelers en Rhapsoden geschiedde, was reeds veel gedaan; maar niemand had nog opzettelijk lessen geschreven voor hen, die in proza het woord moesten voeren. Aristoteles oordeelde zulks echter van veel gewigt, ‘dewijl (in zijne bedorvene eeuw, gelijk hij zegt) slechts datgene in achting was, hetwelk behaagde; wordende de prijs der eere, bij voorkeur, aan die redenaren toegewezen, die door eene fraaije voordragt uitmunteden (1).’
Intusschen heeft de scherpzinnige schrijver in zijne voorgenoemde verhandeling (jammer voorwaar!) niet beproefd om zelf dit onderwerp in het breede te ontvouwen. Hij vergenoegt zich met de opmerking, dat de schoone voordragt hoofdzakelijk afhangt van het rigtige gebruik der stem tot uitdrukking der bewegingen des gemoeds, en alzoo in het acht geven op de toonleiding en het rhythmus.
Naderhand zijn er rhetoren opgestaan, die over

{==219==} {>>pagina-aanduiding<<}
het uiterlijke in de welsprekendheid meer opzettelijk hebben gehandeld; doch hunne theoriën zijn voor ons niet bewaard gebleven (1).
Het blijkt inmiddels, dat de Grieken, al meer en meer, werk gemaakt hebben van de oratorische uitvoering; zoo zelfs, dat ze, de uitersten niet wetende te vermijden, daarbij allengs tot eene overdrijving zijn vervallen, die met eene mannelijke, edele welsprekendheid geenszins strookte.
Aldus ontaardde bij velen de gesprokene rede in eenen wezentlijken zang. Dit gebrek wordt door cicero den rhetoren uit Phrygië en Carië in 't bijzonder nagegeven (2). Van hem weten wij ook, dat er Grieksche redenaars van zijnen tijd zoo verre gingen, dat ze, even als de tooneelzangers, ter oefening hunner stem, dagelijks, liggende en zittende, den toonladder doorliepen (παιωνίζειν). De Romein kon niet nalaten er mede te spotten. ‘Zoo wij dat ook wilden doen,’ zegt hij, ‘zouden onze cliënten al verwezen zijn, eer wij onze zangles geëindigd hadden (3).’ Tot in het belagchelijke

{==220==} {>>pagina-aanduiding<<}
dreven nu de Grieksche sprekers de zorg voor hunne stem. Het zoude ons geene moeite kosten, hier eene lange cedel te doen volgen van al hetgeen zij ter harer streeling en bewaring aten en dronken, deden en nalieten, en van de wijze hoe ze zich koesterden en zalfden. Ja, er was bij hen eene soort van zangmeesters of eigenlijk stemoefenaars (φωνασϰοὶ), die zich uitsluitend bezig hielden met alles wat tot de klankuitbrenging, de leiding, het behoeden en het herstellen der stem betrekking had. Met de gebaarmaking ging het niet beter. De zangzieke redenaar ontleende van den schouwspeler, niet langer, die enkel uitdrukkende bewegingen, welke, gematigd door de zucht voor 't welvoeglijke, het spreekgestoelte niet ontsierden; neen, hetzelve werd door het tooneelspel ingenomen: voor de uiterlijke vertooning vergat men de zaken, en de ware welsprekendheid hield op te bestaan.
Doch laat ons de oogen afwenden van deze verbastering der schoonste kunst, die zich aan het zedelijke en politieke verval der Grieken ten naauwste aansluit. Gelijk wij ons vleijen, hebben wij, indien niet alle, ten minste de voornaamste middelen opgesomd, welke, in hunnen besten tijd, met vrucht werden aangewend ter veredeling en volmaking der mondelinge voordragt. Dit hadden wij ons tot eene eerste taak gesteld. Werpen wij nu nog een' enkelen blik op het oude Rome, dat,

{==221==} {>>pagina-aanduiding<<}
in de beeldengalerij harer groote mannen, er zoo velen aanwijst, welke in de oratorische loopbaan zich eenen onvergetelijken naam verworven hebben.
De Latijnsche taal, voorzeker, stond in rijkdom, buigzaamheid en welluidendheid verre achter bij die der Hellenen (1).
Dat fijne gevoel, die vurige geestdrift voor het schoone, eigen aan het Grieksche bloed, lag niet in het oorspronkelijk karakter der ernstige, trotsche, oorlogzuchtige telgen van romulus.
De handen aan de luit te slaan, en in teedere gezangen de zoetste aandoeningen des harten uit te storten... lang beschouwde de deftige Romein zulks, als een wuft tijdverdrijf, een nietig spel, ten eenenmaal beneden zijne waardigheid; - en de rhythmen der muziek met bevallige ligchaamsbewegingen te begeleiden... hij hield het onmogelijk voor een vrij man, die niet dronken of krankzinnig was.
Nogtans riep de aard hunner staatsregeling de welsprekendheid, onder de Quiriten, te voorschijn.
Vaderlandsliefde en eerzucht gevoelden spoedig, dat te heerschen over den wil en de gezindheden der menigte het schitterende voorregt wezen moest

{==222==} {>>pagina-aanduiding<<}
der welbespraakte tong (1). Dit was genoeg om, van de vroegste tijden af, mannen te doen opdagen, die, van hunnen gelukkigen aanleg gebruik makende, door ruwe, maar krachtige taal op de gemoederen hunner medeburgers wisten te werken.
Maar toen, na de overmeestering van Griekenland, de beschaving der Hellenen eene niet minder glorierijke zege behaalde op de grovere zeden der overwinnaars, werd de Latijnsche smaak en kunstzin al meer en meer verfijnd en gepolijst.
Hard en wanluidend begon de tongval der forsche voorvaderen te klinken in de ooren, die eenmaal geluisterd hadden naar het tooverende geruisch der Grieksche taalmelodie (2).
Waren vroeger de Rhetoren, die zich te Rome hadden willen nederzetten, bij besluit van den Senaat verjaagd en verbannen; thans werden ze met open armen ingehaald, en, naar gelang hunner talenten, met schatten en eerbewijzingen overladen (3).
Het onderwijs schoeide zich geheel en al op de Grieksche leest. Aan de Grieken hunne kunstgeheimen met scherpe blikken af te zien en die

{==223==} {>>pagina-aanduiding<<}
te leeren toepassen op de moederspraak, was het bestendig streven der Romeinsche letterminnaars (1). Ja, zoo diep boog zich hun nationale trots voor de onloochenbare uitmuntendheid dier vreemden in alle vakken van kunst en kennis, dat zij telken reize opentlijk betuigden, wat ze wisten, van de Grieken te hebben geleerd; de Grieksche schrijvers bestudeerden en vertaalden; in kunstlievende bedevaarten hellas gewijden grond bezochten; en zelfs niet aarzelden het opkomend geslacht, bij voorkeur, eerst in het Grieksch te laten onderrigten, voor dat het een' aanvang maakte zich in het Latijn te oefenen.
Zoo was het in de gouden eeuw van Rome's letterkunde; zoo vinden wij het nog in lateren tijd, toen, onder den ijzeren schepter der alleenheersching gebukt, poëzij en welsprekendheid op Latium's bodem hare laatste zuchten slaakten.
Van den Griekschen dichter archias ontving cicero (want laat ons maar dadelijk op den uitnemendsten Romeinschen redenaar de aandacht vestigen) zijne eerste letterkundige leiding; gelijk hij naderhand, voor zijnen ouden vriend pleitende, zoo welsprekend en zoo dankbaar erkende. Met zijne jeugdige makkers m. piso en q. pompejus oefende hij zich, (volgens zijn eigen verhaal (2)) in

{==224==} {>>pagina-aanduiding<<}
het declameren, doch zulks meestal in het Grieksch; omdat de Grieksche leermeesters, die (zegt hij) verreweg de beste waren, hen niet konden inlichten en teregtwijzen, dan in deze taal. Toen de beroemde Rhetor apollonius molo, de Rhodiër, zich te Rome ophield, was het bij hem, dat tullius zijne oratorische studiën voortzettede. Later toog hij naar Athene, waar hij zes maanden bleef en de lessen van demetrius syrus bijwoonde. Vervolgens doorreisde hij gansch Griekenland, om, hoe langer hoe meer, naar de beste Grieksche modellen zich te vormen. Bij die gelegenheid verzuimde hij niet Rhodus te bezoeken, werwaarts molo was teruggekeerd; en toen hij nu dáár, ten verzoeke van zijnen vroegeren leermeester, eene rede in het Grieksch had uitgesproken, kon deze begaafde Rhetor zich niet weêrhouden uit te roepen: ‘U, cicero! moet ik prijzen en bewonderen; maar het deert mij van wege Griekenland; daar ik zie, dat de eenigste voorregten, die ons nog waren overgebleven, geleerdheid en welsprekendheid, door u ook aan de Romeinen zijn gekomen (1).’
Kenteekende zich alzoo het schoonste tijdvak der Latijnsche letterkunde door eenen onbewimpelden eerbied voor de kennis, den smaak; in één woord, voor de meerdere geestbeschaving der Hellenen; dienzelfden eerbied zien wij hun, anderhalve eeuw

{==225==} {>>pagina-aanduiding<<}
daarna, nog even ruimschoots betoonen door het geletterde Latium.
Een dier latere Schrijvers, welke Rome's zinkenden letterroem, op de loffelijkste wijze, het hoofd trachtten boven te houden, de doorkundige en sierlijke quinctiliaan, levert er in zijne redekunstige lessen telkens, waar het pas geeft, de doorslaandste bewijzen van.
Noemt hij schrijvers, met wier gezag hij zijne voorschriften wenscht te staven, het zijn, of Grieken, of wel de groote Romeinsche redenaar, die zelf, gelijk wij zagen, zijne kennis uit de Grieksche bronnen had geput. Treedt hij in bijzonderheden; zet hij de beginselen der redekunst uit een; het zijn Grieksche kunsttermen, die door hem ter ontwikkeling zijner denkbeelden worden te baat genomen; ja, wanneer ook hij den raad geeft om, bij het onderwijs der jeugd, van het aanleeren der Grieksche taal uit te gaan, dan voegt hij er, als in éénen adem, bij, dat toch de wijsheid en wetenschap der Grieken het eerst dient bestudeerd te worden, als waaruit die der Romeinen is voortgesproten (1).
Indien wij hier derhalve afzonderlijk wilden onderzoeken, wat men te Rome dienstig beschouwde tot bevordering der uiterlijke welsprekendheid, dan

{==226==} {>>pagina-aanduiding<<}
zouden wij noodwendig in eene herhaling moeten vervallen van datgene, hetwelk wij hiervoren reeds ten opzigte der Grieken hebben aangestipt.
Wel is waar - in den aanvang althans - mag het verschil van zeden en volkskarakter der beide natiën ook eenig verschil in de toepassing der Grieksche leerwijze hebben veroorzaakt; de grondslag niettemin bleef dezelfde, en, al onderging dan het onderrigt hier en daar eene vereischte wijziging, het was nogtans, in zijn wezentlijk gedeelte, de kopij van het Grieksche.
Gelijk men uit onze vroegere gezegden reeds genoegzaam kan opmaken; aan Grammatici en Rhetoren, zoo in de eene, als in de andere taal, ontbrak het niet in de hoofdstad der toen bekende wereld; doch, waarop men te Rome vooral niet weinig meende te moeten letten bij eene beschaafde opleiding der jeugd, bestond hierin: dat, gedurende de eerste levensjaren, het kinderlijk oor in zijne nabijheid niet dan een' zuiveren en gekuischten tongval vernam. De welsprekendheid der beide gracchussen - zij hadden ze voornamelijk te danken aan hunne moeder, de begaafde cornelia; en (om nog een ander voorbeeld bij te brengen) zoo de redenaar curio een' tijd lang opgang maakte, het was (volgens cicero) geenszins toe te schrijven aan 's mans verkregene kennis, want die bezat hij luttel; maar aan het zuiver en sierlijk Latijn-spreken, hetwelk van zelf hem eigen was

{==227==} {>>pagina-aanduiding<<}
geworden, omdat hij het altoos in het ouderlijke huis had gehoord (1).
Quinctiliaan, wiens lessen zoo vol zijn van fraaije wenken, meestendeels geput uit de ervaring van het voorgeslacht, wil dan ook, om de aangehaalde reden, dat men wel toezie bij de kinderen geene dienstboden te plaatsen, die slecht ter tale zijn; opdat de kleinen, wier eerste indrukken zoo duurzaam blijven, zich niet aanvankelijk slordigheden en spraakgebreken aanwennen, welke later (en dan niet zonder vele moeite) weder moeten worden afgeleerd en verbeterd. Een gelijk toezigt wenscht hij over de eerste meesters en zelfs over de speelmakkers gehouden te hebben. Indien toch eenmaal de wol eene verkeerde kleur heeft aangenomen, dan is zij (zegt hij) bezwaarlijk weder schoon te wasschen (2).
Eene andere aanmerking van denzelfden bekwamen raadgever is mede der behartiging overwaardig.
Voor kinderen namelijk, wier opleiding ten doel heeft hen in staat te stellen om eens, als openbare sprekers, op te treden, verkiest hij het ter schole gaan met andere knapen boven het afzonderlijke of huiselijke onderwijs: - en zijne beweegreden is gewigtig: wie ter eeniger tijd, als redenaar, te midden van al de drukte eener open-
{==228==} {>>pagina-aanduiding<<}
bare betrekking en onder de woelingen der menschen zal moeten leven en werkzaam zijn, die behoort reeds, van jongs af aan, alle angstvalligheid en menschenvrees te leeren afleggen (1).
Ter bevordering voorts eener zuivere uitspraak en gepaste stemleiding, raadt Quinctiliaan, de jeugd les te doen nemen bij eenen tooneelspeler; tevens dat gedeelte der Gymnastiek, waartoe de gebaarmaking (χειϱονομία) behoort, ter beoefening aanprijzende (2). Intusschen is de behoedzaamheid, ten dezen door hem voorgeschreven, geheel in den ouden, ernstigen Romeinschen geest. Stelt het blijspel niet zelden losse en lage karakters voor, hun rol te vervullen ontzegt hij volstrektelijk aan de jeugdige kweekelingen; want herhaalde nabootsing, merkt hij aan, kan zoo ligt overgaan in hebbelijkheid. Dat de schouwspeler, bij zijne les, acht geve op de duidelijke en naauwkeurige articulatie; dat hij de spraakgebreken trachte te verhelpen; waarschuwe tegen het inslikken der laatste lettergrepen; verband leere daarstellen tusschen woorden en gebaren; aanwijze, hoe de stem zich naar den aard der zegging buigen moet; ziedaar nagenoeg, wat de Romeinsche Schrijver in des schouwspelers onderrigt, voor zoo verre hij het aan het redekundige vasthecht, verlangt begrepen te zien.

{==229==} {>>pagina-aanduiding<<}

Ten opzigte der Gymnastische oefeningen, zoo begeert hij uitdrukkelijk, dat die niet verder zullen strekken, dan ten einde daaruit aan de jeugd een zeker waas van gemakkelijkheid en bevalligheid bijblijve, hetwelk ongemerkt behage, zonder aan kunst te doen denken.
Op het voetspoor der Grieken, verzuimt hij niet het onderwijs in de muziek voor te schrijven, zoo ter vorming van de stem, als ter ontwikkeling van het gevoel voor die rhythmische evenredigheden, wier invloed zoo groot is op de fraaije rangschikking der woorden in de rede en op de schoone uitvoering der gebaren (1).
Wat overigens de regelen belangt, door hem aan den taalmeester en leeraar in de redekunst op het harte gedrukt; ze leveren het sprekendste bewijs op, niet alleen van zijne veel omvattende geleerdheid, van zijn' gelouterden smaak en van zijn diep nadenken over het vak, waarin hij onderwees en zelf uitmuntte; maar vooral ook - hetgeen ieder' onbedorven lezer innig goed doet - vooral ook van zijnen zuiveren zedelijken zin en van zijne diepgewortelde overtuiging, dat, om waarachtig welsprekend te zijn, de rede uit een deugdzaam hart dient voort te komen.
Het is hier de plaats niet, hem of zijn werk meer uitvoerig te beschouwen. De middelen im-
{==230==} {>>pagina-aanduiding<<}
mers, door hem ter volmaking per voordragt aangeduid, stemmen hoofdzakelijk overeen met die, welke wij opgemerkt hebben, dat de Grieken bezigden; doch, terwijl wij onze opregte hulde brengen aan zijne inzigten, leeringen en raadgevingen, die, nog heden ten dage, door iederen beoefenaar der redekunst niet te hoog gewaardeerd kunnen worden; zij het ons vergund hier kortelijk (bij wijze van uittreksel) zijne gedachten te vermelden omtrent de oefening van het natuurlijke-, en de aanwending van het zoogenoemde kunstmatige geheugen. Dit onderwerp toch, hetwelk wij, over de Grieken sprekende, slechts even hebben aangeroerd, raakt de uiterlijke welsprekendheid van te nabij, dan dat het in deze verhandeling niet van pas zou zijn, na te gaan, hoe er over gedacht werd door eenen man, die aan uitgebreide studie en lectuur eigene ondervinding paarde en langdurige praktijk.
Daarin stemt hij met al de vroegere rhetorische Schrijvers volmondig overeen, dat het tot de ware welsprekendheid behoort, uit het geheugen of uit het hoofd te spreken. Hij beschouwt het zelfs als een gebrek, nu en dan het geschreven opstel in te zien. ‘Al het vuur der voordragt gaat er door te niet,’ zegt hij; ‘de rede houdt op levendig en gemakkelijk te vloeijen. Het is of hij, die leest, nog bezig is zijn geschrift van buiten te leeren. Natuurlijkheid, bevalligheid, illusie verdwijnen. Men ziet, dat alles vooraf klaar gemaakt

{==231==} {>>pagina-aanduiding<<}
is en geschreven. Maar integendeel wat fiks uit het geheugen gesproken wordt, dat heeft het voorkomen van vlugheid en genie: het gelijkt, niet alsof men het van huis had medegebragt, maar of het zich op het eigen oogenblik van zelf opdeed in den spreker (1).’
Aldus over de zaak denkende, is het natuurlijk, dat quinctiliaan, reeds van kindsbeen, zorg gedragen wil hebben voor de ontwikkeling en de instandhouding van het herinneringsvermogen, opdat het, met het ligchaam, in kracht en wasdom evenrediglijk toenemende, eindelijk, wanneer de tijd daar is, den redenaar zijne onmisbare diensten trouw en gewillig bewijze.
Doch welke zijn de middelen, die deze daarbij te baat kan nemen? Wat is er van het kunstmatig geheugen, dat, naar het verhaal der Grieken, door simonides uitgevonden zoude zijn?
Quinctiliaan geeft de gebruikelijke methode op, wier duisterheden wij niet ondernemen zullen te ontsluijeren; maar tevens toont hij vrij duidelijk, er, over het algemeen, zelf niet hoog mede te loopen. Voor het gemakkelijk van buiten leeren eener

{==232==} {>>pagina-aanduiding<<}
redevoering, oordeelt hij haar althans niet geschikt, en van metrodorus, wien cicero aanwijst als buitengewoon ervaren in de mnemoniek, schroomt de zaakkundige en waarheidlievende man niet, dit als zijn gevoelen op te geven, ‘dat deze Griek, uit ijdelheid en pogcherij, zijn goed geheugen liever toeschreef aan zijne kunst, dan aan de natuur (1).’
Dat men soms het geheugen met gewenscht gevolg kan te gemoet komen door de zaak, die men onthouden wil, om zoo te spreken, te verbinden aan een zinnelijk teeken, welk teeken men zich naderhand gemakkelijk voor den geest brengt; bij voorbeeld: door in zijn opstel een anker te schetsen, waar er van scheepvaart, of een werpspies, waar er van oorlog gehandeld wordt; dit geeft onze Schrijver gereedelijk toe; maar voor het overige, zegt hij, ‘laat charmides en metrodorus het hunne behouden! wij zullen u eenvoudiger middelen aan de hand doen!’
En die middelen - welke zijn zij?
Dezelfde, die men, in het algemeen, nog heden ten dage gebruikt.
‘Vraagt nu iemand mij, (het zijn quinctiliaan's woorden) wat dan de eenigste en grootste herinneringskunst zij: welnu, oefening is het en arbeid. Veel van buiten leeren; veel overpeinzen,

{==233==} {>>pagina-aanduiding<<}
en, zoo mogelijk, dag aan dag; ziedaar het beste (1).’
Hetgeen hij wijders aanmerkt omtrent het nuttige en doel treffende van het woordelijk en overluid memoriseren der rede, gaan wij kortheidshalve, stilzwijgend voorbij, te gelijk met zijne oordeelkundige raadgevingen opzigtelijk het verdeelen der te leeren taak, en het voordeelige van duidelijkheid en orde tot het wél onthouden van het voor te dragen opstel.
Genoeg is het voor ons oogmerk, dat wij zagen, hoe zulk een allezins bevoegd oordeelaar over de zoogenaamde Mnemoniek dacht, te meer, daar zijn gevoelen (gewisselijk gevestigd op een billijk onderzoek van hetgeen er in het Grieksch en in het Latijn over dit onderwerp was geschreven, en bekrachtigd door 's grijsaards eigene ervaring) wel door ons mag beschouwd worden, als eene gezag hebbende uitspraak, tegen welke, wilde men ze verwerpen, deugdelijke gronden zouden dienen te worden ingebragt.
Na dezen noodzakelijken uitstap moeten wij nog even tot Oud-Rome zelf terugkeeren.
Eene onafgebrokene oefening in het overluid opzeggen, voordragen of declameren werd niet slechts tot bekwaming der jeugd onmisbaar geacht:

{==234==} {>>pagina-aanduiding<<}
mannen van naam, redenaars, wier lof de Faam verkondigde, oordeelden, zonder nadeel, er zich niet aan te kunnen onttrekken. Voorwaar, om aan de stem die meer dan gewone kracht bij te zetten en te verzekeren, welke haar in de open lucht, ondanks de beweging eener groote schare, niet blootelijk verstaanbaar - neen, daarenboven nog buigzaam, handelbaar en onbezweken blijven doet, werden er bij de Ouden buitengemeene zorgen en onafgebrokene oefeningen vereischt, waarvan wij hedendaagschen, die doorgaans in besloten gebouwen en vertrekken voor kalme en bescheidene toehoorders spreken, ons bijkans geen denkbeeld kunnen vormen.
Dagelijks declameerde cicero nog, nadat hij reeds de openbare loopbaan was ingetreden. De overtuiging erlangende, dat zijne wijze van spreken, zou ze niet noodlottig worden voor zijne gezondheid, meer kunstbeleid behoefde, bezat hij kracht van geest genoeg om den roem, die hem toelachte en alreeds begunstigde, voor een' tijd vaarwel te zeggen, ten einde zich buiten 's lands te begeven en in Griekenland, onder de leiding der voornaamste meesters, zijne te hevige manier van woord-voeren te veranderen en te leeren temperen (1).
Van cn. pompejus, van m. antonius, van augustus, en van wie al niet meer? vinden wij aan-
{==235==} {>>pagina-aanduiding<<}
geteekend, dat zij in mannelijken leeftijd voortgingen, door declameren hun uiterlijk redenaars-talent te onderhouden en te bevestigen (1).
Acht te geven op hen, die wél spraken, en hunne manier en kunstgrepen te bestuderen, niet ter slaafsche navolging, maar om er aanleiding uit te scheppen tot overdenking en eigen onderrigt, was mede een gebruikelijk middel bij allen, die, als redenaars, het verre wenschten te brengen (2).
Tacitus, of wie de schrijver moge zijn der fiksche zamenspraak over de oorzaken van het verval der welsprekendheid, verhaalt ons (3), dat in Rome's gulden dagen, de jongeling, die tot pleitredenaar en staatsman bestemd was, na den afloop zijner voorbereidende studiën, door vader of bloedverwant voorgesteld en aanbevolen werd aan een' orator van den eersten rang. Dien volgde en vereerde hij; dien was hij bij alle openbare handelingen getrouwelijk op zijde, en naar diens voorbeeld vormde hij zich; voornamelijk ook in het wél spreken.
Cicero verhaalt ons, hoe, tijdens zijne eerste stappen in het Forum, hij schier geen' dag liet voorbijgaan zonder eenig voornaam spreker te hoo-
{==236==} {>>pagina-aanduiding<<}
ren; en met hoeveel kennis, oordeel en vrucht voor zich zelven hij aanhoorde, getuigt het verslag, dat hij er ons van heeft nagelaten in zijn kostbaar geschrift over de beroemde redenaren (1).
Ook uit zijn voorbeeld zien wij, dat ter vorming van stem en gebaren de Romeinen het nut niet over het hoofd zagen, hetwelk er uit den raad en de voorstellingen van groote tooneelkunstenaars te trekken is. Had demosthenes de inlichting en het voorbeeld van satyrus ijverig ter harte genomen; cicero liet de gelegenheid niet ontsnappen om van den begaafden schouwspeler aesopus, maar vooral van den niet minder bewonderden en hooggeachten roscius, alles af te zien en op te gaderen, wat de redenaar met schik aan het tooneel ontleenen mogt.
Menigmaal maakt tullius met lof en met hartelijkheid gewag van dezen laatsten, met wien het blijkt, dat hij gewoon was, in het gezellige verkeer, over de eigenschappen en vereischten der voordragt, van gedachten te wisselen. Bij eenen lateren schrijver vinden wij kortelijk verhaald, hoe er soms bij zulke gelegendheden tusschen de twee, ieder in zijn vak, uitmuntende mannen eene soort van wedstrijd werd aangegaan, om te zien, wie van beiden ter uitdrukking derzelfde gedachten rij-
{==237==} {>>pagina-aanduiding<<}
ker en vruchtbaarder was, cicero in woorden, of roscius in gebaren (1).
Dat, met dat alles, de groote redenaar zeer omzigtig meende te moeten zijn in het navolgen des schouwspelers, en eenen billijken afkeer koesterde van het theatrale in de oratorische voordragt, legt hij, op onderscheidene plaatsen, duidelijk aan den dag. Bij de tooneelvertooningen werd er, naar het schijnt, even als in de tegenwoordige opera's, door het publiek vaak meer gelet op de vleijende klanken der stem en de bevallige ligchaamsbewegingen, dan op het onderwerp van het stuk en de woorden. Zulks moest nooit het geval zijn ten aanzien van den orator. In dezes voordragt behoorden de zaken het eerst in aanmerking te komen, en dan tevens de fraaije wijze van die te uiten. Daarom juist verwierp cicero alle verwijfde zorgen voor de stem en alle te ver gedrevene stemoefeningen; oordeelende hij teregt, dat de overmatige tijd, daaraan-alleen en, als of het de hoofdzaak ware, te koste gelegd, voor een groot gedeelte vrij wat beter besteed konde worden tot het verkrijgen van die kundigheden, welke de redenaar bezitten moet, om zijne woorden iets meer te doen wezen, dan ledige geluiden.

{==238==} {>>pagina-aanduiding<<}

‘Wordt aesopus (zegt hij ergens) uitgejouwd, wanneer zijne stem, maar iet of wat heesch is; dikwijls daarentegen zien wij den orator met de diepste aandacht aanhooren, al is hij schor. Van dezen wachten wij iets meer, dan bloot genoegen voor onze ooren: in de welsprekendheid zijn er vele andere belangwekkende zaken, die ons bezig houden (1).’
Dien overeenkomstig kan hij dan ook niet nalaten om, ter gelegenheid, dat hij zich in het breede en met veel lof uitlaat over het spreektalent van zijnen beroemden mededinger q. hortensius, echter met een enkel woord op te merken, dat voor een' redenaar dezes gebaarmaking wat te gekunsteld was. ‘Motus et gestus plus artis habebat quam erat oratori satis.’ Dit zeggen verkrijgt nog meerdere duidelijkheid, wanneer wij acht slaan op het verhaal van valerius maximus. ‘q. hortensius (schrijft deze) van gedachte zijnde, dat er bijzonder veel gelegen was aan de bevallige beweging des ligchaams, legde daaraan bijkans meer moeite te koste, dan aan de studie der welsprekendheid zelve.’ (en iets verder) ‘Wij weten met zekerheid, dat, als hij het woord voerde, aesopus en roscius, mannen, bij uitstek ervaren in de schouwspeelkunst, menigmaal zich onder de toehoorders mengden, ten ein-
{==239==} {>>pagina-aanduiding<<}
de de gebaren, die zij in het Forum hadden aanschouwd, te kunnen overbrengen op het tooneel (1).’
En hier meenen wij de eerste beginselen reeds te ontdekken van de ontaarding en het verval der echte welsprekendheid, te Rome.
Het duurde toch niet lang meer, of de toenemende weelde en zedeverbastering, welke den ondergang der vrijheid vergezelden, maakten de menigte stomp voor de hoogere genietingen des geestes, om haar, met dolle drift, alleen de vermaken te doen najagen, die zich tot het streelen der zinnen bepalen.
Onder augustus, ontstond het zoogenaamde pantomimische schouwspel, waarop de Romeinen (het is niet te veel gezegd) als uitzinnigen verzot raakten.
Tot welke grove buitensporigheden die drift, of liever, die woede het al meer en meer bedorven volk vervoerde, weet ieder, die geen volslagen vreemdeling is in de geschiedenis, te wel, dan dat wij hier zosimus, suidas, of tertulliaan tot getuigen zouden behoeven te roepen (2). Terwijl edeler en reiner wetenschap schandelijk verwaarloosd werd, dweepte jong en oud met zang en mimiek; en dat zulks (om bij ons onderwerp te blijven) niet zonder invloed kon wezen op de welsprekendheid, zal

{==240==} {>>pagina-aanduiding<<}
wel niemand betwijfelen. Het gebarenspel werd, ja, tot de hoogste volmaaktheid gebragt, zoodat het met de woorden-taal, in verstaanbaarheid, bijna konde wedijveren; doch daarentegen veranderden de redenaren in gebaarmakers en zangers, die niet meer bedoelden, het verstand hunner hoorders te verlichten, en hunnen wil tot verhevene of nuttige besluiten te stemmen; maar, wier pogingen (met veronachtzaming van het wezentlijke der welsprekendheid) niet verder strekten, dan tot eene wufte begoocheling van oog en oor. De schrijver der reeds vroeger aangehaalde zamenspraak verklaart, dat men, met grond, van de oratoren van zijnen tijd zeggen kon, dat zij hunne nietsbeduidende, ligtzinnige en wulpsche redevoeringen speelden en zongen (cantari saltarique commentarios suos) (1). Geen wonder dan ook, dat de Phonascus met zijne schapenvachtjes, zijne siroopjes en keelzalfjes, niet minder, dan met zijne lessen (in het solfiëren, zouden wij thans zeggen) de weeke acteurs van het Forum ter dienste moest staan. Maar geen wonder tevens (gelijk uit dienzelfden schrijver te zien is), dat men de scholen der rhetoren den naam van oefenplaatsen voor het schouwspel nagaf. Domheid, onkieschheid en valsche smaak werden er de jeugd ingeprent, die trou-
{==241==} {>>pagina-aanduiding<<}
wens, volgens zijne krachtige uitdrukking, in moeders buik reeds besmet scheen met de algemeene kwaal der verdorvene stad; dwaze drift namelijk voor het tooneelvolk, zwaardvechters en paardrijders (1).
Gewis, te midden van al dit bederf, en terwijl het al grover en grover verdierlijkte Rome haren val dolzinnig te gemoet holt, verpoost zich het oog, met een weemoedig genoegen, bij de achtbare gedaante van een' man, als quinctiliaan, die, terwijl hij zijne krachtigste pogingen aanwendt om het kwaad, kon het wezen, te stuiten, door zuiverheid van taal, helderheid van begrip en zedelijkheid van beginselen, zich eene gelukkiger eeuw en betere tijdgenooten, in allen opzigte, waardig betoont.
Doch wat wij omtrent hem te zeggen hadden, hebben wij gezegd, en na dus, zooveel in ons vermogen was, Rome's en Griekenlands letterkundige overblijfselen omtrent de stof hier behandeld, te hebben ondervraagd en geraadpleegd, zij het ons geoorloofd thans de opmerkzaamheid in te roepen op den tegenwoordigen tijd, bij het onderzoek, wat er hier te lande (voor zooveel noodig met

{==242==} {>>pagina-aanduiding<<}
terugzigt op de Ouden) ter aankweeking der uiterlijke welsprekendheid verrigt zou kunnen worden.
Laat ons in dezen ook aanvangen met den kindschen leeftijd. Hij verdient in allen deele, maar vooral met betrekking tot ons onderwerp, eene ruime maat van oplettendheid. Het instinct der navolging, door de natuur in den mensch gelegd, werkt dan het sterkste. Wijselijk is het dus verordend. Tot ontwikkeling onzer vermogens, tot beveiliging en zelfbehoud is dit instinct, bij het volslagen gebrek van eigen ondervinding, inderdaad onontbeerlijk. Met dat al brengt het voor den teederen nieuweling, in het leven, dit bezwaar met zich, dat niet alleen het goede en nuttige zijne navolgzucht opwekt; maar (en dit is de keerzijde) dat dit evenzeer geschiedt door het bedorvene en laakbare. Ja, beide laatsten, dewijl ze dikwijls vreemder zich voordoen en de zinnen sterker treffen, maken daarom niet zelden dien trek tot nabootsing te heviger gaande. Intusschen weten we, dat het Horatiaansche: Quo semel est imbuta recens etc., iets meer bevat, dan waarover zich keuken en pottenkraam alleen te bekommeren heeft, en daarom mogen het voorbeeld der Ouden en de uitdrukkelijke lessen van quinctiliaan, ten opzigte der zorgen voor de spraak der kinderen, waarlijk wel door ons in ernstige overweging genomen worden.
Wat is aangenamer en innemender in beide de

{==243==} {>>pagina-aanduiding<<}
seksen, dan eene zuivere en kiesche spraak? Daaraan herkennen wij de beschaafde vrouw, den welopgevoeden man (1). Hoe dikwijls gaat de eerste betoovering van een schoon maagdelijk gelaat niet ganschelijk verloren, wanneer de mond, waaruit wij eene lieve melodie verwachteden, ons eene platte taal, een gemeen accent hooren doet! En zal de man, wiens toon en tongval eensluidend klinkt met die van het lage gepeupel, ons niet doen twijfelen, of de fatzoenlijke kleederen, welke hem dekken, niet een geleende tooi zouden wezen? Plegen wij met de ondervinding raad, dan weten we spoedig, dat zulke tegenstrijdigheden meer zich voordoen, dan men, oppervlakkig, wel vooronderstellen zou. Menigmaal (om ons tot de jeugd te bepalen) kleeft er aan de spraak van kinderen uit onzen deftigen burgerstand iets triviaals, iets slordigs, dat nagenoeg denzelfden onaangenamen indruk maakt op het kiesche gehoor, als vuil en verwaarloosd linnen op het gezigt: en, klimt men dan op tot de vermoedelijke oorzaken, dan verkrijgt men, in vele gevallen, de overtuiging, dat de gestadige omgang met dienstboden of huurlingen, die de taal der straat of een plomp dialect spreken, de bron is van dit besmettelijke kwaad. Ouders derhalve, die prijs stellen op ware beval-
{==244==} {>>pagina-aanduiding<<}
ligheid; ouders vooral, wier telgen het vooruitzigt hebben om eenmaal geroepen te kunnen worden tot betrekkingen, waarvan het openbare woordvoeren een vereischte uitmaakt, - wijs en voorzigtig zullen zij handelen, indien ze, ten opzigte van de keuze hunner dienstboden, althans van die, met welken hunne kinderen dagelijks in aanraking zijn, omzigtig en keurig te werk gaan; ten einde, zooveel mogelijk, het kindsche gehoor te waarborgen tegen het onophoudelijk vernemen en aanleeren van zoodanige spraakfouten, wanklanken en platte spreekmanieren, als welke grovelijk misstaan, en later, 
bijna nooit geheel, (althans nooit zonder de pijnlijkste inspanning) ontworteld kunnen worden.
Niet minder verdienen ook de eerste onderwijzers der kindschheid, te dezen aanzien, gade te worden geslagen.
Die onder hen, welke, of met eenig spraakgebrek behebt zijn, of in hun spreken eenen platten tongval doen hooren, loopen groot gevaar om, zonder het te willen of te weten, wat in henzelven mishaagt en hindert, aan hunne teedere kweekelingen te doen overerven.
Hoe aanbevelingswaardig zij overigens dan ook mogen wezen; om den toekomstigen redenaar, bij het aanvankelijk spellen en lezen, de zuivere taalklanken en articulatiën in te scherpen, zijn ze voorzeker ongeschikt.
Doch, zoo wij hén daartoe volstrekt meenen te

{==245==} {>>pagina-aanduiding<<}
moeten afkeuren; er zijn er anderen, die aan een minder euvel mank gaan, en toch in hetgeen men van hen zou mogen verwachten, op eene bedroevende wijze, te kort schieten. De zoodanigen bedoel ik, die, niet behoorlijk ingelicht omtrent de ware en welluidende uitspraak onzer taal, zich verkeerdelijk inbeelden, juist en naauwkeurig te wezen, wanneer zij, in hun spreken, de geschrevene letterteekenen, allen hard en afzonderlijk, doen hooren, dat is, zonder op dien fluweelen band der euphonie te letten, waarmede de natuur werkelijk wil, dat de deelen der rede aaneen zullen worden gesnoerd. Aan hun dwalend voorgaan is het voornamelijk te wijten, indien thans zoo dikwerf openbare sprekers het gekuischte Hollandsche gehoor pijnlijk beleedigen door het slecht uitbrengen der ng, der sch en door al die feilen, waarover wij, reeds in ons eerste hoofddeel, beknoptelijk gehandeld hebben. Zij, aan wier welmeenende zorgen het opzigt over het lager onderwijs is toevertrouwd, zouden eene wezentlijke dienst bewijzen en aan de taal en aan de welsprekendheid, indien zij dit punt hunne bemoeijingen waardig keurden en, bij de toelating van onderwijzers, wel in het oog wilden houden, dat tot de kennis der tale ook die der ware uitspraak behoort.
Doch wie gevoelt niet, dat, wil zulks met vrucht kunnen geschieden, er eerst in eene steeds onvervulde behoefte, waarover wij reeds vroeger klaag-
{==246==} {>>pagina-aanduiding<<}
den, en wier voortdurend bestaan, na al het nuttige, dat er reeds tot stand is gebragt, bevreemding wekt, noodzakelijk zal dienen te worden voorzien.
Eene volledige uitspraakleer, eene goede Orthoëpiek van het Hollandsch of Nederduitsch, is iets, dat wij niet langer moesten missen.
Kostbaar, wij erkennen het, zijn de bouwstoffen, door ten kate, huydecoper, bilderdijk, van der palm, kinker, siegenbeek, lulofs en meer andere Geleerden daartoe verzameld; doch ze liggen hier en daar verspreid, en zijn bovendien niet genoegzaam. Eene bekwame hand wordt er gevorderd om ze ordelijk bijeen te brengen, het ontbrekende aan te vullen, en alzoo een geheel te vormen, hetwelk, als een fraai voorportaal, den ingang van ons taalgebouw gemakkelijk moge maken en versieren.
Het is zoo; hem, die dit, naar den eisch, in al zijne deelen wenschte te voltooijen, zou het niet weinig moeite kosten; al bezat hij overigens, in toereikende mate, de daartoe onmisbare hoofdvereischten; eene grondige kennis namelijk van ons spraakorgaan en van onze taal, en daarbij een fijn en geoefend gehoor voor datgene, wat het beschaafde gebruik als aangenaam en bevallig doet gelden. De zuivere klank onzer klinkers en twee- en drieklanken, gelijk mede die der medeklinkers, zoo afzonderlijk, als in hunne zamenstelling of naast-
{==247==} {>>pagina-aanduiding<<}
eenplaatsing, zou zorgvuldig onderzocht en aangewezen dienen te worden. Tot zijne taak behoorde het ook, de wijzigingen na te gaan en op te geven, die, ten gevolge van de bewerktuiging onzer spraakdeelen, de medeklinkers bij het uitspreken, in sommige gevallen, ondergaan, wanneer zij in den zin elkander onmiddellijk volgen en op een stooten. Verdienstelijk ware het, indien hij nog dieper in het wezen der zaak indrong en uit den aard onzer taal en de veranderingen, die de uitspraak, bij de toenemende beschaving, heeft ondervonden, de rigting trachtte na te sporen, welke het gebruik allengs aan de Nederlandsche uitspraak geeft, en zulks, om, indien deze rigting naar euphonie strekt, haar al meer te begunstigen, en, in het tegengestelde geval, haar, zoo veel mogelijk, te verbeteren. Niet weinig zoude het tot de waarde van zulk een werk bijdragen, indien er de voornaamste dialecten of tongvallen van het Nederduitsch in getoetst werden, met uitmonstering en aanbeveling van het fraaije en bevallige, dat niemand ontkennen zal, dat in sommigen derzelven aangetroffen wordt. En wat voornamelijk in deze orthoëpiek, om des te beter haar praktisch nut te verzekeren, niet zou mogen ontbreken; die fouten in de uitspraak, welke het meest zich voordoen, zou men er naauwkeurig in moeten aanteekenen en merken met eene zwarte kool. Laat ons ten slotte hier nog bijvoegen, dat, onvermin-
{==248==} {>>pagina-aanduiding<<}
derd alle verdere vereischten, eene 
duidelijke aanwijzing der middelen, welke bij ons en elders door deskundigen geschikt zijn bevonden om gebreken in de spraak te verhelpen en uit te roeijen, geene onnutte of ongepaste plaats zou beslaan in zulk een werk, dat toch, wilde het waarlijk volledig mogen heeten, door ouders en onderwijzers omtrent alles wat de goede uitspraak betreft, met vrucht zou moeten kunnen geraadpleegd worden.
Taalkundige Genootschappen! Verdienstelijke Maatschappij tot Nut van het Algemeen! de verpligting, die de Nederlandsche jeugd, wat zeg ik? die het geheele Vaderland U heeft, wegens zoo vele welgeslaagde pogingen ten goede, - die verpligting kunt Gij nog grootelijks vermeerderen door het uitzigt op uwe aanmoedigende goedkeuring en vereerende lofspraak voor hem te openen, wiens vlijt en kunde Nederland verrijkt met een volledige Orthoëpiek!
Keeren we, na deze noodzakelijke uitweiding, voor een oogenblik terug tot het eerste onderrigt der kleinen.
Ten opzigte van het werktuigelijke lezen, hetgeen alles is, wat men, bij hunne onschuld en onbekendheid met de toonen der aandoeningen en hartstogten, van hen behoort te vergen, merken wij alleenlijk dit aan, dat het wel om het even zijn zal, welke methode daartoe gebruikt wordt, mits de meester, bij het uitspreken der lettergrepen en woorden, slechts daarop lette, dat de woord-accent

{==249==} {>>pagina-aanduiding<<}
wel geplaats, de articulatie zuiver en naauwkeurig zij, de kracht der zinteekens begrepen, en het wijze voorschrift van quinctiliaan omtrent de langzaamheid en bedaardheid in het uitbrengen der woorden, getrouwelijk behartigd worde.
Bezitten wij in het Hollandsch geene opzettelijke verzameling van χαλεποὶ, de meester neme slechts de gedichten van... doch ik bezin mij; hierin doen wij, dunkt me, beter de Grieken en Latijnen niet te volgen. Onze taal zal, ook zonder dit hulpmiddel, het jeugdige spraakorgaan reeds oefening genoeg verschaffen; en, waarlijk, ik ben niet zonder bezorgdheid, dat, door het kinderlijk gehoor met harde en stootende letterverbindingen te gemeenzaam te maken, het welligt minder afkeerig van het wanluidende en tevens minder gevoelig voor het aanvallige en euphonische zoude worden.
Het leeren en opzeggen van gedichtjes, spreuken en fabeltjes is bij ons, even als bij de Ouden, in zwang. Men verlieze daarbij nimmer uit het oog, wat er grootendeels het doel van is; de juiste, niet gejagte uitspraak, het aanwennen eener lieve vrijmoedigheid en de bevestiging van het geheugen. Wat bij sommigen onzer onderwijzers plaats heeft, terwijl het bij allen aanprijzing verdient, is de gewoonte (mede, gelijk wij zagen, bij de Ouden aangenomen) om de kinderen de kleine verhalen, die ze gelezen hebben,

{==250==} {>>pagina-aanduiding<<}
hard-op te laten oververtellen. Op die manier toch, (indien het onder het vereischte toezigt geschiedt en met eene zachte aanwijzing der fouten gepaard gaat) gewennen zij zich vroegtijdig hunne herinnering te raadplegen, hunne gedachten in eene gepaste volgorde te schikken en onbeschroomd in gekuischte taal uit het hoofd te spreken.
Uit dat oogpunt beschouwd, komt deze methode ons zoo nuttig voor, dat wij het wenschelijk durven noemen, haar ook bij meergevorderden (en dan op eene grootere schaal) aan te wenden; ja, aan de hoogeschool en later nog, zal de overluide herhaling (recapitulatie) eener belangrijke lectuur, hetzij in de eenzaamheid, hetzij liever in het bijwezen van anderen, voor de kunst van wél te spreken, niet dan de beste gevolgen opleveren.
Van het eerste kinderlijke onderrigt hebben wij voor ons doel genoeg gezegd. Thans voert ons de loop onzer beschouwingen tot de opleiding van den jeugdigen knaap; wel te weten, voor zoo verre, die in verband staat tot het onderwerp hier in overweging.
Als eene der heilzaamste vruchten van onzen leeftijd mogen wij het aanmerken, dat echt vaderlandsch gevoel, opgewekt en ondersteund door de onvermoeide pogingen van doorkundige en ijvervolle mannen, op eene in het oog loopende wijze de zucht voor onze dierbare moedertaal - ik zeg niet, bij letterminnaars en geleerden aangewakkerd - neen, wat meer be-
{==251==} {>>pagina-aanduiding<<}
teekent, - door alle standen verspreid, alom scholen, waar zij onderwezen wordt, geopend, en inderdaad het zoo ver gebragt heeft, dat thans menig ambachtsman, menig kind zuiverder en regelmatiger zijne gedachten in een Nederlandsch gewaad weet in te kleeden, dan, voor zestig, zeventig jaar, vele grooten en geleerden dit zouden hebben durven ondernemen.
Eere zij den braven, die zoo welmeenend en met zulk goed gevolg het hunne daartoe bijdroegen! Taal en Nationaliteit zijn op het innigste verknocht. Die de eerste opbouwt en bewaart, steunt en beschermt ook de laatste, en heeft wettige aanspraak op de dankbaarheid des geheelen Volks!
De gunstige invloed nu, die zulks op de Nederlandsche, zoo uiterlijke, als innerlijke welsprekendheid gehad heeft, is niet te loochenen. Kansel en Regtszaal leggen er treffend getuigenis van af. Trouwens wat mogt men verwachten in eenen tijd, toen de pleiter zijne rede te fraaijer waande, naarmate zij meer doorspekt was met barbaarsche stadhuiswoorden en Latijn? Wat, toen de prediker, die de oude talen uitsluitend beoefende, meer zich toelei, om over Godgeleerde geschillen schoolsche spitsvindigheden uit te kramen, dan om zijne edele moederspraak ten tolk te doen verstrekken van Christelijke liefde, vrede en verdraagzaamheid?
De beroemde Hoogleeraar francius, welke in

{==252==} {>>pagina-aanduiding<<}
dien nacht van wansmaak zoo ijverig zijn best deed om licht te ontsteken, heeft in zijne schriften menigmaal geklaagd over de, toen hier algemeene, verwaarloozing van het spreektalent (1).
Zoo hij door schoonheid van voordragt, vereenigd met echte geleerdheid, zich grooten roem verwierf; alleen aan zijne inachtneming van de redekundige lessen der Ouden en aan wijze oefening zijner natuurlijke gaven had hij denzelven te danken. ‘Si quid in hac arte profeci (verklaart hij openhartiglijk) si quid istius in me eloquentiae, mea mihi industria comparavi (2).’ Wat moeite hij zich nogtans getroostte om, deed zich de gelegenheid op, schoone modellen te zien en te hooren, blijkt wel daaruit, dat, toen de uitmuntende kanselredenaar du bosc, na de herroeping van het Edict van Nantes, zich te Rotterdam als predikant gevestigd had; francius (gelijk hij ons zelf verhaalt), zoo dikwerf hij slechts konde, van de plaats zijner woning, Amsterdam, derwaarts reisde (hetgeen toen wat moeijelijker ging dan nu), ten einde de welsprekendheid des voortreffelijken vreemdelings te bewonderen en te bestuderen (3).

{==253==} {>>pagina-aanduiding<<}

Om nu weder op onzen tijd terug te komen, zoo kan het immers (als gezegd is) niet twijfelachtig zijn, of de meer algemeene bekendheid, die thans de jeugd reeds erlangt van de Hollandsche spelling, woordafleiding en woordvoeging, moet op de zuiverheid, zoo der uitspraak, als der woordkeuze, ten voordeeligste werken. Wie de bestanddeelen van een woord wel kent, en het behoorlijk weet te schrijven, die is in het bezit van het voornaamste hulpmiddel om het, ten minste in zijne eigene taal, rigtig uit te spreken; gelijk ook hij, die eenen genoegzamen woorden-voorraad in zijne moederspraak heeft leeren vergaderen, zijne tong niet zal behoeven te wringen in eene vreemde bogt bij nuttelooze basterdwoorden.
Ondertusschen laat bij het meergevorderd onderwijs, waarvan hier de rede is, de behoefte eener Hollandsche Orthoëpiek zich op nieuw gevoelen. Gelukkig, zoo de kunde en goede smaak des meesters in staat zijn daaraan te gemoet te komen; want zelfs voor jongelieden, die nimmer in het openbaar het woord zullen voeren, (voor meisjes niet minder dan knapen) is het een aangenaam, nuttig en sierlijk talent des gezelligen levens, fraai en nadrukkelijk hard-op te kunnen lezen (1).

{==254==} {>>pagina-aanduiding<<}

Hoewel wij ons hartelijk verheugen zouden, indien ieder schoolonderwijzer de geschiktheid bezat

{==255==} {>>pagina-aanduiding<<}
om hierin, door voorbeeld en doel treffend onderrigt, de jeugd ten besten gids te kunnen verstrekken; zoo gevoelen wij nogtans de geringe mogelijkheid om zoodanig iets genoegzaam verwezentlijkt te zien. De gave, waarvan wij spreken, (de ondervinding staaft het) is niet dan aan weinigen, in eene zekere mate van volkomenheid, geschonken; en zoo, door ijdele inbeelding misleid, meesters, ondanks haar gemis, zich in haar bezit wanen en de handen aan eene taak slaan, waarvoor zij niet berekend zijn; dan loopen de leerlingen (ten zij de Midas-ooren door de schalken ontdekt worden) de gevaarlijke kans, om het onnatuurlijke, gemaakte, of overdrevene, als het ideaal van het schoone, te leeren bewonderen en navolgen.
Daarom ware het wenschelijk, dat, gelijk in Engeland en Duitschland teachers of elocution en declamatoren, zoo ook hier te lande jongelingen, met den daartoe vereischten natuurlijken aanleg begaafd, zich opzettelijk toelegden en bekwaamden, ten einde, op school of aan huis, les te geven in het kunstmatig lezen en reciteren met hetgeen in het alge-
{==256==} {>>pagina-aanduiding<<}
meen gerekend wordt daarbij te behooren. Ook van deze meesters, alvorens ze toe te laten, zoude men kunnen vorderen, dat zij, ten overstaan van bevoegde beoordeelaars, proeven gaven van geschiktheid en voldoende voorbereiding tot hun vak. Genoegzaam ontwikkeld kunstgevoel, toereikende bekendheid met het beste en fraaiste gedeelte onzer letterkunde, theoretische kennis van de hoofdgronden der declamatie en mimiek, maar voornamelijk bij dit alles een eigen, geoefend talent, en alzoo eene persoonlijke geschiktheid om tot een levend voorbeeld te kunnen strekken; - ziedaar wat wij, in geene geringe mate, ja, hoe volmaakter hoe liever, in zulke onderwijzers verlangen zouden. De declamatie-meester mogt dan de jeugd datgene leeren, wat haar, in quinctiliaans tijd, door eenen schouwspeler geleerd werd, en zonder dat men die theatrale aanwensels, waartegen de Romein meent te moeten waarschuwen, te vreezen had. Een' cursus zou hij met zijne kweekelingen kunnen afloopen, die, bij het eenvoudige, duidelijke hard-op lezen begonnen, geregeld en oordeelkundig voortgezet wierd, tot dat men dien eindelijk besloot met het kunstmatig opzeggen of uitspreken van verhevene prozastukken en verzen. Al gaandeweg zou hij bij de leesles de jeugd opmerkzaam moeten maken op de binnen haar bereik liggende schoonheden van stijl en gedachten, ten einde alzoo haar aesthetisch gevoel te ontwikkelen, haren

{==257==} {>>pagina-aanduiding<<}
smaak te vormen en haar te meer belang te doen stellen in zijn onderwijs. In andere talen heeft men keurverzamelingen in menigte (uit de beste schrijvers, zoo in dicht als ondicht), welke in 't bijzonder voor de jeugd ter declamatie geschikt zijn. In sommigen, en dit zijn wel de besten, is eene zekere trapsgewijze opklimming in moeijelijkheid van uitvoering aangenomen, terwijl de verzamelaar, in de aanteekeningen, korte ophelderingen, aanwijzingen van het schoone, en voorschriften omtrent de voordragt mededeelt. Zoodanige boekjes, vollediger dan de weinigen, die wij bezitten, zoude ik ook in onze taal van de smaakvolle zorg van eenen daartoe berekenden kunst- en letterminnaar verlangen; opdat de jeugd, met nut en genoegen, er uit van buiten mogt kunnen leeren, en de meester er altijd gepaste stof in vinden voor de te houden lees- en reciteer-oefeningen (1). Wijders behoorden bij de openbare examina de leerlingen, ook in dit vak, bewijzen te geven van hunne vorderingen; en waarom

{==258==} {>>pagina-aanduiding<<}
zoude men niet aan hen, die daarin boven hunne makkers uitmunteden, evenzeer als b.v. wegens fraai schrijven of vlug rekenen, ter aanmoediging en belooning, blijken van goedkeuring en eereprijzen kunnen uitreiken?
Welke welige vruchten mogen wij niet verwachten, dat zulk eene leerwijze, algemeen aangenomen bij de tegenwoordige, en naar behooren ingerigt, voor alle standen der maatschappij in ons vaderland, dragen zoude!
Hoe menig een, die voor aesthetisch genot ongevoelig is gebleven en daardoor een der edelste voorregten van den beschaafden mensch ontbeert, zou ongetwijfeld, indien hij, in zijne jonge jaren, de schoonheden der poëzij en welsprekendheid had leeren opmerken, gevoelen en uitdrukken, thans wijzer, kiescher, beter, en gelukkiger wezen!
Terwijl daar aanstonds door ons opgegeven werd, wat wij in den lees- en reciteer-meester verlangden, en onder die vereischten ook de kennis optelden van de hoofdgronden der declamatie en mimiek, dachten wij bij ons zelven geen onverdienstelijk werk te zullen verrigten, indien wij hem, die zich tot zulk eene betrekking wenschte te bekwamen, eene goede Hollandsche theorie van voordragt en gebarenkunst aan de hand deden.
Iedereen bezit de noodige taalkennis niet - en buitendien, wat vordert het een' tijd, moeite en kosten! - om hetgeen Engelschen, Duitschers, Ita-
{==259==} {>>pagina-aanduiding<<}
lianen en Franschen over dit onderwerp schreven, op te sporen en door te lezen, ten einde het goede en bruikbare, in hunne werken verspreid liggende, te verzamelen en voor zich zelven tot een zeker stelsel te vormen. Eene Nederduitsche theorie, waarin de nieuweling duidelijk en toch grondig al datgene bijeen vond, wat tot het vak behoort, zou eene wezentlijke weldaad voor hem zijn (1).
Doch waar zulk eene theorie in onze taal aangewezen?
Wij bezitten er geene!
De specimina eloquentiae exterioris van francius, en zijne orationes, de ratione declamandi, hoeveel nuttigs ook bevattende, mogen dien naam niet dragen. Daarenboven, hetgeen ik schier over het hoofd zag, zij zijn in de taal der geleerden geschreven, en hebben hoofdzakelijk betrekking tot de Latijnsche voordragt.
De aanleiding tot uiterlijke welsprekendheid, door ploos van amstel te Amsterdam in 1766 uitgegeven, bevat niets anders dan de vertaling van le Comédien, par remond de st. albine, van het traité du récitatif van grimarest en van een Italiaansch gedicht van riccoboni over de schouwspeelkunst; in welke drie stuk-
{==260==} {>>pagina-aanduiding<<}
ken wel veel voorkomt, dat juist gedacht en fraai uitgedrukt is, maar, blijkens de titels, toch nooit als eene Hollandsche theorie voor het onderwerpelijke vak kan gelden.
Engels Ideën zur Mimik, dat onschatbaar werk, vol heldere inzigten en diepe zielkundige waarnemingen, is in de Nederduitsche overzetting, die van zinstorende fouten en verkeerde opvattingen krielt, onverstaanbaar en onleesbaar geworden; doch, ook bij de beste vertaling, hoe nuttig het dan zou kunnen zijn, wierd er de behoefte eener volledige en stelselmatige verhandeling over de schoone voordragt in het Hollandsch niet door vervuld; daar het hoofdzakelijk, blijkens den titel, de gebaarmaking (en wel meest die van het tooneel) in het oog heeft, met voordacht (gelijk de schrijver zelf verklaart) in brieven geschreven is, om niet stelselmatig te behoeven te wezen, en, uit den aard der zake, voornamelijk voor Duitschland is vervaardigd.
Van andere vertaalde werkjes, ofschoon er verdienstelijke onder gevonden worden, willen wij niet gewagen. Genoeg zij het, dat wij, na zorgvuldig onderzoek, verklaren in onze taal niets gevonden te hebben, dat, met eenig regt, den naam dragen kan der hier bedoelde theorie.
Voegen wij dan bij onzen geuiten wensch, omtrent eene goede Hollandsche Orthoëpiek, nog dezen; dat eenig smaakvol en die taak gewassen

{==261==} {>>pagina-aanduiding<<}
schrijver het beproeven moge, onze taal te verrijken met een werk, waarin, op eene bevattelijke, stelselmatige, en, zooveel doenlijk, volledige wijze, alles wat tot de schoone voordragt in het Hollandsch behoort, opgegeven, uitgelegd, door voorbeelden uit onze beste schrijvers verduidelijkt, en (opzigtelijk de gebaren) met lithographische afbeeldingen opgehelderd worde.
Gewis zou zulk een werk (eene wezentlijke bijdrage tot de redekunst in ons vaderland) bij het geheele beschaafde publiek eenen gereeden ingang vinden, en tot een krachtdadig middel strekken ter bevordering der uiterlijke welsprekendheid in Nederland.
Zoo lang intusschen onze wensch nog onvervuld blijft, bevlijtige men zich, om de belangrijke opmerkingen en aanwijzingen, in de werken van eenen van der palm, kinker, bilderdijk en andere lettergrooten verspreid, op te sporen, en zich ten nutte te maken. Wel is waar, het is meestal slechts kort en in het voorbijgaan, dat, terwijl zij over aanverwante onderwerpen handelen, hun enkele woorden over de schoone voordragt, als ontvallen; doch die woorden zijn voedzame kruimels van eenen vorstelijken disch: het zijn bloemen, bij het vlechten van een' rijken krans, uit den verzamelden overvloed, spelenderwijze daarheen geworpen; wie ze geduldig zamenraapt, heeft er nog een' geurigen ruiker van.
Overigens wat de lessen der vreemden aanbe-
{==262==} {>>pagina-aanduiding<<}
langt, zoo zal het wel niet noodig zijn, dat wij iederen hoogschatter en beoefenaar der uiterlijke welsprekendheid (buiten en behalve de redekunstige verhandelingen van cicero en quinctiliaan) de lezing der navolgende zaakrijke werken aanbevelen, als die van sheridan en walker, on elocution; dubroca, l'art de lire à haute voix; la rive, cours de déclamation; engel, Ideën zur Mimik; schillings Briefe über die äussere Canzel-Beredtsamkeit; ewald, über Deklamation und Kanzelvortrag (1); welk getal wij nog met de geschriften van francke, kerndörffer en vele anderen zouden kunnen vermeerderen, indien wij eene min of meer volledige lijst moesten geven van vreemde schrijvers, die over ons onderwerp hunne gedachten door den druk hebben gemeen gemaakt.
Doch laat ons liever, daar wij hier van eene theorie der declamatie spreken, een oogenblik verwijlen bij een punt, dat daarin wel bijzonderlijk zou t'huis behooren, en waaromtrent wij gaarne voorloopig onze gedachten aan wijzer oordeel onderwerpen: te weten, het door noten uitdrukken, of met muzikale teekens schrijven van die melodie, van dien cantus obscurior, welke door het aandachtig oor in de gesprokene rede waargenomen wordt.

{==263==} {>>pagina-aanduiding<<}

Zoude zulks in onze taal mogelijk - zoude het voor de kunst waarlijk nuttig wezen?
De geleerde Abt dubos heeft, in zijne Réflexions critiques sur la poésie et la peinture (1), met veel nadruk beweerd, dat de tooneelkunstige voordragt der Ouden aan muzikale regels gebonden, en van dien aard was, dat ze in noten werd afgebeeld. Dit zijn gevoelen is wedersproken in de Mémoires de l'Académie des belles lettres (2). Wat er intusschen van deze zaak wezen moge, omtrent welke ons bestek ons niet veroorlooft in bijzonderheden te treden; zoo staat, volgens de eigene erkentenis van dubos, dit vast (waarop het hier alleen aankomt), dat, indien al de Ouden hunne tooneeldeclamatie hebben genoteerd; de wijze, hoe zulks geschiedde, niet tot ons gekomen is, en wij dus uit hunne praktijk voor ons noch licht, noch voordeel putten kunnen.
Het geschil derhalve daargelaten, bepalen wij ons ten dezen tot het bescheidenlijk aanbieden der navolgende opmerkingen.
De Grieksche, en ook de Latijnsche taal waren, gelijk die van alle Zuidelijke Volken, uit haren aard, veel geaccentueerder en zangeriger, dan onze Noordelijke. Hoor nog eenen Italiaan of Zuidelijken Franschman: hoe oneindig meer afwisseling van

{==264==} {>>pagina-aanduiding<<}
toon en levendigheid van rhythmus zweeft er niet door zijn gesprek, dan door dat van eenen Hollander of zelfs van een Noordelijken Franschman! Daar voorts zucht voor muziek en bedrevenheid in die kunst, aanvankelijk bij de Grieken, en later ook bij de Romeinen, onder alle klassen verspreid was; zoo mag men, dunkt me, daaruit besluiten tot eene zekere algemeene fijnheid van gehoor en groote vaardigheid om muzikale toonen aan te vatten en te onderscheiden; dat zich dan ook, door hetgeen wij van hunne muziek weten, eenigzins bevestigen laat; daar onder anderen in derzelver enharmonisch gedeelte quart-toonen voorkwamen, die de hedendaagschen niet meer gebruiken. - Even als nóg de Zuidelijke Volken, waren de Ouden, bij hun spreken, niet karig met gebaren. Dat de mond ooit alleen sprak, duldde hunne meerdere prikkelbaarheid en hartstogtelijkheid niet. De gang en beweging hunner hoorbare rede werd zigtbaar wedergegeven in hunne gesticulatie. Hand en ligchaam volgden, als het ware, de maat van het gesprek. Een grooter gevoel voor het rhythmische in het algemeen moest (verbeelden wij ons) bij hen daaruit voortspruiten of althans het vergezellen. Voegt men nu hier nog bij, dat hunne tooneelkunstenaars niet in een besloten gebouw, ten aanzien van een bepaald getal toeschouwers, maar voor eene ontzettende menigte, in de opene lucht, hunne rollen vervulden, en het zeker is (wat ook wel

{==265==} {>>pagina-aanduiding<<}
door hen zal zijn opgemerkt), dat de gemoduleerde menschenstem oneindig verder, dan de blootelijk gesprokene, gehoord wordt; dan vermeenen wij te mogen veronderstellen, dat, dewijl bij hen de redenen om de theatrale declamatie te moduleren, grooter waren, dan bij ons, ook de noodzakelijkheid om die modulatiën te noteren, bij hen zich meer gevoelen liet; tot welk noteren daarenboven hun muzikaal systeem, vermoedelijk, beter middelen aan de hand gaf, dan zij in het hedendaagsche gevonden zouden hebben.
Wat nu ons, Hollanders, betreft; zoo durf ik wel aannemen, dat men met de tegenwoordige muzieknoten en teekenen de toonen der spraak, vooral waar hartstogt er meer verscheidenheid en melodie in brengt, eenigermate en, als het ware, bij toenadering (approximatie) zou kunnen afschetsen, en dat tevens op die wijze de vereischte gang van het rhythmus zich ook min of meer zou laten aanduiden: vooral betwijfel ik niet, dat onze muzikale teekens met nut aan te wenden waren, om in een geschrift over de declamatie den geoefenden lezer opmerkzaam te maken, waar b.v. in een vers, en hoe veel nagenoeg de stem rijzen of dalen moest; gelijk ook waar, en, om en bij, hoe veel, de stroom der woorden, in het voortrollen, diende te versnellen of te vertragen; doch, ik mag het niet ontveinzen, het komt mij ondoenlijk voor om de declamatie van een proza-
{==266==} {>>pagina-aanduiding<<}
stuk of gedicht zóó door onze noten uit te drukken, dat het naar dezelven (even als men een lied zingt) behoorlijk zou kunnen worden opgezegd. Daarvoor houde ik het middel, hoe men het wijzige, ontoereikend. In den zang zijn de toonen scherp afgeteekend en aangehouden; de kleinste afstand (intervalle) is van een' halven toon: in de spraak daarentegen zijn de klanken afgeknot, verdoofd, en zoo klein is de afstand niet, die voor een fijn oor opmerkbaar is, of dezelve wordt in de spraak waargenomen.
Doch gesteld eens, het ware mogelijk om onze oratorische en theatrale declamatie, even als een muzikaal recitatief, te noteren; ik zie nog niet, dat daardoor voor het wezentlijk gedeelte der kunst veel gewonnen zoude zijn.
Hoor twee uitmuntende redenaars of schouwspelers dezelfde hartstogtelijke volzinnen uitspreken. Beider voordragt zal u aangrijpen en roeren. In beider declamatie zullen die algemeene natuurwetten gehuldigd zijn, volgens welke b.v. de toon rijst en versnelt in de opgewondene zielestemming; terwijl dezelve, bij neêrslagtigheid en sombere droefheid, daalt en vertraagt. Maar, desniettemin, de melodie hunner spraak, hun cantus obscurior, zal verschillen. Teregt zegt kinker met zijne gewone scherpzinnigheid, dat te dien opzigte ieder begaafd spreker componist is. Hoe nu van twee componisten, al is hun onderwerp één, dezelfde

{==267==} {>>pagina-aanduiding<<}
compositie te verwachten? Elk immers zal de zijne hebben en die naar zijne eigene individualiteit anders kleuren en schakeren, waardoor er juist dat eigenaardige en oorspronkelijke aan medegedeeld wordt, hetwelk een der hoogste verdiensten uitmaakt van ieder kunstgewrocht.
Nog iets. Neem uit eenig zangspel een schoon, een aandoenlijk recitatief. Het is in muzikaal schrift vervat. Gij hoort het voordragen. De zanger treft u, roert u, perst u tranen af. Maar van eenen anderen zanger hoort gij later hetzelfde stuk. Gij blijft ijskoud en onverschillig. Nogtans is de stem van dezen ook zuiver, en zingt hij dezelfde noten. Doch wat is het geval? Hij mist die tooverkracht van uitdrukking, welke de eerste bezit; hij mist dat diepe gevoel, hetwelk medegevoel opwekt en aan de geluiden der stem iets onbeschrijflijks mededeelt, waardoor ze weêrklank vinden in ons harte.
Kon dit laatste in muzikale letters bewaard, en dan op nieuw door anderen getrouw wedergegeven worden; wij zouden het toejuichen, als een belangrijke aanwinst voor den zang en de declamatie. Doch dit zal wel nimmer uitvoerbaar zijn. Het geldt eene zaak, die, mag ik mij zoo eens uitdrukken? te etherisch is; die te digt grenst aan onze geestelijke natuur; en het ondoenlijke ten opzigte van dit punt neemt van het belang, dat wij anders bij het noteren der declamatie zouden hebben, zoo verbazend veel af, dat het bijna tot

{==268==} {>>pagina-aanduiding<<}
niet wordt. De middelmatigheid mogt dan al, met slaafsche naauwkeurigheid, volgens hare noten ons eenen kouden deun voordragen; de waarachtige kunstenaar zou componist blijven en om de geschrevene noten zich nimmer bekreunen.
Wij herhalen het dus: noten en andere muzikale teekenen mogen met nut aangewend kunnen worden, hetzij in een leerboek der declamatie, hetzij in een te declameren stuk, om des schrijvers of des onderwijzers voorschriften te verduidelijken en den leerling of beoefenaar, zonder langwijlige omschrijvingen, opmerkzaam te maken, ten aanzien der stemleiding, op het klimmen, dalen, uitzetten, verzachten, versnellen, vertragen en wat dies meer zij; doch door zoodanige teekenen, even gelijk bij den gewonen zang plaats heeft, ook de declamatie-toonen juist te bestemmen (te préciseren) en op te schrijven, dit komt ons, uit hoofde der voormelde redenen, ondoenlijk voor, en, daarenboven, indien het doenlijk ware, toch nog onvermogend om te beantwoorden aan het voornaamste oogmerk.
Zoo zijn wij, alleen door over een punt te spreken, dat tot de theorie der declamatie behoort, ongemerkt het grondgebied der toonkunde ingetreden; een duidelijk bewijs, hoe digt beiden aan elkander palen. Geschikte aanleiding geeft het, om, terwijl wij tot het declamatorisch onderwijs der jeugd terugkeeren, de

{==269==} {>>pagina-aanduiding<<}
vraag te opperen: of daartoe bij ons, gelijk bij de Ouden, het leeren der muziek geacht moet worden voordeelig te zijn? Zoo ja; dan hebben wij stof om met den hier te Lande, sints eenige jaren, toegenomen bloei der laatstgenoemde, ook in het belang der welsprekendheid, ons geluk te wenschen. Doch mogen wij, na al het vroeger aangemerkte, het er niet voor houden, dat die vraag reeds toestemmend beantwoord is? Schoon wij gaarne, met quinctiliaan, toegeven, dat er begaafde sprekers gevonden worden, die nimmer muzikaal onderwijs genoten; zoo erkennen wij evenwel, met hem, of in zijnen geest, dat men slechts behoeft na te gaan, wat de muziek en vooral de vocale muziek is, om allen twijfel, aangaande haar nut voor den redenaar, ter zijde te schuiven. Of zou de kunst, die, ten opzigte van het hoorbare schoon, het oor met juistheid leert oordeelen over de zuiverheid, de kracht, de opvolging, de verbinding en de uitdrukking der toonen; die daarenboven het gevoel der rhythmische evenredigheden en maatverdeelingen ontwikkelt, aanwakkert en verfijnt, - zou de kunst, wier toeleg het is om de stem van alle gebreken te zuiveren, hare natuurlijke begaafdheden aan te kweeken en te vermeerderen, haar door geschikte oefening in kracht, omvang en buigzaamheid te doen winnen en, in één woord, haar dusdanig te volmaken, dat, gelijk een welluidende viool in de hand van den

{==270==} {>>pagina-aanduiding<<}
virtuoos, zoo ook zij, naar den wil en de ingeving haars gelukkigen bezitters, zich bespelen en beheerschen laat, - zou zulk eene kunst (vragen we) zonder heilzamen invloed kunnen blijven op hem, wiens gesprokene rede in geluiden haar voertuig vindt, en die door het doeltreffende dezer geluiden het oor tot luisteren en het gemoed tot aannemen wil stemmen; op hem, die uit dezelfde bron, waar de toondichter uit put, ook voor zich die natuurtoonen en rhythmen zal putten, waarin, meer dan in de woorden, de aandoeningen van het hart zich afschilderen en mededeelen; op hem eindelijk, die, daar ook de stem het instrument is, waardoor hij op zijne toehoorders zal werken, er het grootste belang bij heeft, dat het fraai van klank en goed gestemd zij, dat hij het door en door kenne, en het zoo meesterlijk wete te behandelen, dat de uitvoering niets te wenschen overig laat?
Neen; wie door schoonheid van mondelinge voordragt bekoort, wegsleept en verrukt, zonder beoefenend toonkunstenaar te wezen; voorwaar, die doet zulks niet in weêrwil der muziek; neen, hij vermag het daarom alléén, omdat er muzikaal gevoel in zijn binnenste woont, omdat de natuur het instinct der schoone geluiden hem heeft ingeschapen, en hij, met de oefening van zijn spreektalent, gelijktijdig zich geoefend heeft in het uitbrengen dier treffende natuurmelodiën, welke van de taal der geroerde ziel onafscheidelijk zijn.

{==271==} {>>pagina-aanduiding<<}

Gaarne maken wij dan ook, opzigtelijk de muziek, quinctiliaans aanbeveling de onze. Hartelijk wenschen we, dat hier te Lande eene kunst, die, ter beschaving en veredeling des menschen, zoo veel vermag en zulk een milde bron is der reinste genietingen, het getal harer beminnaars en beoefenaars, niet alleen onder hen, die zich der welsprekendheid wijden, maar in 't algemeen en onder alle rangen en standen, van dag tot dag, aanmerkelijk zie vermeerderen. Mogt daartoe het muzikale onderwijs, voornamelijk dat van den zang, zich al verder en verder uitbreiden, en alom (inzonderheid op de lagere scholen) de gelegenheid aangeboden en uitlokkend gemaakt worden om, naast het overige noodzakelijke onderrigt, zich te kunnen bekwamen en verlustigen in het aanleeren der muziek en vooral van haar vocaal gedeelte!
Zullen wij nu, gelijk we ten aanzien der toonkunst gedaan hebben, zoo ook opzigtelijk de danskunst en de gymnastiek ons aan de Ouden aansluiten, en deze beiden aan de Nederlandsche jeugd voorstellen, als geschikte bij-middelen ter bevordering der schoone voordragt?
Wat den dans aanbelangt, zoo zal wel (vertrouwen we) ieder onpartijdige het met ons eens zijn, dat dezelve ten huidigen dage - althans in de meeste plaatsen onzes Vaderlands - verre af is van datgene te wezen, wat dezelve uit zijnen aard wezen moet; de kunst namelijk der schoone

{==272==} {>>pagina-aanduiding<<}
en bevallige ligchaamsbewegingen. Niet zelden, wanneer men een bal bezoekt, komt men onwillekeurig op de gedachte, of bij ons het dansen niet veeleer de kunst zou moeten heeten om, door springen en gieren, zich en zijne feestgenooten eene overvloedige uitwaseming te verschaffen. Als zoodanig (mits met de noodige voorzorg en behoedzaamheid geschiedende) moge, in een land, waar, ondanks al het water, het bad toch weinig gebruikt wordt, dit zoogenaamde dansen soms bevorderlijk wezen voor de gezondheid, en, wil men het beleefdheidshalve kunst noemen, met den naam van nuttige kunst prijken: - maar schoone of bevallige kunst... men gevoelt het, dat is geheel iets anders. Naar dit laatste streefden de Ouden. In hunnen dans doelde men op een behaaglijk geheel, op eene schoone, zigtbare verzinnelijking van verschillende zielstoestanden. Niet de voeten en de beenen alleen, die bij ons en schier bij alle hedendaagschen de hoofdrol spelen; neen, ook de handen en armen, het ligchaam, het geheele uiterlijke, bewoog zich bij hen harmonisch en bevallig, in liefelijke overeenstemming met de rhythmen der muziek. Welke gunstige uitkomsten een welbestierd onderwijs in zulk eene manier van dansen, voor houding, gang, en gebaren, opleveren moest, laat zich ligtelijk inzien; en, waarlijk, wij zouden het als eene vergetelheid te beschouwen hebben, indien een Grieksch of Romeinsch schrijver, over de voordragt hande-
{==273==} {>>pagina-aanduiding<<}
lende, het den toekomstigen redenaar niet herinnerd had. Maar bij ons... wat zullen wij er van zeggen? Laten we regtvaardig zijn en betuigen, dat, zoo ergens het onderrigt in den dans, naar behooren, plaats heeft; dat is, zoo de meester zich toelegt om de jeugd - niet spoedig mede te leeren springen; maar - in houding, gang en beweging tot ware bevalligheid te gewennen; ja, dat dáár de dans-les van het beste gevolg, ook voor het uiterlijk des aanstaanden sprekers, wezen moet. Zij staat dan, voor zoo veel het behaaglijke 
betreft, aan het hoofd van het gymnastisch onderrigt, waarover wij thans nog een enkel woord zullen spreken.
Aangaande het nut der kunstmatige ligchaamsoefeningen in het algemeen, zijn wij niet geroepen hier in bijzonderheden te treden: trouwens wie is er zoo blind, onervaren en onbelezen, dat hij, zonder opzettelijk betoog, dat nut niet volmondig erkent? Doch wat alleenlijk ter dezer plaatse in aanmerking komt, is hare weldadige uitwerking, op den schoonen bouw van lijf en leden, en op de bewegingen, welke deze bestemd zijn te verrigten. Onze beroemde landgenoot petrus camper zegt in eene zijner verhandelingen: ‘De opvoeding, ligchaamsoefeningen en een gepaste levensaard maken de menschen mooijer van aangezigt en leden; zij geven eene bevalligheid aan het ligchaam: zij maken zulk een verschil tusschen een verwaarloosd

{==274==} {>>pagina-aanduiding<<}
en plomp mensch en een welopgevoed man, dat men naauwelijks vermoeden zoude, hoe een en hetzelfde schepsel door zeden en gewoonten alleen zoo merkelijk veranderd konde worden.’ Vol waarheid zijn deze woorden! Zie jongelingen, die naar de regelen der kunst zich geoefend hebben in het worstelen, schermen, de krijgskundige handgrepen met het geweer, en wat verder tot de gymnastiek gebragt moet worden. In voorkomen, stand en houding verkrijgen zij iets mannelijks, iets fiers, iets dat van krachtbewustheid en zelfvertrouwen getuigt; en tevens in hunne bewegingen heerscht er eene edele losheid, gemakkelijkheid, bestemdheid en bevalligheid. Dit alles, eerst voor een deel het gewrocht der kunst, gaat vervolgens over in gewoonte, wordt hunne tweede natuur en blijft hun uiterlijk versieren tot zelfs dan, wanneer de ouderdom menigeen hunner tijdgenooten de schouderen kromt en de leden verstramt. Wie daarentegen, alleen voor den geest willende zorgen, het ligchaam vergeet en verzuimt; wie het grootste deel van den tijd in den toestand verkeert van roerloos met gebogen hoofd, rug en knieën, aan zijne schrijflessenaar, als het ware, vast te kleven - wat wordt er van zijn uiterlijk? Hoe doet hij zich voor in de wereld, of liever (om bij ons onderwerp te blijven) op het spreekgestoelte? Inderdaad dáár schaadt niet zelden zijn voorkomen aan de goede gehalte zijner redenen; want het heeft iets

{==275==} {>>pagina-aanduiding<<}
stijfs, weifelends en onhandigs, iets gedwongens en onbeschaafds, dat de oogen zijner toehoorders tegen hem inneemt, of althans ze niet welgevallig en luistergraag op hem zich vestigen doet. Dit achten we (onverminderd alle gelukkige uitzonderingen) in het algemeen waarheid te wezen; en den raad der Ouden, om voor de uiterlijke welsprekendheid nut te trekken uit de beoefening der gymnastiek, beamen we volkomen. Tevens echter (wij mogen het niet ontveinzen) doet het ons leed, dat doorgaans, bij de opleiding onzer jeugd, de kunstmatige ligchaamsoefeningen, welke buitendien zoo veel andere voordeelige zijden bezitten, schier geheel en al uit het oog verloren worden. Doch op den weg der verbetering heeft men, hier te Lande, reeds in zoo vele vakken groote stappen voorwaarts gedaan; waarom zouden wij ons niet vleijen met de hoop, dat men, ook in het belang der physieke opvoeding, er nog meerdere doen zal? Voor deze verhandeling zij het genoeg er de aandacht op ingeroepen te hebben!
Thans verlaten wij de minder gevorderde jeugd om ons bezig te houden met die jongelingschap, voor welke de uiterlijke welsprekendheid niet blootelijk een aangenaam talent en behaaglijk sieraad mag genoemd worden; doch die, zoo zij oogen heeft om te zien en ooren om te hooren, haar zal aanmerken, als een onmisbaar deel harer studiën, en als een kostbaar voorregt, tot welks be-
{==276==} {>>pagina-aanduiding<<}
zit zij door inspanning harer beste vermogens moet trachten te geraken. Onnoodig is het te verklaren, dat wij hier het oog hebben op die Academische jeugd, welke eenmaal hoopt in de pleitzaal het goed, de eer, het leven harer medeburgers te verdedigen, in 's Lands hooge vergaderingen de gewigtigste staatsaangelegenheden, ten beste des Volks, te behandelen, of over nog hooger en heiliger belangen, dan de tijdelijke voordeelen van Staat en Burgerij, als Christen-leeraars, van den kansel het woord te voeren.
Gelijk men het in eenen oorlogsman te regt eene schandelijke onachtzaamheid zou noemen, wanneer hij, alvorens te velde te trekken, geen acht gaf, dat er aan zijne krijgstoerusting niets ontbrak; zoo is het inderdaad ook onverschoonlijk in een' iegelijk, die, als kampioen, voor eene edele zaak, het strijdperk der welsprekendheid eens zal binnentreden; indien hij niet tijdig zorgt, van al de wapens, daar benoodigd, voorzien te zijn, en tevens van al die wapens zich wel te kunnen bedienen.
Vroeger hebben wij er reeds op gedrukt, doch wij kunnen het niet genoegzaam herinneren: schoone voordragt, zonder schoonheid en degelijkheid in het voortedragene, is een onding, is een zeepbel, die een oogenblik in de zon schitteren mag, maar, naauwelijks aangeraakt, uit een spat. De ware uitwendige welsprekendheid is wezentlijk niets anders, dan het getrouwste zinnelijke afbeeld-
{==277==} {>>pagina-aanduiding<<}
sel van de inwendige; zij is het schoone ligchaam, dat alle kracht derft, zoo er geene ziel in woont: en, zal het dan wel eenig betoog vereischen, dat, ter aankweeking der eerste in ons vaderland, al de middelen, welke den bloei der laatste verzekeren en vermeerderen kunnen, voor onmisbaar moeten gehouden worden?
Dat dan de bloem der Nederlandsche jeugd ijverig voortga, onder de leiding dier geleerde en smaakvolle mannen, welke onze Universiteiten en Atheneën opluisteren, de Grieksche en Latijnsche modellen te bestuderen en dien schat van kennis zich te verzamelen, welke eenmaal pit en merg aan hare redenen zal moeten bijzetten! Doch (en dit mogen de kweekelingen geenzins voorbij zien) niet in den dooden tongval der Grieken en Romeinen is het, dat hun spreektalent zal kunnen uitblinken en nut stichten: de moedersprake zal het voertuig hunner gedachten moeten zijn: in het Hollandsch zullen zij tot Hollanders het woord rigten, en wat dus de Ouden, met wijs overleg, in hunne taal in acht namen, dat zal door hen, met de vereischte wijzigingen, overgebragt en toegepast dienen te worden op de onze.
Wij hebben het gezien, in Athene en Rome was men er niet enkel op uit, om de rede zaakrijk van inhoud te maken en fraai te doen voordragen; de voorzorg der redenaars strekte ook daarheen, dat het nuttige en belang wekkende, hetwelk zij te zeggen hadden, in zoodanig een geschikt woordenkleed was

{==278==} {>>pagina-aanduiding<<}
gestoken, dat het op de beste en fraaiste wijze voorgedragen konde worden. Daarom verhieven zij de ἑϱμηνεία (λέξις, elocutio, woordkeuze) tot een hoofdgedeelte der Rhetoriek. Wie nu hunne lessen op dit punt oppervlakkig beschouwt, die zal misschien in de verzoeking geraken, om vele derzelve voor beuzelingen en onbeduidende kunstenarijtjes te houden; doch, dit doende, zou hij zich grootelijks bedriegen. Eene kinderhand, ja, verbreekt den dunnen vlasdraad, die, los en alleen, niets vermag; maar vele vlasdraden, door de kunst tot een gevlochten, vormen een touw, dat krachtig genoeg is om een' reus te binden. Dit wisten de Ouden te wel, en uit dien hoofde veronachtzaamden zij niets, hoe schijnbaar gering ook in het afgetrokkene, mits het slechts bruikbaar bleek te zijn en, in een gepast verband, ter bereiking van hun oogwit meê konde werken.
Van het uiterste gewigt is het derhalve, dat er, aan onze Hoogescholen en Atheneën, opzettelijk en grondig, onderwijs gegeven worde in het meer verhevene gedeelte der Nederlandsche spraakkunst en in de Nederlandsche redekunst. Geschiedt zulks thans? Geschiedt het overal naar behooren? Ziedaar vragen, die wij niet durven beantwoorden. Zeker is het, dat het K. besluit van 1815, op het hooger onderwijs (1), het houden van collegiën

{==279==} {>>pagina-aanduiding<<}
over de Hollandsche letterkunde en welsprekendheid beveelt; doch (wie weet het niet?) de afstand is groot tusschen een welgemeend, en een weluitgevoerd bevel. Hinderpalen, aanvankelijk niet voorzien, verijdelen soms de beste bedoelingen; en niet genoeg is het, dat eenig ontwerp zich fraai voordoe op het papier; ook aan de middelen, om het in werking te brengen, moet niets haperen. Wat er van zij; de voorgenoemde bepaling verdient allen lof, en waar zij niet in praktijk gebragt is of niet heeft kunnen worden, daar behoorde het collegie, met het oppertoezigt over de belangen der Hoogeschool belast (1), niet te rusten, voordat die bepaling op de volledigste en meest gewenschte wijze in praktijk gebragt ware.
Wij spraken van onderwijs in het verhevener gedeelte der Nederlandsche spraakkunst. In onze gedachten begrepen wij daaronder (en wel voor geen gering gedeelte) de prosodie. In haar toch moet hij ingewijd wezen, die meer dan oppervlakkig weten zal, welke de muzikale schoonheden onzer taal zijn, hoe zij ontstaan, en wat er omtrent dezelve valt in acht te nemen. Welluidendheid, maat, rhythmus, metrum; in één woord, al de toonkunstige eigenschappen en vereischten, zoo van het schoone proza, als van den gebonden stijl, - het onderrigt in de Nederduitsche prosodie moet

{==280==} {>>pagina-aanduiding<<}
ze aanwijzen en verklaren. Gewisselijk zou het iederen voorstander der Vaderlandsche letteren, niet minder dan ons, tot genoegen strekken, indien wij ter dezer gelegenheid op een Hollandsch werk konden roemen, waarin (naar aanleiding van kinkers meesterlijke proeve) dit onderwerp grondig en volledig was behandeld. Doch ook hier stuiten wij weder op eene gaping in onze letterkunde; eene gaping, wier aanvulling om vele redenen, maar, in het bijzonder, dáárom wenschelijk is, dewijl, met betrekking tot de euphonische, rhythmische en metrische voordragt, zulk eene volledige Nederlandsche prosodie, zoowel voor de innerlijke als uiterlijke welsprekendheid, een ware aanwinst zoude wezen.
Onder het redekundig onderwijs op de Hoogeschool, tot hetwelk wij ons nogmaals wenden, rangschikken wij eene behoorlijke aanwijzing en uiteenzetting van alles, wat tot de volmaakte uitvoering der rede behoort. Ondertusschen valt het niet te ontkennen; ten opzigte der schoone voordragt schieten de beste lessen en voorschriften verreweg te kort; ten zij ze door een levend voorbeeld verklaard, in werking gebragt en aanschouwelijk gemaakt worden. Het is bijlange na niet toereikend, dat de meester zeggen kan, zoo moet het wezen; hij dient het (om met het eenvoudigste woord het uit te drukken) zijnen leerlingen voor te kunnen doen; want naauwelijks laat het zich vergelijken, hoe veel

{==281==} {>>pagina-aanduiding<<}
duidelijker en treffender ons, menschen, datgene is, wat wij door onze eigene zintuigen waarnemen, dan wat ons door een ander overgebragt of omschreven wordt.
Uit dien hoofde meenen wij, dat er, bij de keuze van een' hoogleeraar in de welsprekendheid, steeds ten scherpste zou dienen gelet te worden op het uiterlijk spreektalent, en die betrekking slechts aan zoodanige bekwame mannen opdragen, welke met eene volledige theoretische kennis van hun vak, in eene hooge mate, het praktische der kunst van wél-zeggen vereenigden (1).
Waar men niet slaagde er zulk eenen te vinden, (want professorale kunde, hoe vreemd het klinke, is minder schaarsch dan eene uitmuntende voordragt) daar zou het, naar ons oordeel, beter zijn, dan te dezen opzigte de Academische jeugd

{==282==} {>>pagina-aanduiding<<}
aan een gebrekkig onderrigt over te laten, dat men voor het werk der uiterlijke welsprekendheid bijzondere onderwijzers opspoorde, aannam en bezoldigde, die, al waren zij dan voor het overige niet toegerust met dien schat van geleerdheid, welken men in eenen hoogleeraar vordert, echter de uiterlijke welsprekendheid en wat met haar regtstreeks in verband staat, vlijtig bestudeerd en, door toedoen van een' gelukkigen aanleg en ijverige oefening, het zoo verre gebragt hadden, dat zij niet alleen der jeugd, bij het lezen en declameren, tot bevoegde raadgevers, maar ook tot navolgenswaardige modellen mogten verstrekken.
In den beginne ware het misschien, door gebrek aan geschikt personeel, moeijelijk er zoodanigen te vinden; doch allengs, naarmate de beoefening dezer kunst op de lagere en middelbare scholen ingang vond en meer algemeen werd, zoude ook het getal bekwame onderwijzers toenemen, en daardoor de keuze van zulk eenen academischen leermeester, waar die noodig was (1), bij vervolg van tijd, gemakkelijker worden.
Onder zijne leiding mogt de studerende jeugd

{==283==} {>>pagina-aanduiding<<}
aanvankelijk zich toeleggen op het gepast en fraai voordragen van zoodanige gewrochten van welsprekendheid en poëzij, als welke - door wijder omvang, stouter vlugt of meerdere hartstogtelijkheid, - sterker inspanning, vaster herinnerings-kracht, dieper blikken in het menschelijke hart en meerdere kunstvaardigheid vereischten, dan noodzakelijk was tot het lezen en reciteren, gelijk het op de lagere scholen geleerd werd.
Nu en dan, onder behoorlijk opzigt, opentlijk in de Academische gehoorzaal te declameren, diende bij dit onderwijs vooral niet verzuimd te worden. Hoe menig geletterde, die thans met de noodige bezonnenheid en tegenwoordigheid van geest het spreekgestoelte beklimt, zal niet, wanneer hij zijne herinneringen raadpleegt, erkennen moeten, dat de gepaste vrijmoedigheid, welke hem ondersteunt, reeds eene vroege vrucht is zijner jeugdige jaren, toen hij in het openbaar voor een talrijk gehoor, als leerling der Latijnsche schole, zijne gratiarum actiones of oratiunculae opzeide?
Wie zich zelven dermate meester zijn wil, dat hij, bij het woord voeren, de vrije beschikking heeft over al de middelen, welke den waren redenaar ter dienste staan; die moet zich reeds jong gewennen, - niet om met het stalen voorhoofd der onbeschaamdheid zijne toehoorderen tegen te treden; neen, dit is wel de slechtste aanbeveling! maar - al klopt het hart en al verbleekt de wang

{==284==} {>>pagina-aanduiding<<}
van edele ontroering - om dan nogtans zijne volle bewustheid te bewaren en, sterk door pligtbesef en betamelijk zelfvertrouwen, zich mannelijk te kwijten van de opgenomen taak.
Ten tijde van onzen beroemden francius werd er aan de Hoogescholen (of, laat ons liever zeggen aan het Amsterdamsche Athenaeum, want dáár alleen heerschte, naar het schijnt, dit lofwaardig gebruik) niet anders gedeclameerd, dan in het Latijn, en somwijlen in het Grieksch. Redevoeringen, uit onzen grooten historieschrijver hooft, tot dat einde in de taal der Romeinen overgezet, vinden wij in den bundel Orationes van voorzeiden welsprekenden hoogleeraar. Zoodanige vertalingen of wel oorspronkelijke redevoeringen van cicero, demosthenes, chrysostomus, leerde de jeugd van buiten, en droeg ze opentlijk voor onder zijn professoraal opzigt (1).
Dat het declameren in het Latijn en Grieksch zijn nut kan hebben, willen wij gaarne toegeven;

{==285==} {>>pagina-aanduiding<<}
doch voor jongelieden, die later uitsluitend in het Hollandsch redekavelen, pleiten, of preken zullen, dunkt het ons (wij herhalen het nogmaals) ten uiterste noodzakelijk, dat zij, bij voorkeur, in de Hollandsche voordragt zich trachten te volmaken. Terwijl zij dus op hunne repeteer- en dispuut-collegiën konden voortgaan zich toe te leggen op het spreken in 't Latijn over onderwerpen, die beter en verstaanbaarder in die taal behandeld worden, zou thans het Academisch onderrigt in het wél-zeggen hoofdzakelijk het oog op de moedertaal moeten houden. Wat francius omtrent de declamatie in het Latijn bepaalt, te weten: ‘Aliena recitent juniores, sua provectiores (1);’ dit zouden wij wenschen op het Hollandsch toegepast te zien, indiervoege, dat de meergevorderde studenten, welke bij den hoogleeraar in de Nederlandsche welsprekendheid getoond hadden genoegzaam daartoe in staat te wezen, toegelaten wierden om, onder diens opzigt, in het openbaar ook hun eigen werk voor te dragen.
Dat tot de volmaakte voordragt van den redenaar het spreken uit het hoofd of uit het geheugen vereischt wordt, is reeds meermalen door ons opgemerkt. Al de oefeningen des geestes, die wij de jeugd hebben aanbevolen, bezaten gelijktijdig de strekking, om het herinnerings-vermogen

{==286==} {>>pagina-aanduiding<<}
levendig te houden en te versterken. Doch, terwijl wij hier het Academisch onderwijs in de welsprekendheid aanroeren, vernieuwt zich de vraag, of er eene ars mnemonica sive notoria bestaat, die het van buiten leeren der rede verligt en het onthouden derzelve gemakkelijk maakt. Bestaat ze; aan de hoogeschool zou zij tevens onderwezen moeten worden.
Wij weten het; de Ouden kenden zulk eene herinneringskunst, en sommigen hunner verhieven haar hoog. Dat echter een van Rome's uitmuntendste redekundigen, een man van uitgebreide geleerdheid en rijke oratorische ondervinding, haar dien buitengewonen ophef niet waardig keurde, en zelfs hare luidruchtigste lofredenaars van een weinigje kwakzalverij dorst betigten, hebben we gezien, bij gelegenheid dat wij, eenige bladzijden vroeger, over quinctiliaan spraken. Intusschen, ofschoon het gevoelen van dezen doorkundigen schrijver niet kan nalaten zwaar te wegen in de schaal eener onpartijdige beoordeeling; zoo zijn wij, hedendaagschen, evenwel voor een zeer groot gedeelte verstoken van de middelen om tusschen hem, en zijne andersdenkende voorgangers en tijdgenooten, met volledige kennis van zaken, uitspraak te doen. Immers wat omtrent het onderwerp bij de Oude Schrijvers voorkomt, is zoo kort en met zoo veel duisters voor ons vermengd, dat de schranderste vernuften des lateren tijds er voor stil zijn

{==287==} {>>pagina-aanduiding<<}
blijven staan, en het niet verder, dan tot meer of min waarschijnlijke gissingen gebragt hebben. Nieuwe mnemotechnische systemen heeft men uit de overblijfsels der oudheid trachten zaam te stellen; doch - van jordanus brunus af, die in 1591 zijne gedachten over het kunstgeheugen door den druk kenbaar maakte, tot den Heer montry toe, welke voor weinige jaren hier te Lande proeven van zijne methode gaf, - geen voor als nog, wiens middelen (tot het memoriseren der rede) door de ondervinding voldoende gekeurd en in de praktijk aangenomen zijn (1).
Wat dus te verrigten? Wat anders dan de jeugd op nieuw te verwijzen tot de vroeger aangestipte lessen van quinctiliaan, of wenscht men een' der lateren te hooren? Welaan, wien kan ik dan beter kiezen, dan dien voortreffelijken landgenoot, op wien wij altoos roem zullen dragen, het wonder van zijnen tijd, den grooten erasmus?
Hij, die zulke doorslaande blijken van een stalen herinneringsvermogen heeft gegeven, hij zelf

{==288==} {>>pagina-aanduiding<<}
verklaart in zijne geestige gesprekken: ‘Ego aliam artem notoriam non novi quam curam, amorem et assiduitatem (1).’ En wil men deze woorden nog nader door hem toegelicht zien; dan verneme men wat hij elders zegt: ‘Tribus rebus potissimum constat optima memoria, intellectu, ordine et cura: si quidem bona memoriae pars est rem penitus intellexisse; tum ordo facit, ut etiam quae semel exciderint, quasi postliminio in animum revocemus. Porro cura omnibus in rebus, non hic tantum, plurimum valet. Itaque quae meminisse velis, ea sunt attentius et crebrius relegenda (2).’
Dit zij dan de mnemoniek der Nederlandsche jeugd: zij bevlijtige zich datgene, waarover zij te spreken en wat zij te onthouden heeft, door en door te kennen en te begrijpen; in zulk eene logische orde schikke zij het, dat, alles op zijne behoorlijke plaats staande, er niets tot verwarring aanleiding kan geven, en overigens drage zij zorg bij het memoriseren, dat het haar niet hapere, noch aan onverdeelde aandacht, noch aan vasten wil, noch aan die reine welgemoedheid, die uit een pligtgetrouw hart voortspruit en den zwaarsten arbeid ligt doet schijnen (3).

{==289==} {>>pagina-aanduiding<<}

Onder de middelen, welke ter vorming des jeugdigen sprekers bij uitstek medebehulpzaam kunnen wezen, behoort buiten twijfel het aandachtig gadeslaan en oordeelkundig navolgen van schoone voorbeelden. Het heeft nogtans meer gevaar in, dan men, bij den eersten opslag, wel denken zou. Groote voorzorg en omzigtigheid dient er bij in acht genomen te worden. De mogelijkheid eener verkeerde keuze bedoel ik hier niet eens; wanneer b.v. de leerling voor eenen nieuwen demosthenes of cicero dengenen houdt, die door woordenpraal en valsche declamatorische sieraden onbedrevenen begoochelt en misleidt; neen; ik veronderstel, dat de jongeling helder uit zijne oogen gezien heeft en den begaafden man bewondert, wiens spreektalent inderdaad alle hulde waardig is. Dan nog komt er ernstige behoedzaamheid te pas; eensdeels; opdat 's leerlings hoogschatting en navolging niet te verre ga en in slaafsche nabootsing ontaarde; anderdeels; opdat hij de onvolmaaktheden en gebreken, die toch het beste menschelijke werk steeds aankleven, geenszins met de schoonheden verwarre en, de laatsten niet bereiken kunnende, zich reeds verre gevorderd wane, als, ongelukkiglijk, hij de eersten overgenomen heeft.
Zoodra de navolger zijne zelfstandigheid begint te verzaken, is hij het regte spoor bijster. Wij hebben eenen jongeling gekend, die, tot den stemklank toe, eenen onzer voornaamste redenaren zoo

{==290==} {>>pagina-aanduiding<<}
volkomen wist na te doen, dat, wie de oogen sloot, gedacht zou hebben, dezen te hooren; doch wat aangenaam en treffend was in den redenaar zelven, werd koddig en bespottelijk in de kopij; dewijl het met aflegging en verloochening van dezes eigene natuur gepaard ging. De nabootser, ook als hij ernstig wilde zijn, wekte de gedachte van eenen potsenmaker. Ware hij er toe gekomen om, op die manier, in het openbaar te spreken; men had gewis gelagchen, of, misschien erger nog, zich met verachting van hem afgewend. Anderen slachten die leerlingen van plato, welke, daar deze wijsgeer wat hoog in zijne schouderen stak, er regt wijsgeerig meenden uit te zien, als zij hunne schouders zoo veel mogelijk optrokken. Tot zulk een slag van apen behoorde die furius, welke, (naar het zeggen van cicero (1)) vruchteloos gepoogd hebbende om de gespierde zeggingskracht van c. fimbria, die een gemeenen tongval had, nabij te komen, reeds wonderwel zich dacht uit te sloven, wanneer het hem gelukte dezes platte uitspraak na te doen.
Voor beide deze klippen wachte zich de jeugd. Wat de natuur haar geschonken heeft, dat trachte zij - niet te herscheppen naar eens anders beeld; maar - ten beste te gebruiken, te beschaven, te veredelen. Zich zelve leere zij wél kennen. Zij

{==291==} {>>pagina-aanduiding<<}
bestudere haren aanleg, hare sterke en hare zwakke zijde. Ouderen en wijzeren raadplege zij. Even als het fraaikleurig kleedje, dat silvia hoogst bevallig tooit, aan neaera ongemakkelijk en bespottelijk zou zitten, zoo deze het aantrok zonder het eerst naar hare leest versneden en opgemaakt te hebben; desgelijks neme de studerende jeugd van geenen redenaar, hoe talentvol ook, iets voor zich over, dan met de noodige voorzorg om het naar haren eigen aard en haar eigen uiterlijk zoo geheel te verwerken, dat niemand met reden zeggen kan, dat het haar niet past, of dat zij het van een' ander geleend heeft.
Schoone modellen moeten voor ons nimmer schilderijen zijn, waarvan wij blootelijk getrouwe kopijen pogen te wezen; maar grondstoffen voor een ideaal van oratorische volkomenheid, hetwelk wij ons in onze verbeelding vormen en in ons zelven zoeken te verwezentlijken (1).
Hier eindigen wij onze beschouwing van het Academisch onderwijs in de schoone voordragt; echter niet zonder deze waarschuwing er aan vast te knoopen, dat, evenzeer als dit omtrent al de ter hoogeschole verzamelde kundigheden het geval is, zoo ook, ten aanzien van het hier behandelde punt,

{==292==} {>>pagina-aanduiding<<}
de tijd van studie, opmerking en volmaking naderhand - en 's menschen geheele leven door - blijft voortduren. Het veld der innerlijke en uiterlijke welsprekendheid gelijkt die weelderige streken, waar de vlijtige plantenkenner altijd iets schoons, iets nieuws, iets, dat zijne rijke verzameling nog verrijken kan, zich ziet aangeboden. Houdt het proef, hetgeen pope zegt, dat de ware studie van den mensch de mensch zelf is; in welk vak voelt men meer de behoefte dier studie; waar meer bevredigend voedsel voor dezelve, dan in het onderwerpelijke? Psychologie en Physiologie - de beoefenaar van de kunst der rede kan hare gedenkschriften niet openslaan zonder opmerkingen en lessen aan te treffen, die opzettelijk voor hem geschreven schijnen. Muziek en Poëzij - hoe mildelijk vergelden ze zijne offeranden; daar ze door hare reine akkoorden zijn gehoor verfijnen, zijne stem beschaven, zijne ziel verheffen, in zijne borst de vatbaarheid voor edele aandoeningen vermeerderen! De beeldende kunsten - ter volmaking zijner zigtbare spraak, vertoonen zij hem hare voortreffelijkste gewrochten, waarin fraaiheid van vorm met kracht, levendigheid en grootschheid van uitdrukking wedijvert. Alles wat den geest verlicht, den goeden smaak voedstert, geestdrift voor het schoone ontsteekt, kennis van het menschelijke hart bevordert; - het ligt alles binnen de grenzen zijner nasporingen. Overal, waar

{==293==} {>>pagina-aanduiding<<}
hij treedt, schuilt er voor hem gouderts in den grond. Het hangt slechts van zijne vlijt af, haar op te delven en ze zich toe te eigenen.
Zal ik hier nu nog van het Tooneel gewagen, niettegenstaande bij ons ten huidigen dage de theatrale uitvoering niet op die hoogte staat, waarop wij haar zoo gaarne wenschten, en waarop zij staan moet, wil de redenaar, naar het voorbeeld van demosthenes, cicero en andere groote mannen, haar als eene bron van leering, ten aanzien zijner eigene voordragt, kunnen beschouwen (1)? Waar er satyrussen, rosciussen, garricken, talma's of wattier's bloeijen, daar gewisselijk kan de wijze en oordeelkundige beoefenaar der welsprekendheid niet weinig in den schouwburg zien en hooren, dat geschikt is om den kreits zijner denkbeelden opzigtelijk stemleiding en gebaren te vergrooten, en zijnen geest te bevruchten met ontwerpen van verbetering en verfraaijng ten behoeve van zijn eigen spreektalent. Buiten tegenspraak bestaat er een groot verschil tusschen het tooneel en het spreekgestoelte. De begoocheling (illusie) triumfeert op het eene; op het andere heerscht uitsluitend de waarheid. Dáár verbeeldt de persoon een' ander, dan hij werkelijk is; hier integendeel, verschijnt de spreker

{==294==} {>>pagina-aanduiding<<}
met zijne geheele zelfheid. Komt het er bij den schouwspeler op aan, dat hij zijne geleende rol wel spele, en zijn eigen ik kunstig verschuile achter het karakter des tooneelhelds, dien hij vertoont; anders is het met den redenaar; deze speelt geene verdichte rol, noch hult zich in een vreemd karakter; hij geeft zich uit voor hetgeen hij is, en spreekt zijne eigene gedachten en zijn eigen gevoel uit. Is overigens het hoofddoel des eersten vermaak - een rein aesthetisch vermaak - te verschaffen, bij den laatste is behagen aan oog en oor slechts middel en ondergeschikt aan het ernstige oogmerk, om het verstand des hoorders in te lichten, zijn gevoel op te wekken, en zijnen wil tot een nuttig en edel besluit te voeren.
Nogtans, hoe tastbaar, hoe aanmerkelijk het verschil der beide kunsten ook wezen moge, hierin komen zij overeen, dat deze, zoowel als gene (in haar verhevenst gedeelte) zich naar eene schoone geïdealiseerde natuur tracht te vormen, en deze, zoowel als gene, door woordklanken, toonen en gebaren, wat er in 's menschen innerlijk omgaat, naar buiten verzinnelijken moet. Dientengevolge is er van den grooten schouwspeler, voor den nadenkenden en onderscheidenden beoefenaar der welsprekendheid veel te leeren. De meesterlijke stembeheersching en toonleiding des eersten zal den anderen doen opmerken wat hem nog ontbreekt, hem nieuwe gezigtspunten openen omtrent de hoor-
{==295==} {>>pagina-aanduiding<<}
bare uitdrukking, en hem tot proefnemingen op zich zelven aansporen, die de gunstigste slotsommen zullen opleveren. Na het edele en natuurlijke gebarenspel van genen te hebben gezien, zal deze strenger en keuriger worden omtrent zijne eigene bewegingen. Hij zal ontwaren, dat, zonder op te houden natuurlijk te zijn, ze nog in schoonheid, verscheidenheid en uitdrukkingsvermogen kunnen winnen; en dit een en ander zal niet nalaten zijnen lust en ijver te ontvlammen, ten einde naar meerdere volkomenheid te streven.
Is er gevaar, dat hij te verre mogt gaan en uit het oog verliezen, dat hij op den kansel of voor de balie geen tooneelkunstenaar mag wezen; - daartegen behoede hem zijn gezond verstand, zijn gekuischte smaak, zijn onvervalscht gevoel van welvoegelijkheid; vereischten altemaal, zonder welke hij zich niet vermeten moet redenaar te willen heeten!
Ziet men nu, ten minste vlugtig, uit deze ruwe schets, welk nut er voor de schoone redekunstige voordragt uit de voorstelling des uitmuntenden schouwspelers te trekken is; dan zal men het wel met ons betreuren, dat Nederland tegenwoordig (althans voor zoo veel ons bekend is) er zulk eenen niet aantoonen kan. Heden ten dage zou uit menig opgevoerd tooneelstuk, voor den beoefenaar der kunst van wél-zeggen, alleen dát voordeel te putten zijn, hetgeen, volgens het verhaal van pausanias, zeker toonkunstenaar der Oudheid

{==296==} {>>pagina-aanduiding<<}
voor zijne leerlingen beoogde uit het aanhooren van slecht uitgevoerde muziek. Hij wilde hun, zeî hij, daaruit leeren, hoe zij zelven niet moesten spelen.
Doch zoo eenmaal de dagen van punt en corver, van wattier, snoek en ward bingley (1) terugkeerden; of, liever nog, zoo nationaal eergevoel, wijze en krachtdadige ondersteuning van hooger hand, aanwakkerende kunstliefde onder de vermogende klasse hier te lande; zoo billijke waardering van theatrale talenten, aanmoedigend uitzigt op onbekrompene belooning, en verwijdering van zoo vele hinderpalen, als thans menigen goeden aanleg in den weg staan en terug doen deinzen; - zoo dit alles eens gelukkig zamenwerkte om Oud-Nederland met een waarlijk nationaal tooneel te verrijken; - dán, ja dán zouden wij ons haasten den beoefenaar der welsprekendheid, met opregten aandrang, naar den tempel van Melpomene te verwijzen; maar te gelijker tijd evenwel, zouden we niet verzuimen hem de les op het hart te drukken, die quinctiliaan zijnen leerling geeft: ‘Non comoedum esse, sed oratorem volo. - Aliud oratio sapit, nec vult

{==297==} {>>pagina-aanduiding<<}
nimium esse condita. Actione enim constat, non imitatione (1).’
Wat ondertusschen - mits geruggesteund door de andere hiervoren aangeprezene middelen - welligt gunstige gevolgen voor de schoone voordragt zoude kunnen opleveren, is de oprigting van declameer-gezelschappen, of genootschappen ter beoefening der uiterlijke welsprekendheid. Wij zeggen voorbedachtelijk, mits gevoegd bij de andere opgegevene middelen; dewijl wij vreezen, dat, zoo zulke vereenigingen geen' grondslag hebben in een algemeen gevoel van nut en in eene theoretische studie der declamatie, aan de opvoeding der jeugd verbonden, - zij groot gevaar loopen, om, na misschien, een oogenblik, onder den ras voorbijgaanden zonneschijn der mode te hebben gebloeid, weldra te verwelken en weg te sterven, zonder ooit met rijpe vruchten te zijn versierd geweest: even als die boomen in de natuur, welke, niet diep genoeg in de aarde geworteld, om er de noodige voedingsappen uit te trekken en zich er in vast te klampen, spoedig aan het kwijnen slaan en bij de eerste windvlaag omstorten.
Doch, ja! in verband met de andere hulpmiddelen, zouden, onzes bedunkens, zulke gezelschappen duurzaam, en voor de wél-zeggings-kunst bevorderlijk kunnen zijn: voornamelijk, indien men

{==298==} {>>pagina-aanduiding<<}
er zich op toeleî om onderling door opzettelijke beschouwingen van de verschillende deelen der declamatie elkander in te lichten; met gemeen overleg te onderzoeken, wat er wetenswaardigs over het onderwerp bij den vreemde geschreven was en geschreven werd; vriendschappelijk te zamen zich te oefenen in het voordragen van proza en poëzij, en die oefening van eene bescheidene kritiek vergezeld te doen gaan; voorts - opdat eene onschuldige eigenliefde mede haar penningske ontvangen, en het goede voorbeeld anderen aansporen mogt - nu en dan declameer-vergaderingen te houden, waar ook niet-werkende leden, zoo Dames als Heeren, toegelaten werden (1).

{==299==} {>>pagina-aanduiding<<}

Het is slechts een ruwe omtrek, dien wij hier geven. Komt men er eenmaal toe, om dit vlugtig aangeduide te willen tot stand brengen; dan vulle eene bekwamere hand het ontbrekende aan.
Terwijl we van dit punt afstappen, gevoelen wij tevens, dat deze verhandeling ten einde spoedt. Bedriegen wij ons niet; we zouden hier, met onze dankbetuiging aan den lezer voor de geschonkene aandacht, gevoegelijk kunnen besluiten.
Hebben wij dan alles aangewezen en ontvouwd, wat in Nederland heilzaam werken kan op de uiterlijke welsprekendheid?
Neen, dit voorzeker niet! Onze taak bragt het ook niet mede. Maar iets anders is het, of wij de voorgestelde vraag: ‘op welke wijze de beoefening der uiterlijke welsprekendheid in ons Vaderland het best bevorderd zou kunnen worden:’ al dan niet genoegzaam hebben beantwoord.
Omtrent dit laatste zullen bevoegde kunstregters beslissen. Eerbiedig wachten wij hun oordeel in. Wat het eerste aanbelangt; ware de vraag op die wijze gesteld geweest; waar zouden wij de grenzen eener volledige beantwoording gezien hebben?
Immers, gelijk de uitwendige mensch het zinnelijk afbeeldsel is van den inwendigen, zoo ook

{==300==} {>>pagina-aanduiding<<}
heeft alles, wat zijne ziel verheft en veredelt, alles wat zijn innerlijk gevoel voor waarheid, deugd en schoonheid loutert en verhoogt, een onmiddellijken invloed op de volmaking zijner hoorbare en zigtbare uitdrukking.
Doch ontslaat ons deze overweging van verdere nasporingen, als buiten ons bestek gelegen; te vuriger doet zij ons den wensch uitboezemen, met welken wij eindigen: dat Nederland zich, al meer en meer, in den toenemenden bloei der innerlijke en uiterlijke welsprekendheid verheugen en er teregt het streelende bewijs in vinden moge van de steeds aangroeijende zucht harer telgen voor het ware, het goede en het schoone!

1838.



(1) Bilderdijk, Het Buitenleven, bl. 33.

(1) Aldaar bl. 30.

(1) Zie over de uitspraak, bilderdijks Spraakleer, bl. 18-73, en kinkers aanmerkingen, Vierde Verslag bl. 287.

(2) Zie over de uitspraak der EE en OO, en over die der EI en Y, ten kate, Aenl. I. D. p. 118, 119.

(1) IGE. Bilderd. Nieuwe Taal en Dichtk. Versch. D. I. p. 110.

(2) NG. Zie over de uitspraak der NG, ten kate, Aenl. I. D. bl. 123 No. XII. Bilderd. Spraakl. en ook kinker in zijne prosodie, p. 96. De NG op 't eind van 't woord moet volgens die Spraakleeraars in het Hollandsch klinken als de NG, in het Engelsche thing of in het Fransche long. Ook bilderd. T. en D. Versch. D. IV. bl. 185.


SCH. Zie ten kate II. D. bl. 74 No. 60.


AADJE. Zie ten kate II. D. bl. 93 No. 92, en bilderdijks Woordenlijst.


Over de uitspraak der N, als deze op eene korte zachte E volgt, zal in het vervolg dezer Verhandeling nog een woord gezegd worden.

(1) Bilderdijk N. Taal en Dichtk. Versch. I. D. bl. 74, 101.


Vooral ook kinkers beoordeel. van bilderdijks Spraakleer, Vierde Verslag p. 245 en volg.

(1) Kinkers Voorm. Proeve bl. 183.

(2) II. D. bl. 6.

(1) Cic. in Bruto c. 46.

(1) Driederlei vermogen. Cicero zegt: ‘Nam voces, ut chordae sunt intentae, quae ad quemque tactum respondeant: acuta, gravis; - cita, tarda; - magna, parva.’ Aristoteles was hem hierin voorgegaan in zijne Rhetorica Lib. 3 c. 1.

(1) Cic. de Orat. III. C. 26.

(1) Dit onderwerp zal men in ons 3c. Hoofdst. nog nader aangeroerd vinden.

(2) Zie over het hier behandelde onderwerp kerndörfers Anleitung zur gründlichen Bildung des guten declamatorischen Vortrags, besonders für geistliche Beredsamkeit, Leipzig 1823, Seite 156 u. ff. und Seite 262 u. ff. Ook engel's Ideen zur Mimik, Briefe 8, 12, 20 und 28. Deze spreekt wel is waar van de afschilderende of nabootsende gebaren, maar het is voor het grootste gedeelte toepasselijk ook op de toonschildering.

(1) Cicero in Verrem II. 5. c. 62.

(1) Quinct. Inst. Or. L. XI. c. 3.

(1) Verg. bilderdijk, Nieuwe Taal- en Dichtk. Verscheid., Deel II. p. 89 en volg. - Spraakleer, bl. 379 en volg. en kinkers aanmerkingen op bild. Spraakleer, bl. 245 en volg. Huijdecoper, Proeve van Taal- en Dichtk., I. Dl. p. 330 en volg. 397 en volg., alsmede hetgeen wij hierachter over dit onderwerp zeggen, waar wij de gebaarmaking bij de dichterlijke voordragt behandelen.

(1) Zelfs moet er bij de versificatie wel gezorgd worden, dat niet gedurig de redeaccent op het rijmwoord valle, omdat dan het rijm het vers begint te overschreeuwen. Zie bilderdijk, Nieuwe T. en D. Verscheidenh. II. D. bl. 149.

(1) Bilderdijk, Ondergang der eerste Wereld, bl. 31.

(1) Bilderdijk, als voren, bl. 36.

(1) Bilderdijk, als voren, bl. 162.

(1) EN. Omtrent het al of niet uitspreken der N achter de korte E in de Hollandsche woorden, leze men ten kate, I. Dl. bl. 128.


‘- Deze N (zegt hij) wordt meest overal in Holland, bij aldien geen klinker in het volgende woord haar ondervangt, in de uitspraak achtergelaten. Zeker is het ook, dat de N, zich geplaatst vindende voor een volgend woord, dat met B, D, F, G, K, M, P, R, S, T, V, W of Z, begint, zeer stram van de tong wil. Als ik dit overwege, durf ik mijne ooren van vooroordeel, uit ongewoonte gesprooten, niet beschuldigen, wanneer ze de uitspraak onzer Nabueren, in dit stuk als verstramt aenmerken: evenwel wil ik hen in dit geval den voorrang, van volleediger na de letterkonst te spreeken, niet betwisten, laeten ze ons slechts den roem van vloeijender uitspraek niet benijden.’


Hetgeen hier door ten kate gezegd wordt verdient wel in overweging genomen te worden. De uitspraak der Eind-N achter de zachte E, hoe behoedzaam ook geschied, kan zeer hard zijn voor het oor, wanneer zij onmiddellijk gevolgd wordt van éénen medeklinker, waarop zij moeijelijk overrolt, of van twee of meer medeklinkers, waarmede een volgend woord aanvangt. In die gevallen is het wanluidend haar uit te spreken: in andere, b.v. voor eene merkbare pauze, voor de H, voor de klinkers enz., moet men haar (dunkt ons) altoos, maar vooral zonder verscherping der voorafgaande zachte E hooren laten.

(1) Inst. Orat. L. 1. C. 8.

(1) Proeve bl. 56.

(1) V. cicero de Orat. III. c. 61.

(1) Cic. de Orat. IV. §. 27. Quinct. Inst. Orat. XI. c. 3.

(1) Zie huydecopers Proeve van Taal- en Dichtkunde, II. Deel, bl. 211. De lezer gelieve dan ook wel in het oog te houden, dat, zoo dikmaals als er in dit hoofdstuk van gebaren in 't algemeen gesproken wordt, men daardoor niet minder het spel der gelaatstrekken, dan stand, houding en al de overige ligchaamsbewegingen heeft te verstaan.

(1) Oeuvres de buffon, T. 3. p. 248. Edit. in 4o. Paris 1836.

(1) Aangaande de linker hand zegt quinctiliaan (Inst. Orat. L. XI. c. 3.): ‘Manus sinistra numquam sola gestum recte facit: dextrae se frequenter accommodat, sive in digitos argumenta digerimus, sive aversis in sinistrum palmis abominamur, sive objicimus adversas, sive in latus utramque distendimus, sive satisfacientes aut supplicantes.’ Zullen de hedendaagschen dit voorschrift, om de linker hand nooit alleen te gebruiken in de gebaarmaking, overnemen en huldigen? Volgens de physiologen, ofschoon de inwendige regter helft des menschelijken ligchaams van de linker helft aanmerkelijk verschilt, bestaat er echter geene reden om aan de eene hand boven de andere eenige preëminentie of meerdere vaardigheid toe te kennen. Doch bij de Ouden, gelijk men uit de standbeelden zien, en uit quinctiliaans lessen, omtrent het draperen der toga, opmaken kan, zoo liet dit gewaad aan den redenaar den regter arm vrij, maar bedekte het met zijne breede plooijen den linker, boven welks schouder het was vastgemaakt. Alzoo verheimelijkt en verscholen, kreeg de linker hand overdragtelijke en zinnebeeldige bijnamen, die haar gansch niet vleiden. Laeva furtifica, zegt plautus, en ovidius zingt in dienzelfden geest: Nataeque ad furta sinistrae. Indien nu in deze kleederdragt der Ouden de oorzaak ligt van hunne bepalingen omtrent de linksche gebaren, dan zeker vervallen die bepalingen voor ons, wier kleeding 
van de hunne ten eenenmale verschilt. Wat zij niet uit de natuur, die alleen onveranderlijk is, geput hebben, kan ons niet verbinden. Nogtans is er ééne reden, die (behoudens beter oordeel) mij nopen zoude om ook den hedendaagschen redenaren behoedzaamheid in het gebruik der linker hand-alleen, ten ernstigste, aan te raden. Zie hier dezelve. De linker is steeds minder gebruikt en minder geoefend, en stroever en onzekerder in hare bewegingen: daarenboven is ons oog gewend om altoos met de regter te zien werken en gesticuleren, zoodat de gebaarmaking met de linker alleen al ligtelijk iets ongewoons, iets onnatuurlijks, iets onbehaaglijks in ons verwend gezigts-zintuig zou kunnen hebben. Zagen wij een' krijgsman zijn zwaard met de linker vuist zwaaijen, het zou ons vreemd voorkomen; misschien ware dit ook het geval, indien wij een' redenaar, in plaats van zijne regter hand, door cicero het telum orationis genoemd, zijne linker alleen zagen gebruiken. Als eens plato's lessen algemeen in praktijk gebragt- en wij allen πεϱιδέξιοι zullen zijn, zal ik de regter hand niet meer voorspreken.

(1) ‘Facit aliquid et totius corporis motus; adeo ut cicero plus illo agi, quam manibus ipsis putet.’ Quinct. Inst. Or. L. XI. c. 3.

(1) Zie brougham, Eminent Statesmen of the time of George the III. p. 16.

(1) h.h. klyn, Herfstbloemen, bl. 153.

(1) Quinct. Inst. Orat. L. 6. c. 2.

(2) De Orat. L. 3. c. 59.

(1) Cic. in Verrem. II. c. 33.

(2) Id. c. 62.

(3) Quinct. Inst. Orat. L. XI. c. 3.

(1) Inst. Orat. L. XI. c. 3.

(2) Cic. de Orat. L. 2. c. 59 et 62.

(1) Zie talma, Réflexions sur lekain et sur l'art théatral, p. 29 et suiv. te vinden voor de Mémoires de lekain, Paris 1825.

(2) Bilderdijk, Taal- en Dichtk. Verscheidenheden, D. III. bl. 143.

(1) Men zie dit onderwerp in het breede behandeld bij quinctiliaan. Instit. Orat. L. 6. c. 2. en L. 11. c. 3. Dat overigens deze levendigheid van verbeelding en aandoenlijkheid des harten vooral onmisbaar zijn in hem, die, naar den eisch, de voortbrengselen der dichtkunst declameren zal, behoeft niet gezegd te worden. Hoe zal hij anders, gelijk de Rhapsoode in den Ion van plato, zich verbeelden tegenwoordig te zijn bij de daden, waarvan hij gewaagt, en al de gemoedsbewegingen aan zich vertoonen, die in het dichtstuk opgesloten liggen?

(1) Burke's Treatise on the sublime and beautiful. Part. IV. sec. 4.

(1) Engel, Briefe 40. Th. II. s. 282.

(1) De Orat. L. 1. c. 6.

(2) Wie in een kort bestek veel fraais en wel doordachts over dit onderwerp bijeen wil vinden, leze de redevoering van den Hooggeleerden Heer Mr. c.j. van assen, ‘over de begrippen van kieschheid bij de Ouden:’ welke het 7e. Deel van van kampens Magazijn versiert.

(3) Cic. in Orat. Cap. 10.

(1) Tot het decorum bragten de Ouden ook de gepaste kleeding. Zie cic. de Officiis, L. 1. c. 35, en garve's Anmerkungen: ‘Der Mensch (zegt laatstgenoemde) hat einen natürlichen Trieb, in allem was er vornimmt, oder was er auszer sich hervorbringt, auch blosz zum Vergnügen des Auges oder der Einbildungskraft etwas hinzufügen. Die Begierde sich zu putzen, ist dem Menschen angebohren: sie ist auch den wildesten Völkern gemein. Diese Begierde ist ein Zeichen und eine Folge des geselligen Triebes. Denn wozu suchte der Mensch sich zu verschönern, wenn ihm nicht daran gelegen wäre, Wohlgefallen bey seines Gleichen zu erregen? Eben deswegen aber ist auch die Wahl, die Anordnung des Schmuckes, er mag unsre Person, unsre Handlungen, oder unsre Werke zieren sollen, ein wichtiger Theil von den Pflichten des Anstandes. Ihn ganz zu vernachlässigen, zeigt zu viel Gleichgültigkeit gegen andrer Urtheil: ihn mit Aufopferung wesentlicher 
Absichten suchen, zeigt Kleinheit des Geistes; ihn unschicklich wählen, zeigt Mangel an richtigen Einsichten.’ B. 1. s. 130. Over het toilet van den Romeinschen redenaar vinden wij eene vrij lange uitweiding in quinctiliaans Instit. Or. L. 11. C. 3.

(1) De Orat. L. 1. c. 15.

(2) Cic. de Orat. L. 2. c. 19.

(1) Plinius secundus zegt: ‘Recitantium vero praecipua pronuntiationis adjumenta, oculi, manus praepediuntur: quo minus mirum est, si auditorum intentio languescit, nullis extrinsecus aut blandimentis capta aut aculeis excitata.’ Lib. II. Epist. 19.

(1) Cic. in bruto, c. 46. Quinct. L. 8. c. 1. Zie voorts over demosthenes, plutarchus in vita demosth.

(1) Cic. Orat. c. 17. ‘Est enim actio corporis quaedam eloquentia, cum constet voce atque motu. Vocis mutationes totidem sunt, quot animorum, qui maxime voce commoventur. Itaque ille perfectus, quem jamdudum nostra indicat oratio, utcumque se affectum videri, et animum audientis moveri volet, ita certum vocis admovebit sonum: de quo plura dicerem, si hoc praecipiendi tempus esset, aut si tu hoc quaereres. Dicerem etiam de gestu, cum quo junctus est vultus. Quibus omnibus dici vix potest, quantum intersit, quemadmodum utatur orator. Nam et infantes, actionis dignitate, eloquentiae saepe fructum tulerunt; et diserti, deformitate agendi, multi infantes putati sunt: ut jam non sine causa demosthenes tribuerit et primas et secundas et tertias actioni. Si enim eloquentia nulla sine hac; haec autem sine eloquentia tanta est; certe plurimum in dicendo potest.’


Cic. de Orat. L. 3 c. 56. ‘Sed haec ipsa omnia perinde sunt, ut aguntur. Actio, inquam, in dicendo una dominatur. Sine hac summus orator esse in numero nullo potest; mediocris, hac instructus, summos saepe superare. Huic primas dedisse demosthenes dicitur, cum rogaretur, quid in dicendo esset primum; huic secundas, huic tertias. Quo mihi melius etiam illud ab aeschine dictum videri solet, qui cum propter ignominiam judicii cessessit Athenis, et se Rhodum contulisset, rogatus a Rhodiis, legisse fertur orationem illam egregiam, quam in ctesiphontem contra demosthenem dixerat: qua perlecta, petitum est ab eo postridie, ut legeret illam etiam, quae erat contra a demosthene pro ctesiphonte edita: quam cum suavissima et maxima voce legisset, admirantibus omnibus; quanto, inquit, magis admiraremini, si audissetis ipsum? Ex quo satis significavit, quantum esset in actione, qui orationem eandem aliam esse putaret, actore mutato.’

(1) Cic. in bruto c. 21 et seq. et de Orat. L. 3 c. 56.

(1) Isocratis ad philippum oratio, suasoriarum secunda, p. 170 ex edit. Wolfii. Dionysius halicarnassensis ex edit. Sylburgii T. 2 p. 177, No. 14 et p. 195 No. 27. Plinius secundus Epist. L. 2 Ep. 3. L. 3 Ep. 15. Valerius maximus L. 8 c. 10.


Quinctiliaans lofspraak op de schoone voordragt is te fraai, dan dat wij haar niet zouden uitschrijven. L. 11 c. 3 zegt hij: ‘Habet autem res ipsa miram quandam in orationibus vim ac potestatem; neque tam refert, qualia sint, quae intra nosmet ipsos composuimus, quam quo modo efferantur: nam ita quisque, ut audit, movetur. Quare neque probatio ulla, quae aliquo modo venit ab oratore, tam firma est, ut non perdat vires suas, nisi adjuvetur asseveratione dicentis. Affectus omnis languescat necesse est, nisi voce, vultu, totius prope habitu corporis, inardescat. Nam cum haec omnia fecerimus, felices tamen, si nostrum illum ignem judex conceperit: nedum eum supini securique moveamus, ac non ipse nostra oscitatione solvatur. Documento sunt vel scenici actores, qui et optimis poëtarum tantum adjiciunt gratiae, ut nos infinito magis eadem illa audita, quam lecta, delectent: et vilissimis etiam quibusdam impetrant aures, ut, quibus nullus est in bibliothecis locus, sit etiam frequens in theatris. Quodsi in rebus, quas fictas scimus et inanes, tantum pronunciatio potest, ut iram, lacrimas, sollicitudinem afferat, quanto plus valeat necesse est, ubi et credimus? Equidem vel mediocrem orationem, commendatam viribus actionis, affirmaverim plus habituram esse momenti, quam optimam eadem illa destitutam. Siquidem et demosthenes, quid esset in toto dicendi opere primum, interrogatus, pronunciationi palmam dedit, eidemque secundum et tertium locum, donec ab eo quaeri desineret: ut eam videri posset non praecipuam, sed solam indicasse: ideoque ipse tam diligenter apud Andronicum Hypocriten studuit, ut admirantibus ejus orationem Rhodiis non immerito Aeschines dixisse videatur, quid si ipsum audissetis? Et m. cicero unam in dicendo actionem dominari putat. Hac cn. lentulum plus opinionis consecutum, quam eloquentia, tradit: eadem c. gracchum in deflenda fratris nece totius 
populi Romani lacrimas concitasse: et antonium et crassum multum valuisse, plurimum vero q. hortensium. Cujus rei fides est, quod ejus scripta tantum intra famam sunt, qua diu princeps oratorum, aliquando aemulus ciceronis existimatus est, novissime, quoad vixit secundus: ut appareat, placuisse aliquid eo dicente, quod legentes non invenimus. Et hercule cum valeant multum verba per se, et vox propriam vim adjiciat rebus, et gestus motusque significet aliquid, profecto perfectum quiddam fieri, cum omnia coïerint, necesse est.’

(1) Chrysostomus en basilius (om van geene anderen te gewagen) waren leerlingen van den Rhetor libanius. Augustinus had te Carthago de redekunst bestudeerd, en er naderhand onderwijs in gegeven.

(1) Zie the Spectator, vol. 6 No. 407.


Lord chesterfield schrijft aan zijn zoon: ‘If you would either please in a private company or persuade in a public assembly, air, looks, gestures, enunciation, proper accents, just emphasis, and tuneful cadences, are full as necessary as the matter itself. Let awkward, ungraceful, inelegant and dull fellows say what they will in behalf of their solid matter, and strong reasonings; and let them despise all those graces and ornaments which engage the senses, and captivate the heart; they will find (though they will possibly wonder why) that their rough unpolished matter and their unadorned, coarse, but strong arguments, will neither please nor persuade; but on the contrary will tire our attention and excite disgust. We are so made that we love to be pleased, better than to be informed; information is, in a certain degree, mortifying, as it implies our previous ignorance; it must be sweetened to be palatable.’ Chesterfield's Letters bij grecory p. 294. Opmerkelijk is het wat hij wijders daar aangaande pitt en murray zegt, ofschoon niet geheel van eenige overdrijving vrij te pleiten. - P. 315 legt hij navolgende openhartige bekentenis omtrent zich zelven af: ‘Whatever may be said at Paris of my speech upon the bill for the reformation of the present calendar, or whatever applause it may have met with here, the whole, I can assure you, is owing to the words and to the delivery, but by no means to the matter; which, as I told you in a former letter, I was not master of: I mention this again to shew you the importance of well chosen words, harmonious periods, and good delivery; for between you and me, Lord macclesfield's speech was, in truth, worth a thousand of mine.’

(1) Ten opzigte van bossuet leest men in zijne levensbeschrijving, te vinden voor zijne te Parijs in 1839 uitgegeven werken: ‘Le père de la rue a bien rendu justice à l'éloquence de bossuet, lorsqu'il dit que son talent fut plus naturel que celui de fléchier: qu'accompagné de graces extérieures et enrichi par une étude assidue, dont il n'eut pas besoin de dérober aucun moment pour la culture de sa mémoire, il ne laissa pas d'exceller dans toutes les parties de l'orateur.


Quant à ce qu'on appelle l'action de l'orateur, l'Abbé ledieu rapporte: que le regard de bossuet était doux et perçant, que sa voix paraissait toujours sortir d'une ame passionnée; que ses gestes étaient modestes, tranquilles et naturels: que tout parlait en lui avant même qu'il commencât à parler.’


Van massillon weten wij, dat hij als kind reeds bevallig declameerde: ‘Il entra fort jeune (meldt zijne Biographie) au collège de l'oratoire d'Hières en Provence. Son amusement favori était de rassembler autour de lui ses camarades pour leur répéter ce qu'il avait entendu au sermon de plus frappant, et il le déclamait d'un ton agréable et animé.’ Aangaande zijne kanselvoordragt in later' tijd leest men: ‘Massillon paraissait en chaire les yeux baissés, sans geste et sans éclat. Cependant, lorsque son accent s'animait, son regard et son geste devenaient si expressifs, qu'à l'époque où les orateurs sacrés servaient encore de modèles aux déclamateurs de la scène, le fameux acteur baron, étant venu l'entendre, frappé de la vérité de son accent, dit à un de ses camarades: “Mon ami, voilà un Orateur; et nous ne sommes que des Comédiens.”’ Biogr. Univ.


De mondelinge voordragt van bourdaloue was zeer indrukmakend; maar hij had één gebrek, namelijk, van de oogen onder het preken te sluiten. Maury, die zulks in zijne Principes d'éloquence p. 211 aangeteekend heeft, vermeldt ook het navolgende omtrent de Abten poulle en renaud: ‘M. l'Abbé poulle et M. l'Abbé renaud, ancien oratorien, ont réuni à leurs autres talens celui de l'action au plus haut degré, et aucun prédicateur de ce siècle n'a pu les égaler en ce genre.’

(1) Zie de Biographie Univ. en de Barreau Français van clair en clapier. La harpe in zijn Cours de Littér. T. 13 p. 96. over de geregtelijke welsprekendheid handelende, laat zich over het spreektalent in dezer voege uit: ‘Si le talent d'écrire est le plus essentiel pour perpétuer la gloire et les ouvrages, le talent de parler est réellement plus utile à l'avocat et à ses cliens. C'était aussi celui de presque tous ces hommes, qui ont brillé dans le barreau, et c'est ce qui explique pourquoi leurs écrits nous paraissent au-dessous de leur célébrité, sans que pour cela nous soyons en droit de démentir le temoignage unanime de leurs contemporains. L'habitude de tirer parti de tous les moyens extérieurs dans des plaidoiries, qu'ils n'écrivaient même pas, le jeu de la figure et les effets de la voix, la véhémence ou la noblesse dans l'action, la présence d'esprit dans les répliques, le regard, le geste, tout cela est nul sur le papier, mais puissant à l'audience.’

(1) Men zie over de genoemde Staatsredenaars de Bibliographie Universelle, alsmede cormenin, Études sur les Orateurs Parlementaires, en, Préceptes et Portraits Parlementaires. Ik wil hier alleen uitschrijven wat deze laatste omtrent berryer zegt: ‘Ce que le Sténographe ne reproduira jamais, c'est la voix de m. berryer, cette voix dont les cordes vont remuer la fibre des organisations nerveuses. M. berryer leur communique, comme par une sorte d'électricité, les rapides émotions de son âme. Il est musicien par l'organe, peintre par le regard, poëte par l'expression. Il faut le voir couvrir son adversaire, le saisir et s'en emparer, il le tient entre ses serres d'aigle, et lorsqu'après l'avoir meurtri, déchiré, il le rejette du haut de la tribune, vous voyez le ministre confus, humilié, courbé sur son banc de douleur, cacher dans ses deux mains la rougeur de son front et le cynisme de ses apostasies.’


En op eene andere plaats:


‘La nature a traité m. berryer en favori. Sa taille n'est pas très élevée; mais sa belle et expressive figure peint et reflète les passions de son âme. Il domine l'assemblée de sa tête haute. Il a le geste moins sec, moins tranchant, plus noble que m. guizot. Mais ce qu'il a d'incomparable, et par-dessus tous les autres orateurs de la chambre, c'est le son de la voix, la première des beautés pour les acteurs et pour les orateurs. Les hommes rassemblés sont extrêmement sensibles aux qualités physiques de l'orateur ou du comédien. - C'est par l'organe, souvent plus que par les raisonnements, qu'on agit sur une assemblée. M. barthe, luimême, si vide d'idées, si faible de dialectique, ébranlait les centres par l'accent pathétique de sa voix, et nous ne croyons pas qu'il soit descendu une seule fois de la tribune, sans exciter des bruissements laudatifs.’ Étud. p. 44 et 48.

(1) Zie Lord brougham, Eminent Statesmen of the time of george III. p. 39, 50, 56, 119, 132, 164. The Edinburgh Review, vol. 58. p. 519, waar wij van william pitt lezen:


‘His figure, when he first appeared in Parliament, was strikingly graceful and commanding, his features high and noble, his eye full of fire. His voice, even when it sank to a whisper, was heard to the remotest benches; when he strained it to its full extent, the sound rose like the swell of an organ of a great cathedral, shook the house with its peal and was heard to the lobbies and down staircases, to the court of Requests and the precincts of Westminster Hall. He cultivated all these eminent advantages with the most assiduous care. His action is described by a very malignant observer as equal to that of garrick. His play of countenance was wonderful: he frequently disconcerted a hostile orator by a single glance of indignation or scorn. Every tone, from the impassioned cry to the thrilling aside, was perfectly at his command.’

(1) J. teissèdre l'ange, Lofrede op s.f.j. rau, bl. 40 en volg. Collot d'escury, Hollands roem in Kunsten en Wetenschappen, D. 4, st. 2. Van kampen, Beknopte Geschiedenis der Ned. Letteren. Biographie des Contemporains.

(1) Desinit ars esse, si apparet. quinct. L. 10 c. 17.

(1) Inst. Orat. L. XI. c. 3. Vid. et. L. 2. c. 19. Men zie ook van heusde, de Socrat. School, 1. D. bl. 204 en volg. Collot d'escury, Hollands roem in Kunsten en Wetenschappen, D. 4 St. 2 bl. 381.

(1) Cic. in bruto, c. 8. de Orat. L. 2. c. 22.

(2) Men zie wat philostratus van favorinus, den Sophist, en van adrianus, den Pheniciër, verhaalt. (Philostr. in vit. Soph.)

(1) ‘Semper ( zegt cic. de Orat. L. 3. c. 22) quacunque de arte aut facultate quacritur, de absoluta et perfecta quaeri solet.’ Daarom ook hebben wij, in deze Verhandeling over de uiterlijke welsprekendheid, haar in hare hoogste volkomenheid trachten te beschrijven; zoo, namelijk, als zij zich in het wél spreken des redenaars vertoont. Dit belet echter niet dat, gelijk het lezen in een zekeren zin tot het spreken behoort, zoo ook de kunst van fraai overluid te lezen, in het gebied der uiterlijke welsprekendheid geplaatst moet worden, en, behoudens het verschil, dat er tusschen lezen en eigenlijk spreken bestaat, aan hare wetgeving onderworpen is. Wij komen hierop terug in ons volgend Hoofdstuk.

(1) Vid. plato de Legib. VII. et in Gorgia.

(1) Men zie de fraaije disputatio inauguralis van den Heer c.a. den tex: de vi musices ad excolendum hominem e sententia Platonis.

(1) Dat, bij het spellen en leeren lezen, de Grieken op dezelfde wijze te werk gingen, als vroeger bij ons gebruikelijk was, kan men opmaken uit het begin der γϱαμματιϰὴ τϱαγῳδία van den Athener kallias, te vinden bij athenaeus, X. 79. c. 20. Onze tegenwoordige klankmethode schijnt hun onbekend geweest te zijn.

(2) Quinct. Inst. Orat., L. 1. c. 1.

(1) Cic. Tusc. Quaest. I. 2.

(1) Vid theophrasti Charact. c. 15.

(1) Ik heb geoordeeld slechts van het voornaamste te moeten spreken. Aangaande de verzen-declamatie der Rhapsoden, hoewel aristoteles in zijne Rhetor. L. 3. c. 1, ons te kennen geeft, dat er theoriën dier declamatie bestonden, weten wij te weinig bijzonderheden, dan dat wij er voor onze poëtische declamatie nut uit zouden kunnen trekken. Ondertusschen bevat plato's Dialoog, Ion getiteld, eenige fraaije wenken, die ieder verzenopzegger volkomen beamen zal. Doch in dit ons III. Hoofdst. hebben wij ons alleen te bepalen tot middelen, die bij onzen landaard de beoefening der uiterlijke welsprekendheid kunnen aanwakkeren.

(1) Satyrus volgens plutarchus, andronicus volgens quinctiliaan, L. XI. c. 3.

(1) Aristot. Rhet. L. III. c. 1. Indien wij diogenes laertius gelooven mogen, was aristoteles zelf niet best bespraakt, τϱανλὸς τὴν φωνήν. (L. V. c. 1. No. 2.)

(1) Zoo moet er onder anderen een werk geweest zijn van theophrastus, πεϱὶ ὑποϰϱίσεως. V. diogen. laert. V. 48. Quinctilianus zegt L. XI. c. 3, dat plotius en nigidius over de gesticulatie geschreven hebben. Dat roscius zijne gedachten aangaande de Mimiek geboekstaafd heeft, getuigt macrobius, saturn. L. 2. c. 10.

(2) Cic. in Oratore C. 8. §. 57 et C. 4. §. 27.

(3) Cic. de Orat. I. c. 59.

(1) Zie bij quinctil. L. 12. c. 10, eene uitvoerige vergelijking der Grieksche en Latijnsche taal, waarin hij de schoonheid der eerste hemelhoog verheft, terwijl hij het wanluidende der laatste met de donkerste kleuren afmaalt.

(1) Dial. de caus. corr. eloq. c. 36. Men zie ook de fraaije redevoering van Mr. j.p. van walree, over den bloei der Romeinsche Welsprekendheid enz. (Mnemosyne, D. IX. bl. 65.)

(2) Auditis oratoribus Graecis, cognitisque eorum litteris, adhibitisque doctoribus, incredibili quodam nostri homines dicendi studio flagraverunt. Cic. de Orat. L. 1. c. 4.

(3) Sueton. de Illustrib. Rhet. C. 1.

(1) Cic. in bruto C. 7 et 10. Cic. de Orat. L. 1. c. 4. Cic. pro archia C. 3. Cic. Orat. C. 24 §. 210.

(2) In bruto C. 90.

(1) Plutarch. in 't leven van cicero. (XI. D. bl. 12 der Holl. vert.)

(1) Quinctil. Inst. Orat. L. 1. c. 1.

(1) Cic. in bruto. C. 58, 59.

(2) Quinct. L. 1. c. 1.

(1) Quinct. L. 1. c. 2.

(2) Quinct. L. 1. c. 11.

(1) Quinct. L. 1. c. 10, 11.

(1) Quinctil. L. XI. c. 2. Quinctiliaan is omtrent dit punt zoo streng, dat hij het zelfs niet goed schijnt te keuren, dat de redenaar zijn opstel in de linkerhand houde, omdat het zou kunnen doen denken, dat hij zijn geheugen wantrouwde. ‘Videtur enim fateri memoriae diffidentiam. L. XI. c. 3.

(1) Inst. Or. L. X. c. 2.

(1) Inst. Orat. L. XI. c. 2.

(1) Cic. in bruto, c. 91.

(1) Sueton., de Clar. Rhet. c. 1.

(2) Cic. in bruto, c. 89.

(3) C. 34.

(1) In bruto, c. 89.

(1) Macrob. saturn. L. 2. c. 1. Cic. de Orat. L. 1. c. 29. L. 3. c. 26.

(1) De Orat. L. 1. c. 59 et 61.

(1) Cic. in bruto, c. 88 et val. max. L. 8. c. 10 No. 2.

(2) Zosimus I. 6. Suidas in voce ὂϱχησις. Tertullian. de Spectac. c. 23.

(1) Dialog. de caus. corrupt. eloq. c. 26 et 35.

(1) Sueton in august. c. 84 et in nerone, c. 25. Dialog. de causis corrupt. eloq. c. 29. ‘Iam vero propria et peculiaria hujus urbis vitia pene in utero matris concipi videntur, histrionalis favor et gladiatorum equorumque studia.’

(1) ‘Sonis homines, ut aera tinnitu dignoscimus,’ zegt quinct. L. 11. c. 3.

(1) Petri francii Oration. Edit. Secund. p. 152, 160, 161, 251.

(2) P. francii Orat. p. 414.

(3) P. francii Posthuma, Edit. Ao. 1706, p. 177, 179, 205. Men zie over pierre du bosc Bayle in zijn Dictionn. Hist. et Crit. Hij noemt hem ‘le plus grand prédicateur qui fut de son tems parmi ceux de la Religion... Il fut regardé dans son pays comme un Orateur parfait, etc.’

(1) Voorlezen of overluid lezen is eigenlijk, door middel der stem, het geschrevene hoorbaar maken: het is zeggen en overbrengen, wat vroeger anderen of wij zelven gedacht en in schrift bewaard hebben. Van het spreken (in den engen zin des woords) verschilt het daardoor, dat, bij dit laatste, wij geacht worden datgene te uiten, wat wij-zelven op dat oogenblik denken; terwijl, bij het lezen, wij de tolken zijn van denkbeelden van anderen of van denkbeelden, die wel vroeger in ons zelven zijn opgekomen, maar zich reeds van ons afgescheiden hebben. Het voorlezen wordt dus hoofdzakelijk bestemd door den aard van hetgeen en het doel, waarmede men leest. Laat het stuk ons hart koud; geldt het slechts eene verstandelijke mededeeling; de duidelijke uitspraak en behoorlijke plaatsing des rede-accents volstaat. Op die wijze lezen wij een titel uit het Wetboek voor of eene aankondiging in de krant. - Wekt de inhoud des geschrifts onze belangstelling en wenschen wij die ook aan anderen in te boezemen; dan zal de meerdere modulatie der stem en meerdere uitdrukking des gelaats van de deelneming onzes gemoeds getuigen. Bij de lezing b.v. van eenig geschiedverhaal zullen wij dit bespeuren. - Is echter hetgeen wij lezen roerend en hartstogtelijk; gaat het ons zoo zeer ter harte, dat wij er geheel mede sympathiseren en ons met den schrijver vereenzelvigen; dan zullen zich de toonen der geschokte ziel al luider en 
luider uit onze borst verheffen, en door uitdrukkende gebaren (eenigermate) vergezeld worden. Bij de lezing van de hartstogtelijke peroratie eener belangwekkende rede, van de ontknooping eens boeijenden romans, van het treffendste bedrijf eens treurspels zal zulks plaats hebben. Het laatstgestelde geval is natuurlijk het minst voorkomende. In den regel wordt de toon en beweging des voorlezers bepaald en getemperd door de bewustheid, dat hij slechts gedachten uit, die reeds vroeger in den schriftelijken vorm gestort en daarin bekoeld zijn; zoodat het een voorkomen van onwaarheid of overdrijving zou hebben, indien de lezer te veel in vuur geraakte. - Dán komt het lezen het spreken het digtst op zijde, wanneer men in het openbaar eene rede voorleest met het doel, om den hoorder, zoo veel mogelijk, de illusie te geven, alsof de rede werd uitgesproken.


Op deze gronden rust hoofdzakelijk (indien wij ons niet bedriegen) de theorie van het overluid lezen.

(1) Nadat deze Verhandeling geschreven was, is er te Amsterdam een zeer verdienstelijk werkje in het licht verschenen, ten opschrift voerende: ‘Handleiding, ter bevordering van het Kunstmatig lezen, door c.a.p. weissman de villez.’ Wij durven het gerustelijk aan iederen Schoolonderwijzer ter lezing en behartiging aanbevelen. Ook gaf de Heer immerzeel te Amsterdam, in 1838, eene verzameling uit, getiteld: ‘Gedichten bijzonder voor de declamatie.’

(1) In zijne zaakrijke aanteekeningen op blairs redek. Lessen (3e. druk, II. D. bl. 300) belooft de Hoogl. lulofs een boek van zijne hand over de Voordragt. Moge zijn Ed., die zoo bij uitnemendheid voor deze taak berekend is, de verblijdende belofte spoedig verwezentlijken!

(1) De Hoogl. clarisse heeft het werkje van ewald de eer der vertaling waardig gekeurd, en uit den schat zijner geleerdheid met kostbare aanteekeningen verrijkt.

(1) T. III. p. 58.

(2) T. XXI. p. 191 et 209.

(1) Art. 63.

(1) Art. 234.

(1) In de voorrede van zijn werkje: ‘Ueber Declamation und Kanzelvortrag,’ schrijft ewald deze merkwaardige woorden: ‘Und Ihr, Kuratoren, Vormünder, Pflege-Väter von Akademien, auf der auch junge Theologen zu Predigern gebildet werden: die Ihr selbst, bei Predigten, meist nur von dem guten oder slechten Vortrag reden hört, die Ihr selbst keine slecht vorgetragene Predigt hören möget; - möge Euch diese kleine Schrift, Erinnerung seyn, für Bildung des Vortrags auf Akademien zu sorgen, - nicht durch Theorien von Professoren, die nie etwas Anders waren, sondern von Männern, die selbst gut vortragen können, und aus Erfahrung wissen, was auf die Zuhörer wirkt und wie es wirkt.’

(1) Men houde wel in het oog, dat, ook ten aanzien der declamatie, het onderwijs en de leiding eens begaafden Hoogleeraars ons allezins het verkieslijkst voorkomt, en het slechts daar is, waar zulk een ontbreekt, dat wij in dat gemis, zoo veel mogelijk, voorzien willen hebben.

(1) Francii Oration, p. 407. Zie ook p. 408, 409 en 415, omtrent de gewoonte van declameren, die, reeds ten tijde van vossius en cunaeus, aan de Nederlandsche Hoogescholen zoude hebben plaats gehad. Hoe evenwel zulks zich toedroeg verklaart francius (p. 415) niet te weten. Overigens blijkt vrij duidelijk uit zijne Oratiën, dat men in zijnen tijd met die declamatie-oefeningen en in 't algemeen met de schoone voordragt niet veel op had, en de jeugd zeer laauw was omtrent het onderwijs in dit vak.

(1) Francii Orat. p. 427.

(1) Jordani bruni liber de Imaginum, Signorum et Idearum, compositione ad omnia inventionum, dispositionum et memoriae genera, Francf. 1591, in 8o.


Het systema van montry, om namelijk door eene woordformule een jaartal uit te drukken en te onthouden, of in 't algemeen om op die wijze getallen te memoriseren, heeft zijn nut. Winkelmann, in horto et arbore scientiae, p. 118, heeft zulks reeds vroeger geleerd.

(1) Erasmi Colloq. de arti notoria.

(2) Ejusdem Opusc. de rat. stud. inter h. grotii et alior. dissert. Amst. 1645, p. 321.

(3) Zie j. beattie's Wijsgeerige Verb. I. D. p. 68.

(1) De Orat. L. 2. c. 22.

(1) ‘Norit se quisque, nec tantum ex communibus praeceptis, sed etiam ex natura sua capiat consilium formandae actionis.’ Quinct. L. XI. c. 3.

(1) Men zie de belangrijke voorlezing van den Heer Mr. wiselius: ‘over het nut en de zedelijke strekking des Schouwtooneels,’ bl. 64.

(1) Over wattier, bingley en snoek leze men de korte, maar kernachtige aanteekeningen van Jonkhr. Mr. j. van 's gravenweert, in ZijnEd. Essai sur la Littérature Neerlandaise, p. 213, een bondig werkje, door welks uitgave de rijkbegaafde Schrijver Neêrlands letterschat, ook aan den vreemde, bekend gemaakt, en ieder, wien Neêrlands eer ter harte gaat, duurzaam aan zich verpligt heeft.

(1) Inst. Or. L. XI. c. 3 in fine.

(1) Wat ik aan zoodanige declameer-vereenigingen, en in 't algemeen aan alle letterkundige genootschappen, ernstig vermeen te moeten aanbevelen, is dit; dat zij de gewone spreekgestoelten, die meestal den vorm van kansels hebben, afschaffen en door eenen platvorm, in den smaak, b.v. als dien, waarop paulus zoo fraai afgebeeld staat in de cartons van raphaël, vervangen. Bij voorlezingen zouden zij van eenen lessenaar voorzien kunnen zijn. Onze groote kanselredenaar rekent het chrysostomus, als een voorregt toe, ‘dat deze, als de redenaars der oudheid, (bij het woord-voeren) op eene verhevene vlakte stond, zoo dat hij zich ten voeten uit vertoonde en zich vrij en ongedwongen kon bewegen,’ en waarlijk hij mag den kerkvader dit voorregt benijden, want wat sheridan van den preêkstoel zegt, is maar al te waar. ‘A pulpit is, by its very make, necessarily destructive of all grace of attitude. What could even a tully do in a tub, just big enough for him to stand in, immersed up to the arm pits?...’ (Art of speaking, p. 42).


