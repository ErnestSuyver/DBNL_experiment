
   
        
           
               Momus Program
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Momus Program uit 1876.
               
               
                   
                       p. 2: de kop ‘...?’ is tussen vierkante haken toegevoegd.
                       p. 3: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.
                       p. 4: De advertenties op deze pagina zijn in deze digitale versie niet opgenomen.
                       
               
           
           
           
               _mom004momu01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 676 C 56
               
               Momus Program. Z.n., z..p. [Maastricht] 1876
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Momus Program
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Momus Program
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-08-11
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Momus Program. Z.n., z..p. [Maastricht] 1876
 
Zie: https://www.dbnl.org/tekst/_mom004momu01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







{==1==} {>>pagina-aanduiding<<}

Zondag 20 Februari 1876.


36ste Momusjaor. - No 1.


Momus program

Gekheid, mer neet boeten de schraom.

{== afbeelding 
	
==} {>>afbeelding<<}
    

Dees gazét zal veurtaon van 1 tot 100 maol in 't jaor oetkommen, zonder verbinding.

ABONNEMINTSPRIIS:
11 cents per nommer.
Bij contante betaoling 10 cents.
De opbringst weurd nao aoftrék van de onkosten in Momus Ermekas gestort.
Gefrankeerde breeven weerden neet aongenommen en ongefrankeerde geweigerd.

Naodrúk verbooien.
PRIIS VAN DE ANNONCEN:
Die van de Societeit Momus 000 cts.
Alle de andere, zoeveul es de redactie daoveur krigen kan.
Reclames
weurden gaar neet aongenommen.





Mastreecht, 13 Februari 1876.

Lezers!

Es geer aon de redactie van de Momus Program de vraog stélt: ‘Woerum die gazet?’ dan zuut ze zich gedwongen uch daoop en dreivoudig antwoord te geven, en wel:
1o. Al lang deeg zich hei in Mastreecht de behoefte geveulen aon................................ enz. enz. zoedat dan eindelik einige lui op de gedachte kaomen en gazét oet te geven, die veurnaomelik de Momezij, mer in 't algemein ouch hiel Mastreecht op den huidigen daag weurd aongebooien.
2o. Vond et de redactie jaomer, dat zoe mennige schoen veurdracht, zoe mennig schoen concert, zoe mennige schoen comedie, ins gehuurd, weer dadelik vergeten woort, wat, door en herinnering aon die zaken, of wel door de veurdrachten zelf met zwarten ink op wit papier te drúkken, neet mie 't geval zal ziin.
3o. Waos et oetgeven van dees gazet e middelke um den erme maan alweer einige centjes mie te bezúrgen, dao de opbringst daovaan, nao aoftrék van de kosten, in Momus ermekas gestort weurd.

Eus gazet zal zich met alles bemeuien, wat in 't dageliks leven veurkump, behalve mét politiek, religie, landbouw, kunsten en wetenschappen, modes, litteratuur, gezondheid, landHuisHoudKunde, strategie, horticultuur....... behalve dat, mét alles wat naom heet.

Es taol zullen veer veurnaomelik eus moojertaol, d.i. Mastreechts, gebruuken, zonder us nogtans daoaon allein te hauwen, en mooten eus lezers neet te zier verbaasd stoon op te kiken, es ze van tiid tot tiid en artikelke in 't hollands, frans, duits of ingels te lezen kriegen. - Groete geister ziin aon gein taol gebonden, en ouch aon gein spelling. In 't Mastreechts is me euver et léste nog neet good eins; daorum konnen veer eus kollaborateurs allein aonraojen zoeveul meugelik de spelling van de redactie te volgen, umdat die ze zeker 't béste zou mooten kinnen.

En heimét winsen veer uch de gooien aovend! Zou úch dit proofnummerke van eus Momus Program aonstoon, dan blijf úch de redactie hiel erkintelik daoveur; zou 't uch neet aonstoon......... dan is 't ouch al good.



Chronique théatrale.

Van aovend speúlt 't Momus Leefhubbers-Theater ein commedie in 2 akten, mét naom Zand in de Ougen. Veer meinen eus lezers enen deenst te bewizen door hun hei, mét de korten inhoud van 't stúk bekind te maken.
De dochter van enen dokter, zonder praktiek, weurd gerechercheerd door ene jongemins, zoon van ene geretireerde sókkerbekker, dee jus heet um van te leven.
Um dat houwelik, wat door de twie families gewinsd weurd te doen lúkken, bluf de ein tegen de ander op, zoedat ze allebei meinen dat hun keend ein rike partij zal doen.
Ene nonk, dee zich op et léste ougenblik daomét kump meuien, bewijst hun, dat ze inbeeletige gekke ziin, die den einen den anderen zeuken zand in de ougen te struien.
Wie noe et stuk oetscheit, zéggen veer úch neet. Geer zult et zelf zien es geer tot et ind blijft, en dan, hoopen

{==2==} {>>pagina-aanduiding<<}
veer, dat geer eus verdeenstelike momusacteurs ins good zult applaudisseeren.
En theatraal specialiteit.


Op de lèste Momusdiner ziin door Momus Jos. V.H. einige couplétten van ziin compositie gezongen, die heer de goodheid heet gehad veur eus nui publicatie aof te stoon.
Veer danken heúm veur dat bewiis van sympathie, en hopen bij en volgende gelegenheid door heúm in staot gestéld te weerden, mie dergelike schoen zaken aon eus lezers te konnen aonbejen.

A soixante ans.


Mon front blanchit, et ma barbe grisonne; 
Mon oeil est terne, et mon pas chancelant; 
Mes dents s'en vont, le sommeil m'abandonne, 
Ma voix tarit, mon timpan se détend; 
Mon dos se voûte et j'ai la face blême, 
Le verre échappe à mes doigts frémissants, 
Je ne suis plus que l'ombre de moi-même, 
Plaignez mon sort! Amis, j'ai soixante ans. 
 
Mais si du temps je dois subir l'injure, 
Et si mon front de rides s'est couvert, 
Je me soumets sans plainte et sans murmure, 
Car j'ai le coeur encore jeune et vert. 
Mon sang s'enflamme aux sons de la musique; 
Le verre en main, je brave les autans. 
Près d'un minois dont la grâce me pique, 
Parfois je crois n'avoir pas soixante ans. 
 
Combien d'amis que notre ère vit naître, 
Gais compagnons de nos joyeux ébats, 
De nos côtés vîmes nous disparaître? 
Où donc sont-ils? ne le savez-vous pas? 
Ils sont là-bas, dans le sein de la terre, 
Glacés, et sourds aux accords de nos chants; 
A leur mémoire, amis, vidons ce verre! 
Combien d'entr'eux n'avaient pas soixante ans. 
 
A cette table, où le champagne mousse, 
J'en vois plus d'un dont la tète a blanchi, 
D'autres chez qui la barbe à peine pousse, 
Mais tous vaillants, tous narguant le souci. 
Puissent les vieux, et je suis de ce nombre, 
Se rajeunir par ces vins pétillants! 
Jeunes lurons, puissiez-vous sans encombre, 
Rire et chanter encor dans soixante ans. 
 
Souffrez, amis, qu'ici je vous dédie 
Ces strophes, fruit d'un pénible labeur; 
Mes pauvres vers, ma rime peu polie, 
Acceuillez-les, mais sans trop de rigueur. 
N'oubliez pas que celui qui les chante 
Marche courbé sous le fardeau du temps, 
Et que la route au Parnasse est glissante 
Pour un rimeur qui compte soixante ans. 





[...?]

    
{== afbeelding 	==} {>>afbeelding<<}
    

Ich stont oppe Vriithof.
Et waos ene lekkere zomersen aovend. De maon stont boven den tup van et kruus op Sintervaostoren wie en tippel op en i, en tússen de blajer van de buim speulden zen straolen mét zélverdreúi, die oppe grond et schoenste kantewerk vlochten.
Gei windje dat wêide, gei bleedje dat beefde, en ouch gein ziel die oppe plaots wandelde es de schéldwacht, dee vol slaop, en misschien vol honger, al gapenteere zich in zen einigheids verveelde.
Twelf ooren sloog de klok.
Ich weit neet wat mich euvergong; mer die scherpe koperklanken, die zoe langzaam en deftig in de stélle nacht veelen, gaoven mich en akelik geveul.
Zonder et te wéllen, spiegelde zich de kindertiid veur mene geist. Ich dacht aon men jong jaoren wie de kindermaog mich de kop met beuzelpraot en et hart mét angst volhong door al heúr vertélselkes van heksen, spooker, duvelen en katten, die 's nachts in de maoneschiin oppe Vriithof kaomen dansen.
En men hersens gongen aon et dúllen. Mich tochs, ich zaog ene gansen tróp van vrouwen met hangende haoren en katten op hun echterste puui, hand aon hand, poet aon poet, in slingerreien veur mich springen. De lang Greet, en auw heks, gong veurop mét ene groete stek in de haand, en speúlde daomét wie ene tamboermajoor. Ouch Kaat oet de middelste laoi, de greun Trine, de auw Trees, en de dochter van Pie van Mei aon de brúk, die ich, keend zeende, alle drei es heksen had gekind, waoren van de partij.
In ins kaom de lang Greet, mét ten hiele start van geister achter zich, en dansde um mich rond.
En zwoer benauwdheid bekroop mich; men bein waoren aon de grond genegeld. En den daans gong altiid door.
De vroului lachden mich schaterenteeren oet, en de katten miauwden op enen hélsen toen.
Men haoren stonten mich recht oppe kop; eeder haor zwédde en drúppel. En den daans gong altiid door.
De vroului begrijnden mich, en de katten speiden vuur oet hun ougen.
Ich voolt mich versterven; men hart smolt weg. En den daans gong altiid door.
Ein oor sloog de klok.
En júst mette slaag van de klok reep deschéldwacht werda, en gaof mich de lang Greet ene slaag van heúre touverstek op men schouwer.
Ich leet ene keek, en woort wakker.
Ich vont mich in me béd. Mene knecht had mich op men schouwer getikt veur mich te zéggen dat et al élf oore 's mörgens waos. De zon schijnde vruntelik nao men kamer in.
Doe herinnerde ich mich dat ich mét einige vrun den aovend te veuren al te good gesoepeerd had. De Bourgogne waos ouch zoe lekker!
Momuskinder, geluift mich, onthauwt uch van dee wiin. Er deit uch veúl zweiten en gief uch lieleke druim.
G


Et kammeneerke.


Dao waos e kammeneerke, Truike, 
Dat wou zoe geere trouwen goon. 
- En eeder preuf ins van dat nuike, 
't Is vreug of laat, das onderdoon. - 
Mer wie ziek noe get goods gegeven? 
Dat maolde Truike in de kop; 
Want in et houw'lik smaal te leven, 
Dee wêijer gong bij heúr neet op. 
 
Woe neet is enen haos te vangen, 
Dao ziin de vrijers drommels raar. 
Eus Truike leet de lip zoe hangen, 
Dat heúr Mevrouw dat woort gewaar. 
Die dacht: wat maag eus Truike plaogen? 
En vroog heúr: zék, wat is et dan? 
- ‘Mevrouw, ich wél me leid neet klaogen, 
Mê!... 'ch hêi zoe geeren ene maan!’ 
 
‘O! - zag Mevrouw - das licht te vinden, 
Dee wins is déks te gauw vervúld; 
Mer laot tich oppe mouw niks binden, 
Want anders weurste mer gekúld. 
Op twintig gúllen konste téllen, 
Die zét ich tich es broedschat tou, 
Mer geere zou ich kinnen wéllen 
Wee dine maan dan weerden zou.’ 
 
Et meidske waos van vreúgd wie dronken. 
Den daag waos nog neet um, of blij 

{==3==} {>>pagina-aanduiding<<}

En trots, dao kaom ze mét em pronken: 
‘Mevrouw, zeet mine leeste hei!’ 
Dao stont e keelke, e mager schrenske, 
Stiif, plomp, en roed van haor! 
't Waos veur te lachen, zoe en henske, 
Dat neet ins recht gewassen waor. 
 
‘Foi! - zag Mevrouw - onnuzel Truike, 
Is dat veur dich noe ene maan 
Ich weit neet wie e núgger vruike 
In zoe get zich verleeven kaan.’ 
Et kammeneerke kós neet zwigen, 
En zag, zoe sneppig es ene sprieuw: 
‘Wat is dan ouch veúl raars te krigen, 
Veur twintig gúllen in dees ieuw!’ 
 
G 




George Haseneier.

Nous croyons être agréable à nos lecteurs, en donnant la biographie de M. Haseneier, nommé récemment directeur de la nouvelle société musicale.
M.G. Haseneier, né à Coblenz le 20 Mai 1844, cultiva la musique dès l'âge de neuf ans. En 1857 il commença à se faire entendre dans les concerts, où son apparition produisit le plus grand effet. Les journaux du temps parlent de lui comme d'un phénomène. Après avoir voyagé pendant plusieurs années, M. Haseneier alla se fixer à Bruxelles, pour travailler avec le célèbre Fétis l'harmonie et le contrepoint. En 1869 il se rendit à Paris, et obtint la place de chef d'orchestre d'une troupe d'opéra, qui se proposait d'aller à Valparaiso. Mais après trois mois de voyage le navire périt, et les malheureux qui survécurent à ce désastre furent contraints de donner des concerts pour subvenir aux besoins de leur existance. Le seul artiste vraiment remarquable parmi eux ètait Haseneier. Son talent fit merveille. A chaque audition son succès s'accrut, et le public américain accourut en foule, faisant pleuvoir l'argent dans la caisse de la Société, dont Haseneier s'était improvisé directeur. Après deux années de labeur, il eut la satisfaction de ramener en Europe ses compagnons, qu'il avait sauvés de l'indigence, donna plusieurs concerts avec Vieuxtemps et Mlle Artot, et se rendit enfin à Amsterdam, où il occupa l'emploi de chef d'orchestre du Thèâtre National.
Lorsqu'en 1873 un concours fut ouvert à Liége, dans le but de donner un successeur à M. Massart, neuf concurrents se présentèrent et M. Haseneier fut nommé par acclamation professeur de clarinette. C'était plus qu'un succès, c'était un triomphe. Depuis ce jour sa riche organisation et sa vaillante nature d'artiste sont pleinement appréciées, et le maître accompli sut donner aux classes de clarinette et de saxophone du conservatoire un éclat incomparable. N'oublions pas de dire que M. Haseneier s'est fait avantageusement connaître par plusieurs fantaisies et autres compositions pour orchestre, et afin de lui donner un témoignage de sympathie, ses concitoyens lui ont offert le poste d'officier chef de musique de la garde civique.
Nous finirons cette courte notice en exprimant le désir que le nouveau directeur saura se concilier ici, comme partout où il a été, la faveur du public, et quron oubliera les petites rancunes pour se rallier sous la bannière de cet homme intelligent, capable de rendre à notre ville son ancienne réputation musicale.
P.S. Nos lecteurs auront entendu dire probablement que la clarinette est un instrument d'où sort parfois le cri d'un oiseau de mauvais augure; mais après avoir entendu M. Haseneier, ils seront convaincus que toutes les calomnies, qu'on s'est plu à répandre sur la clarinette, sont des canards.


Op de wereld is alles valsch.


Wijze: Cadet Roussel a trois habits.


Valsch ziin de wissels, das bekind, 
Valsch et beer wat me soms vind, 
Valsch de schoenste, breidste kanten, 
Valsch de praot van de mechanten. 
Valsch, valsch, allemaol valsch, } bis. 
Op de wereld is niks es valsch. } bis. 
 
Valsch is den dikste diamant, 
Valsch et nuits oet de courant, 
Valsch ziin déks de kameraoten, 
Valsch de filets, kerbenaoten. 
Valsch. valsch, etc. 
 
Valsch kan ouch ziin de schoenste frang, 
Valsch de zwoerste sókkertang, 
Valsch dat ziin veural de katten, 
Valsch de kuuten mét veúl watten. 
Valsch, valsch, etc. 
 
Valsch speúlt al ins eus braaf orkes, 
Valsch is de wiin in en schoen fles, 
Valsch weurd schrik'lik veul gezongen, 
Valsch is me déks bij et koejongen. 
Valsch, valsch, etc. 
 
Valsch is de dames hun coiffuur, 
Valsch is ouch al hun tournuur, 
Valsch ziin noe en dan hun tendjes, 
Valsch de ring van aon hun hendjes. 
Valsch, valsch, etc. 
 
Valsch kan me ziin in politiek, 
Valsch is ouch soms et publiek, 
Valsch al die aptiekers zaken, 
Valsch de dokters die 't doen maken. 
Valsch, valsch, etc. 




Smaal en Breid.

Smaal. Hébste 't gehuurd?
Breid. Watte?
Smaal. Ich beklaog die erm hon.
Breid. Jê, ich weet al waste zéggen wéls. Ze ziin verplicht op orde van euse raod, en decoratie te dragen.
Smaal. Gaank toch, dat is et neet, want tao zullen ze wel, wie mennige mins, verierlikt op ziin.
Breid. Wat is et tan? ich bran van nuischierigheid.
Smaal. Wel, ich zal et tich tan mer zéggen. Eus provinciaol Staoten hébben deftig gediscuteerd um de hon neet mie aon kroukaren of wegelkes te spannen.
Breid. Wat en braaf lui! Dat ziin lijhartige zielen.
Smaal. En 't besluut van hun deepzinnig redeneeren is geweest, dat bij reglemint aon de hon verbojen zal weerden te bleffen es e peerd hun tegenkump.
Breid. Moten de biesten dan neet, wie de Staoten, zich goojen daag zéggen?


Losse gedachten.

Niemand zou te reclameeren hébben bij 't onverwachts pótsen van de comediezaol....., es de spinnen, die dao gehoesnesteld ziin.
***
In Mastreecht goon de zakes bezunder good bij de lui die niks te doen hébben.
***
Ene köppige muziekant is nog erger es ene moelezel.
***
Zate lui en verkleiden zéggen soms de woerheid.
***
Niemand wét beter, wie wienig de Momus-kollecten opbringen, es de lui die ene cent oppe schotel léggen.
***

Dee de zakes wét te nummen 
Bij de gooije kaant, 
Dee liet de dorens, pluk de roezen, 
Dat hét me bij der haand. 


***
Mennigen acteur zeet oppen théater zen eigen de woerheid.



{==4==} {>>pagina-aanduiding<<}

Poetische grummel.


De leefdevreúgd, 
In ier en deúgd, 
Is oppe rouwe wereldsweeg 
E gleuiend zonneleecht. 
 
Daozonder weurd, 
Dor, ongekleurd, 
Et leven mer en weustenij; 
Gei blömken oppe hei! 
 
G 




Gemengde Berigten.

Droogmaking der Zuiderzee.

Aon Búrgemeister en Wéthauwers is door den ingenieur Peerspomp e plan ingedeend tot druugmaking van de poolen oppe merkt en tot aofwatering van 't viifhieringestraötje.

De barometerstand van eus belastingen is drùkkend.

De Gemeinteraod heet aon de Minister aongeboojen de vestingwerken euver te nummen tegen contante betaoling in cahotten.

Me verzekert us dat, - in naovolging van den antidienstvervangingsbond, den antilijkbegravingsbond, den antitabakbelastingsbond enz., woe veer zoe gelúkkig ziin aofdeilingen van in Mastreecht te húbben, - einige hollandse keukemeeg serieus van plan ziin hei op te richten enen antihuisdienstbederversbond.

Dao is kwestie van al de straoten in Mastreecht boulevards te maken, aongezeen en gezondheidscommissie in e gelierd rappoort bewezen heet dat de buim - behalve die vreuger op et kloester en veur et goevernemint stonten, - alle de koei stoffen oet de locht opslóbbcren.


Burgerlijke stand

weurd veurluipig neet gegeven, oet angst veur verdaolingen op et stadhoes.


Beursberichten

overgenomen uit de Nederl. Financier.
(niet officieel.)

Momusacties,........ zeer hoog!

Cahotten,..... weinig gevraagd, veel aangeboden.

Aandeelen Maastrichter muziekvereeniging, bij buitenlandsche vraag in stijgende houding.

Nieuwjaarsrekeningen, honders verkeeren nog steeds in min aangename stemming.

Doorloopendegeldleening, dagelijks meer gezocht.

Contante betaling, zeer weinig omzet.




Per Telegraaf.


{== afbeelding 
	
==} {>>afbeelding<<}
    

Eindelik en ten laatste beneuming van professers aon de Mastreechter muziekschaol.
Directeur: Haseneier. Viool, Magis-Orga, ex-professer aon 't Luiker Conservatoire. Violoncelle, Massaux, professer aon de muziekschaol te Verveers. Hout-instruminten, Haseneier, professer aon 't Luiker Conservatoire. Koper-instruminten, Cloos.
Professeurs adjoints, Krieger en N. Defèsche.

(Proficiat)
(Havas Lafitte & Cie)




