
    
        
            
                Der rupsen begin, voedzel en wonderbaare verandering
             
                Maria Sibylla Merian
                
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Der rupsen begin, voedzel en wonderbaare verandering van Maria Sibylla Merian uit [1713]. Er is gebruik gemaakt van een door Stichting Vrijwilligersnetwerk Nederlandse Taal o.l.v. Nicoline van der Sijs en Hans Beelen aangeleverd bestand.
                
                
                    
                        Voor de platen is gebruik gemaakt van een exemplaar uit 1730 van de Bibliothèque nationale de France, département Estampes et photographie, signatuur: 4-JB-65. In het exemplaar van Universiteitsbibliotheek Gent ontbraken deze.
                        
                        p. π1: een deel van de tekst is moeilijk leesbaar. Dat is hier tussen vierkante haken aangegeven: ʽMaria Sibijll[a] Merian’.
                      
                
            
            
            
                meri002rups01_01
                DBNL-TEI 1
                
                    2017 dbnl
                
            
            
                
            
            
                
                    
                    exemplaar Universiteitsbibliotheek Gent, signatuur: BIB.HN.000392, scans van Google Books
                
                Maria Sibylla Merian, Der rupsen begin, voedzel en wonderbaare verandering. Gerard Valk, Amsterdam [1713]
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Der rupsen begin, voedzel en wonderbaare verandering
                
                Maria Sibylla Merian
                
                
                
                
                    
                    
                    
                
            
            
            
                
                
            
            
            
            
        
        
            
                Der rupsen begin, voedzel en wonderbaare verandering
                
                Maria Sibylla Merian
                
                
                
                
                    
                    
                    
                
            
            
            
                
                
            
            
            
            
        
        
            
                2017-03-10
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Maria Sibylla Merian, Der rupsen begin, voedzel en wonderbaare verandering. Gerard Valk, Amsterdam [1713]
 
Zie: https://www.dbnl.org/tekst/meri002rups01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




    
{==π1==} {>>pagina-aanduiding<<}

    
{== afbeelding 
        	
        Der Rupsen Begin, Voedsel en Wonderbaare Verandering. 
Maria Sibijll[a] Merian
    ==} {>>afbeelding<<}
    



{==π2==} {>>pagina-aanduiding<<}


{==1==} {>>pagina-aanduiding<<}

Der Rupsen Begin, Voedzel en Wonderbaare Verandering. Waar in de Oorspronk, Spys en Gestaltverwisseling: als ook de Tyd, Plaats en Eigenschappen der Rupsen, Wormen, Kapellen, Uiltjes, Vliegen, en andere diergelyke bloedelooze Beesjes vertoond word; Ten dienst van alle Liefhebbers der Insecten, Kruiden, Bloemen en Gewassen: ook Schilders, Borduurders &c. Naauwkeurig onderzogt, na 't leven geschildert, in Print gebragt, en in 't kort beschreven door Maria Sibilla Merian.
[vignet]
t' AMSTERDAM,
Gedrukt voor den Auteur.
Woont in de Kerkstraat, tusschen de Leidsche- en nieuwe Spiegelstraat over de Parssery de Swaan, alwaar dezelve Gedrukt, als ook afgezet te bekomen zyn.
Als mede
By Gerard Valk, op den Dam in de wakkere Hond.

{==2==} {>>pagina-aanduiding<<}


Beminde Leezer.


{==3==} {>>pagina-aanduiding<<}

DIt Boekje, handelende van 59 observatien der Insecten, heb ik op verzoek veeler voornaame Liefhebbers eertyds in Nurenberg uitgegeven, maar dewyl de Hoogduitsche Spraak in deze Landen niet gebruikelyk is, zo ben ik wederom te raade geworden om veele Liefhebbers der bloedelooze Beesjes te contenteeren, het zelve hier mede in de Nederduitsche Taal aan den dag te geeven, met byvoeging van nog 15 observatien met der zelver beschryvingen, indien ik maar slegts dit geluk mag hebben dat deze myne geringe arbeit by eenige mogt aangenaam zyn, zal zulks my verder aanprikkelen om boven deze Beesjes die ik in Duitschland heb gevonden, die geene, die ik in Vriesland en Holland in groot getal verzamelt heb, ook in 't ligt te geven. Vaar wel.




{==4==} {>>pagina-aanduiding<<}

Voorreden.

Dewyl in myn jeugt myn meeste oeffening was het schilderen van Kruiden, Bloemen en Vrugten, zo heb ik altyd getragt dezelve met alderlei Beesjes te vercieren, die ik dan
tot dien einde met veel moeite opzogt; by deze behandeling wierd ik gewaar dat alle Wormen en Rupsen de transformatie, of verandering onderworpen zyn, zo wel als de Zydeworm, 't welk myn iever aanzette om in deze speculatie wat dieper te gaan, waarin ik nu al 39 Jaaren volhard, en zeer veel wonderbare veranderingen gevonden heb. Hier mede was ik niet vernoegt dat ik zulke ongemeene voorvallen alleen wiste, maar was genegen om dezelve ook aan andere Liefhebbers mede te deelen, dit baarde by veele groote verwondering, in aanzien van hun begin voedzel en verandering, en boven al het bestier des Scheppers die zulk een wonderbaarlyk weezen en schoonheit in zulke geringe Diertjes gelegt heeft, dat geen Schilder met Penceel en Verven dezelve bereiken kan, voornamelyk die ik in Amerika gevonden heb, waae door myn begeerte in 't observeeren hoe langer hoe meer gewakkert word. Wanneer de Wormtjes uit haar eiertjes voortkomen dan zyn ze zo klein dat men ze naauwlyks kan zien; maar als zy haar regt voedzel hebben dan hebben zommige eenige weeken, andere wederom wel twee maanden tot haar volkomen wasdom van noden; zommige hebben onder agter het hooft drie klaauwen, en in het midden onder 't lyf aan elke zyde vier pooten, en aan het agterste lit nog twee pooten, andere hebben onder agter het hooft drie klaauwen, en aan het middel geen, dog aan het agterste lit nog twee pooten, als deze voort-
{==5==} {>>pagina-aanduiding<<}
gaan dan brengenze de agterste voeten by de voorste, zo dat het lyf met een bogt om hoog staat, en spoeden aldus haaren gang. De Maaden hebben geen voeten daarom ze ook maar met haar lyf voortschuiven, deze heb ik wel gevonden in verrotte Rupsen, ook in haare of andere vuiligheit, 't welk schynt haar voedzel te zyn, dewyl de Vliegen haare eieren daar in leggen. De Maaden veranderen in kleine bruine Tonnetjes, daar dan na tien of twaalf dagen Vliegen uitkomen. Zommige Rupsen spinnen mede gelyk de Zydeworm, andere veranderen zonder spinnen in Poppen, deze twee zoorten brengen na veertien of twintig dagen Uiltjes voort die maar des nagts vliegen. Men vind ze ook die zig in een Pop veranderende alleen met een draat vast maken en zo met het hooft na onderen hangen, een gebakert kindeken gelykende, waar van eenige als verguld schynen, zommige blyven ook wel den geheelen Winter in haar Pop, en in 't Voorjaar komt daar een Kapelle uit, die des daags zeer rat zyn in 't vliegen. Alle zoorten van Rupsen eer ze veranderen vervellen ze twee of drie maal, zommige krygen na't vervellen een andere koleur en gedaante zig zelf niet meer gelykende. Ik heb veeltyts Vliegen uit een Pop bekomen, de reden hier van meene ik deze te zyn, terwyl ik wel bevonden heb dat doe de Rups zig vast gehegt had, zo als ze wilde in een Pop veranderen, dat daar een Vlieg op kwam en veel uuren daar op bleef zitten, uit de welke Pop na verloop van veertien dagen meer als vyftig kleine Vliegjes te voorschyn kwamen, welkers vleugeltjes in malkander gerimpelt waren die ze met haar voeten wat te regt schikten en daar van vlogen: wanneer de Uiltjes en 
{==6==} {>>pagina-aanduiding<<}
 Kapellen eerst uitkomen dan zyn haare vleugels heel klein, gelyk op Fol. 26 te zien is, dog ze groeijen zo schielyk dat ze binnen een uur volwassen zyn, de Kapellen hebben geen mond meer gelyk doe ze Rupsen waren, maar twee lange dunne snuiten tusschen haare oogen die ze by malkander gevoegt in de Bloemen steeken, en alzo haar voedzel naa zig zuigen, blyvende in deze gedaante tot dat ze haare eitjes gelegt hebben en dan sterven.




{==7==} {>>pagina-aanduiding<<}

I. Moerbessen. Morus cum fructu.

HEt Tytelblad verbeeld een Looverkrans van Moerbessenranken met Bladeren, Bloeizel en Vrugten, welkers bladeren het regte voedzel is der Zydewormen. Deze Wormen komen voort uit eiertjes die by de Liefhebbers den geheelen Winter over zorgvuldig bewaart worden, ze worden in 't voorjaar door de warmte der Zon uitgebroeit, als dan geeft men hun de Moerbessenbladeren tot haar spys, wel zorg dragende dat de bladeren geen vogtigheit op zig hebben, want dit is hun doodelyk. Wanneer deze Wormtjes ontrent agt of tien dagen out zyn, dan word haar koleur uit den donker graauwen 't welk een voorteeken is datze in korten tyd vervellen zullen, dit gebeurt tot drie of vier maalen: haar koleur is byna geheel wit, maar als zy tot haar volkomen wasdom gekomen zyn, als dan worden zy klaar en eenigzins doorzigtig of transporant, geduurig heen en weêr waggelende met haar hooft, en beginnen uit haar mond de zyde te spinnen, de liefhebbers dan deeze voorteekenen ziende zetten ze ordinair in een peperhuisje, daar in spinnen zy zig zelf in een Ovaal van vorm als een ei, als dit gespin wit is zo zyn des Wormspootjes ook wit geweest, zo ook als 't geel bevonden wort zyn voeten ook geel geweest, dit volbragt zynde dan veranderd de Worm in een Popje, in deze gestalte blyft hy een en twintig daagen, dan komt daar een witagtig Uiltjen uit 't welk dit vel doorknaagt en van zig stroopt, laatende eenig bruin vogt van zig, zy bestaen uit tweederlei zexe, het Manneken is durder van lyf als het Wyfje, gepaart hebbende, leggen zy haar eiertjes vast op een papier daar zy tot dien einde op gezet zyn, aldus leven zy negen of tien dagen zonder eeten of drinken en sterven. De eiertjes zyn eerst geel van koleur, in groote gelyk de gierst, in weinig tyd worden ze graauw en werden dan bewaard tot in 't voorjaar gelyk boven gezegt is.
 
    
{==*1==} {>>pagina-aanduiding<<}

    
{== afbeelding 
        	
        1
    ==} {>>afbeelding<<}
    




{==8==} {>>pagina-aanduiding<<}

II. Purpere Tulp. Tulipa purpurea.

DEze Tulp, ook wel genaamt Marbre Jaspis, is het voedzel van de daar op zittende Rups tot in 't laatst van May, alsdan veranderd zy in een bruine Pop, na verloopvan vyftien dagen komt daar een Uiltjen uit, zynde de bovenste vleugels roodagtig, en de onderste met het lyf graauw.
	Onder aan de steel zit een Worm de welke de kleine dierkens die men Luizen noemt tot haar spys gebruikt, in 't laatst van May veranderd deze in een blaas, na veertien dagen komt daar een Vlieg uit zynde geel en swart gestreept, en de oogen root.
 
    
{==*2==} {>>pagina-aanduiding<<}

    
{== afbeelding 
        	
        2
    ==} {>>afbeelding<<}
    



III. Blaauwe Seringa. Sambucus Caerulea.

DIergelyke groene Rupsen, gelyk onder op een blad zit, heb ik op deze Boom gevonden en met die bladeren gevoed, tot den 12 May doe maakte zy een wit gespin en veranderde in een bruine Pop, in 't laatst van May kwam daar een ligt bruin Uiltje uit gelyk boven op de Blom verbeelt is.
	Deze op de Blom zittende groene Rups veranderde den 2 May in een bruine Pop, en den 27 October kwam daar een bruin en wit gespikkeld Uiltjen uit, gelyk boven op de Blom verbeeld is.
 
    
{==*3==} {>>pagina-aanduiding<<}

    
{== afbeelding 
        	
        3
    ==} {>>afbeelding<<}
    



IV. Krieken Bloeizel. Cerasus nigra dulcis Florens.

DEze zoort van Wormen by de Landluiden genaamt Koorn-worm, om dat hy de wortelen van het Koorn afeet, het lyf is witagtig en naakt gelyk de Kaas-Maaden, het hooft is Ookergeel, ik heb dezelve in October in de Aarde gevonden 
{==9==} {>>pagina-aanduiding<<}
 nog klein zynde en bewaart tot het ander Jaar, in April doe was hy zo groot gelyk hier onder verbeelt is, zyn verandering brengt een Tor voort die men Moolenaars noemt, zyn gestalte is boven op een blad vertoont, zy eeten de jonge spruiten der Vrugtboomen daarom heb ik ze op deze Boom geplaatst.
 
    
{==*4==} {>>pagina-aanduiding<<}

    
{== afbeelding 
        	
        4
    ==} {>>afbeelding<<}
    



V. Hyacinth. Hyacinthus Orientalis.

DEze ruige swarte Rups, gelyk onder verbeeld is, eet veelderlei Bloemen en Kruiden, zy zyn zeer vaardig in 't loopen, als men ze aanraakt dan rollen zy zig in malkander gelyk een klootje en blyven een tyd lang zo leggen, haar volkoomen wasdom hebbende maaken ze een gespin, en veranderen in een swarte Pop, na veertien dagen komt daar een Uiltjen uit gelyk op de Blom zit, haar bovenste vleugels zyn bruin en wit, en de onderste bleekroot en swartgeplekt, zy leggen graauwgroene eiertjes.
	Ik heb zulk een klein Rupsje gehad, gelyk op een Blomtje zit, die maakte zig vast aan een hout, en wiert hart en kort, gelyk boven de groote Rups te zien is, na tien dagen kwam daar een swarte Vlieg uit, daar komen ook wel Vliegen uit die haar agterlyf geel is, gelyk hier mede twee der zelver verbeelt zyn.
 
    
{==*5==} {>>pagina-aanduiding<<}

    
{== afbeelding 
        	
        5
    ==} {>>afbeelding<<}
    



VI. Boterbloemen. Ranunculus dulcis.

ZUlke zoort van Rupsen heb ik op deze Bloemen gevonden en daar mede den geheelen Maant April gevoet, zy zyn boven op de rug Orajenkoleur, en van onderen ligt geel, vorders zyn ze swart en weinig hairig, als men ze aanraakt dan rollen zy zig in malkander en blyven zeer lang leggen, in May maaken ze een gespin en veranderen in een bruine Pop, gelyk aan een blad hangende, verbeelt is, na veertien dagen komt daar een schoon Uiltjen uit welkers hooft, lyf, en 
{==10==} {>>pagina-aanduiding<<}
 bovenste vleugels swavel geel, en swart geplekt, en de onderste vleugels swart, en root gevlakt zyn: deze Uiltjes zitten over dag stil by malkander, des avonts beginnen zy te vliegen, des morgens zoeken zy weêr een donkere plaats om te rusten, na eenige dagen leggen ze geele eiertjes en sterven.
 
    
{==*6==} {>>pagina-aanduiding<<}

    
{== afbeelding 
        	
        6
    ==} {>>afbeelding<<}
    



VII. Pruimenbloeizel. Prunus florens.

DEze groene Rupsen met swarte stippen en een swart hooft, heb ik in 't begin van May op deze Boom gevonden, als men ze aanraakt dan laaten zy zig aan een draatje uit haar mont nederzakken, waar aan zy zig ook weêr na boven weten te begeven, zy zitten de meeste tyd in een blad dat ze toegerolt hebben, wanneer ze daar uit gaan en haar genoegen gegeten hebben, dan lopen zy met groote spoet weêr in haar blad waar in zy ook een gespin maken, en in een Popje veranderen, ik heb bevonden dat daar Uiltjes uit kwamen, welker voorlyf ligt bruin, en het agterste gedeelte en bovenste vleugels wit zyn.
	Onder leit een ligt geele Maade die ik in de drek der Wormen gevonden heb, welke in drie dagen veranderde in een bruin Tonnetje, na veertien dagen kwam daar zulk een Vlieg uit, als onder vertoont wort.
	Aan het bovenste van een groen blad vertoont zig een groen Rupsje, als men ze stoort dan laat ze zig aan een draatje neêr, en begeeft zig daar aan ook weêr na boven, ik heb ze met deze bladeren gevoet tot den 12 Juni, doe veranderde ze in een geele Pop, den 26 Juni kwam daar zulk een swarte Vlieg uit, gelyk mede op een blad verbeelt wort.
 
    
{==*7==} {>>pagina-aanduiding<<}

    
{== afbeelding 
        	
        7
    ==} {>>afbeelding<<}
    




{==11==} {>>pagina-aanduiding<<}

VIII. Paardebloemen. Taraxacon.

OP deze wilde Bloem vint men in April een Rups, bruin van lyf, ze heeft aan 't hooft gelyk twee hoorntjes van swart hair, en op de rug nog vyf diergelyke overentstaande bosjes, en is vorders over 't lyf met geel hair bezet, zy maken in 't begin van May van haar eigen hair een Ovaal gespin, en veranderen in een bruine Pop met geel hair bezet, gelyk onder vertoont wort, in 't laatst van May kwam daar een graauw Uiltjen uit gelyk boven op een blad verbeelt is.
 
    
{==*8==} {>>pagina-aanduiding<<}

    
{== afbeelding 
        	
        8
    ==} {>>afbeelding<<}
    



IX. Dubbeld Moerellebloeizel. Cerasa acida, rubra, florens plene.

DEze Rups vint men op alderlei Vrugtboomen, dog bezonder op de Karsse en Moerelleboomen, wanneer ze veranderen willen dan spinnen ze een Ovaal, 't welk als zilver glanzig is, en wat bordig gelyk Parkement, daar in verwisselen ze haar gedaante in een bruine Pop, gelyk op twee verscheide bladeren verbeelt is, na veertien dagen komt daar zulk een graauwkoleurig Uiltjen uit, gelyk boven op dit takje vliegende vertoont wort.
 
    
{==*9==} {>>pagina-aanduiding<<}

    
{== afbeelding 
        	
        9
    ==} {>>afbeelding<<}
    



X. Kruisbessenbloeizel. Flos Grossulariae, sativae, spinosae.

IN de maant April vint men op dit Boomtje een zoort van Rupsen, bruin van lyf, swart gestreept, met witte plekjes, ze zyn zeer traag in 't gaan, in de Maant Juni spinnen ze zig in een donker geel Ovaal en veranderen in een Bruine Pop, in Juli komt daar een donker geel Uiltjen uit, wiens bovenste vleugels ieder een wit vlakje heeft gelyk in de figuur verbeelt is.
 
    
{==*10==} {>>pagina-aanduiding<<}

    
{== afbeelding 
        	
        10
    ==} {>>afbeelding<<}
    




{==12==} {>>pagina-aanduiding<<}

XI. Karssenbloeizel. Cerasus austera, florens.

DIergelyke ligtbruine Rupsen heb ik veeltyds op deze Bomen gevonden, zy krullen de bladeren in malkander daar ze zig in verbergen, ze zyn zeer rat, en lopen zo wel agter als voorwaarts, als men ze aanraakt dan laten ze zig met een draatje uit haar mont nederwaarts, ik heb ze gevoet tot den 6 May, doe maakten ze een wit gespin en veranderden in bruine Popjes, den 27 October kwamen daar zulke ligtbruine Kapelletjes uit, gelyk ter zyden verbeelt is.
	Zulke geelagtige Rupsen heb ik veel gevonden aan de Karssebomen, ze rollen de groene bladeren in malkander, en zyn zeer rat, ze lopen zo wel agter uit als voorwaarts, aangeraakt zynde laten ze zig aan een draat nederwaarts, waar aan ze zig ook weêr na boven weten te voegen, ik heb ze gevoet tot den 6 May, doe maakten ze een wit gespin, den 27 October kwamen daar zulke ligtbruine Uiltjes uit, gelyk boven op een groen blad verbeelt is.
 
    
{==*11==} {>>pagina-aanduiding<<}

    
{== afbeelding 
        	
        11
    ==} {>>afbeelding<<}
    



XII. Geele Violier. Viola lutea.

OP deze Muurbloem vint men zulke dunne groene Rupsen, ze zyn na proportie langer als andere Rupsen, ze hebben onder 't lyf geen voeten, wanneer ze voortgaan dan brengen ze het agter lyf by het voorste, maaken alzo een hooge bogt, en spoeden zo haar weg, ik heb bevonden dat ze zig in Juni op een blad vast spinnen en veranderen in een bruine Pop, in Juli komt daar een schoon bruin Kapelletje uit, gelyk hier naast de Bloem verbeelt is.
	Op die geele Bloem legt een wit Wormtje, 't welk ik in een Raap heb gevonden, dit veranderde in een Tonnetje, na tien dagen kwam daar een kleine Vlieg uit gelyk boven op de Bloem verbeelt is.
 
    
{==*12==} {>>pagina-aanduiding<<}

    
{== afbeelding 
        	
        12
    ==} {>>afbeelding<<}
    




{==13==} {>>pagina-aanduiding<<}

XIII. Pruimen van Damast. Flos Prunae Damascenae.

ZUlk een schoone groene Rups met swarte streepen en geele koraaltjes, heb ik met deze bladeren gevoet tot in 't laatste van Juni, als wanneer ze zig in een Ovaal, blinkende als zilver, en bordig als Parkement heeft ingesponnen, en veranderde in een bruine Pop, in 't begin van Augustus kwam daar zulk een schoon Uiltjen uit, welkers onderste vleugels geel, bruin gestreept, en schoon gevlakt zyn.
	Aan het onderste groene blad hangt een Beesje met een bruine harde schors omvat, dit gaat langzaam met zyn huisje voort gelyk de slakken, ik heb het gevoet met deze bladeren tot den 20 Juni, doe bleef het stil leggen, den 11 Juli kwam een zulk wit Uiltjen daar uit gelyk boven het bruine Rupsje verbeelt is, het ander Beesjen daar tegen over is ook van dien aart.
 
    
{==*13==} {>>pagina-aanduiding<<}

    
{== afbeelding 
        	
        13
    ==} {>>afbeelding<<}
    



XIV. Roode Aalbessebloeizel. Grossularia hortens, non spinosa, florens.

MEn vint een zoort van Rupsen op deze Boomtjes, welkers voorlyf uit den geelen, en het agterlyf boven wit en onder geel is, ik heb ze gevoet tot dat ze veranderden in een Pop, gelykende wel een gebakert kint, als met gout en zilver verziert, in 't laatst van Juni kwam daar een Kapelle uit, welkers bovenzyde hooggeel en bruin gevlakt, en van onderen bruin met swarte plekken verziert was.
 
    
{==*14==} {>>pagina-aanduiding<<}

    
{== afbeelding 
        	
        14
    ==} {>>afbeelding<<}
    




{==14==} {>>pagina-aanduiding<<}

XV. Boterbloemen. Ranunculus pratensis.

ZUlke bonte Rupsen heb ik met deze groente gevoet tot in de Maand Juni, doe veranderde ze in een swarte Pop, waar uit een schoone Kapelle kwam, welkers bovenste vleugels ligtgeel met swarte stippels, en de onderste vleugels Oranjenkoleur en met swarte streepjes verziert waren.
 
    
{==*15==} {>>pagina-aanduiding<<}

    
{== afbeelding 
        	
        15
    ==} {>>afbeelding<<}
    



XVI. Kervel. Cerefolium.

DIt Kruit is het voedzel van een groene witte gestreepte gladde Rups, ik heb ze gevoet tot in 't laatste van May, doe maakte ze een dun gespin, en veranderde in een Kastanje-bruine Pop, na veertien dagen kwam daar een bruin Uiltjen uit, gelyk in de figuur verbeelt is.
 
    
{==*16==} {>>pagina-aanduiding<<}

    
{== afbeelding 
        	
        16
    ==} {>>afbeelding<<}
    



XVII. Wonderbare Rupsen. Vermes miraculosi.

DEze twee groote, dog malkander in gedaante en koleur verschillende Rupsen, heb ik in 't Gras gevonden, het welk haar voedzel is; zy veranderen op de ordinaire manier, zig zelf inspinnende verwisselen ze haare gestalte in een graauwe Pop, waar na uit elk een groote donker Oranjekoleurde Uil te voorschyn kwam, die malkander byna in alles gelyk waren.
 
    
{==*17==} {>>pagina-aanduiding<<}

    
{== afbeelding 
        	
        17
    ==} {>>afbeelding<<}
    




{==15==} {>>pagina-aanduiding<<}

XVIII. Appelbloeizel. Malus mellea florens.

DIt slag van Rupsen is alle Vrugtbomen zeer schadelyk, dog voornamelyk de Appelboom, ze verspreiden zig des daags over den geheelen Boom, en des nagts komen ze alle by malkander in een bondel of het spinneweb was, deze Rups is uit den bruine, heeft op elk lit op haar rug gelyk blaauwe en roode koraalen, wanneer ze een dun gespin om zig gemaakt hebben dan veranderen ze in een bruine Pop, waar uit na veertien dagen een witte bruin gestreepte Uil voortkomt, wanneer die haar eiertjes geleit hebben dan dekken ze dezelve met een geelagtige dons, dat men de eiertjes niet zien kan, waar door ze des Winters voor de koude wel beschermt zyn.
	Nog heb ik op de Appelbomen een klein geelagtig Rupsje gevonden, welke in 't laatst van May een gespin om zig maakte daar in ze overwinterde, en in 't voorjaar kwam daar een kleine Vlieg uit, gelyk boven vertoont wort op de groene bladeren.
 
    
{==*18==} {>>pagina-aanduiding<<}

    
{== afbeelding 
        	
        18
    ==} {>>afbeelding<<}
    



XIX. Roode Roozen. Rosa incarnata.

BOven op de Roozeknop zit een kleine groene Rups, die niet alleen de groene bladeren op eeten, maar ze hollen ook de knoppen van binnen uit, zo dat ze de Roozen haar volkomen wasdom beletten, zy veranderen in 't laatst van May in een Okerverve Pop, in Juni komen daar zulke Kapelletjes uit, gelyk op de Roos verbeelt is.
	Onder aan de steel van de Roos kruipt een kleine bruine Rups, die mede de knoppen uit eet gelyk de andere, ze veranderen in May, in Juni komen daar zulke Kapelletjes uit gelyk ter zyden een vliegende verbeelt is, welkers bovenste vleugels Okervervig en de onderste graauw zyn.
	Van onderen op een groen blad zit een groene Rups, wel-
{==16==} {>>pagina-aanduiding<<}
kers aart is altyt onder de bladen ruglings te gaan eeten, ik heb ze gevoet tot den 10 Juni, wanneer ze een dun wit gespin maakte en in een houtvervige Pop veranderde, den 26 dito kwam daar een bruin Uiltjen uit, gelyk op de afgevallen Roos verbeelt is.
 
    
{==*19==} {>>pagina-aanduiding<<}

    
{== afbeelding 
        	
        19
    ==} {>>afbeelding<<}
    



XX. Hagedoornbloeizel. Oxyacantha florens.

DEze bontgekoleurde Rupsen vint men veel op de Hagedoorn, dog ze zyn ook niet vies van de bladeren der Vrugtbomen, na dat ik ze eenige tyd gevoet had maakte ze een graauw gespin, en veranderde in een bruine Pop, die zo levendig was, dat als men ze aanraakte, ze zig rontom rolde, na twaalf dagen kwam daar een wit Uiltjen uit, 't lei geele eiertjes en stierf.
	Deze vuile Wormen vint men in stinkende geuten, ze veranderen in Tonnetjes met starten, daarom ook wel genaamt Muisjes, ik heb bevonden dat daar na zeventien dagen een trage geelagtige Vlieg uit komt.
 
    
{==*20==} {>>pagina-aanduiding<<}

    
{== afbeelding 
        	
        20
    ==} {>>afbeelding<<}
    



XXI. Queebloeizel. Cotoneae flos.

ZUlke groote Rupsen heb ik op deze Boomen gevonden, ze zyn Okergeel en swart gestreept met witte stippelen, de kop en start is Oranjekoleur, wanneer men ze aanraakt zo maaken ze met de kop een groote beweeging, ik heb ze met deze bladeren gevoet, tot dat ze een geelagtig bordig gespin maakte, en veranderde in een Pop, na drie weeken kwam daar een groote Okervervige Uil uit die den geheelen dag stil zat, als men ze aanraakte dan vloog ze heel onbezuist overal tegen aan, dezelve leit geele eieren.
 
    
{==*21==} {>>pagina-aanduiding<<}

    
{== afbeelding 
        	
        21
    ==} {>>afbeelding<<}
    




{==17==} {>>pagina-aanduiding<<}

XXII. Roos. Rosa multiplex, media.

ONder op het steeltje van de Roozenknop zit een klein geel Rupsje, dit veranderde in Juli in een groen en root Popje, na veertien dagen kwam daar zulk een aardig graauw Beesje uit, gelyk ligt Okerkoleur, en wit gestreept zynde.
	Diergelyk een Rups leide zig neêr of ze dood was, na eenige dagen kroopen daar vyf Maaden uit die in witte Tonnetjes veranderden, welke Tonnetjes de voorschreve Rups aan malkander spon en stierf, na veertien dagen kwam uit elk Tonnetje een klein Vliegje.
 
    
{==*22==} {>>pagina-aanduiding<<}

    
{== afbeelding 
        	
        22
    ==} {>>afbeelding<<}
    



XXIII. Krieken. Cerasus major, fructu sub dulci.

DEze schoone Rups heeft dwars over den rug gelyk swarte banden met Paarlen geborduurd, ik heb ze met deze bladeren gevoet, eens by gebrek van spys aten ze malkander op, ze sponnen in Juli een Ovaal blinkende als zilver, en veranderden in Popjes, in Augusti kwamen daar schoone Uiltjes uit, zynde swart, wit, graauw, oranje- en roozeroot gekoleurt.
	Op de Kriek vertoont zig een schoon Zeegroen Rupsje heel gaauw in 't lopen, dit veranderde in 't begin van Augusti in een bruin Popje, in 't laatst van deze Maant kwam daar zulk een Kapelleke uit, gelyk in de figuur verbeelt is.
 
    
{==*23==} {>>pagina-aanduiding<<}

    
{== afbeelding 
        	
        23
    ==} {>>afbeelding<<}
    




{==18==} {>>pagina-aanduiding<<}

XXIV. Groote Roos. Rosa maxima, multiplex.

DIt zoort van kleine Rupsen zyn groen met swarte hoofjes, eeten van binnen de steelen en knopjes uit, op dezelve wyze gelyk aan het onderste knopje te zien is, als men ze aanraakt dan laten ze zig aan een draat neêr, en aan de zelfde draat werken ze zig ook weêr na boven, in 't laatst van May veranderen ze in bruine Popjes, na veertien dagen komen daar zulke als goutblinkende Kapelletjes uit die zeer vaardig zyn in 't vliegen, en gestoort zynde zig heel aardig onder de bladeren weten te verbergen.
 
    
{==*24==} {>>pagina-aanduiding<<}

    
{== afbeelding 
        	
        24
    ==} {>>afbeelding<<}
    



XXV. Groote Kruisbessen. Fructus grossulariae, spinosae.

AAn een blad vertoont zig een groene Rups die byna overent staat, als men ze aanraakt dan slingeren ze met het bovenlyf heen en weêr, ze houden zig met de agterste pooten zo vast dat men ze naauwlyks zonder te beschadigen los kan trekken, ik heb ze gevoet tot in 't laatst van May, doe veranderde ze in bruine Poppen, na veertien dagen kwamen daar witte, bruine, geplekte Kapellen uit, gelyk onder op de figuur verbeelt wort.
	Op een Bes zit een Rupsje, 't welk in 't midden groen, en het voor en agterlyf geel en swart gestippelt is, ze zyn deze vrugt zeer schadelyk, zy vervellen tot verscheidemalen, en worden elke reis schoonder, in 't laatst van May veranderenze in Popjes, na drie weken komen daar geele Vliegen uit, gelyk mede op deze zyde verbeelt wort.
 
    
{==*25==} {>>pagina-aanduiding<<}

    
{== afbeelding 
        	
        25
    ==} {>>afbeelding<<}
    




{==19==} {>>pagina-aanduiding<<}

XXVI. Groote Brandenetelen. Urtica urens, major.

DEze groente is het voedzel van een zoort swarte Rupsen, ik heb daar van eenige in een doos bewaart, die zig den 14 Juni alle boven aan het dekzel vast gemaakt hadden en verandert waren in bleekgeele Poppen, myne nieuwsgierigheit dreef my om een daar van te openen, die ik aldus bevont, gelyk onder aan een blad afhangende verbeelt is, den 28 dito kwamen daar Kapellen uit welkers buitenste zyde bruin, en de binnenste donker oranje, met swart en purper zeer schoon gekoleurt is.
	Uit een derzelver Popjes, die wel de grootste was, kwam een swarte stinkende Vlieg uit, gelyk boven de Pop op een blad zittende verbeelt is.
	Ik heb ook in den drek van deze Rupsen, Maaden gevonden, die veranderden in swarte Tonnetjes, na twaalf dagen kwamen daar zulke Vliegen uit gelyk onder vertoont wort.
 
    
{==*26==} {>>pagina-aanduiding<<}

    
{== afbeelding 
        	
        26
    ==} {>>afbeelding<<}
    



XXVII. Roode Willige. Salix, acuto folio.

OP het lange afhangende blad vertoont zig een Beesje zynde geel met swarte stipjes, den 14 Juni maakte het zig aan een blad vast en veranderde in een Popje, na vyftien dagen kwam daar zulk een Tor uit gelyk boven op een blad zit, die haar zaat weêr op deze bladeren leggen,waar uit dan gevolgelyk weêr jonge Beesjes uitkomen.
	Op het onderste blad vertoont zig een bruin Rupsje, ik heb ze met deze bladeren gevoet, den 6 Juni maakte ze een gespin, en bleef daar in tot des anderen Jaars in May, doe kwam daar zulk een Vliegje uit gelyk onder verbeelt is.
 
    
{==*27==} {>>pagina-aanduiding<<}

    
{== afbeelding 
        	
        27
    ==} {>>afbeelding<<}
    




{==20==} {>>pagina-aanduiding<<}

XXVIII. Gevlamde Roos. Rosa versicolor.

DEze op de Roos zittende Kastanjebruine Rups kruipt op haar buik om dat ze maar voor drie pooten heeft, ik heb ze met deze Roozen gevoed tot in 't laatst van Juni, doe wont ze zig in een Roozenblad en veranderde in een bruine Pop, gelyk op de Roos te zien is, na veertien dagen kwam daar een swart en wit gevlakt Kapelletje uit, mede op de Roos zittende verbeelt.
	Aan de steel zit een groen Rupsje, die heb ik ook met Roozenbladeren gevoed, in 't begin van Juli veranderde het in een Popje, na veertien dagen kwam daar een Okergeel Kapelletjen uit, gelyk onder vertoont wort.
	Diergelyk een Rups leide zig neêr of ze doot was, uit welke een witte Maade kroop, die na een korten tyd veranderde in een Tonnetje, na veertien dagen kwam daar zulk een Vlieg uit gelyk op het middelste blad verbeelt staat.
 
    
{==*28==} {>>pagina-aanduiding<<}

    
{== afbeelding 
        	
        28
    ==} {>>afbeelding<<}
    



XXIX. Witte Aalbessen. Grossularia hortensis.

EEn schoone wit en swartgevlakte Rups geneert zig op deze Boompjes, wanneer deze Rups voort wil dan zet ze haar agterlyf by het voorste, maakt met haar lyf een hooge bogt, en gaat zo haar gang, ik heb ze met dit groen gevoed tot den 13 Juli, doe veranderde ze in een ligt bruine Pop, in 't laatst van deze Maant kwam daar een schoon wit, geel en swartgevlakt Kapelletje uit, 't welk zeer rat in 't vliegen was.
 
    
{==*29==} {>>pagina-aanduiding<<}

    
{== afbeelding 
        	
        29
    ==} {>>afbeelding<<}
    




{==21==} {>>pagina-aanduiding<<}

XXX. Palmwillige. Salix cuprea, latifolia.

DEze schoone Rups heb ik met deze bladeren gevoed, den 8 Juni veranderde ze in een swarte Pop met witte plekken en met wit hair bezet, na veertien dagen kwam daar uit een wit Uiltjen zo glanzig als Paerlemoer, en leide ligtgroene eiertjes.
	De onderste witte Worm heb ik in de Aarde gevonden, en in een doos met Aarde bewaart, en met verscheide wortels gevoed tot in de May grooter gewoorden zynde, doe wiert hy op de rug bruin gevlakt, ten laatsten veranderde hy in een Oorworm.
 
    
{==*30==} {>>pagina-aanduiding<<}

    
{== afbeelding 
        	
        30
    ==} {>>afbeelding<<}
    



XXXI. Kleine Kruisbessen. Grossularia alba vulgaris.

DIt zoort van Rupsen geneert zig op alderlei Vrugtbomen, dog voornamelyk op de Kruisbessen, het lyf is graauw, langs de rug loopt een swarte streep, ze zyn heel ruig van hair, het hooft is geel, agter het hooft hebben ze aan elke zyde vyf blaauwe, en langs het lyf roode koraaltjes, zy veranderen in Augusti in ligtbruine Popjes, die als men ze aanraakt zig omwentelen, in September komen daar zulke Uilen uit, die wit, geel, en swart gestreept zyn.
 
    
{==*31==} {>>pagina-aanduiding<<}

    
{== afbeelding 
        	
        31
    ==} {>>afbeelding<<}
    




{==22==} {>>pagina-aanduiding<<}

XXXII. Gemeen Gras. Gramen pratense, Vulgare.

DEze graauwe Rups heb ik met Gras gevoed tot in Juli, doe maakte ze een graauw gespin en veranderde in een graauwe Pop, in Augusti kwam daar een donker Oranjekoleurde Uil uit, die groene eiertjes leide.
 
    
{==*32==} {>>pagina-aanduiding<<}

    
{== afbeelding 
        	
        32
    ==} {>>afbeelding<<}
    



XXXIII. Slee Pruimen. Acacia Germania.

DEze Rupsen zyn blaauw, geel en wit gestreept, ze beminnen het vogt zeer, des avonds voegen ze zig alle by malkander in een gespin, gelyk een spinneweb, ik heb ze met deze bladeren gevoed tot den 10 Juli, zy sponnen elk een Ovaal gelyk de Zydewormen, en ze veranderde in swarte Poppen, in 't laatst van Juli kwamen daar ligtbruine Uiltjes uit, ze leggen haar eiertjes rontom de takjes, als een ring, daarom zyn ze beswaarlyk om uit te roeijen.
	Ik heb in haar drek Maaden gevonden, die veranderde in Tonnetjes, na veertien dagen kwamen daar zulke Vliege uit gelyk boven verbeelt is.
	De onder aan de steel zittende geelagtige Rups, was zeer gaauw in 't lopen, ze maken haar wooning in een groen blad tot malkander gerolt, ze geneerde zig met deze bladeren tot 't laatst van May, doe veranderde ze in een bruine Pop, na veertien dagen kwam daar een ligtbruin Uiltjen uit.
 
    
{==*33==} {>>pagina-aanduiding<<}

    
{== afbeelding 
        	
        33
    ==} {>>afbeelding<<}
    




{==23==} {>>pagina-aanduiding<<}

XXXIV. Hontstraf. Hedera terrestris, florens.

DIt Kruit is het voedzel van deze groene Rups, als men ze aanraakt dan rollen ze zig in malkander en blyven in deze gestalte een lange tyd leggen, ze veranderen in 't laatste van Juli, in Augusti komen daar Uiltjes uit, welker vleugels houtvervig, en de bovenste met groene streepen geziert zyn.
 
    
{==*34==} {>>pagina-aanduiding<<}

    
{== afbeelding 
        	
        34
    ==} {>>afbeelding<<}
    



XXXV. Irias. Iris hortensis, latifolia.

OP deze harde groene bladeren vond ik zulke groene Rupsen, waar mede ik ze ook een tyd lang gevoed heb, ik had ze eens verzuimt om eeten te geven, doe aaten ze malkander op, dog haare gewoonlyke spyze weêr krygende, lieten ze 't woede vaaren, ze waren zeer gaauw in 't loopen, ze veranderde in October, en des volgende Jaars in Maart kwamen daar bruine Uiltjes uit die op ieder vleugel een witte vlak hadden.
 
    
{==*35==} {>>pagina-aanduiding<<}

    
{== afbeelding 
        	
        35
    ==} {>>afbeelding<<}
    



XXXVI. Breêwegbladen. Plantago major.

DEze Bladeren zyn het voedzel van een groene Rups die zeer traag in 't gaan is, ik heb ze met dit Kruit gevoed tot in Augusti, wanneer ze veranderde in een bruine Pop, in December kwam daar zulk een bruine Uil uit gelyk onder verbeelt is.
 
    
{==*36==} {>>pagina-aanduiding<<}

    
{== afbeelding 
        	
        36
    ==} {>>afbeelding<<}
    




{==24==} {>>pagina-aanduiding<<}

XXXVII. Roode Aalbessen. Grossularia hortensis, majore fructu rubro.

ZUlke graauwe Rupsen heb ik op deze Boomtjes gevonden, en met de bladeren gevoed tot in 't begin van December, doe veranderde ze in een Kastanjebruine Pop, des volgende Jaars in Februari kwam daar een schoon wit, en swart gestreept Uiltjen uit, 't welk groenagtige eiertjes leide.
 
    
{==*37==} {>>pagina-aanduiding<<}

    
{== afbeelding 
        	
        37
    ==} {>>afbeelding<<}
    



XXXVIII. Fenkel. Foeniculum hortense.

OP dit gewas vint men een schoone Rups, welkers geheele lyf groen is, met swarte banden gelyk Fluweel, daar op Oranjekoleurde stipjes zyn, ze geeft een aangenaame reuk van zig, als men ze aanraakt dan steekt ze aan 't hooft twee Oranjekoleurde hoorntjes op, ze maakte zig vast en veranderde in een groene Pop die allengskens graauw wiert, uit deze Pop is de schoone Kapelle, die by de Liefhebbers genaamt wort Basse la Reine, in April en May, ook wel in December te voorschyn gekomen, die schoon geel en met swart verziert is.
 
    
{==*38==} {>>pagina-aanduiding<<}

    
{== afbeelding 
        	
        38
    ==} {>>afbeelding<<}
    



XXXIX. Munt. Mentha hortensis Verticillata.

DIt Kruit is het voedzel van een schoone witte groengestreepte Rups, als men ze aanraakt dan slingert ze het hooft veelmaal heen en weêr, ze maakte een dun gespin en veranderde in een bruine Pop, in Augusti kwam daar een bruine, gelyk met gout gezierde Uil uit.
	Ik vond ook zulk een klein geelagtig Rupsje op dit Kruit, deze veranderde van koleur en wiert Roozenroot, maar ze stierf. 
{==25==} {>>pagina-aanduiding<<}

	In 't Jaar 1700 vond ik in Suriname diergelyke Rupsen, op een Kruit genaamt Callelou, zynde in 't gebruik gelyk hier de Spenagie, den 18 Maart veranderde ze in Popjes, den 26 dito kwamen daar uit houtvervige Uiltjes, gelyk boven verbeelt is.
 
    
{==*39==} {>>pagina-aanduiding<<}

    
{== afbeelding 
        	
        39
    ==} {>>afbeelding<<}
    



XL. Ridderspoor. Consolida regalis, hortensis.

OP dit Bloemgewas vint men een Rups die schoon van koleur, zierlyk gestreept, en gestippelt is, maar ze is zeer traag in 't gaan, ik heb ze gevoed tot in 't laatst van Juli, doe veranderde ze in bruine Popjes, 't volgende Jaar in May kwamen daar uit zulke schoone Roozenroode, wit, en swart gezierde Uiltjes, die zeer traag in 't vliegen zyn.
 
    
{==*40==} {>>pagina-aanduiding<<}

    
{== afbeelding 
        	
        40
    ==} {>>afbeelding<<}
    



XLI. Melden. Atriplex sylvestris.

OP de steel van een blad vertoont zig een overentstaande Rupsje, in diervoegen weten ze van het eene blad op het ander te komen als zy 't maar bereiken konnen, haar koleur is bleekgroen, onder myn bewaring veranderde ze in Augusti in een bruin Popje, in het volgende Jaar kwam daar een Kapelletje uit van koleur gelyk van verwelkt blad.
	Diergelyke Wormpjes vint men op alderlei gewas dat veel Luisjes heeft, die gebruiken ze tot haar spyze, de Wormpjes leggen maar stil, wanneer deze Luisjes rontom hen lopen, die zy dan met haar snuitjes weten te vatten, en al het vogt uitzuigen, en laten het ledige vel leggen, ze veranderen in bruine Tonnetjes, en daar uit komen zulke Vliegen gelyk in de figuur verbeelt is.
 
    
{==*41==} {>>pagina-aanduiding<<}

    
{== afbeelding 
        	
        41
    ==} {>>afbeelding<<}
    




{==26==} {>>pagina-aanduiding<<}

XLII. Swarte Popelier. Populus nigra.

OP deze Boom groeijen veeltyds ronde knobbels, als men ze onryp opent dan zyn ze ledig, maar ryp zynde openen ze zig zelf en vertoonen ons zesderlei differente Diertjes, waar van 'er twee konnen vliegen en steeken gelyk de Mugge, dog het eene is wat kleinder als het andere, de andere vier zyn kruipende Beesjes, mede van malkander verschillende zo in gedaante als groote, de gestalte van het kleinste kan men niet wel bekennen als door een vergrootglas, by deze vier Diertjes legt een druppel taay Water, van groote als een witte Erret, het grootste van deze vier Diertjes eet de andere drie op; als dit zyn voedzel geconsumeert is, dan verandert het in een blaas, na twaalf dagen komt daar een wilde Bye uit, gelyk in de figuur verbeelt is.
 
    
{==*42==} {>>pagina-aanduiding<<}

    
{== afbeelding 
        	
        42
    ==} {>>afbeelding<<}
    



XLIII. Lattoubloeizel. Lactuca capitata, florens.

DEze Rups graauw zynde met een donkergeele streep over de rug, stroopte haar vel af en verwisselde haar koleur in donkerbruin, ik heb ze met Lattou gevoed tot in 't laatste van Augusti, doe veranderde ze in een bruine Pop, in September kwam daar een Uil uit, welkers bovenste vleugels bruin, en de onderste met het lyf blaauwagtig waren.
 
    
{==*43==} {>>pagina-aanduiding<<}

    
{== afbeelding 
        	
        43
    ==} {>>afbeelding<<}
    




{==27==} {>>pagina-aanduiding<<}

XLIV. Kleine Brandenetelen. Urtica urens, minor.

ZUlk een geele, swartgestreepte Rups, heb ik met dit Kruit gevoed tot in Juni, doe veranderde ze in een Pop, na veertien dagen kwam daar een Kapelletje uit, die onder bruin en boven donker Oranjekoleur met swarte plekken en streepen geziert was. Als deze Rups in September verandert dan blyft de Pop zo vast gemaakt zynde, tot in 't Voorjaar, alsdan komt daar eerst de Kapelle uit. De Pop gelykt zeer wel een gebakert kindeken, eenige schynen als vergult, uit zommige komen Maaden te voorschyn, die veranderen in Tonnetjes, en daar komt dan uit elk een goutagtig Vliegjen, ik heb ook wel in den drek van deze Rupsen, Maaden gevonden, die mede in Tonnetjes veranderden, waar uit na veertien dagen Vliegen te voorschyn kwamen.
 
    
{==*44==} {>>pagina-aanduiding<<}

    
{== afbeelding 
        	
        44
    ==} {>>afbeelding<<}
    



XLV. Koolbloeizel. Flos brassicae viridis.

DIt zoort van geele Rupsen, groen en swart gestippelt zynde, geneert zig op de Kool, die zy zomtyts zo kaal afeeten dat niets overblyft als de steelen der bladeren, als ze vroeg in 't Jaar veranderen dan komen daar in veertien dagen Kapellen uit die men in 't gemeen Witjes noemt, maar als ze laat veranderen, dan blyft de Pop den geheelen Winter over, en komen eerst in May uit, ik heb deze Rupsen gevoed, en bevonden dat zig eenige neêrlyden of ze doot waren, doe kropen daar een menigte Maaden uit haar lyf, die in Tonnetjes veranderden, dan spon de zelfde Rups ze alle aan malkander, en stierf, maar de Tonnetjes leverden na twaalf dagen elk een Vliegjen uit.
 
    
{==*45==} {>>pagina-aanduiding<<}

    
{== afbeelding 
        	
        45
    ==} {>>afbeelding<<}
    




{==28==} {>>pagina-aanduiding<<}

XLVI. Muskusbloem. Jacéa Moschata, purpurea.

OP deze Bloem heb ik zulk een hairige bruine Rups gevonden, ze eet ook ander Bloemgewas meer, zy maakte van haar eigen hair een gespin en veranderde in een swarte Pop, en bleef zo den Winter over, des volgenden Jaars in Maart kwam daar een wit, met swarte streepen en vlakjes geziert Uiltjen uit, gelyk by de figuur verbeelt is.
 
    
{==*46==} {>>pagina-aanduiding<<}

    
{== afbeelding 
        	
        46
    ==} {>>afbeelding<<}
    



XLVII. Pruimen. Fructus Prunorum.

DEze Boom geeft het voedzel aan een schoone geele geborstelde Rups, met een roode punt agter op de start, wanneer ze zig uitrekt dan vertoonen zig vier swarte als Fluweele streepen dwars over het lyf, ik heb ze gevoed tot in 't laatste van Augusti, doe maakten ze een wit bordig gespin, en veranderden in Popjes, uit zommige kwamen in September, en andere des volgenden Jaars in April graauwe Uiltjes uit, die ook graauwe eiertjes leiden.
 
    
{==*47==} {>>pagina-aanduiding<<}

    
{== afbeelding 
        	
        47
    ==} {>>afbeelding<<}
    




{==29==} {>>pagina-aanduiding<<}

XLVIII. Malva. Malva, folio hederaceo.

DIt Bloemgewas is het voedzel van een dikke bruine Rups, wanneer ze veranderen dan rollen ze een blad in malkander en maaken een blaauwe Pop; zommige hebben my nog in November Kapellen uitgelevert, die van een groen gemengelde koleur waren, zy bleven ook wel in haar blad, tot des volgenden Jaars in Januari, als wanneer daar diergelyke Kapellen uit kwamen, gelyk gezegt is.
 
    
{==*48==} {>>pagina-aanduiding<<}

    
{== afbeelding 
        	
        48
    ==} {>>afbeelding<<}
    



XLIX. Angelier. Caryophyllus purpureus.

DEze zoort van Rupsen vint men des daags onder de Aarde, en des nagts komen ze uit, zy eeten alderlei Kruiden, dog voornamelyk de Angelier, ze zyn van onderen ligtgeel en van boven bruin, zy veranderen in 't laatste van Augusti in Popjes, na veertien dagen komen daar Uiltjes uit, gelyk boven op de Bloem verbeelt is.
	Eenige dezer Rupsen stil leggende, kropen daar Maaden uit die in Tonnetjes veranderden, na veertien dagen kwamen daar groote blaauwe Vliegen uit.
 
    
{==*49==} {>>pagina-aanduiding<<}

    
{== afbeelding 
        	
        49
    ==} {>>afbeelding<<}
    




{==30==} {>>pagina-aanduiding<<}

L. Eike Boom. Quercus, cum fructu.

DEze Rupsen waren groen en geel gestreept, haar vel afgestroopt hebbende, wierden ze uit den bruine, en doe ze grooter zynde nog eens vervelt hadden wierden ze donker root, ik heb ze met deze bladeren gevoed tot in September, doe veranderden ze in bruine Poppen, in December kwamen daar bruine, geele en witgeplekte Uiltjes uit.
	Op een der bladeren vertoont zig een ronde knobbel, 't welk een zoort van Galnooten is, deze in Schwalbach in 't Jaar 1684 in Juli in tegenwoordigheit van eenige Medicinae Doctoren geopent hebbende, vonden wy regt in 't midden een hol, daar in een klein ront zaatjen lag; na twaalf dagen hervatten wy deze observatie weêr, en eenige geopent hebbende, vonden wy in elke Galnoot twee holtens gelyk een klokhuis in een Appel, in elke holte lag een wit Wormpje, maar terwyl myn gelegentheit vereiste om van daar te reizen, konde ik hier in verder geen onderzoek doen, laatende de rest voor andere Liefhebbers.
    
    
{==*50==} {>>pagina-aanduiding<<}

    
{== afbeelding 
        	
        50
    ==} {>>afbeelding<<}
    

EINDE.

    


