
   
        
           
               Prettige tijdkorting
               J.J.A. Goeverneur
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van Prettige tijdkorting van J.J.A. Goeverneur uit ca. 1857.
               
               
                   
                       
                   
               
           
           
           
               
                   
                   
                   
                   
               
           
           
               goev001pret01_01
               DBNL-TEI 1
               
                   2011 dbnl
               
           
           
               
           
           
               
                   
                   scans Koninklijke Bibliotheek Den Haag, exemplaar Gemeentebibliotheek Rotterdam
               
               J.J.A. Goeverneur, Prettige tijdkorting. Van Druten en Bleeker, Sneek ca. 1857
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Prettige tijdkorting
               J.J.A. Goeverneur
               
               
                   
                   
               
           
           
           
               
               
           
           
           
           
       
       
           
               Prettige tijdkorting
               J.J.A. Goeverneur
               
               
                   
                   
               
           
           
           
               
               
           
           
           
           
       
       
           
               2011-01-17
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.J.A. Goeverneur, Prettige tijdkorting. Van Druten en Bleeker, Sneek ca. 1857
 
Zie: https://www.dbnl.org/tekst/goev001pret01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==1==} {>>pagina-aanduiding<<}

PRETTIGE TIJDKORTING.
EEN NIEUW PRENTENBOEK
VOOR
KLEINE EN GROOTE KINDEREN.
MET VERSJES EN RIJMEN VAN
J.J.A. GOEVERNEUR.


{== afbeelding 
	==} {>>afbeelding<<}
    

    SNEEK, VAN DRUTEN & BLEEKER.


{==3==} {>>pagina-aanduiding<<}

Opdracht

Aan alle lieve kinderen.


Dag, lieve kinders! Heb je 't goed? - 
Ei, 'k heb in lang je niet ontmoet, 
Maar schoon we elkander al niet zagen, 
Ik heb toch zorg voor je gedragen 
En hier, als al zoo menig keer, 
Een aardig, prettig boekjen weer, 
Waarin vertelsels staan te lezen, 
Die van je gading zullen wezen. 
 
Ge vindt hier zoo van alles wat: 
Van Brombeer, die zijn nagels vrat, 
Van Koning Frits, van Hen en Haantje, 
Van kleinen Hans en 't Baviaantje; 

{==4==} {>>pagina-aanduiding<<}

Kortom - ge vindt hier overvloed, 
Dat je wis hartlijk lachen doet, 
Doch waaruit ge meteen kunt leeren, 
En zegt, wat kunt ge ooit meer begeeren? 


{==5==} {>>pagina-aanduiding<<}



{== afbeelding 
	==} {>>afbeelding<<}
    



    
{==6==} {>>pagina-aanduiding<<}

    
        
{== afbeelding 
            	==} {>>afbeelding<<}
    

    
    
{==7==} {>>pagina-aanduiding<<}

Haasje eierdief.


De Haan en 't Hennetje allebei, 
Die hadden groot verdriet, 
Want of de Hen al eiers lei, 
Dat hielp de sukkel niet; 
Ging zij maar eventjes eens henen, 
Dan waren de eieren verdwenen. 
 
‘Och,’ zei vrouw Hen op zeekren dag, 
‘'t Is toch een bitter kruis, 
Als men niet veilig wezen mag 
Voor dieven in zijn huis; 
'k Zou, kijk, wel graag een gulden missen, 
Als ik den boozen dief kon gissen.’ 
 
Dat hoorde de Ekster bij geval, 
Die op haar boomtak zat 
En rechts en links daar overal 
Een goeden uitkijk had. 
‘Wacht,’ dacht die, ‘'k wil eens kijken, vrinden, 
Of ik dien dief ook uit kan vinden.’ 
 
Dus hield zij ijverig de wacht 
Op elk, die ging en kwam, 
En tuurde en loerde dag en nacht, 
Of ze ook gerucht vernam, 
Tot..... kijk! wie kwam daar aangeloopen 
En naar het hoenderhok geslopen? 

{==8==} {>>pagina-aanduiding<<}

't Was meester Haas, de slimme guit, 
Die ging in d' avondstond 
Brutaal op eier stelen uit 
En roofde, wat hij vond. 
Hij had een stokje in 't rechter pootje 
En in zijn korf al heel een zoodje. 
 
Zoodra hem de Ekster had ontdekt, 
Vloog zij, zoo hard ze kon, 
En heeft Phylax den Hond gewekt, 
Die net zijn slaap begon; 
Phylax had pas 't geval vernomen, 
Of hij is ijlings toegekomen. 
 
Hij greep den roover bij zijn strot 
En beet hem zoo maar dood; 
Die had nu zijn verdiende lot, 
En vrouw Hens vreugd was groot; 
Want voortaan kon zij rustig wezen 
En had geen dieven meer te vreezen. 
 
Ze maakte een kostlijk maal gereed 
Voor de Ekster en den Hond, 
Waaraan men zich te goede deed 
En dat elk keurig vond, 
Terwijl de Haan in volle glorie 
Een liedje kraaide tot victorie. 



{==9==} {>>pagina-aanduiding<<}

De vogelverschrikker.


Eens zagen met verbazen 
De spreeuwen en de hazen, 
Dat in den tuin een wonder ding 
Bij een der kerseboomen hing; 
't Leek wel een man in zwarte dracht, 
Die daar gezet was op de wacht. 
 
Dat deed hen eerst wat schrikken; 
Maar na korte oogenblikken 
Riep een van hen: ‘Ei, loop maar niet, 
Het zwarte spook, dat gij daar ziet, 
Is simpel maar een hoed en rok, 
Gehangen aan een boonenstok.’ 
 
Nu kwamen al de hazen, 
Om in de kool te grazen, 
En al de vogels, zonder schroom, 
Belegerden den kerseboom, 
Tot eindelijk de tuinbaas kwam 
En 't lieve leventje vernam. 

{==10==} {>>pagina-aanduiding<<}

‘Wel,’ dacht hij, ‘wat gedoente 
Is dat weer in mijn groente! 
En wat die spreeuwen weêr brutaal 
Mijn kersen rooven altemaal! 
Kom, als die stroomen toch niet baat, 
Weet ik, parbleu, wel anders raad.’ 
 
Toen ging hij zonder dralen, 
Om zijn geweer te halen, 
En met zijn volle lading schoot 
Hij twee van de arme hazen dood, 
Terwijl de spreeuwen op 't gerucht 
Vol schrik en angst zijn weggevlucht. 
 
Wilt, kindren, dus bedenken: 
Wie niet het oor wil schenken 
Aan goeden raad en zacht vermaan, 
Dien zal het eenmaal leelijk gaan; 
Hij, die niet om bedreiging gaf, 
Dien wacht in 't einde harde straf. 


{==11==} {>>pagina-aanduiding<<}



{== afbeelding 
	==} {>>afbeelding<<}
    



    
{==12==} {>>pagina-aanduiding<<}

    
        
{== afbeelding 
            	==} {>>afbeelding<<}
    

    
    
{==13==} {>>pagina-aanduiding<<}

Het knaapje in het bosch.


Het knaapje had geloopen 
Den ganschen dag in 't bosch; 
De slaap heeft hem bekropen 
Daar op het groene mos. 
 
Toen daalden uit de boomen 
De eekhorens naar beneên; 
De hazen zijn gekomen 
En dansten om hem heen; 
 
De dartle reetjes speelden 
Om hem in struik en riet; 
De lieve vogels kweelden 
Hun allerzoetste lied. 
 
Maar niemand stoorde 't knaapje 
En niemand deed hem leed, 
Tot hij, verkwikt door 't slaapje, 
Weêr de oogen open deed. 

{==14==} {>>pagina-aanduiding<<}

Toen zijn ze op eens verdwenen 
In 't allerdichtste geboomt; 
En 't heeft den knaap geschenen, 
Dat hij 't al had gedroomd. 



{==15==} {>>pagina-aanduiding<<}

De wraak der dieren.


De onnoozele dieren in 't eenzame bosch, 
Die leefden recht vredig en blij; 
Maar.... poef-paf! daar kwam er een jager op los 
En knalde 't van verre en nabij. 
 
Daar stoof toen het hert voort in hollende vaart, 
De ree volgde in vliegende vlucht, 
De haasjes, ze doken zich angstig ter aard, 
Verschrikt door het wilde gerucht. 
 
En toen nu in 't eind weer de rust was hersteld, 
Toen heerschte er ontsteltnis en rouw, 
Want menig dier vond er zijn makker geveld 
Of miste er zijn kind of zijn vrouw. 
 
Nu werden de dieren verbolgen te moê, 
De woede en de schrik gaf hun moed; 
Zij zwoeren den jager den ondergang toe 
En dorstten naar wraak en naar bloed. 
 
De onnoozele dieren in 't groenende woud, 
Voorheen stil en goedig en zacht, 

{==16==} {>>pagina-aanduiding<<}

Ze waren thans woedend en razend en stout; - 
Daar kwam weer de jager ter jacht. 
 
Wild schoten zij toe en zij grepen hem aan, 
- Geweken was eerbied en schroom, - 
En dra was 't met hond en met jager gedaan 
En hingen zij dood aan een boom. 


{==17==} {>>pagina-aanduiding<<}



{== afbeelding 
	==} {>>afbeelding<<}
    



    
{==18==} {>>pagina-aanduiding<<}

    
        
{== afbeelding 
            	==} {>>afbeelding<<}
    

    
    
{==19==} {>>pagina-aanduiding<<}

De beer.


Eens woonde in 't bosch een wilde beer 
En zwierf daar brullend heen en weer; 
Kwam nu een kind er bloempjes plukken, 
Dan scheurde hij 't maar zoo in stukken. 
 
Daar men dit in de buurt vernam 
En dus geen kind in 't bosch meer kwam, 
Begon de beer, om toch wat te eten, 
Zijn eigen nagels op te vreten. 
 
Hij beet er op, hij knauwde ze af, 
Tot - wat gebeurde tot zijn straf? 
Twee mannen kwamen en die zagen 
Hem zoo weêr aan zijn klauwen knagen. 
 
‘Ha,’ - dachten zij, - ‘is 't zoo gesteld? 
Heeft hij geen nagels meer, de held, 
En kan hij zich niet meer verweren, 
Dan willen we hem mores leeren.’ 
 
Ze vielen op hem aan; de beer 
Sprong op en stelde zich te weer, 

{==20==} {>>pagina-aanduiding<<}

Maar ach! met zijn kapotte klauwen 
Kon hij niet vechten meer of krauwen. 
 
Nu gaat de trommel: Bom, bom, bom! 
En brommend draait de beer zich om. - 
Had hij zijn nagels niet gevreten, 
Dan lag hij nu niet aan de keten. 



{==21==} {>>pagina-aanduiding<<}

De nachtuil.


Een langen tijd hield meester Uil 
Met zijn gebrom en zijn gepruil 
Zich in een ouden toren schuil, 
Tot eenmaal hem de lust beving 
Tot eene kleine wandeling. 
 
Hij vloog dus hier en daar wat rond, 
Tot hij een hoogen boomtak vond 
En daar ging zitten, maar terstond 
Zich door een zwerm van alle slag 
Van vogelen omgeven zag. 
 
‘Wel,’ schreeuwden die met wild gefluit, 
‘Daar komt die gauwdief, die schavuit 
Toch eindelijk zijn hoek eens uit; 
Maar wij begeeren hem niet hier.... 
Jaagt weg, jaagt weg het leelijk dier! 
 
‘Hij is een booze, een schelmsche gast, 
Die maar op roof en moorden vlast 
En niet in ons gezelschap past,’ 

{==22==} {>>pagina-aanduiding<<}

Zoo riepen zij, en heel de schaar 
Viel op hem aan met woest misbaar. 
 
Toen is, ontsteld door al 't gerucht, 
Heer Uil weer naar zijn hoek gevlucht 
En heeft in de eenzaamheid gezucht: 
‘Och, och, wat is 't een bitter kwaad, 
Als m' in een boos geruchte staat! 
 
‘Ik word gehaat, gevreesd, geschuwd, 
Ik word in 't aangezicht gespuwd, 
Het is, of ieder van mij gruwt, 
En, wat het ergst nog is - misschien 
Is 't wel, dat ik mijn lot verdien.’ 


{==23==} {>>pagina-aanduiding<<}



{== afbeelding 
	==} {>>afbeelding<<}
    



    
{==24==} {>>pagina-aanduiding<<}

    
        
{== afbeelding 
            	==} {>>afbeelding<<}
    

    
    
{==25==} {>>pagina-aanduiding<<}

Koning Frits en de jongens.


Als de oude Frits, de groote held, 
Teruggekeerd van 't oorlogsveld, 
Soms eens te paard reed door de stad, 
Dan kwam al 't jong volkje op het pad, 
Dan liepen alle knapen mee 
En riepen: ‘Vader Frits - hoezee!’ 
 
De Koning zag dat lachend aan, 
Hij liet de jongens stil begaan 
En trok hèm eens een bij zijn rok, 
Dan dreigde hij maar met zijn stok, 
Of riep: ‘Pas op wat, kleine strop! 
Je krijgt nog van mijn paard een schop.’ 
 
Eens echter, dat de wilde troep 
Door zijn geschreeuw en zijn geroep 
Zijn paard bijna had schuw gemaakt, 
Is zijn geduld ten eind geraakt 
En riep hij: ‘Neen, dat is te bont; 
Marsch, rekels, marsch, naar school - terstond!’ 
 
Het antwoord was een luid gelach: 
‘Ha, ha, 't is immers Zaterdag, 

{==26==} {>>pagina-aanduiding<<}

En wat denkt dus de Koning wel, 
Dat hij ons wegjaagt van ons spel! 
Neen, lieve Koning, dat is mis, 
Daar 't Zaterdags vacantie is.’ 
 
De Koning knikte en zeî: ‘'t Is waar! 
Nu toe dan, jongens, speelt dan maar!’ 
En in zijn hart dacht hij daarbij: 
‘Och, was er ook zoo'n dag voor mij! 
Wat zou ik gaarne wenschen, dat 
Ik ook zoo eens vacantie had!’ 




