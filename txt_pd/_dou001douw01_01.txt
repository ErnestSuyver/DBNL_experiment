 
         
      
            Aan mevrouwe Wilhelmina Elisabeth Douwes, geboren van Markel
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 D 132 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van Aan mevrouwe Wilhelmina Elisabeth Douwes, geboren van Markel uit 1792.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.				 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (fol. A1v) is niet opgenomen in de lopende tekst. 
				  
				[pagina ongenummerd (fol. A1r)]
				Aan Mevrouwe 
				Wilhelmina Elisabeth Douwes,
				geboren van Markel.
              
				[pagina ongenummerd (fol. A4v)]            
				Te Amsteldam, by
				Pieter Johannes Uylenbroek,
				in de Nes.
				                        
          
		       
			   2005 dbnl 
			     
		       
		      _dou001douw01_01            		   
		   

scans
			
			 
		      Aan mevrouwe Wilhelmina Elisabeth Douwes, geboren van Markel. Pieter Johannes Uylenbroek, Amsterdam z.j. [1792] 
		        
		   		
		
         DBNL-TEI 1
      			
		
			 
				2003-8-26
				 
					EU
				 
				conversie van .doc naar XML				
				
			 
				2003-9-25
				 
					EU
				 
				colofon toegevoegd; aangepast volgens DBNL richtlijnen				
			
 
		  2005-04-11 
		   
			 IH 
		   
		  transcriptie volgens richtlijnen juni 2004 
		 		
 
		  2005-04-11 
		   
			 IH 
		   
		  conversie van het bestand naar teixlite 
		 						         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Aan mevrouwe Wilhelmina Elisabeth Douwes, geboren van Markel. Pieter Johannes Uylenbroek, Amsterdam z.j. [1792]
 
Zie: https://www.dbnl.org/tekst/_dou001douw01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

			 	
      
         
			
            
{==A2r==} {>>pagina-aanduiding<<}

					Beklag en troost aan mijne waarde nicht, Wilhelmina Elisabeth van Markel, bij het schielijk afsterven van haaren tedergeliefden echtgenoot, Jacob Douwes, Cornelis Zoon, 
					
op het onverwachtste aan eene beroerte overleden in Amsterdam, den XIX. maart MDCCXCII.

               
					Ja treur, beminde nicht! Betreur uw' echtgenoot, 
					Op 't onvoorzienste uw trouw ontweldigd door den dood, 
					Die, zonderdat hij zelfs een' wenk van afscheid dulde, 
					Hem aanviel en opëens al 't huis met schrik vervulde, 
					Terwijl hij welgemoed met lust te werken zat, 
					En aan 't papier beval wat hij beraden had. 
					Men hoort, het zij verdicht of waar, van donderslagen 
					Bij eene heldre lucht uitbarstende gewaagen. 
            
{==A2v==} {>>pagina-aanduiding<<}

					Niet anders was de slag, die op hem nederkwam, 
					Eer iets te duchten scheen, hem voort de spraak benam, 
					En met de spraak 't gevoel, en kort daaröp het leven. 
					                 
	            Dat zal der Maatschappij geen kleene ontroering geeven, 
					Als zij verneemt, hoeveel, in zulk een' korten stond, 
					Haar werd in hem ontrukt, wiens welbespraakten Mond 
					En kunde in 't heilig recht de pleitzaal hoog waardeerde, 
					Wien meenig weêuw en wees als hunn' beschermer eerde, 
					Wiens smaak in weetenschap en schoone poëzij 
					Den geest onthaalde op keur van letterlekkernij, 
					Verzameld en bereid tot nut zijn en bevallen. 
					                 
	            Maar watze ook missen moog', gij mist het meest van allen. 
					Gij derft het voorwerp van uw reine huwlijksmin, 
					Een teêrgeliefd gemaal, het hoofd van uw gezin, 
					Den vader van uw kroost, den steun van uw vermogen, 
					Den luister van uw' staat. 't Is alles u onttogen. 
					Zoo word een' populier dien elk met lust beziet, 
					Wanneer heet bliksemvuur, dat uit de wolken schiet 
					En schittert door het loof der rondöm staande boomen, 
					Zijn hooge kruin verzengt, opëens al 't schoon benomen. 
					                 
	            't Is billijk, ja 't betaamt dat gij nu traanen stort. 
					'k Deed, zo ik dit misprees, der menschelijkheid te kort. 
            
{==A3r==} {>>pagina-aanduiding<<}

					Maar, 'k bid u, laat u niet van droefheid overheeren, 
					Want, overweldigtze u, zij zal uw' ramp vermeêren. 
					Als een Noordwesterstorm afgrijslijk gierend woedt, 
					En tegen dijk en dam de watren zwellen doet, 
					Zal niemand in 't gevaar de sluizen openzetten. 
					Elk keert het stroomgeweld, eer 't alles komt verpletten. 
					Zoek ook zoo in uw' nood gepaste tegenweer; 
					Ga de overmagt van rouw, zoo veel gij kunt, te keer. 
					Dit eischt de zorg voor u, en voor uw viertal kindren. 
					                 					
	            Den echten balsem die uw zielesmart kan mindren 
					Vindtge in 't vertrouwen op uw' God, die alles weet, 
					Den man der weeûwen, die der weeûwen niet vergeet, 
					Der weezen vader, die voor weezen steeds blijft zorgen. 
					Van 't daarzijnd treffend kwaad is de uitkomst eerst verborgen. 
					De tijd maaktze openbaar; en dan veeltijds, vriendin! 
					Zien wij dat zelfde kwaad met andere oogen in, 
					En tevens 't wijs bestuur van Godlijk Welbehagen, 
					Dat uit dit duister ook weêr licht kan op doen daagen, 
					En 't grievendst onheil zelfs somtijds in heil verkeert. 
					Vest dan uw hoop op Hem, die gansch heeläl regeert, 
					Die alles gade slaat, ook u en uwe telgen. 
					                 					
	            Bedenk wat bitterheid uw Heiland moest verzwelgen. 
            
{==A3v==} {>>pagina-aanduiding<<}

					Hy nam op 's Vaders wil den beker willig aan, 
					En dronk dien; zelfs voor u. En zoudt gij nu weêrstaan 
					Den eisch des meester van het sterfuur aller menschen? 
					Ja zie eens of gij wel uw' DOUWES weêr zoudt wenschen. 
					Herdenk slechts voor een wijl de kwaalen die hij leed, 
					Hoe dikwerf zijne smart u diep het hart doorsneed. 
					Daarvan is hij verlost. Nu leef zijn geest ontslagen 
					Van 't pijnlijk lichaam, vrij van kwellingen en plaagen, 
					En smaakt reeds 't eeuwig heil hem door Gods Zoon bereid. 
					Beschouw hem dus by God in 't rijk der zaligheid; 
					En zeg dan, of gij nog hem zoudt begeeren kunnen, 
					En, om hem hier te zien, hem zooveel heils misgunnen? 
					Waar kan hij beter zijn dan waar hij alles heeft? 
					't Is liefde indien gij hem gewillig overgeeft. 
					                 					
	            Treur dan, bedroefde weêuw, maar treur niet zonder hoopen. 
					Zet uw benepen hart voor Rede en Godsdienst open. 
					En, hoe geweldig ook dit vreeslijk onweer woedt, 
					Bedenk: Het is Gods wil, en wat God wil is goed. 
                 
               HERM. GER. OOSTERDIJK. 
				

				
				
				
            
{==A4r==} {>>pagina-aanduiding<<}

					Aan mevrouwe Wilhelmina Elisabeth van Markel, wegens het schielyk afsterven van haaren echtgenoot, den welëdelen heere Jacob Douwes, Corneliszoon. 
					
Overleden den 19den Maart, 1792.

                                    
					Wat ysselyke slag stort u in bittren rouw! 
					Gy derft uw' Wederhelft, ik derf een' Vrind, Mevrouw! 
					Gy minde, als Echtgenoote, ik minde, als Vrind, hem teder; 
					De Hemel gaf hem ons; die Hemel eischt hem weder. 
					Ei, maatig dan uw klagt: denk, in uw droefenis, 
					Dat GOD der Weeûwen Man, der Weezen Vader is. 
                 
               HARMANUS ASSCHENBERG. 
				

				
      
   
