
   
        
           
               Voor-zang: Welkom, welkom in deez' wanden
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Voor-zang: Welkom, welkom in deez' wanden uit 1836.
               
               
                   
                       p. 2: ‘Aamennig’ → ‘Aanminnig’: ‘Aanminnig zijn de lentebloemen’.
                   
               
           
           
           
               
                   
                   
                   
                   
               
           
           
               _voo005voor01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 13093
               
               Voor-zang: Welkom, welkom in deez' wanden. Z.p., 1836
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Voor-zang: Welkom, welkom in deez' wanden
               
               
                   
                   
               
           
           
           
               
               
           
           
           
           
       
       
           
               Voor-zang: Welkom, welkom in deez' wanden
               
               
                   
                   
               
           
           
           
               
               
           
           
           
           
       
       
           
               2011-06-28
               
                   MP
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Voor-zang: Welkom, welkom in deez' wanden. Z.p., 1836
 
Zie: https://www.dbnl.org/tekst/_voo005voor01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



   

{==1==} {>>pagina-aanduiding<<}

Voor-zang.


Welkom, welkom in deez' wanden, 
Welkom Gij, die op dit feest, 
Zaamgevloeid uit alle standen, 
Komt met opgeruimden geest!! 
Vrienden onzer teedre jeugd! 
U begroet de kindervreugd. 
 
't Hart ontboezemt blijde klanken, 
Als er dankbaarheid in woont: 
En hoe zouden wij niet danken 
Voor de gunsten, ons betoond? 
Al wat hier ons oog ontmoet 
Lacht ons tegen, wil ons goed. 
 
Zij gegroet dan, zij gezegend, 
Wat ons vroeger liefde bood, 
Wat ook hier ons gul bejegent. 
Rijkdom, armoe, klein en groot, 
Voelen hier zich hart en hand, 
Zacht vereend door liefdes band. - 
 
Rang en magt met eer omtogen, 
Aanzien, rijkdom, kunde en vlijt 
Hebben 't heilrijkst mededoogen 
Aan der armen kroost gewijd. - 
't Hooge zag, bezorgd en teêr, 
Op het kleine en lage neêr. 
 
Rijken, Grooten! uw erbarmen 
Sproot uit liefdes reine zucht, 
En de erkentlijkheid der armen 
Toont u liefdes zoete vrucht. 
't Goede, uit liefdes bron geweld, 
Wordt door liefde op prijs gesteld. 
 
Zwak zij 't geen ons arm vermogen 
Hier als blijk van liefde geeft; 
't Is genoeg, dat in ons pogen 
Liefde een welgevallen heeft. 
Zoo dan roeme ons feestgeschal 
Liefde, liefde bovenal! 




   

{==2==} {>>pagina-aanduiding<<}

Tusschen-zang.


A. 
Aanminnig zijn de lentebloemen, 
Lief is haar glans en zoet haar geur. 
B. 
Wie zou dien voorjaarstooi niet roemen, 
Dat jeugdig waas, die blijde kleur? 
A. 
Zie, zie den wand'laar opgetogen 
Bij 's boomgaards sierlijk bloesemkleed! 
B. 
Is 't vreemd, zoo met een glans in de oogen 
De hovenier hem tegen treedt? 
KOOR. 
Die bloei geeft hoop op verd'ren zegen, 
Als milde warmte en zoele regen 
Haast vrucht doen zwellen uit de bloem, 
Als 't ooft, bewaard voor gure stormen, 
Voor vlieg of wespen, die 't misvormen, 
Mag rijpen tot des najaarsroem. 
A. 
't Is zoet, als de eerste jeugd van 't leven 
Reeds bloeit voor kennis, eer en deugd. 
B. 
Waar kind'ren blij naar 't goede streven, 
Wiens oog aanschouwt dit zonder vreugd. 

{==3==} {>>pagina-aanduiding<<}

A. 
Komt lof der kindren ijver streelen, 
't Juicht al hun toe op 't lentefeest. 
B. 
Maar, wie ook in hun vreugd moog deelen, 
Die voor hen zorgden, treft ze 't meest. 
KOOR. 
Hier, waar in 's levens vroegen morgen, 
Gekweekt, geleid door trouwe zorgen, 
De plant der deugd reeds welig tiert, 
En zet haar knop voor 't zonlicht open, 
Hier mag men op een wasdom hopen, 
Met blijde vruchten rijk versierd. 
 
Doch, dat geen druk de groeikracht minder', 
Geen kwaad de plant bij 't opgaan hinder', 
Geen vuig bederf de vrucht besmet; 
Dat, sierlijk als de bloem mogt wezen, 
Eens 't ooft zij, van den boom gelezen, 
Verleen dit, God! op ons gebed! 
 
Wat zorg der kindren jeugd behoede, 
Wat onderwijs hen vorm' ten goede, 
Wat lof hen spoor' tot verdre vlijt, 
't Zegt niets, ten zij des hoogsten zegen, 
Bij 't eerste pogen nu verkregen, 
Op 't pogen rust van laat'ren tijd. - 




   

{==4==} {>>pagina-aanduiding<<}

Slot-zang.


U, der zegeningen ader; 
Bron van kennis, bron van deugd 
U, algoede Hemelvader! 
Treden wij eerbiedig nader, 
't Hart vervuld met dankbre vreugd. 
 
Mogten we eer en lof behalen, 
Alles zijn we aan U verpligt. 
Heeft ons zorg behoed voor dwalen, 
Kwam er licht ons pad bestralen, 
Gij beschiktet zorg en licht. 
 
Hoog dan moet het loflied rijzen. 
Luide klink het: God zij de eer! 
Hoor ons, God! uw goedheid prijzen. 
Zie, na zooveel gunstbewijzen, 
Nu ook gunstig op ons neêr! 
 
Zorgend Vader, trouwe Voeder 
Van uw hulpbehoevend kroost! 
Wees gij verder ons een hoeder; 
Meer dan aardsche vader, moeder, 
Voor ons helper, toevlugt, troost! 
 
Sterk en leid ons, daar wij streven, 
Met het oog op u gerigt, 
Hart en geest naar u geheven. 
Sterk ons, leid ons, heel ons leven, 
Op den weg van deugd en pligt. 
 
Menschenmin was ons ten zegen: 
Burgertrouw verzachtte ons leed. 
Snelle ook onze dienst genegen 
Steeds dan mensch en broeder tegen: 
Zij ze aan burgerheil besteed, 
 
Heer! voor 't land van onze woning 
Gloeit bij ons een dankbre zin. 
Vader! uwe gunstbetoning 
Roepen wij voor Land en Koning, 
Vorst en burger biddende in. 


1836.
v.L.




