 
   
      
      
      	
      	Ter nagedagtenisse van het godzalig afsterven van den veel eerwaarden, groten schriftgeleerden, en hoog geagten vader in Christo, Hero Sibersma
            Christiaan C. Klaarbout
         
				GEBRUIKT EXEMPLAAR 
				exemplaar Koninklijke Bibliotheek, Den Haag, signatuur: 853 D 260:1 
				  
				ALGEMENE OPMERKINGEN 
         	Dit bestand biedt, behoudens een aantal hierna te noemen ingrepen, een diplomatische weergave van Ter nagedagtenisse van het godzalig afsterven van den veel eerwaarden, groten schriftgeleerden, en hoog geagten vader in Christo, Hero Sibersma. Gerustelyk in den Heere ontslapen, op den 4den, en plegtelyk begraven op de 9den van Lentemaant 1728 van Christiaan C. Klaarbout uit 1728. De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.
         	
				  
				REDACTIONELE INGREPEN 
				Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten.  
				  
				[pagina ongenummerd (π1r)]
				Ter Nagedagtenisse
				van het Godzalig Afsterven
				van den
				Veel Eerwaarden, Groten Schriftgeleer-
				den, en Hoog Geagten Vader in Christo,
				den Heere
				Hero Sibersma,
				Oudtste, en Getrouwe, Yverige Bedienaar
				des Heiligen Evangeliums, in de Gemeente
				Jezu Christi te Amsterdam.            
				 
				Gerustelyk in den Heere ontslapen, op den 14den,, en plegtelyk begra-
				ven op de 9den van Lentemaant 1728. in de Wester Kerk, in ver-
				wagtinge van een zalige opstandinge ten eeuwigen leven; out ge-
				worden zynde 83 jaren, 9 maanden en 13 dagen: en daar van in 
				den oogst des Heeren doorgebragt 56 jaaren en ontrent 3 maanden,
				in vier Gemeentens, namelyk Sixbirum, Tinnaard, Harlingen en 
				Amsterdam.
				 
				Te Amsterdam,
				By Reinier en Josua Ottens, Kaart- en Kunst-
				verkoopers op den Nieuwendyk, by de Soutsteeg. 
				  
				[pagina ongenummerd (π1v)]
				Hebreen 13: vs. 7.
				Gedenkt uwer voorgangeren, die u het Woord Gods gesproken hebben:
				[ende] volgt haar geloove na, aanschouwende de uitkomste [harer]
				wandelinge.
				 
				Apocal. 14. vs. 13.
				Ende ik hoorde een stemme uit den hemel, die tot my zeide, schryft,
				zalig zyn de doode, die in den Heere sterven, van nu aan. Ja
				zegt de Geest, op dat zy rusten mogen van haren arbeit: ende
				haare werken volgen met haar.
				 
				Psalm 112. vs. 6.
				De regtvaardige zal in eeuwige gedagtenisse zyn.
                         
          
		       
			   2009 dbnl 
			     
		       
         	klaa003nage01_01
            		   
         
      	
      		scans
      		
      	 
		   	Christiaan C. Klaarbout, Ter nagedagtenisse van het godzalig afsterven van den veel eerwaarden, groten schriftgeleerden, en hoog geagten vader in Christo, Hero Sibersma. Gerustelyk in den Heere ontslapen, op den 4den, en plegtelyk begraven op de 9den van Lentemaant 1728. Reinier en Josua Ottens, Amsterdam 1728 
		        
		   	
		
		
         DBNL-TEI 1
      
			
		
			 
				2003-8-27
				 
					EU
				 
				conversie van .doc naar XML				
				
			 
				2003-10-8
				 
					EU
				 
				colofon toegevoegd; aangepast volgens DBNL richtlijnen				
			 
				2009-09-02
				 
					HJB
				 
				conversie van het bestand naar teixlite 		
								         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Christiaan C. Klaarbout, Ter nagedagtenisse van het godzalig afsterven van den veel eerwaarden, groten schriftgeleerden, en hoog geagten vader in Christo, Hero Sibersma. Gerustelyk in den Heere ontslapen, op den 4den, en plegtelyk begraven op de 9den van Lentemaant 1728. Reinier en Josua Ottens, Amsterdam 1728
 
Zie: https://www.dbnl.org/tekst/klaa003nage01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

   	
   		
   		
   		
   	
      
				
               
{==A1r==} {>>pagina-aanduiding<<}

					Ter Nagedagtenisse Van den Veel Eerwaarden, Groten Schriftgeleerden, en Hoog geagten Vader in Christo, den Heere Hero Sibersma, Oudste, en getrouwe, yverige Bedienaar des Heiligen Euangeliums in de Gemeente Jezu Christi te Amsterdam.

	 				
					Ai my, 'k hoor naare treurgezangen, 
					'k Zie Zions dogt'ren en haar kroost, 
					Met rouwfloers al de leên omhangen, 
					En wyg'ren in dees toestant, troost. 
					Wyl een der trouwste tempelzuilen 
					Van hun, is door de dood ontrukt: 
					Zo dat 's hun leedt in 't minst verschuilen, 
					Maar gaan al klagende gebukt 
					Langs Zalems straten treurig wenen. 
					d'Een volgt den aêr op 't tranenspoor, 
					En storten 't hert zeer droevig henen 
					Als waterbeken, Sion door. 
	            
{==A1v==} {>>pagina-aanduiding<<}

					De lier is aan den wilg' gehangen, 
					En slaat door rouw, geen klank van lof, 
					Wyl 't ziltig nat van hunne wangen 
					Afbigg'len, en doorweken 't stof. 
					Dus zien ik d'een haar leed verkroppen, 
					Een ander staat om 't bitter lot, 
					Van doefheit op de borst te kloppen, 
					En smeken bystant af van Godt. 
					Een derde staat met 't hooft gebogen 
					En vlegt de handen t'zaam in een, 
					En roept vast uit, myne oogen, oogen, 
					Versmelten schier van 't droef geween, 
					Om 't missen van myn Vader! Vader.. 
                                
					Wel aan op zulk een jammertaal 
					Verstoute ik my hier op, en nader, 
					Wyl droefheit kent nog maat, nog paal. 
					Ei hoor, ei hoor dan, lievelingen, 
					En sta; en zyt een wynig stil, 
	            
{==A2r==} {>>pagina-aanduiding<<}

					En laat myn troost door 't herte dringen, 
					Zo gy my zulks vergunnen wil, 
					Mag ik de minste van u allen, 
					Die Zions koning toebehoort, 
					Van Is'rels helt, die nu gevallen 
					Legt, spreken met een troostlyk woort. 
					Wel dan vriendinnen, wil bedaren, 
					Zulk weenen is geen Christens werk. 
					Zyn Ziel, is hemelwaarts gevaren, 
					Van d'aarde boven 't zigtb're zwerk: 
					Daar zweeft die Ziel by hemelingen, 
					Ontheft van alle zorg, en pyn, 
					ô Ziels geluk verwisselingen. 
					Hoe zoet moet uw verwiss'ling zyn. 
					Begeert gy meerder Ziels vriendinnen, 
					Hy rust in vader Abrams schoot, 
					Kan zo een woord uw leedt verwinnen, 
					Schrey dan niet verder om zyn doot. 
	            
{==A2v==} {>>pagina-aanduiding<<}

					Daar praalt hy nu in d'opperkringen, 
					Daar krygt hy na zyn werk den loon, 
					Daar looft hy Godt, met heilig zingen, 
					Daar draagt hy eeuwig 's levens kroon, 
					Daar leeft hy een geduurig leven, 
					Eerst 't stref'lyk deel hier afgedaan, 
					Toen door de sterren heen gezweven, 
					Om dus d'onsterflykheit t'ontfaân. 
					Daar spreekt hy taal der Cherubynen, 
					En vult den Hemel met geluit, 
					Ja helpt de vlugge Seraphynen, 
					Uitroepen, 't drie maal Heilig, uit. 
					Daar leeft hy in die zaligheden 
					En hoog geschatte heil genot, 
					Van onwaardeerlyk rust, en vreden, 
					Met zynen waren oorspronk, Godt. 
                                               
					ô Nooit volprees'ne Zielsgenaden! 
					Van u ô Godt, in uwen Zoon, 
	            
{==A3r==} {>>pagina-aanduiding<<}

					Geschonken, met wiens heilzieraden, 
					Wy pronken zullen voor uw troon; 
					Als eens de Ziel van hier zal scheiden, 
					En gy zult treden te gemoet, 
					Om haar by u straks in te leiden, 
					Uit kragt van Jesus Offerbloet. 
                                              
					Vriendinnen zulke Hemelzaken, 
					En overdierb're Zielen staat, 
					Kan eeuwig ons gelukkig maken, 
					Waar voor 't vergank'lyk aardts vergaat. 
					Ik swyg, wie kan naar eisch afmalen, 
					Die Ziele staat? waar in zyn stem, 
					Reedts klinkt door alle d'opperzalen, 
					Van 't boven vry Jeruzalem. 
					Zyt stil dan Zions huisgenoten 
					Ai stelp uw droefheit, droog u af 
					Al lang genoeg het lyk begoten 
					Met tranen, keer ei keer van 't graf, 
	            
{==A3v==} {>>pagina-aanduiding<<}

					En sluyt toch d'uitgestorte flessen 
					Uw's oogen, en denk menigmaal. 
					Tot troost aan al zyn Godtsvrugts lessen 
					Vol op, van enkel bybeltaal. 
					Wat helpt al 't zienelyk gewemel? 
					Gy immers weet dat uwen vriend, 
					Reedts met zyn Ziel is in den hemel, 
					Wyl hy Gods Raadt heeft uitgedient: 
					En dus moet gy met my gedenken, 
					Dat al Godts doen is Majesteit, 
					En dat Hy wil de zynen schenken, 
					Hier na in kragt zyn heerlykheit. 
                                
					Maar zagt, my dunk 'k hoor bitter schreyen, 
					Ai my, 'k verbeel my Israël, 
					Die 't lichaam wilden meê geleyen, 
					Elks oog gelykt een tranenwel. 
					Dit doet my aan de Ziele klemmen 
					De liefdens pligt parst my, en doet 
	            
{==A4r==} {>>pagina-aanduiding<<}

					Myn spraaklidt in de mond als stremmen, 
					Zo dat ik meê hier wenen moet .. 
					Hoe dikmaal mogt ik met myn ooren, 
					In 't by zyn van dit Israël, 
					De wyze Godtsvrugt spreuken horen, 
					Van zulk een groot Gamaliël. 
					Maar ziet dat licht is van ons henen, 
					Doch die Zon, by ons neêr gedaalt, 
					Wort nu met eeuwig licht omschenen, 
					En met Godts Geest en kragt bestraalt. 
					Gelyk als Libans Ceed'ren groeyen, 
					Zo waste zynen Geest in top, 
					En gaf steedts vrugten naar het bloeyen, 
					Tot God, hem nam ten Hemel op. 
					Jehova wil u haast erbermen, 
					ô Vader Abrams nageslagt, 
					En doe u zien, door zyn ontfermen, 
					Dat heil 't geen gy tot nog veragt. 
	            
{==A4v==} {>>pagina-aanduiding<<}

					Blyf toch niet meer aan 't aardsche hangen, 
					Maar volgt 't gelovig voetspoor na, 
					Om 't heil van t waare Lam t'ontfangen, 
					Voor ons geslagt op Golgotha. 
                                
					Zo is dan 't lichaam heên gedragen, 
					Ter grafsteê, daar het rusten mag, 
					Laat vry de worm zyn huit door knagen, 
					't Blyft egter voor den Jongsten dag; 
					Terwyl zyn eed'le Ziel hier boven, 
					Zal zingen 't eeuwig bruilofts liedt, 
					Tot dat hy dit geduurig loven, 
					Naar lichaam, en naar ziel geniet. 
					Men legge vry dan 't rouwkleed neder, 
					By 't graf als nietig stof, by stof, 
					Wyl hy op Cherubynen veder, 
					Nu leeft, en sweeft in 't Hemels hof, 
					Alwaar geen droefheit is te vrezen, 
	            
{==B1r==} {>>pagina-aanduiding<<}

					Noch ramp, noch eenig leed zyn kan, 
					Maar daar verzadiging zal wezen, 
					Van Vreugd, in 't boven Canaän. 
					Myn Ziel verlokt op al dees reden, 
					Reikhalst verlangend' te gemoet, 
					Dien tydt, ja wenscht hem na te treden, 
					En wil geen aardsch maar 't hoogste goed. 
					Blyf gy ô God, ons sterk vertrouwen, 
					In uwen Zoons verworven Regt: 
					En doe ons wand'len door aanschouwen, 
					Vervul uw woordt dus toegezegt. 
					Laat haast uw Kerk op hoogtens ryden, 
					Spys haar met Jacobs erve, en leer 
					De gansche aarden u Belyden, 
					Als Vader, Zoon, en Geest ô Heer. 
					Met Amen, sluite ik al myn zeggen, 
					Ach dat myn oog uw luister zag, 
	            
{==B1v==} {>>pagina-aanduiding<<}

					En moet dit vleesch, in 't graf nog leggen, 
					Zy wagt aldaar dien groten dag, 
					Dat gy haar weder op zult wekken, 
					En maken 's levens padt bekent, 
					Op dat zy mag tot lof verstrekken, 
					Van u, voor eeuwig zonder Endt. 
                 
               C. KLAARBOUT. 
				

				
      
   
