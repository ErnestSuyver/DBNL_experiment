
   
        
           
               De Nederlandsche Tyrtaeus. Liederen voor de verdedigers des vaderlands. Deel 1
               C.P.E. Robidé van der Aa
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De Nederlandsche Tyrtaeus. Liederen voor de verdedigers des vaderlands. Deel 1 van C.P.E. Robidé van der Aa in de tweede druk uit 1830. De eerste druk dateert uit 1830.
               
               
                   
                       p. III: de kop ‘Woord vooraf’ is tussen vierkante haken toegevoegd.
                   
               
           
           
           
               
                   
                   2
                   
                   
               
           
           
               robi001nede03_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 21020
               
               C.P.E. Robidé van der Aa, De Nederlandsche Tyrtaeus. Liederen voor de verdedigers des vaderlands. Deel 1. G.J.A. Beijerinck, Amsterdam 1830 (tweede druk)
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De Nederlandsche Tyrtaeus. Liederen voor de verdedigers des vaderlands. Deel 1
               C.P.E. Robidé van der Aa
               
               
                   
                   
               
           
           
           
               
               
           
           
           
           
       
       
           
               De Nederlandsche Tyrtaeus. Liederen voor de verdedigers des vaderlands. Deel 1
               C.P.E. Robidé van der Aa
               
               
                   
                   
               
           
           
           
               
               
           
           
           
           
       
       
           
               2011-07-14
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: C.P.E. Robidé van der Aa, De Nederlandsche Tyrtaeus. Liederen voor de verdedigers des vaderlands. Deel 1. G.J.A. Beijerinck, Amsterdam 1830 (tweede druk)
 
Zie: https://www.dbnl.org/tekst/robi001nede03_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}

DE NEDERLANDSCHE TYRTÆUS.
Liederen VOOR DE VERDEDIGERS DES VADERLANDS.
UITGEGEVEN TEN VOORDEELE VAN HET DAAR TE STELLEN FONDS
VOOR DE VERMINKTEN EN NAGELATENE WEDUWEN EN WEEZEN
DER GESNEUVELDEN IN DEN TEGENWOORDIGEN STRIJD.
No. I.
TWEEDE DRUK.
GEDRUKT TE AMSTERDAM BIJ C.A. SPIN
EN UITGEGEVEN BIJ G.J.A. BEIJERINCK.






{==III==} {>>pagina-aanduiding<<}

[Woord vooraf]

Hebben vele bewoners van Oud-Nederland, in deze dagen van oproer en burgerkrijg, lang te vergeefs naar eene gelegenheid uitgezien, die hen in staat stelde, om openlijke blijken te geven van hunne gehechtheid aan de goede zaak, de Koninklijke Proclamatie van den vijfden October, 1830, heeft dezen staat van onzekerheid en weifeling doen ophouden: de vader des vaderlands
roept zijne kinderen op tot verdediging van haardsteden en altaren, tot handhaving van orde en regt. Heeft de uitkomst reeds aanvankelijk bewezen, dat hij niet te veel op den moed der Nederlanders heeft gerekend; schaart men zich van alle zijden onder de nationale vlag, en is, door deze enkele toespraak des Konings, als met een' tooverslag een leger ontstaan, dat uit de kern onzer jongelingschap is zamengesteld, en dat Mannen en Vaders in zijne reijen telt, die hunne dierbaarste betrekkingen hebben moeten achterlaten, en aan

{==IV==} {>>pagina-aanduiding<<}
de zorgen hunner menschlievende medeburgers toevertrouwen, - voorzeker is het dan ook thans de pligt van elken Nederlander, om, waar hij kan en mag, mede te werken tot bevestiging van orde en rust, tot aanvuring van heldenmoed, tot aanprijzing van eendragt en tot opwekking van alles, wat strekken kan, om de liefde voor Vaderland en Oranje, en het vertrouwen op den God onzer Vaderen, te bevestigen.
Bekend met het groote vermogen, dat het volksgezang kan uitoefenen, hebben wij gemeend, dat het niet ondienstig zijn zoude, ook dit aan te wenden, om het voorgestelde doel te helpen bereiken, en hieraan is deze Nederlandsche Tyrtaeus zijne geboorte verschuldigd.
Wij zijn voornemens van tijd tot tijd een Stukje, niet minder dan vier nieuw vervaardigde liederen inhoudende, uit te geven; welke liedjes, in den volkstoon vervaardigd, naar de meest in zwang zijnde zangwijzen dienen te zijn ingerigt.
Zal het doel bereikt worden, dat wij ons voorstellen, dan moeten deze liederen zoo veel mogelijk algemeen worden verspreid; daartoe nu roepen wij de hulp van

{==V==} {>>pagina-aanduiding<<}
alle weldenkende Nederlanders in; wij wagen het niet hun de middelen voor te schrijven, maar zeker is het, dat eene ruime uitdeeling onder de arbeidzame volksklasse, het ter hand stellen aan uitventers van stukjes van den dag, en het verspreiden derzelve onder de krijgslieden van den Staat, daartoe voorzeker dienstbaar kunnen zijn. Te dien einde zullen dezelve tweeledig verkrijgbaar gesteld worden, als: op velijn papier tegen 25 Centen ieder Stukje; en, zonder titel of namen der Vervaardigers, op gemeen papier, voor 4 Centen; terwijl aan diegenen, welke ter bevordering der algemeene verspreiding van deze laatste soort 25 of meer exemplaren ineens ontbieden, een rabat van 50 pCt. zal worden toegestaan; welke ontbieding echter franko moet geschieden en contant worden betaald.
Aangenaam zal het ons wezen, zoo deze onze welmeenende pogingen de goedkeuring onzer landgenooten mogen wegdragen, en daardoor tevens een penningsken worden verzameld ten behoeve van hen, die uit den tegenwoordigen onafhankelijkheids-krijg verminkt mogten terugkeeren, of weduwen of weezen hulpeloos achter-
{==VI==} {>>pagina-aanduiding<<}
laten. Op uwe medewerking rekenen wij, Nederlandsche Zangers, wier snaren nimmer zwijgen, als het Vaderland en Koning geldt! Mogten zij, die de eer uwer reijen uitmaken, het niet beneden zich achten, ons nederig, maar daarom niet minder nuttig en echt Vaderlandsch doel met hunne welwillende bijdragen te ondersteunen! -

Leeuwarden en Amsterdam, 12 October, 1830.

Robidé van der Aa,

G.J.A. Beijerinck,

C.A. Spin.



NB. De Stukjes, ter plaatsing bestemd, verzoekt men franko in te zenden, ten huize van den tweeden ondergeteekenden, te Amsterdam.


      

{==7==} {>>pagina-aanduiding<<}

Nieuw Wilhelmus-lied.

Wijze: Wilhelmus van Nassouwen.


Wilhelmus van Nassouwen! 
Was onder 't grievendst leed, 
Dat ooit hen mogt benaauwen, 
Der Vadren leus en kreet; 
Wat oorlog hen deed lijen, 
Wat muitzucht dorst bestaan, 
Men zag aan 't hoofd der reijen 
Een telg van Nassouw staan. 
 
Zou ons de moed ontzinken 
Nu weêr het oproer woedt, 
Nu wij het staal zien blinken, 
Dat dorst naar Hollands bloed; 
Nu België verwaten 
Zich in haar naaktheid toont, 
En 't schuim der onderzaten 
Den eedlen Willem hoont. 

{==8==} {>>pagina-aanduiding<<}

De band is losgereten, 
Die Bat en Belg verbond. - 
Wee die 't zich dorst vermeten 
En heilige eeden schond! 
Oud-Neêrlands dappre telgen 
Verachten 't wuft gebroed: 
Zij toonen, lage Belgen! 
U hunne trouw en moed. 
 
Wilhelmus van Nassouwen! 
Gij blijft, wat ons verbeid', 
De burg van ons vertrouwen, 
De star, die ons geleidt. 
Wij achten geen gevaren, 
Wij duchten geen verraad, 
Zoo lang ge aan 't hoofd der scharen 
Van 't oude Neêrland staat. 




      

{==9==} {>>pagina-aanduiding<<}

Vaderlandsch lied.

Wijze: Ein freies Leben führen wir.


    Nog vloeit het Nederlandsche bloed } (bis.) 
    Ons onbesmet door de adren, }  
En waar de snoode muitzucht woedt, 
Daar toonen we onzen heldenmoed, 
    Den moed van onze Vadren. (bis.) 
 
    Thans is elk burger lotgenoot, } (bis.) 
    Elk deelt in 's Lands gevaren. } 
Het oproer heeft het zwaard ontbloot; 
Wie zou, bij d'algemeenen nood, 
    Zich niet naast Willem scharen? (bis.) 
 
    Ja, Vader! ja, wij staan gereed; } (bis). 
    En wie U aan durft randen, } 
Wie uwe onschendbaarheid vergeet, 
En orde en wet met voeten treedt, 
    Dien toont de Leeuw de tanden. (bis.) 

{==10==} {>>pagina-aanduiding<<}

    Eendragtig strijdt de burgerij } (bis.) 
    Voor have en erf en woning; } 
Zij kent haar pligten, voelt zich vrij, 
Beleeft de wet, vloekt muiterij, 
    En eert en mint den Koning. (bis.) 
 
    Heeft snood verraad het staal gewet, } (bis.) 
    Aan 't hoofd van Neêrlands helden } 
Zal Fredrik, zonder vrees of smet, 
Dat monster, waar 't zijn treden zet, 
    Zijn gruwlen doen ontgelden. (bis.) 
 
    Deinsde eens voor Neêrlands heldenstoet} (bis.) 
    De reuzenmagt van Spanje,} 
Nog zetelt hier dezelfde moed: 
Wij offren willig goed en bloed 
    Voor Neêrland en Oranje. (bis.) 




      

{==11==} {>>pagina-aanduiding<<}

Nederlands Iö vivat.

Wijze: Iö Vivat!


    De Koning leev'! (bis.) 
Zij aller lied en beê! 
Den Vader van het Vaderland: 
Hem blijve ons aller trouw verpand! 
    De Koning leev' (bis.) 
In welvaart, rust en vreê! 
 
    Oud-Neêrland bloeij'! (bis.) 
Daar wonen kunst en vlijt, 
Daar is de burger vrank en vrij, 
Daar vloekt men dwang en muiterij. 
    Oud-Neêrland bloeij', (bis.) 
Als in der Vadren tijd! 
 
    Der Vadren vlag (bis.) 
Waaije over zee en strand! 
Zij wappre zonder kreuk of smet! 
Wee! wie eene andre vlag er zet! 
    Der Vadren vlag (bis.) 
Blijv' die van Nederland! 




      

{==12==} {>>pagina-aanduiding<<}

Lied van een meisje, bij het vertrek der vrijwilligers.

Wijze: Sonnez, sonnez.


    Marcheren, (bis.) 
Komt, toont nu d' ouden moed! 
Als 't Neêrland en Oranje geldt, 
Zij ieder jongeling een held! 
    Marcheren, (bis.) 
Wie telt er goed en bloed! 
 
    Marcheren, (bis.) 
Ginds wappert de oproervaan. 
Komt, braven! haalt hem van den top, 
En zet er Neêrlands vlag weêr op! 
    Marcheren, (bis.) 
Wie durft u wederstaan! 
 
    Marcheren, (bis.) 
Is alles, wat men hoort. 
Ja, onze dappren trekken heen, 
En 't arme meisje blijft alleen. 
    Marcheren, (bis.) 
Is 't algemeene woord. 

{==13==} {>>pagina-aanduiding<<}

    Marcheren, (bis.) 
Mijn Willem trekt te veld. 
Al welt er in mijn oog een traan, 
Ik zie toch welgemoed hem gaan. 
    Marcheren, (bis.) 
Ook Willem is een held. 
 
    Marcheren, (bis.) 
Weg met den laffen gast, 
Die nu bij moeders kolen zit, 
Hij is een nachtkaars zonder pit. 
    Marcheren, (bis.) 
Is 't geen een' jongman past. 
 
    Marcheren, (bis.) 
Mijn Willem! was uw keus; 
Wat u gebeure ik blijf u trouw, 
En keert gij weêr, ik word uw vrouw. 
    Marcheren, (bis.) 
Blijve aller dappren leus! 



{==14==} {>>pagina-aanduiding<<}

INHOUD.
Nieuw Wilhelmus-Lied, van Mr. C.P.E. Robidé van der Aa	Blz. 7.
Vaderlands Lied, van Denzelfden	Blz. 9.
Nederlands Iö Vivat, van Denzelfden	Blz. 11.
Lied van een Meisje aan haren Minnaar, van Denzelfden	Blz. 12.





