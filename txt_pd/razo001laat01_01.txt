 
   
	  
		  Het laatste aardige prentenboek 
W.P. Razoux		  
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: 2290 C 23 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van Het laatste aardige prentenboek van W.P. Razoux uit 1863.
		  Het door ons gebruikte exemplaar is ongenummerd, en door ons van paginanummering voorzien.		   
  		  
REDACTIONELE INGREPEN 
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. 2, 4, 6, 8, 10, 12, 14, 16, 18, 20 en 22) zijn niet opgenomen in de lopende tekst. 
 
[pagina ongenummerd (p. 1) 	
HET LAATSTE AARDIGE PRENTENBOEK.
 
ALS VERVOLG OP HET BEROEMDE HOOGDUITSCHE KINDERWERK:
‘Der Struwwelpeter,’
 
VOOR NEDERLANDSCHE JONGENS EN MEISJES BEWERKT
door
W.P. Razoux
 
‘Vermaakt er U meê.’
van alphen.
  
SCHIEDAM,
H.A.M. ROELANTS.
 
1863.
		    
		
		 
		   
			 2004 dbnl 
			   
		   
		  razo001laat01_01		   
		
		 
		  W.P. Razoux, Het laatste aardige prentenboek. H.A.M. Roelants, Schiedam 1863. 
		    
		 
	  
		DBNL-TEI 1 
	  
	  
		 
		  2004-03-02 
		   
			 LvtL 
		   
		  colofon toegevoegd 
		
 
		  2005-06-02 
		   
			 IH 
		   
		  conversie van het bestand naar teixlite  
		 		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: W.P. Razoux, Het laatste aardige prentenboek. H.A.M. Roelants, Schiedam 1863.
 
Zie: https://www.dbnl.org/tekst/razo001laat01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



   
	 

{==3==} {>>pagina-aanduiding<<}

Hannes Haas.


{== afbeelding 	==} {>>afbeelding<<}
    


Hannes, met zijn tasch belaân, 
Zal voor 't eerst naar school toe gaan; 
Maar daar staat een zwarte man, 
Hans loopt weg zoo hard hij kan; 
Lei en boek valt uit de tasch. 
Ziet eens, hoe benaauwd hij was! 
Hans loopt schreeuwen: ‘help mama!’ 
Hem de ganzen achterna. 
Hans stopt beî zijn ooren toe, 
Weet niet meer waarheen en hoe? 
Pet en tasch is hij al kwijt. 
Hannes, welk een haas gij zijt! 




{==5==} {>>pagina-aanduiding<<}


{== afbeelding 	==} {>>afbeelding<<}
    


Buiten in het groene veld 
Houdt zich schuil de kleine held. 
Eensklaps snelt in vollen draf 
Hannes Haas berg op, berg af, 
En - doodsbleek van angst en schrik - 
Springt hij in een oogenblik 
Bevend, trillend daar van daan; 
Ach, daar komt de jager aan! 
Deze ziet den hazenreus, 
Schiet hem netjes door den neus! 
Plomp, daar ligt ons Hansje dood, 
En zijn bloed verwt alles rood. 




{==7==} {>>pagina-aanduiding<<}

De lompert of de Mosschen-Michel.


{== afbeelding 	==} {>>afbeelding<<}
    


Heer Michel was zoo lomp als dom, 
Een lieve jongen andersom. 
Zoo had hij eens uit louter pret 
Wat vogelknippen uitgezet, 
Waarmeê hij ving dat jonge broed, 
En stak het dan in zijnen hoed. 

Daar komt een vreemdling aangegaan, 
Die spreekt heer Michel vriendlijk aan: 
‘Zeg, vriend, ich bin hier fremd in 't land, 
Is jou der weg nach stad bekant?’ 
Doch Michel kijkt heel dom hem aan, 
Zwijgt, draait zich om en laat hem staan, 

‘Na, denkt de vreemdling, op mijn eer, 
Zoo'n lompert zag ik nergens meer. 
Beleefdheid - of heb ik abuis - 
Schijnt in dit landschap niet te huis.’ 
Zoo denkt hij, maar spreekt niet een woord, 
En zet zijn' weg al zoekend voort. 




{==9==} {>>pagina-aanduiding<<}


{== afbeelding 	==} {>>afbeelding<<}
    


Ook Michel zet zijn' weg nu voort, 
Terwijl hij zich aan niemand stoort. 
De mosschen schudden in zijn' hoed; 
Wat piept en sjilpt dat arme broed! 
Hij kijkt niet links, hij kijkt niet regts; 
Hij groet geen' heer; hij groet geen knechts. 

Nu komt ook langs datzelfde pad 
De Burgemeester van der Stad, 
En achter hem komt zijn sergeant, 
Die wenkt den lompert met de hand; 
Maar Michel kijkt zoo zwart als roet, 
En draait zich om in plaats hij groet. 

Toen keef de Burgemeester zeer, 
Ei, zeî hij, zie dien lompen beer! 
Sergeant, neem af dien knaap zijn' hoed! 
Weg vliegt op eens het mosschen-broed. 
En nu heet Michel door het land 
De Mosschen-Michel, tot zijn schand. 




{==11==} {>>pagina-aanduiding<<}

Dat komt nu van de wijsneuzigheid.


{== afbeelding 	==} {>>afbeelding<<}
    


Een muisje, wit als melk, was van het muizental 
De eenige in haar soort - het was een raar geval - 
Wie hoorde 't immer meer? 
Haar velletje, gelijk een donzig schapenvacht, 
Was glad, als zij zoo zacht, 
Haar lijfje fijn en teêr. 

Eens sprak nu de oude muis, met alle regt bevreesd 
Voor 't welzijn van haar kind: ‘gij kent nog niet het beest, 
De kat, dat nijdig kwaad; 
Dat booze wezen loert op ons den ganschen nacht; 
Uw vel is wit, mijn kind, geef acht, 
Ga niet alleen op straat. 

En wacht u evenzeer voor den gehaten uil. 
Ach, de onvoorzigtigheid graaft u gewis een' kuil, 
Waar 'k u niet redden kan.’ - 
Maar 't muisje waant zich wijs genoeg en sterk daarbij. 
En zegt: ‘heb maar geen zorg voor mij; 
Ik weet er alles van.’ 




{==13==} {>>pagina-aanduiding<<}


{== afbeelding 	==} {>>afbeelding<<}
    


Nu ging des nachts de kleine guit 
Alleenig op een smullen uit; 
't Ging over heg en steg. 
Doch toen zij weder huiswaarts ging, 
Daar kwam een groote uil, die ving 
Het wilde muisje weg. 
‘Help!’ riep het, ‘help, ik word vermoord! 
Had ik naar moeders raad gehoord, 
Dan ging ik nu niet dood!’ - 
Maar wat het dwaze kind ook deed: 
't Was alles mis. De nachtuil eet 
Het voor zijn avondbrood. 




{==15==} {>>pagina-aanduiding<<}

De Leugenfrans.


{== afbeelding 	==} {>>afbeelding<<}
    


Helpt menschen, helpt, o wee, o wee! 
Daar komt een wolf, o wee! 
Hij vreet de schapen op en mij; 
Och menschen, staat mij bij!’ 
  
De menschen grepen stok en speer 
En bijl en wat al meer; 
Maar toen zij kwamen bij den guit, 
Toen lachte Frans hen uit. 
  
‘Ik zit hier veilig, ha, ha, ha! 
't Was gekheid, tra la la!’ 
Riep Leugenfrans, en iedereen 
Ging weder brommend heen. 




{==17==} {>>pagina-aanduiding<<}


{== afbeelding 	==} {>>afbeelding<<}
    


Maar weder op een' andren dag, 
Toen Frans op 't gras te rusten lag, 
Riep hij met angstig hulpgeschrei: 
‘O menschen, staat mij bij!’ 
  
Weêr komen zij om hulp te biên, 
Maar nergens is een wolf te zien. 
Toen zijn ze toornig weggegaan; 
Maar spoedig kwam de straf ook aan. 
  
Want naauwelijks was Frans alleen, 
Daar kwam hij waarlijk aangetreên, 
De groote wolf; en of Frans riep, 
Niet een, die weêr ter hulpe liep. 
  
De wolf at Frans met huid en haar, 
En stoorde zich aan geen misbaar. 
Men gelooft den leugenaar niet meer, 
Al spreekt hij ook de waarheid weer. 




{==19==} {>>pagina-aanduiding<<}

De krabbekop.


{== afbeelding 	==} {>>afbeelding<<}
    


‘Ei wacht eens, krabbekop, pas op!’ 
Riep moeder Geertje toe. 
‘Pas op, jou haneveer, schei uit, 
Daar kom ik met de roê!’ 
  
Hierop liet Geert haar broeder staan, 
En, angstig voor den stok, 
Waarmeê haar moeder dreigt te slaan, 
Klimt zij naar 't kippenhok. 




{==21==} {>>pagina-aanduiding<<}


{== afbeelding 	==} {>>afbeelding<<}
    


Doch hier, o schrik! hier komt de haan 
En nog een haan er bij. 
Die pakken haar met krabbels aan; 
De kat die krabt er bij. 
  
Zij krabben hoofd en been aan stuk, 
En nu schreeuwt Geert: ‘o wee! 
Helpt menschen, helpt, wat ongeluk! 
Wat doet dat zeer, o wee!’ 
  
Nu Geertje weet wat krabben is, 
Krabt zij haar broêr niet meer. 
Houdt dit wel in gedachtenis, 
't Zij u voortaan tot leer! 





