
   
        
           
               Vertrek naar Zomerlust. Een verhaal voor jonge kinderen
               J.J.A. Goeverneur
               logo_bibl_01
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Vertrek naar Zomerlust. Een verhaal voor jonge kinderen van J.J.A. Goeverneur uit 1875.
               
               
                   
                       
                   
               
           
           
           
               goev001vert01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Bibliotheek Rotterdam, signatuur: Mfe OK-0309 
               
               J.J.A. Goeverneur, Vertrek naar Zomerlust. Een verhaal voor jonge kinderen. D. Noothoven van Goor, Leiden 1875
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Vertrek naar Zomerlust. Een verhaal voor jonge kinderen
               J.J.A. Goeverneur
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Vertrek naar Zomerlust. Een verhaal voor jonge kinderen
               J.J.A. Goeverneur
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-06-28
               
                   AB
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.J.A. Goeverneur, Vertrek naar Zomerlust. Een verhaal voor jonge kinderen. D. Noothoven van Goor, Leiden 1875
 
Zie: https://www.dbnl.org/tekst/goev001vert01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}



{==II==} {>>pagina-aanduiding<<}


{== afbeelding 
	
Bldz. 28.


Zijn moeder liep zonder een woord te zeggen naar de plaats waar de knaap lag.
==} {>>afbeelding<<}
    



{==III==} {>>pagina-aanduiding<<}

Vertrek naar Zomerlust.
EEN
VERHAAL VOOR JONGE KINDEREN.
NAAR HET ENGELSCH
DOOR
J.J.A. GOEVERNEUR.
Met gekleurde plaatjes.
LEIDEN,
D. NOOTHOVEN VAN GOOR.

{==IV==} {>>pagina-aanduiding<<}

DRUK VAN D NOOTHOVEN VAN GOOR, TE LEIDEN.

{==V==} {>>pagina-aanduiding<<}

INHOUD.
	Blz.
EEN WOORD TOT MOEDERS	1
VERTREK NAAR ZOMERLUST	4
ONDERWEG	12
DE EERSTE DAG BUITEN	19
HET VOGELNEST	27
WILLEMS TUIN	38
HET HOOIEN	49
HET FEEST	59
DE ARME SUZE	73





{==1==} {>>pagina-aanduiding<<}

Een woord tot moeders.

Daar Willem een schrandere, vlugge jongen was dacht zijn moeder, dat hij nu wel spoedig zou kunnen beginnen te verstaan, wat het allergewichtigste voor hem was om te weten, namelijk - dat er een God bestaat. Eens dat hij haar vroeg, wie het was die de kleine blaadjes en bloemen maakte, en die zoo netjes in de knoppen oprolde, nam zij die gelegenheid waar en zeide hem dat de geheele wereld en ieder ding, dat daartoe behoort, geschapen is door een almachtig wezen, wiens naam God is. Zij sprak dit woord met eerbied uit en zeide dat men het nimmer zonder ontzag moest noemen. Ze zeide hem hoe hij al wat hij zag en al wat hij lief had, ieder ding waarvan hij vreugde of genoegen had aan God was verschuldigd. Deze toch was het die alle dingen had geschapen. Zijn vader, zijn moeder, zijn zusje en al zijne vrienden en bekenden: het brood dat hij at, het water dat hij dronk, de bloemen en vruchten die hij plukte, - alles, alles was door dien grooten en goeden God gemaakt. Willems aandacht werd hierdoor sterk opgewekt en er kwam geen eind aan zijn vragen; maar daar de vragen van kinderen over zulk een gewichtige zaak, hoe eenvoudig en natuurlijk ook, dikwijls dwaas en onnoozel schij-
{==2==} {>>pagina-aanduiding<<}
nen, zal ik daar liever niet van spreken. Bovendien oordeel ik dat de gelegenheid waarbij, de wijze hoe en de leeftijd, waarop zij haar kind dit eerste onderricht geven zal, aan het beste weten van elke moeder in het bijzonder moet worden overgelaten. Ik wil dus eenvoudig zeggen, dat Willem op zijn vraag, hoe hij God voor al wat die voor hem gedaan had danken kon, van zijn moeder een kort en eenvoudig gebed leerde, dat hij elken morgen eerbiedig en met gevouwen handjes opzeide. De lieve jongen betoonde een groot verlangen om te doen wat God welgevallig was. Zijn moeder zeide hem dat God volmaakt goed was en alle goede menschen lief had; daarom moest hij zijn best doen om zelf ook goed te worden. ‘Verder,’ vervolgde zij, ‘doet God aan iedereen en aan alles goed; en 
dus moet gij ook zoo veel goed zien te doen als gij kunt.’
‘Maar ik ben te klein om goed te doen.’
‘Ge zijt nog klein, dat is waar,’ antwoordde zij; ‘maar daarom kunt ge toch wel een klein weinigje goed doen. Gij moet vriendelijk en inschikkelijk jegens uw speelmakkers wezen en hun genoegen doen waar gij kunt. Als gij braaf oppast en gehoorzaam zijt, doet gij altijd iemand goed,’ voegde zij er glimlachend bij.
‘Wie dan, moeder?’
‘Dan doet ge mij goed, lieve,’ zeide zij, sloeg de armen om hem heen en kuste hem, ‘omdat dat mij gelukkig maakt. Maar als gij ondeugend zijt, doet gij kwaad, en God heeft u dan minder lief; schoon als

{==3==} {>>pagina-aanduiding<<}
ge eens stout geweest zijt, en daarover berouw, wezenlijk berouw hebt, zoodat ge moeite doet om het in 't vervolg niet weer te zijn, dan is God liefderijk en zacht; Hij zal u dan vergeven en u weer liefhebben.’
Van dezen tijd af droeg Willem nog meer zorg om goed en vriendelijk jegens iedereen te zijn en om zich zelven te bedwingen, als hij voelde dat hij op het punt was verdrietig of driftig te worden; want hij wist nu dat dit, behalve dat het vader en moeder bedroefde, ook God mishagen zou die zoo goed voor hem was. Willem werd zoo niet alleen een beter kind maar hij werd er ook gelukkiger door; want zoo vaak hij nu iets heel fraais, vreemds of wonderbaars zag, bedacht hij dat God het gemaakt had en zijn jong hart klopte daarbij van vreugde en erkentelijkheid. Te voren had hij dat gevoel ook wel eens gehad, maar toen wist hij nog niet wat het eigenlijk beduidde of hoe hij dat uitdrukken moest.




{==4==} {>>pagina-aanduiding<<}

Vertrek naar Zomerlust.

De zomer was in het land gekomen en Willem was heel blij, toen hij hoorde dat de geheele familie eindelijk naar buiten zou gaan. Anna had het in de kinderkamer heel druk met inpakken en hield dus weinig tijd over om naar Willems gesnap te luisteren. Om hem maar stil te houden, gaf zij hem een groote doos om daar zijn speelgoed in te pakken. Dat vond Willem heel aardig en prettig. Hij zocht al het speelgoed dat in de kamer verstrooid lag, bij elkander en wierp en duwde toen alle stukken in de doos, het een op het ander, zonder orde of overleg. De doos was spoedig vol, zoodat het deksel er niet meer op kon, toen de helft van Willems schatten nog maar pas geborgen was.
‘Och, deze doos is lang niet groot genoeg, Anna,’ riep hij; ‘ge moet mij een andere geven.’
‘Ik kan geen andere missen,’ was haar antwoord. ‘Als ge uw goed er behoorlijk ingeschikt hadt, zou zij, dunkt mij, alles wel bergen kunnen.’
Zij kwam nu om eens naar de doos te zien. ‘Ja, zóó zal het zeker niet gaan,’ riep zij. ‘Daar hebt ge het groote kegelspel op de twee houtzagers gepakt, en die zware doos met soldaatjes op de kar met de paarden.

{==5==} {>>pagina-aanduiding<<}
Het zal een geluk wezen als niet al veel gebroken is.’
Voorzichtig nam zij er nu de stukken, het een na het ander, weder uit, en Willem zag tot zijn bitter verdriet dat de armen van zijn kostelijke houtzagers gebroken waren en dat al het zand onder uitliep door een gat dat een van de kegels er in gestooten had, zoodat, hij mocht draaien hoe hij wou, de zagers maar niet meer werken wilden. Vervolgens, toen de doos met soldaatjes was opgelicht, ontdekte hij dat de kar het rechter wiel en een van de paarden den kop had verloren. Bovendien was van zijn mooiste palet het leder gescheurd en vond hij de pluimen op zijne raketten deerlijk gehavend. Dat was te veel voor hem om uit te staan. Hij barstte in snikken uit en begon zoo bitter te schreien, dat zijn moeder naar boven kwam om te vragen, wat er toch wel te doen was.
‘Och, moeder, moeder, al mijn speelgoed is kapot!’ snikte hij hardop.
Zijn moeder zag eerst het gebroken speelgoed en toen zag zij Willem aan, en hij merkte iets in haar oogen dat hem aanstonds deed denken aan hetgeen zij hem eerst onlangs gezegd en geleerd had. Nu bedwong hij zijne tranen en nam moeders zakdoek om zich de oogen af te drogen; schoon hem nu en dan nog wel een luide snik of zucht ontsnapte.
‘God zal mij toch nog wel blijven liefhebben, nu ik zoo snikken moet, moeder?’ vroeg hij. ‘Waarlijk, ik moet wel; ik kan het niet helpen.’
‘Ja, lieve,’ antwoordde de moeder; ‘hij blijft u lief-
{==6==} {>>pagina-aanduiding<<}
hebben omdat ge uw best doet om goed te wezen.’
‘Ik was zoo bedroefd,’ zeide Willem, tusschen zijn snikken in, ‘toen ik al mijn speelgoed zoo kapot zag. Ik kon het schreien niet laten.’
‘Het is zoo erg niet dat ge weent als ge bedroefd zijt, als wanneer ge dat doet omdat ge boos of stout zijt. Uit boosheid of drift schreien, staat leelijk en is ondeugend: maar om zulk speelgoed te schreien is enkel dwaas en onverstandig. - Kom, ik wil u eens wijzen, hoe ge alles netjes inpakken moet.’
‘Och, alles is nu immers al gebroken en kapot en deugt nergens meer toe,’ zei Willem op een klagenden toon.
‘Neen, neen,’ troostte hem zijn moeder; ‘als wij eerst maar op Zomerlust zijn, zullen wij het naar den timmerman zenden, opdat die het weer heel maakt.’
Zij begon toen alles weer in de doos te pakken. De looden soldaatjes kwamen heel onder in omdat die het zwaarst waren. Toen volgden de kegels en ballen, die zij voorzichtig neerlegde, waar tusschen de soldatendoosjes maar ergens ruimte was over gebleven. Hier op zette zij een lichter doos met houten huisjes, toen de ark met de dieren en daar boven op de kar met de paarden er voor. De twee houtzagers legde zij stilletjes in de kar neer, en toen zij de geknakte veeren aan de raketten weer had recht gezet, borg zij die in een leegen hoek, waar niets hen drukken kon. De paletten stak zij aan iedere zijde van de doos in, waar nog net plaats was, en eindelijk maakte zij de doos vol

{==7==} {>>pagina-aanduiding<<}
met nog twee of drie stukken die heel licht waren.
Willem, die gedurende al den tijd dat zij hiermede bezig was oplettend had toegezien, riep nu heel verbaasd: ‘Wel, moeder, me dunkt, de doos is gegroeid en grooter geworden terwijl gij aan het pakken zijt.’
Zijn moeder glimlachte en vroeg: ‘Leven de spanen doozen dan dat zij groeien kunnen, Willem?’
‘Neen,’ zeide Willem; ‘de doos leeft nu niet meer; maar is hij niet van hout gemaakt even als mijn hoepel?’
‘Ja, mijn beste.’
‘Dan weet gij, moeder, dat het hout waarvan de doos gemaakt is vroeger een boom was, en groeide tot zij hem omhakten en een doos maakten van het hout.’
‘Het hout is gegroeid, dat is waar,’ antwoordde zij, ‘zoo lang het levend aan den boom zat; maar toen de boom was omgehouwen, stierf het hout en kon dus niet langer groeien.’
‘Dus, moeder, is de doos van dood hout gemaakt, en is 't daarom dat zij nu niet meer groeit?’
‘Juist, mijn kind,’ zeide zij hem; ‘maar de boom bestaat uit levend hout, en dat is de reden waarom die wast en grooter wordt.’
‘Maar, moeder, zeg, waarom kondt gij zoo veel meer speelgoed in de doos bergen dan ik er in kon krijgen?’
‘Dat was omdat ik toezag hoe ik het er inschikte, en daarbij zorgde dat nergens een plaatsje open bleef.’

{==8==} {>>pagina-aanduiding<<}

Daar kwam nu een groote kar voor de deur; en 't vermaakte Willem zeer te zien hoe al de koffers, kisten en pakken, die mee naar Zomerlust moesten, één voor één op die kar werden geladen. Hij stond voor op de stoep toe te kijken, en merkte nu wel dat de knecht dit bijna even zoo deed, als zijn moeder zijn doos had gepakt. De zwaarste stukken werden allen op den bodem van de kar geplaatst en zoo netjes zij aan zij geschikt, dat zij dicht aan elkaar sloten. Toen werden de lichtere dingen bovenop geladen; en onze Willem zag met veel blijdschap, hoe zijn doos met speelgoed veilig en goed in een hoek kwam te staan.
‘Maar, moeder,’ zeide hij; ‘hoe klein lijkt de doos nu!’
‘Zij lijkt klein omdat gij ze met de groote koffers en kisten op de kar vergelijkt.’
‘Vergelijken? Wat is dat moeder?’
‘Zie hier de ontbijttafel eens aan, kind, en dan mijn werktafel; welke is de grootste van die twee?’
‘O, de ontbijttafel, moeder; die is een heel stuk grooter.’
‘Goed; dat is de grootte van de twee tafels vergelijken. Nu kunt ge, als ge wilt, ook eens haar vorm vergelijken en mij vertellen, welk u het best bevalt. De ontbijttafel, ziet gij, is rond, en mijn werktafel is vierkant.’
‘Ik houd meer van een ronde tafel, moeder. Daar kan men gerust om in 't rond loopen, zonder dat men zich aan al die kanten stoot.’
‘Dat is waar,’ zeide de moeder lachende. ‘Gij loopt

{==9==} {>>pagina-aanduiding<<}
minder gevaar voor uw krullebol, waar geen hoeken aan de tafel zijn.’
‘Zijn er nog andere dingen, die men zoo bij die twee tafels vergelijken kan, moeder?’
‘O ja; ieder ding dat gij er aan ziet.’
‘Ik zie al wat!’ riep hij. ‘De groote tafel is hoog en de kleine tafel is laag.’
‘Is zij zoo laag als uw stoel, Wim?’
‘O, lieve tijd, neen, moeder! Ze is heel hoog tegen den stoel gerekend.’
‘Juist,’ zeide de moeder. ‘Zij is hoog, als gij haar bij den stoel vergelijkt, en laag, als gij ze vergelijkt bij die groote tafel. En zoo lijkt ook uw doos met speelgoed klein, als gij die bij de groote koffers op de kar gaat vergelijken.’
‘Maar, moeder,’ riep Willem, ‘er is nog iets anders aan die tafels te vergelijken. De kleine tafel heeft vier pooten gekregen en de groote tafel maar een. Mooie stukken, dat zoo'n kleine tafel meer pooten heeft dan een groote!’
‘De groote tafel heeft er maar één, dat is waar,’ zeide zij; ‘maar let eens op, hoe dik die is. En dan schieten daar ook nog drie korte pooten of klauwen uit.’
‘Hé ja,’ riep Willem; ‘het zijn net drie kleine pooten, die uit een grooten, dikken groeien.’
‘Zij groeien evenwel net zoo min, als de doos dat doet,’ zei de moeder lachende.
‘O, neen; ik weet wel dat de tafel van dood hout gemaakt is, even goed als de doos.’

{==10==} {>>pagina-aanduiding<<}

‘En zie nu de pooten van de kleine tafel eens,’ zeide zijn moeder, ‘hoe dun en smal die zijn. Ze zouden de groote ronde tafel niet kunnen dragen, ofschoon ze ook met hun vieren zijn.’
‘Ja,’ zeide Willem; ‘maar mij dunkt dat de groote tafel toch wel even veel pooten hebben moest als de kleine tafel.’
‘En denkt gij dan ook dat gij zelf even veel beenen hebben moest als de vlieg die daar bij het glas oploopt? Tel eens, hoe veel die er heeft.’
‘Ik kan ze niet goed tellen omdat het ding zoo veel beweging maakt.’ En Willen deed moeite om de vlieg te vatten en haar stil te houden, doch dit maakte maar dat zij nog wilder werd en gedurig opvloog. Evenwel ging zij op het laatst zitten en hij telde ‘1, 2, 3, 4, 5, 6. Wat een boel beenen voor zoo'n klein ding, terwijl ik die zulk een groote jongen ben er maar twee heb.’
Zijn moeder glimlachte toen hij zich zelven zulk een grooten jongen noemde, en daarom voegde hij er bij: ‘Ik meen, vergeleken bij de vlieg, moeder. Maar waar heeft de vlieg al die beenen toe noodig?’
‘Om er mee bij de dingen op te klimmen. Gij die rechtop gaat, kunt dat beter met twee doen. Gij zoudt vrij wat verlegen wezen, zoo ge als ge loopen wildet zes beenen te bewegen hadt. Zoo ziet gij, Willem, dat groote dieren zich met minder beenen redden kunnen dan kleine dieren.’
‘En zoo'n groote tafel zeker ook, moeder?’

{==11==} {>>pagina-aanduiding<<}

‘Ik durf niet vast zeggen,’ antwoordde zijn moeder, ‘dat het getal pooten van een tafel altijd het rechte getal is, omdat tafels het werk zijn van timmerlieden die zich vergissen kunnen. Maar wat ik zeker weet, is, dat het getal van de beenen der dieren altijd dat is, wat het best voor hen past, want zij zijn het werk van God die zich nooit vergist in al wat hij doet of maakt.’
‘Maar al maakte God de tafels ook niet, moeder, hij maakte de boomen toch, waaruit toen zij waren omgehouwen de tafels gemaakt zijn.’
‘Juist, mijn lieve, en God maakte ook de menschen die de tafels maakten. Zoo ziet gij dat wij ieder ding aan de goedheid en macht van God te danken hebben.’
‘Maar zeg, moeder, zijn vliegen dieren? Zulke kleine dunne dingetjes?’
‘Dat neemt niet weg dat ze toch dieren zijn. Zij hebben leven en gevoel en zij bewegen zich.’
‘O, dat doen zij terdeeg!’ riep Willem; ‘want ze houden zich geen ommezientje stil. Ze maken nog meer beweging dan ik; want ze kunnen loopen en klimmen zooals ik en buiten dat kunnen ze ook nog vliegen.’
‘Kleine diertjes,’ onderrichtte zijn moeder hem, ‘zoo als de mug, de bij, de vlieg en andere van die soort worden insecten genoemd. Zie dat gij dien naam onthoudt, beste jongen.’



{==12==} {>>pagina-aanduiding<<}

Onderweg.

Jan kwam nu zeggen dat het rijtuig klaar stond. Onze Willem was zoo ongeduldig om weg te komen, dat hij in een oogenblik den trap af was en in der haast zijn hoed vergat, zoodat hij wel gedwongen was dien nog eerst te gaan halen. Toen stapten zij in het rijtuig en de koetsier sloeg den weg in naar Zomerlust. Willem was heel gelukkig als hij bedacht, dat hij nu gauw al die mooie lieve bloemen in den tuin weer zou zien; en dan Karo; en dan Jozef Flink die beloofd had hem te zullen leeren hoe hij zaaien, schoffelen, harken en in den tuin werken moest. Na eenigen tijd begon hij evenwel wat ongeduldig te worden en te denken, dat zij er nimmer komen zouden. Hij vroeg zijn moeder gedurig of men nog niet haast op Zomerlust was? Eindelijk verveelde het haar altijd diezelfde vraag te hooren, en zij verzocht hem het vooreerst niet weer te vragen. Willem vermaakte zich toen met naar de wielen van het rijtuig te zien hoe vlug die ronddraaiden.
‘Die wielen,’ zeide hij, ‘gaan rond net als mijn hoepel, als ik dien sla; maar wat doet hen zoo rondgaan, moeder; want er is toch niemand die ze slaat?’

{==13==} {>>pagina-aanduiding<<}

‘Neen,’ zeide zijn moeder; ‘maar zeg mij wat doet den wagen voortgaan?’
‘Wel, zeker de paarden. De paarden trekken den wagen en dat maakt dat de wielen rondgaan. Ik weet wel dat het heel gemakkelijk is ze te doen rondgaan want eens toen de koetsier bezig was de wielen te wasschen, liet hij mij aan een draaien en ik kon dat heel alleen wel doen.’
‘Omdat,’ zeide zijn moeder, ‘omdat het wiel toen van den grond was opgetild, zoodat de koetsier het gemakkelijk ronddraaien en aan alle kanten afspoelen kon; want een rad of wiel laat zich veel gemakkelijker bewegen als het van den grond is opgelicht dan wanneer het daarop rust. Maar het laat zich heel moeielijk draaien als er een zwaar rijtuig moet worden voortgetrokken, zoo als nu hier. Gij niet en ook de koetsier niet, zouden sterk genoeg zijn om dat te doen; en daarom gebruiken wij daar paarden toe, daar die veel sterker zijn dan wij menschen.’
‘Maar, moeder, toen ik het rad ronddraaide, zei de koetsier mij, dat het zoo gemakkelijk ging omdat hij de wielen pas gesmeerd had.’
‘Smeer is een heel vettig, glibberig ding,’ antwoordde zijn moeder, ‘en als men nu zulk smeer aan dat gedeelte van het wiel strijkt, waarmee het aan den wagen vast zit, maakt dit dat het wiel veel gemakkelijker om de as rondglijdt.’
‘Wat is de as, moeder?’
‘Dat is het stuk hout dat door het midden van

{==14==} {>>pagina-aanduiding<<}
het wiel gaat en dit aan het rijtuig vasthoudt.’
‘O ja, nu weet ik het al,’ zei Willem; ‘het is dat waar de koetsier het smeer aan streek. Het wiel draait er om in het rond en de as zelf staat stil.’
‘De as draait niet rond, zoo als het wiel doet,’ zeide zijn moeder; ‘maar als het rijtuig getrokken wordt moet de as mee voortgaan. Zoo staat de as dus niet stil maar beweegt zich rechtuit.’
‘Dat is zeker zoo,’ zeide Willem lachend; ‘de as kan niet blijven stil staan als de wagen voortgaat, of anders moest het rijtuig heelemaal in stukken gaan. Maar de as stond toch stil toen ik het rad omdraaide, moeder?’
‘Natuurlijk,’ antwoordde zij; ‘omdat het rijtuig toen ook stil stond.’
Zij leunde toen voorzichtig uit het portierraam om hem de as te wijzen.
‘Maar wat zijn die stukken hout dan die rondom uit de as uitsteken en aan den grootsten buitensten hoepel vast zitten?’
‘Die noemt men de spaken van het rad of wiel en gij ziet dat zij de as en den hoepel aan elkander vasthouden. Als men ze weg nam zou de hoepel aanstonds neervallen en kon de wagen niet verder voortrollen.’
‘Net zooals mijn hoepel neerviel, moeder, toen ik nog niet wist hoe ik er mee omgaan moest.’
De wielen draaiden rond en al weer rond, tot Willem moe was van er naar te kijken; toch kwamen zij

{==15==} {>>pagina-aanduiding<<}
nog al niet op Zomerlust. Hij begon op nieuw ongeduldig te worden; toen, juist van pas om hem wat tijdverdrijf te geven, eenige vliegen van verschillende soort om en in het rijtuig kwamen spelen.
‘Kijk, moeder,’ riep Willem; ‘kijk eens die kleine diertjes - neen, insecten meen ik. Dat is de naam dien ge mij gezegd hebt.’
‘Juist; maar gij moet onthouden dat insecten toch meteen ook dieren zijn.’
‘O, daar is een heel mooie, zwart en geel, kijk, buiten tegen het glas! Ze is veel grooter dan een vlieg, en heeft zulke lange dunne vlerken - ik kan er heel goed door heen zien. Ik kan zijn kopje zien en het klein aardig mondje. Is dat een mug, moeder?’
‘Neen, mijn jongen, het is een wesp.’
‘Maar men zegt er toch ook insect tegen, moeder. Is 't niet zoo?’
‘Zeker,’ was het antwoord.
‘Hé, wat een boel namen heeft het dan; want het is een dier, het is een insect en het is een wesp. Een - twee - drie namen, voor zulk een klein ding!’
‘Stel u eens voor, Willem, ge kwaamt bij me en verteldet me: Moeder, ik heb daar gewandeld en ik heb een dier gezien,’ - hoe zou ik dan kunnen raden welk soort van dier ge gezien hadt?’
‘O, maar ik zou u zeggen, of 't een insect was geweest, of een vogel, of een visch, of een groot dier met vier pooten.’

{==16==} {>>pagina-aanduiding<<}

‘Dat zoudt gij niet kunnen als het geen anderen naam dan den naam van dier had.’
‘Neen,’ antwoordde Willem; ‘Ik begrijp dat het nog een anderen naam moet hebben behalve dier.’
‘Welnu, stel eens, gij verteldet mij dat het een insect was dat ge hadt gezien, dan zou ik u nog vragen welk soort van insect het was.’
‘Moeder, als ik u dan zeide dat het een wesp was, zoudt gij er dan alles van weten?’
‘Ik zou ten minste weten welk insect gij hadt gezien.’
‘En hebben alle insecten drie namen, moeder, net zoo als de wesp?’
‘Ja. Vooreerst zijn zij allen dieren; dan zijn zij allen insecten; eindelijk hebben zij ieder een bijzonderen naam om de verschillende soorten van insecten te onderscheiden. Het een is een wesp, het ander is een bij, het derde is een vlinder; maar ik zou nooit aan een eind komen als ik hen allen opnoemen wou, zoo velen zijn er. Waarlijk, ik weet de namen van de helft van hen niet.’
‘Gij niet, moeder?’ riep Willem heel verbaasd.
‘Neen, mijn beste kind. Er zijn nog heel veel dingen die ik niet weet.’
‘En hebben de vogels ook drie namen, moeder?’
‘Ja: maar zie eens of gij die zelf ook vinden kunt. Welke zijn de drie namen van den kleinen vogel, dien gij voorleden winter met kruimpjes brood hebt gevoerd?’

{==17==} {>>pagina-aanduiding<<}

‘Vooreerst was het een dier,’ zeide hij, zich bedenkende; ‘ja, dat weet ik wel. - Dan was het een vogel, omdat hij vloog....’
‘Wacht!’ zeide zijn moeder; zijn er niet sommige dieren die vliegen, en die toch geen vogels zijn?’
‘Neen, moeder; paarden en koeien, en van die soort dieren meer, vliegen niet.’
‘Maar, Willem, hebt gij dan de insecten al vergeten, waarover wij daar pas zoo lang gepraat hebben?’
‘Och, lieve tijd! ja, de insecten vliegen - ze vliegen gedurig heen en weer; maar ik dacht er niet aan dat ze dieren zijn; want zij zijn zoo bitter klein.’
‘Dus,’ zei de moeder, ‘als de vogels vliegen en de insecten vliegen, hoe kunt gij die beiden dan van elkander onderscheiden?’
‘O, dat is heel gemakkelijk, een vogel te onderscheiden van een insect,’ riep Willem. ‘Een vogel is veel grooter.’
‘In sommige landen,’ zeide zijn moeder, heeft men vogels die zoo klein, en insecten die zoo groot zijn, dat gij ze naar de grootte onmogelijk uit elkander kennen zoudt.’
‘Maar hoe weten de menschen daar dan, wat een vogel is en wat een insect?’
‘Een vogel,’ antwoordde zijn moeder, heeft vederen en geen andere soort van dieren heeft die. - Komaan, zeg mij nu den derden naam van den vogel, beste jongen.’
‘Ha, ik weet het al, moeder: het was een musch. -

{==18==} {>>pagina-aanduiding<<}
En groote, zware dieren, zooals koeien en paarden, die hebben toch zeker ook drie namen, evenals de vogels en insecten?’
‘Zeker’ was het antwoord; ‘zij heeten viervoetige dieren....’
‘O, omdat zij vier voeten hebben! - Dat zijn honden, katten, ratten en muizen dus even goed, als koeien en paarden?’
‘Natuurlijk, mijn kind.’
‘Kijk, moeder,’ riep Willem; ‘daar loopen een heele boel viervoetige dieren op dat stuk land.’
‘Wat zijn die nu?’
‘Wel, vooreerst zijn het dieren; dan zijn het viervoetige dieren; en buitendien zijn het schapen.’
‘Zoo weet ge dan nu, Willem, dat de viervoetige dieren drie namen hebben, evenals de vogels en insecten.’
Terwijl zij dus praatten, was de tijd zoo schielijk voorbijgegaan dat Willen wezenlijk verbaasd opkeek, toen zij het huis op eenmaal voor zich zagen liggen.
‘Daar is het, moeder! juichte hij; niet het kleine, poppige huis, dat we van 't voorjaar van de hoogte af zagen, maar 't groote Zomerlust, zoo groot als het wezenlijk is.’



{==19==} {>>pagina-aanduiding<<}

De eerste dag buiten.

Toen zij op Zomerlust waren aangekomen, liep Willem terstond in huis, om zijn nieuwe kinderkamer, zoo als hij ze noemde, te gaan bekijken. Daar vond hij Anna die de handen vol had met uitpakken; toen hij een weinigje aandachtig in het rond had gezien, zeide hij: ‘Dat is hier geen nieuwe kamer - het is mijn oude kamer. Daar, het heugt mij nog goed, is de kast waarin ik mijn speelgoed borg; en dat is uw bed, Anna; en hier is mijn eigen ledikantje. - Maar ginder staat nog een bedje - ik denk, dat zal voor Sofie wezen; en dat andere groote daar is zeker van de min; schoon - daar heugt mij niets meer van.’
‘Neen,’ zeide Anna; ‘omdat zij hier voorleden zomer ook nog niet stonden. Zusje Sofie was toen nog niet geboren, en er was geen andere kindermeid, dan ik.’
‘Hé, Anna, kijk! - hier is het raam, waarvoor wij gingen staan, als vader uitrijden zou, - en waaruit wij keken om hem weer thuis te zien komen als we in de verte de voetjes van het paardje hoorden gaan; trap-per-de trap! trap-per-de trap!’
‘Dat hebt ge goed onthouden, Willem,’ zeide Anna; ‘maar ge moet mij nu niet storen, want ik heb we-
{==20==} {>>pagina-aanduiding<<}
zenlijk geen tijd. Weet ge wat? Ga zelf uw doos met speelgoed uitpakken en schik alles netjes in de kast.’
Dat was een kostelijk werk voor Willem. Hij keerde de doos nu niet maar zoo 't onderste boven en stopte alles wild en woest in de kast; hij bedacht hoe hij zijn speelgoed gehavend had, toen hij bij het inpakken niet voorzichtig genoeg was geweest; en dit had hem zoo gespeten, dat hij besloot bij het uitpakken zoo voorzichtig te wezen als hij maar kon. Hij legde elk stuk op een plank. Een van zijn wagentjes zette hij wel is waar zoo dicht bij den rand dat het naar beneden viel en de voerman zijn neus brak; maar daar gaf Willem zoo heel veel niet om. De voerman kon net zoo goed met een gebroken als met een heelen neus zijn paardjes mennen; maar de kar kon niet rijden als er een van de wielen af was. Dat was dus vrij wat erger!
Toen al zijn speelgoed in de kast was geschikt, ging Willem in den tuin. Hij was zeer verlangend om Jozef weer te zien, en al de mooie bloesems die, toen hij de laatste maal op Zomerlust was, aan de boomen zaten! hij was echtor vrij wat te leur gesteld nu hij die bloesems meest altemaal dood vond. Hunne kleine gekleurde blaadjes lagen overal geel en verdord op den grond in het rond gestrooid.
‘Och, wat spijt mij dat!’ riep Willem; ‘al die lieve bloesems zijn weg.’
‘Maar,’ zeide Jozef, ‘zie eens wat zij hebben achtergelaten. Hier is de appelboom, waarvan gij een

{==21==} {>>pagina-aanduiding<<}
takje afbreken woudt; kijk eens, wat een menigte kleine appels daar nu aan zitten.’
Willem had die nog niet opgemerkt omdat zij groen waren, evenals de bladen van den boom.
‘'t Zijn aardige ronde appeltjes,’ zeide hij; ‘maar ze zien er nog niet heel mooi uit.’
‘Neen,’ antwoordde Jozef, ‘ze zijn ook nog niet rijp; ze zullen nog vrij wat tijd noodig hebben om groot en rijp te worden. Maar zie, hier is een bessenboom; de bessen zullen veel vroeger rijp wezen, ofschoon ze nu nog even groen zijn als de appelen.’
‘Is er dan nu nog niets rijp?’ vroeg Willem.
‘O ja, dat er wel,’ riep Jozef; ‘de aardbeien zijn rijp. Ik wil gaan en Mark vragen, of we er wat van plukken mogen.’
Zoo gingen zij dan naar de aardbeienbedden. Willem dacht eerst dat er niets dan bladeren op die bedden waren; doch Jozef wees hem, hoe onder die bladen een heel aardige roode vrucht zat die volkomen rijp scheen te zijn.
Mark de tuinman stond hun toe wat zij verzochten en gaf Willem ook een breed koolblad om daarop eenige aardbeien voor zijn moeder te plukken. Willem proefde er nu en dan maar een, daar hij zich haastte het koolblad gevuld te krijgen, om dat haar te brengen.
Terwijl beiden nog aan het inzamelen waren, kwam Willems moeder zelf in den tuin, en hij riep zoo hard hij maar kon: ‘Kom hier, lieve moeder, kom

{==22==} {>>pagina-aanduiding<<}
hier als ge wilt, en zie, welke mooie aardbeien ik voor u geplukt heb. Wij hebben het Mark gevraagd; want Jozef zegt dat niemand hier iets plukken mag zonder dat die het weet.’
Jozef werd nu geroepen om Mark de groenten naar de keuken te helpen dragen, die de keukenmeid voor dien middag hebben moest; Willem en zijn moeder gingen zamen op een groene bank zitten om de aardbeien op te eten.
‘Smaken ze niet heel lekker, moeder?’ vroeg hij.
‘Ja, lieve jongen, kostelijk; en ik vind ze wel eens zoo goed omdat gij ze voor mij geplukt hebt.’
‘Welk een aardig koolblad is dat!’ zeide Willem. ‘De aardbeien liggen er even goed op als op een bord.’
‘Mij dunkt, ze liggen er nog beter op,’ antwoordde zij, ‘want zie, de randen krullen rondom op, zoodat de aarbeien er niet kunnen afvallen.’
Toen Willem zijn laatste aardbei had opgehapt, zag hij zijn vriend Jozef aankomen, die een mandje met witte kool droeg, waarvan Mark de buitenste bladen al had afgenomen.
‘Wat zijn dat voor dingen die ge daar hebt?’ vroeg Willem hem. ‘Het lijken wel groote kegelballen.’
‘O neen; het zijn koolen om op te eten,’ riep Jozef lachend.
‘Zou ik er niet een van mogen hebben om wat mee te rollen?’ vroeg Willem zijn moeder.
Deze gaf hem vrijheid om er een te nemen, en hij vermaakte zich daar een tijd lang mede. Hij kon er en-

{==t.o. 22==} {>>pagina-aanduiding<<}


{==t.o. 23==} {>>pagina-aanduiding<<}


{== afbeelding 
	
Bldz. 22.


Willem en zijn moeder gingen zamen op een groene bank zitten.
==} {>>afbeelding<<}
    


{==23==} {>>pagina-aanduiding<<}
kel mee over den grond rollen; want zij was te zwaar om haar als een kaatsbal in de lucht op te gooien. Toen dit hem eindelijk verveelde ging hij zitten, om te onderzoeken hoe de kool in elkander zat; en om dit te weten te komen, deed hij zoo als kinderen gewoon zijn te doen, dat wil zeggen: hij begon haar in stukken te pluizen.
Na hiermede een poosje bezig geweest te zijn riep hij zijn moeder, die bloemen voor een ruiker plukte, verbaasd toe: ‘O kom, moeder, en zie mijn bal toch eens. Hij is geheel van groote bladen, 't een over 't ander gerold - 't een over 't ander,’ herhaalde hij, al maar bladen losscheurende: ‘o zoo'n boel! Ik kan ze onmogelijk tellen. - Hé, moeder, dat is net als de knoppen die wij plachten open te snijden, nu al lang geleden, maar veel, veel grooter.’
‘Die kool is ook wezenlijk een knop,’ sprak zijn moeder.
‘Is het heusch?’ vroeg Willem, verwonderd een knop van zoo'n verbazende grootte te zien. ‘Dan zal 't mij eens benieuwen, welke bloem daar wel binnen in zit.’ En hij ging voort met bladen af te plukken om tot het midden te komen. Doch daar het afstroopen van al die bladen hem spoedig veel te lang duurde naar zijn zin, vroeg hij zijn moeder of zij het binnenste met haar pennemesje wou open snijden.’
‘Mijn mesje zou daar niet groot genoeg toe zijn,’ antwoordde zij: ‘maar daar is Mark die kan het met zijn tuinmes doen.’

{==24==} {>>pagina-aanduiding<<}

Mark sneed de kool in een oogenblik midden door en Willem en zijn moeder keken nu naar de bloem of liever naar het kleine ding, waaruit eens een bloem groeien moest; maar geen van beiden kon dat vinden en daarom zeide zijn moeder tot hem dat hij er aan denken moest, naar de bloem te gaan zien tegen dat de knop open en de bloem uitgeschoten was.
‘Moeder,’ zei Willem, ‘wat moet dat een groote boom zijn, waaraan zulke zware knoppen komen.’
‘Ik zou liefst niet onder zulk een boom wandelen,’ antwoordde zij lachend, ‘want als het woei en die zware knoppen ons op het hoofd vielen, zouden wij dat, dunkt mij, ter deeg voelen.’
‘Och, wijs mij den boom, moeder, waaraan zij groeien. Wij zullen er niet vlak onder gaan staan en wel zorgen dat wij geen ongeluk krijgen.’
‘Ze groeien aan geen boom, lieve jongen; maar iedere knop heeft een steel en een wortel voor zich alleen.’ Zij bracht Willem toen bij een bed met koolplanten en trok er een uit, om hem den steel en de wortels te toonen.
Willem zette groote oogen op, dat zulk een groote knop als de kool in den grond groeide, zonder een boom of tak te hebben om aan te hangen. ‘En kijk, moeder,’ zeide hij, ‘hier zijn een menigte groote bladen die rondom de kool groeien, van de soort van het blad, waarin ik u de aardbeien plukte.’
‘Deze bladen,’ antwoordde zij, ‘zaten eerst vast om de kool heengerold, zooals nu nog de binnenbladen:

{==25==} {>>pagina-aanduiding<<}
maar toen de kool groeide, spreidden die bladen zich uit. En zoo zullen deze bladen die nu nog gevouwen zitten, 't een al over het ander, zich langzamerhand ook uitspreiden, en als zij alle uitgespreid zijn komt de bloesem in het midden en bloeit.’
‘Maar als Mark ze allen voor de keuken afsnijdt, zullen er nimmer bloemen aan komen,’ riep Willem.
‘Wij houden er altijd eenigen over om zaad te winnen,’ zei Mark.
‘Wat wil dat zeggen?’ vroeg Willem.
‘Wel, jongeheer, we kunnen het zaad niet krijgen als we de kool niet laten staan, totdat de bloem bloeit en het zaad rijp is.’
‘Het zaad groeit in de bloem,’ zei de moeder; ‘en als de bloem sterft en afvalt, blijft het zaad en rijpt.’
Dat is dan net als met de vrucht, moeder, die komt nadat de bloesem is afgevallen?’
‘Nagenoeg evenzoo,’ zeide zij; ‘sommige planten hebben geen andere vruchten dan het zaad.’
‘En is het zaad van de kool goed om te eten?’
‘Neen,’ antwoordde zij: ‘maar Mark gebruikt het om het in den grond te zaaien, opdat er nieuwe kool uit zou groeien voor den aanstaanden zomer.’
‘En waarom laat gij Jozef die groote uitgespreide bladen ook niet naar de keuken brengen?’ vroeg Willem aan Mark.
‘Ze zijn niet goed om te eten zooals de binnenbladen,’ was het antwoord.

{==26==} {>>pagina-aanduiding<<}

‘Maar wat beduiden die dikke strepen die door het blad steeds naar boven loopen, moeder?’
Het is daar door dat het vocht loopt en zich door het groote blad verspreidt om dat te voeden. Ge begrijpt wel, Willem, zulke groote bladen hebben vrij wat vocht noodig om frisch en fleurig te blijven.’
De moeder oordeelde nu dat het tijd voor Willem was om in huis te gaan en zijn les te leeren. Schoon onze jonge vriend liever nog wat in den tuin was gebleven, begreep hij toch, dat hij na al het pleizier dat hij daar gehad had, een braaf kind moest wezen en ging gewillig aan zijn les.



{==27==} {>>pagina-aanduiding<<}

Het vogelnest.

Op een dag dat Willem met zijn moeder een wandeling deed, zag hij een jongen die tegen een boom opklauterde.
‘Wat gaat gij daar doen, kleine man?’ vroeg Willems moeder.
‘Ik ga 't vogelnest uithalen dat boven in den boom zit, mevrouw,’ antwoordde de knaap. ‘De eieren zijn uitgebroed en nu wil ik de jongen hebben.’
‘Maar die zult ge niet groot kunnen krijgen,’ zeide zij, ‘al vindt gij ze ook. En dan is het ondeugend en wreed, ze van de moeder weg te nemen.’
‘O! de moeder is al lang weggevlogen. Ik heb haar van het nest opgejaagd,’ riep de jongen, en klom hooger op naar den tak waarop het nestje gebouwd was. ‘Moeder!’ riep Willem en trok haar bij den arm, ‘laat hem het nest niet uithalen.’
‘Ik kan hem dat niet verbieden, mijn kind, als hij volstrekt wil.’
Op dit oogenblik zagen zij een vogel om den boom vliegen. Het beestje naderde het nest, doch toen het den jongen zag en 't geritsel hoorde dat die tusschen de takken maakte, fladderde hij angstig weer heen. Nu bereikte de knaap juist het nest; hij strekte de hand

{==28==} {>>pagina-aanduiding<<}
uit om het aan te vatten, maar terwijl hij dat deed gleed zijn voet uit, en hij viel van tak tot tak door den boom, tot hij, bons! op den grond nederkwam.
‘Daar heeft hij zijn verdiende loon!’ riep Willem, die in zijn hart bitter boos was op den jongen om dat uithalen van het nest. ‘Ik ben er recht blij om.’
Zijn moeder liep zonder een woord te zeggen naar de plaats, waar de knaap lag en zocht hem op te krijgen; maar hij schreide en jammerde het uit, en zeide dat hij zich zoo zeer had gedaan dat hij op de beenen niet staan kon.
Toen begon Willems boosheid vrij wat te bedaren; en daar hij de benauwde gezichten zag die de jongen trok, en merkte dat hij zware pijn scheen uit te staan, kreeg hij wezenlijk medelijden met hem en beklaagde hem van harte.
Zijn moeder hield zich enkel bezig met te zien hoe zij hem het best helpen zou. Zij zette hem overeind met den rug tegen den boom, en vroeg hem waar hij woonde.
‘Daar ginder, mevrouw; - in dat kleine huisje daar.’
‘Goed; dan wil ik daar heen loopen en uw vader of moeder halen,’ zeide zij. ‘En gij, beste Willem, blijf hier bij hem tot ik weerom ben.’
Kleine Willem scheen wel een weinigje bang om heel alleen bij een jongen te blijven die zoo ondeugend was geweest; maar zijn moeder voegde er bij: ‘Ik kan alleen schielijker loopen, Willem, dan wanneer ik

{==29==} {>>pagina-aanduiding<<}
u bij mij heb en misschien kunt gij hem nog wel hier en daar in helpen, terwijl ik weg ben.’
Zoo ging zij dan heen en liep zoo vlug zij kon naar de kleine hut, die op eenigen afstand lag. De jongen hield zich doodstil, met den rug tegen den boom aangeleund en de oogen gesloten. Willem meende dat hij sliep, doch hij was wel ter deeg wakker en sloot zijn oogen maar, omdat de pijn, die hij uitstond, hem heel flauw en ziek maakte. Op eens zag Willem iets op den grond liggen, een klein eindje van hem van daan. Hij sloop er op de teenen naar toe om den jongen niet wakker te maken. Toen hij er bij kwam - wat denkt gij wel, dat hij vond? het vogelnest, geheel ledig, en vier arme, kleine vogeltjes die spartelend op den grond lagen. De jongen had het nest losgelaten, daar hij zich onder het vallen nog aan een tak wilde vasthouden; en toen het nest op den grond neerkwam waren de arme kleine vogels, die nog niet vliegen konden, alle vier er uit gerold. Willem raapte ze op en leide ze heel voorzichtig in het nestje. Twee er van schenen al heelemaal dood; en de andere twee deden de gele bekjes wijd open en schreeuwden: ka! ka! op zulk een benauwden, klagenden toon, dat Willem het schreien haast niet laten kon. Hij zag nu ook dat een vogel rondom den boom heen en weer vloog en begreep wel dat die de moeder van de kleintjes moest wezen. Hij nam het nest hierop naar den jongen mee en daar hij zag dat deze de oogen weer open had, zeide hij tot hem: ‘Kijk hier die arme lieve vogeltjes eens! Ik ge-
{==30==} {>>pagina-aanduiding<<}
loof vast dat zij even veel pijn voelen, als gij hebt; en twee van de arme schepseltjes zijn al reeds dood.’
‘O, we konden ze toch nooit groot gevoerd hebben.’ zeide de jongen; ‘ze waren nog te jong en dus is dat niets.’
‘Is dat niets, - ze dood te maken!’ riep Willem. ‘Foei, reken maar eens wat pijn ze daarbij geleden hebben; en bovendien, ze kunnen nu niet meer uitvliegen en niet eten en drinken, nu ze dood zijn.’
Willem was recht blij toen hij zijn moeder terug zag komen met een man en een vrouw achter haar aan.
‘Daar komen zij al,’ zei hij tot den jongen. ‘Huil maar zoo niet; zij loopen zoo hard dat ze gauw hier zullen wezen.’
En dat waren zij ook. De arme vrouw kreet hardop toen zij zag, hoe het bloed bij het gezicht van haar zoon neerliep; zij veegde dat met haar voorschoot af en beklaagde hem bitter. De vader echter die terstond het nest van den vogel in het oog kreeg, scheen wel half boos te worden op den jongen.
‘Ha! zei hij; ‘ik zie al wat u daar zoo in de pijn heeft gebracht. Gij hebt uwe oude ondeugende streken weer aangevangen en zijt in de boomen geklommen, om de arme vogels uit de nesten te halen. Ik heb u vaak gewaarschuwd, wat daar van daag of morgen nog eens het gevolg van zou wezen.’
Schoon hij den jongen zoo beknorde, nam hij hem toch op den arm om hem naar huis te dragen, want de knaap was al haast tien jaren oud en te zwaar voor

{==31==} {>>pagina-aanduiding<<}
zijn moeder om te dragen. Willem en zijn moeder volgden hem naar het huisje, waar zij woonden. Daar werd toen aanstonds om den dokter gezonden; allen waren veel geruster toen die kwam en hun zeide, dat de knaap geen van zijne ledematen gebroken had.
‘Daar ben ik toch blij om,’ zei Willem; ‘want gij weet, moeder, dat hij dan heel lang op bed had moeten liggen zoo als Jozef; en dan doet het ook zoo'n zeer als men een arm of een been gebroken heeft.’
De dokter verklaarde dat hij door zijn val zoo zwaar gekneusd was en een zijner enkels zoo bezeerd had, dat het nog wel langen tijd duren zou, voordat hij weer goed en wel loopen kon. Willems moeder haalde toen haar beurs uit en gaf eenig geld aan de vrouw, die zeer arm scheen te zijn en zeker de drankjes en pleisters niet had kunnen betalen, welke de dokter haar jongen voorschrijven zou.
Zij zeiden de menschen goeden dag en onder het naar huis wandelen vroeg Willem: ‘Maar, moeder, waarom gaat hij niet naar het hospitaal, zoo als Jozef deed toen die zijn been had gebroken?’
‘Omdat het hospitaal hier te ver af is,’ antwoordde zij; ‘bovendien hoop ik dat hij veel gauwer zal genezen zijn dan de goede Jozef toen was.’
‘En als hij weer beter is, zal hij dan ook bij ons in den tuin komen werken, net als Jozef?’
‘Lieve tijd, dat volstrekt niet!’ antwoordde de moeder. ‘Jozef viel uit den schoorsteen bij ongeluk: hij was gedwongen om daar in te klimmen: en het was naar

{==32==} {>>pagina-aanduiding<<}
genoeg dat men hem zulk een gevaarlijk werk liet doen. Hij was een braaf, oppassend kind en verdiende belooning; terwijl deze jongen in den boom klauterde om een wreed ding te doen, om de arme vogeltjes van de moeder af te nemen, enkel tot zijn eigen vermaak. Hij stoorde zich niet aan 't geen de vogels lijden moesten, als hij ze maar kreeg. Hij is daar hard voor gestraft, dat is waar; maar hij verdiende ook straf en geen belooning.’
‘Ik ben blij dat hij niet komen zal,’ zeide Willem ‘want ik houd ook niet veel van hem.’
Zij kwamen nu weder voorbij den boom, waar het ongeluk was voorgevallen.
‘Daar is de boom, moeder,’ zei Willem; ‘laat ons gaan en zien, wat er van de vogels geworden is.’
Zij vonden het nest, maar de arme kleine vogels welke vinken waren, lagen allen dood en de moeder was weggevlogen.
‘Wat moet ze bedroefd wezen, moeder! Ik ben nieuwsgierig, waar ze naar toe is gegaan.’ Een oogenblik later hoorden zij het geluid van een vogel dat nu echter geen zingen was, maar een angstig, treurig getjilp. Willem luisterde aandachtig toe.
‘Ik denk vast dat het de moeder is,’ zeide hij. ‘Dunkt u dat ook niet, moeder?’
‘Ik weet het niet, lieve; maar ik zou 't wel haast zeggen. Ze wil misschien de plaats niet verlaten, die arme vogel; ze zit nu hier of daar op een boom of struik en klaagt over het verlies van haar jongen.’

{==33==} {>>pagina-aanduiding<<}

Zij leide de kleine doode vinken in het gras onder een dichten heester neder en gaf toen Willem het nest, om het eens goed te bekijken.
‘Och, hoe lief!’ riep hij, geheel verwonderd. ‘Maar, moeder,’ vroeg hij, ‘de vogels maken toch zelf die mooie nestjes niet?’
‘Wel zeker,’ antwoordde zij; ‘zij hebben geen timmerlui of metselaars om voor hen te werken.’
‘Maar er moet toch iemand wezen die hun het bouwen van die nestjes leert? Zie moeder, hoe netjes het gemaakt is. Al die kleine stukjes hooi en stroo zitten zoo vast en sluiten zoo goed aan elkander. En dan is het volkomen rond, zonder hoeken of kanten er aan. Ik weet zeker, dat ik het lang zoo mooi niet maken zou.’
‘Neen, omdat gij ook geen vogel zijt. De vogels weten hoe zij hun nesten bouwen moeten, zonder dat iemand hun dit leert. Zoodra zij een nest noodig hebben, vliegen zij uit om dingen waarvan zij het maken kunnen, en dan zamelen zij dunne stroohalmpjes, hooi en kleine takjes op, en voegen die samen tot een nest zoo als gij het daar nu ziet. Eindelijk gaan ze op het zoeken van iets zachts en weeks uit, om dat binnen in het nest te doen, zoodat de jongen daar warm en zacht in liggen kunnen.’
‘Maar wat kunnen zij zachts en warms buiten de deur vinden? vroeg Willem.
‘Ze pikken de vlokjes wol op die van het schaap zijn gevallen, en kleine zachte veertjes om er het nest mee te bekleeden; ja, ik heb wel eens gehoord, dat sommige

{==34==} {>>pagina-aanduiding<<}
vogels, als zij die niet vinden kunnen, zich de zachte pluimpjes uit de borst plukken, op dat hun jongen toch maar een warm bed zouden hebben.’
‘Welke goede moeders zijn dat!’ riep Willem uit. ‘Maar vertel verder, moeder.’
‘Als nu het nest klaar is, legt de goede moedervogel haar eieren daarin en blijft daarop dag en nacht zitten om ze warm te houden, behalve dat ze soms eens eventjes uitvliegt om voedsel te zoeken.
‘Wat moet het haar vervelen, zoo lang stil te zitten!’
‘Als ze zoo lang van haar eieren afging dat die koud werden,’ zeide zijn moeder, ‘zouden zij nooit vogels worden.’
‘En zijn dat eieren zoo als die welke wij uit het kippenhok halen, moeder?’
‘Ja, beste; maar daar een hen veel grooter dan een vink is, zijn haar eieren natuurlijk ook vrij wat grooter.’
‘En hoe komen er dan vogels van die eieren?’
‘De kleine vogels groeien binnen in den eierdop.’
‘Maar hoe kunnen zij daar iets te eten krijgen, moeder, om van te groeien? want gij weet wel, het ei is rondom gesloten, en als gij 's morgens een ei bij het ontbijt neemt, moet gij den dop stuk slaan om bij het binnenste te komen.’
‘Juist,’ zeide zij; ‘en het is de gele dojer, waarvan gij zoo veel houdt, die den jongen vogel voedt en hem doet groeien.’
‘Ik heb toch nog nooit een ei gehad daar een vogel in zat, moeder.’

{==35==} {>>pagina-aanduiding<<}

‘Neen, omdat wij het ei eten voordat de vogel begint te groeien. In 't eerst is het maar een klein stipje, niet grooter dan een speldeknop, dat nog niets op een vogel lijkt; maar als het ei in het nest wordt gelaten en de hen er op blijft zitten, begint dat stipje te groeien en wordt het met der tijd een kleine vogel. Het diertje wast van dag tot dag, tot het ten laatste, als het al den dojer in het ei heeft opgegeten, zoo groot wordt dat de eierdop het niet meer bergen kan.’
‘Och, arme kleine vogel! Wat moet hij dan beginnen, zoo in de gevangenis opgesloten en met niets meer te eten?’
‘Als het hem daar binnen te ongemakkelijk wordt, breekt hij den eierdop stuk en komt voor den dag kruipen.’
‘En hebben die kleine vogels het dan niet heel koud, als zij uit den dop komen waarop de moeder zoo lang gezeten heeft?’
‘Neen, want de moeder blijft nog op hen zitten en breidt haar vlerken over hen uit, zoodat zij warm blijven en heel pleizierig en gemakkelijk liggen.’
‘Maar doet het hun dan geen zeer dat zoo'n groote vogel op hen zit?’
‘Dat heeft geen nood; want de moeder is heel voorzichtig en past wel op dat zij hen niet drukt.’
‘En hoe krijgen zij te eten, moeder?’
‘De oude vliegt uit om voedsel voor hen te zoeken, en brengt dat in den bek mee. Zij eten van allerlei zaad, en als zij eens een graankorreltje of een klein

{==36==} {>>pagina-aanduiding<<}
insect krijgen, is dat heel wat lekkers voor hen.’
Willem vroeg nu, hoe gauw de jonge vogels vliegen konden, nadat zij uit den dop gekropen waren. Zijn moeder zeide hem, dat zij dit deden zoodra hun veeren gegroeid waren.
‘Me dunkt, dan zullen zij wel verlangen dat hun veeren gegroeid zijn,’ zeide Willem. ‘Het moet hen zeker vervelen, zoo lang stil in het nest te blijven; en als zij zien dat hun moeder uitvliegt, willen zij vast graag met haar mee?’
‘Ik geloof dat zij hun tijd om te vliegen nog al zoet en geduldig in het nest afwachten. Als het zoo ver is, helpt de moeder hen of stoot hen soms naar den rand van het nest; en als zij dan voelen dat zij daar uitvallen, spreiden zij hun vleugels uit, en slaan daarmee en fladderen tot zij het vliegen beginnen te leeren.’
‘Ze zullen dan eerst wel wat bang zijn, moeder; - zouden zij niet?’
‘Dat zullen zij misschien wel, als zij zoo voor de eerste maal beproeven te vliegen; maar zij merken al spoedig dat, als zij met de vlerken tegen de lucht inslaan, deze hen draagt en zij geen nood hebben van vallen.’
‘Is de lucht dan sterk genoeg om hen te dragen?’
‘Neen, of ze moeten er de vleugels tegen uitspreiden; want zoo zij die niet bewegen als ze boven in de lucht zijn, zouden ze spoedig op den grond vallen.’
‘Maar hoe kan het bewegen van hun vlerken maken dat de lucht hen draagt, moeder?’

{==37==} {>>pagina-aanduiding<<}

‘Dat is te moeielijk voor mij om het u duidelijk uit te leggen, lieve jongen; en gij zult dat beter begrijpen als gij wat ouder zijt. - Maar kom, wij zijn nu weer dicht bij huis, en voor dat wij binnen gaan zullen wij eens bij het hoenderhok zien, of daar ook jonge kuikens zijn uitgebroed.’
Zij vonden een hen op zes jonge kuikens zitten, die nog maar pas uit het ei gekropen waren. De stukken van de gebroken doppen lagen overal in het rond. De hen scheen zeer angstig en wou Willem en zijn moeder maar pas naar haar kleintjes laten zien, zoo bang was zij dat zij die kwaad of zeer zouden doen. De jonge kuikens waren vrij wat grooter dan de arme vinkjes uit het vernielde nest. Zij groeiden van dag tot dag en werden al spoedig op het gras onder een hoendermand gezet, waar Willem hen vaak met kruimpjes brood kwam voeren. De beestjes kwamen dan uit de mand wippen om die kruimeltjes op te pikken; en de arme klokhen die er niet van onder weg kon komen was heel angstig, dat zij nog een ongeluk zouden krijgen en riep: ‘Klok, klok, klok!’ om het ondeugende volkje weer bij elkander te krijgen. Zoodra de kleintjes dat hoorden, wipten zij weder in de mand met de kruimeltjes in den bek, en kropen weg onder moeders vlerken.



{==38==} {>>pagina-aanduiding<<}

Willems tuin.

Willems moeder had beloofd hem een kleinen tuin voor zijn eigen gebruik te zullen geven; zij koos daartoe dicht bij het huis een stuk gronds dat hij alleen bewerken kon. Mark de tuinman spitte het voor hem om en verdeelde het in bedden, want tot zulk zwaar werk zou Willem niet in staat zijn geweest; daarna wees Jozef hem hoe hij verschillende soorten van zaden moest zaaien. Zoo werden erwten en boonen, en allerlei bloemen op die bedden uitgezaaid. Dit vermaakte Willem zeer; maar toen al die zaden in den grond waren gelegd en overgeharkt, zoodat er niets meer van te zien was, begon hij al spoedig ongeduldig te worden om zijn tuin mooi te zien, en vroeg Jozef hoe lang het wel duren moest, eer uit de zaden planten gegroeid waren en de bloemen bloeiden.
‘O,’ zei Jozef, ‘dat zal nog een geruimen tijd aanhouden. Maar ik wil eenige vaste planten en wilde bloemen in uw tuintje overplanten, en over een week of twee zal daar wel al bloei aan zijn.’
Dit gebeurde; maar nu was Willem nog niet recht in zijn schik. Hij had zijn tuintje liefst op eens mooi en geheel klaar gehad. Na verscheiden dagen gewacht te hebben, zonder dat hij iets boven den grond zag

{==39==} {>>pagina-aanduiding<<}
komen, besloot hij zelf aan het werk te gaan om zijn tuin op te sieren. Hij zamelde eenige rozen en onderscheidene andere bloemen in, allen in vollen bloei, welke hij met de steeltjes in den grond stak; toen liep hij heen en riep zijn moeder dat zij toch komen zou en zien, hoe kostelijk en fraai zijn tuin er nu uitzag.
‘Mark en Jozef hebben er al zoo lang aan gewerkt, en toch kan men van al wat zij gedaan hebben nog niets zien. Maar al deze mooie bloemen heb ik nu geplant, moeder,’ riep hij, en legde een bijzonderen klem op dat woordje ik.
Zijn moeder glimlachte en antwoordde: ‘Het is nu heel aardig; maar het zal niet lang duren.’
‘O ja: ik zal de bloemen iederen dag begieten en dat zal haar wel in 't leven houden.’
‘Maar Willem, zij hebben geen wortels om vocht op te zuigen.’
‘Och, lieve tijd! daaraan heb ik niet gedacht. Maar dat is niets, moeder; dan zal ik zorgen dat ik er eenigen met wortels krijg.’
Hij nam zijn kleine schop en zocht zoo lang, tot hij eenige anjers en muurbloemen vond, die hij met wortels en al op zijn kruiwagentje laadde en naar zijn tuin kruide. Daar plantte hij ze zoo goed hij maar kon, en gaf ze overvloed van water. Den volgenden dag echter vond hij tot zijn groote teleurstelling niet alleen de bloemen, die hij zoo maar in den grond had gestoken, geheel verdord, maar ook de mooie anjers en muurbloemen lieten het hoofd slap hangen, en 't scheen wel

{==40==} {>>pagina-aanduiding<<}
dat zij ook spoedig dood zouden gaan. Dit ging Willems verstand te boven; want de anjers hadden wortels om het vocht op te zuigen, zij hadden water genoeg gehad, en daarom dacht hij dat ze frisch en fleurig hadden moeten wezen. Hij liep op een draf heen om Mark te vragen, hoe het kwam dat zij zoo verlept stonden. Mark was juist met het overpoten van slaplantjes bezig, en had het daar te druk mee om zich veel met Willem te bemoeien. Hij had een soort van puntigen priem in de hand, waarmee hij een gat in den grond boorde. Hierop stak hij de kleine wortels van de slaplant in den grond, dekte ze toe, en drukte de aarde rondom met zijn vingers vast, opdat de plant niet omver zou vallen. Vervolgens pootte hij een ander plantje en toen nog een, alle op één rij, en Willem verwonderde zich hoe hij die rij toch zoo recht krijgen kon.
‘Ziet gij dan niet,’ zeide Mark, ‘dat daar een lijntje is, waar de gansche rij langs loopt?’
Willem bemerkte nu een stijf gespannen dun touw dat Mark diende om hem te wijzen, hoe hij de slaplantjes op een rechte lijn moest poten.
‘Wordt de sla geplant en niet gezaaid?’ vroeg Willem.
‘O neen,’ antwoordde Mark; ‘ieder ding in den tuin is gezaaid, want alle planten komen eerst uit zaad voort. De plantjes die ik hier verpoot, werden in het voorjaar gezaaid; maar toen zij zoo groot werden als ze nu zijn, stonden zij te dicht op elkander om verder goed te groeien. Daarom nam ik ze uit den grond op, en zet ze nu daar weer in, maar 't een wat verder van 't

{==t.o. 40==} {>>pagina-aanduiding<<}


{==t.o. 41==} {>>pagina-aanduiding<<}


{== afbeelding 
	
Bldz. 41


Als ze zoo groot zijn als deze hier snijd ik ze af.
==} {>>afbeelding<<}
    


{==41==} {>>pagina-aanduiding<<}
ander, zoodat ze nu beter ruimte hebben om uit te wassen.’
‘Maar ik vrees dat ze sterven zullen,’ zeide Willem; ‘want de blaadjes hangen slap neer, net als die van mijn anjers.’
‘Ze zullen wel weer frisch en tierig worden, als ze maar eerst eens begoten zijn.’
‘o Neen, Mark,’ sprak Willem, die zich verbeeldde heel wijs te zijn na hetgeen hij met zijn anjers had zien gebeuren; ‘ik begoot mijn anjers ook, maar dat hielp niet.’
‘Omdat die anjers al te oud waren om verplant te worden,’ antwoordde Mark. ‘Gij moet nooit planten verpoten die al knop of bloei hebben.’
Den volgenden dag ging Willem naar de slaplanten zien en bevond, dat, wat Mark gezegd had, de waarheid was. Zij stonden allen frisch en groen, als of het haar op dat nieuwe bed heel wel beviel.
‘Ze zullen hier nu ter deeg groeien, dat verzeker ik u,’ zeide Mark.
‘En hoe groot worden zij wel?’ vroeg Willem.
‘Zoo groot, als die gij op het bed daar naast ziet,’ zei de tuinman, en bracht hem bij een bed met volgroeide slakroppen. ‘Zij konden nog wel veel zwaarder worden,’ vervolgde hij; ‘maar dan zouden ze niet zoo goed en zoo malsch zijn om te eten. Als ze zoo groot zijn als deze hier, snijd ik ze af, en krijgt gij ze op tafel.’
Meteen trok hij zijn mes uit en sneed zes kroppen

{==42==} {>>pagina-aanduiding<<}
af. Nadat hij daar de buitenste bladen had afgenomen, gaf hij ze aan Jozef om ze aan de keukenmeid te brengen.
‘Gij gooit de buitenbladen weer weg, even als gij dat de buitenste koolbladen deedt?’
‘Ja,’ antwoordde Mark; ‘buitenbladen zijn taai en hard, en smaken zelden lekker.’
Toen Jozef terug kwam, nam hij Willem mee om hem de doperwtjes te wijzen, die in het voorjaar gezaaid waren. Zij waren nu braaf opgeschoten en stonden in rijen tegen dunne stokken opgeleid, die men voor hen in den grond had gestoken omdat de stengels van de erwten niet sterk genoeg waren, om alleen overeind te staan. Willem wandelde tusschen deze rijen erwten door, en zag dat zij veel hooger dan zijn hoofd waren. Hij kon haast niet begrijpen dat zulke kleine ronde knikkertjes als de droge erwten, die hij Jozef had zien zaaien, tot die fraaie, hooge planten waren opgegroeid. Hier en daar was nog een kleine witte bloesem aan deze planten blijven zitten, maar de meeste bloesems waren afgevallen en hadden aan den stengel een groene schel of peul achtergelaten. Willem plukte een van de grootsten af, brak die open, en vond binnenin een rij kleine, groene erwten zitten.
‘Kijk,’ zei Jozef, ‘zij zitten allen aan den binnenkant van den dop met een klein steeltje vast, dat maakt dat zij er niet uitvallen of tegen elkaar aanstooten. Dus ziet gij, dat ge er niet mee rammelen kunt zoo als ge u dat van 't voorjaar verbeelddet.’

{==43==} {>>pagina-aanduiding<<}

‘Ik geloof,’ zei de moeder, die nu juist op hen toekwam, ‘dat deze korte steeltjes ook nog ergens anders toe dienen, behalve dat zij maken dat de erwten niet uit den dop rollen. Gij weet zeker nog wel, Willem, hoe het vocht dat de plant voedt, door de wortels wordt ingezogen, dan door de stengels opstijgt en naar de takjes, bladen, bloesems en vrucht gaat; want die allen hebben vocht noodig om te kunnen groeien.’
‘O ja, moeder; dat heugt mij altemaal nog heel goed.’
‘Welnu dan, lieve jongen; zoo dringt het vocht in deze peulen door die steeltjes door. Als de erwten los in de peul of dop zaten, kon er geen vocht bij komen en ze doen groeien.’
Dien middag ging Willem in zijn eigen tuin werken, en daar hij nu geen zaad meer te zaaien en geen planten meer te verpoten had, kwam hij op de gedachte om er een klein zandpad door aan te leggen. Hij zamelde daartoe al de losse steentjes en keitjes op die hij in de groote lanen en paden vinden kon, en bracht die naar zijn tuin. Willem merkte wel dat het aanleggen van zijn wandelpad al te lang duren zou, als hij de steentjes in de handen droeg, of zelfs als hij ze in den schoot van zijn morsjurk deed. Hij haalde dus zijn kruiwagentje voor den dag; maar toen hij dat met steenen en zand gevuld had, vond hij het zoo zwaar, dat het hem vrij wat moeite kostte, het naar zijn tuin te kruien. Hier begon hij vervolgens de steentjes het een naast het ander te schikken; allen zoo veel hij maar kon, op een rechte rij. Onder dit ongewone werk liep

{==44==} {>>pagina-aanduiding<<}
hij over de bedden die bezaaid waren, en vele plantjes die even boven den grond begonnen te komen werden zoo doende vertrapt. Toen hij die plantjes allen zoo gehavend zag, zei hij, ‘O, dat is enkel maar onkruid; ik moet het uitwieden en weggooien, zoo als Jozef ook doet.’ Hij trok ze dus maar gerust uit en was bezig ze op een hoop te smijten, toen zijn moeder toesnelde en al van verre riep:
‘Maar, Willem, jongenlief! - wat richt ge daar nu voor moois uit?’
‘Ik ben bezig een wandelpad in mijn tuin te maken, moeder; ik heb ook het onkruid uitgetrokken dat ik er vond.’
‘O Willem,’ zeide zij, half lachende, ‘nu merk ik dat ge nog wat al te jong zijt om een knap hovenier te wezen. Dat is geen onkruid, maar het zijn de planten die gij met Jozef gezaaid hebt, en die nu juist beginnen uit te spruiten.’
Willem keek een weinigje beschaamd; maar hij was toch zoo met zijn wandelpad ingenomen, dat het gezaaide hem zoo veel niet meer schelen kon.
Daarna zei hij dan ook: ‘Och moeder, 't is goed dat die planten maar weg zijn. Ze hebben zoo'n langen tijd tot groeien noodig, dat het wachten mij al verveelde. - Maar kijk hier het mooie zandpad dat ik maak. Ik ben maar bang dat ik geen steentjes genoeg zal hebben. Ik wou dat het zandpad ook groeide, moeder, en gauw van zelf groot genoeg werd, zonder dat ik er zoo zwaar aan te kruien had. Groeit het zand dan ook niet, moeder?’

{==45==} {>>pagina-aanduiding<<}

‘Neen, mijn beste; zand is geen dier en ook geen plant. Die beiden alleen maar groeien.’
‘Is het van doode planten gemaakt, zoo als tafels, en doozen, moeder?’
‘Ook niet, Willem. Zand is niet door menschen gemaakt, maar wordt zoo als het is onder of op de aarde gevonden. Weet ge niet meer dat wij onlangs op onze wandeling buiten het dorp een man zagen, die zand uit den grond groef?’
‘O ja; hij haalde het uit een grooten, diepen kuil, wel zoo groot als een huis.’
‘Welnu, zand is een soort van aarde.’
Willem hoorde vreemd op. Hij had tot hiertoe gedacht, dat elk ding óf dier óf plant was, of altans van doode dieren of planten gemaakt moest wezen. Zijn moeder zeide hem nu echter, dat dit niet zoo was; - dat alle soorten van aarde en steenen van dieren en planten geheel onderscheiden waren; want zij leefden niet en hadden nooit geleefd, waarom zij ook geen voedsel gebruiken en niet groeien kunnen.
‘Men kan wel zien dat zij dat niet kunnen,’ zeide Willem; ‘want ze hebben geen mond zoo als de dieren om mee te eten, en geen wortels zoo als de planten om vocht op te zuigen. Ook hebben ze geen armen of beenen, moeder, geen bladen of bloemen. O neen, ze zijn niet half zoo aardig als dieren en planten. - Mijn wandelpad staat toch wel lief, moeder - doet 't niet? Maar de aarde, ach, die is enkel vuil; want Anna zeit, dat ik mij altijd vuil maak met den modder in mijn tuintje.’

{==46==} {>>pagina-aanduiding<<}

‘Ze is toch een soort van vuil, die ons heel nuttig is, mijn jongen; en ik zou waarlijk niet weten, hoe wij ons zonder haar redden moesten, daar Mark heel geen groenten in den moestuin verbouwen kon, zonder de aarde waarin hij ze zaaide.’
‘En we zouden ook geen boomen hebben, moeder, als er geen grond was om ze in te planten.’
‘Neen; en zelfs ook geen gras,’ zeide zij.
‘Dan is de aarde heel nuttig, moeder, ofschoon ze soms zoo vuil is.’
‘Zal ik u eens vertellen, hoe men de dingen noemt die niet leven, zooals aarde en al de verschillende steenen die gij ziet?’
‘Och ja, moeder.’
‘Zij heeten delfstoffen.’
‘Wel, de delfstoffen bevallen mij niet half zoo goed, als dieren en planten, moeder. Ze zijn heel niet mooi, en 't is als of ze in 't geheel geen vorm hebben.’
‘Ze hebben toch wezenlijk allerlei vormen en gedaanten, Willem. Kijk maar eens die steentjes die gij tot uw wandelpad gebruikt, ge vindt er geen twee gelijken onder.’
‘Neen,’ zei Willem, ‘sommigen zijn groot en anderen zijn klein.’
‘En eenigen zijn rond en anderen langwerpig,’ vervolgde zijn moeder; ‘sommigen glad en anderen puntig.’
‘Ja, moeder; maar zand en keisteentjes zijn ook aardiger delfstoffen dan de vuile, zwarte aarde.’
‘Er is een soort van delfstoffen, die gij heel goed

{==47==} {>>pagina-aanduiding<<}
kent, Willem, en die nog veel zwarter is en veel lichter vuil maakt dan aarde, zoodat Anna en ik geen van beiden gaarne zien, dat gij er met de handjes aankomt.’
‘En wat is dat dan, moeder?’
't Zijn de steenkolen die even als het zand uit den grond worden opgegraven.’
‘Foei, wat zijn die delfstoffen vuile, leelijke dingen!’
‘Niet allen,’ was het antwoord. ‘Er zijn er enkelen onder die heel mooi en kostelijk zijn; maar zij liggen diep in de aarde verborgen, en men moet heel, heel diep graven om ze daar te vinden.’
Nu echter kreeg Willem wel wat anders te doen dan over delfstoffen en steenkolen te praten, want daar kwam Anna zeggen dat de tafel in de kinderkamer gedekt was.
‘Toen hij aan tafel zat, zag hij daar, in plaats van aardappelen bij het vleesch, een schoteltje staan met - raadt eens wat?.... met kleine groene doperwtjes.
‘O, daar zijn al van Jozefs doperwtjes!’ riep hij. - ‘Dat is kostelijk! och, laat mij gauw eens proeven, zoete Anna!’
Zij schepte hem een boordevollen lepel op zijn bord; en Willem vond dat hij nog nooit iets zoo lekker geproefd had, en toen zijn moeder binnenkwam, moest die volstrekt eens eventjes meeproeven.
‘Moeder,’ zeide hij hierop, ‘mag ik onzen lieven Heer niet danken dat hij zulke lekkere erwtjes voor mij gemaakt heeft?’
‘Ja mijn beste, zoo dikwerf gij u over iets verheugt, is het goed en braaf dat gij God daarvoor dankt. Even-
{==48==} {>>pagina-aanduiding<<}
wel, daar God al uw gedachten kent, moogt gij hem in uwe gedachten danken, wat even goed is alsof gij dat hardop en met woorden deedt. Maar gij zult God toch wel danken, dat hij die smakelijke erwten ook voor andere menschen doet groeien, even goed als voor u, Willem? Ik houd niet van kinderen die maar altijd alleen aan zich zelven denken. De goede God doet kruiden, planten en gewassen voor iedereen groeien: Hij heeft iedereen lief; gij moet hetzelfde leeren doen en blij wezen, dat anderen even goed erwten kunnen eten als gij zelf.’
‘Dan, moeder,’ zeide Willem, ‘wil ik God danken voor mij zelf en voor alle andere menschen meteen.’



{==49==} {>>pagina-aanduiding<<}

Het hooien.

Willem was buiten op Zomerlust gewoon 's morgens heel vroeg op te staan, maar toch niet zoo vroeg als de zon; want in den zomer komt de zon op voordat haast nog iemand wakker is, behalve enkele boerenknechts of arbeiders, die zich klaar maken om te gaan werken op het veld, zoodra het maar begint te lichten. Doch van al de dieren is niet een zoo vroeg wakker, en al zoo vroeg deftig op de been, als mijnheer de haan. Willem hoorde hem al kraaien voordat hij nog zag dat het licht was, en de eerste dagen dat hij op Zomerlust was, maakte dat schelle: ‘Kuukelekuu! kuukele - kuu!’ hem 's ochtends vaak uit den slaap wakker. Dit geluid vermaakte hem en deed hem lust krijgen om op te staan; maar Anna zeide hem dat hij nog maar stilletjes wat moest slapen. Vervolgens hoorde hij de hennen kakelen. Het leek wel of zij antwoordden op het gekraai van den haan; en Willem was nieuwsgierig om te weten of zij zamen praatten en elkander ook goed verstonden. Eindelijk hoorde hij de hennen roepen: ‘Klok, klok, klok!’ - en hij wist al, dat die zoo haar kuikens riepen. ‘Dan moeten de kuikentjes toch wel verstaan, wat hun moeders meenen,’ dacht hij bij zich zelf. Hij verlangde Anna daar naar te vragen, maar aan haar zware

{==50==} {>>pagina-aanduiding<<}
ademhaling hoorde hij wel, dat zij al weer sliep. Zoo vielen na een klein poosje zijn oogen ook weer toe; en toen hij die een uur of wat later weer open deed, verwonderde hij zich Anna al op en gekleed te zien. Hij was nu zelf ook spoedig in de kleeren; en toen gingen zij samen naar het melkhuis om een glas warme melk voor zijn ontbijt te halen.
Daar vonden zij de melkmeid op een klein laag stoeltje zitten en druk bezig een van de koeien te melken. Willem keek aandachtig toe, hoe de melk van de koe schuimend in den kleinen blanken emmer neerstroomde; en toen hij zijn glas toehield, molk de meid dat tot den rand toe voor hem vol.
Er stonden zes koeien op stal. Willem mocht die graag lijden, want ze waren heel zindelijk en schoon, en keken zoo goedig uit de oogen en konden zoo aardig: ‘Boe, boe!’ roepen. Echter was er een waarmee hij meer ophad, dan met de overige vijf. Ze was spierwit op een zwarte plek na vlak voor het voorhoofd, en een andere boven den staart; ook waren haar beide achterpooten van boven tot onder pikzwart. Deze koe was heel vriendelijk en zacht; zij trapte nooit achteruit, en ze was zoo goedaardig dat ze onzen Willem wel op haar rug zou hebben laten rijden. Haar naam was witje, Willem had dan ook liefst witjes melk voor zijn ontbijt: maar hij kon daar niet van krijgen omdat witje een jong kalf had dat al de melk van zijn moeder afzoog.
‘Als ik van witjes melk nam,’ zei de melkmeid, ‘wat zou er dan van het arme kalf worden?’

{==51==} {>>pagina-aanduiding<<}

‘Het kon gras eten zoo als de andere koeien,’ meende Willem.
‘Neen,’ antwoordde zij: ‘het is nog maar een zoogkalf en kan nog geen gras bijten.’
Onder het naar huis gaan zagen Anna en Willem verscheiden mannen aan het werk, om het gras op de weide af te maaien.
‘Ha! dat is goed!’ riep Anna. ‘Nu komt de tijd weer dat ze 't hooi inhalen.’
‘Hooi inhalen? Hooi voor de paarden?’ vroeg Willem.
‘Ja, beste jongen, - nu komt een prettige tijd aan,’ antwoordde zij hem. ‘Al het lange gras op de kampen, waarover wij nu niet heen mogen loopen, wordt afgemaaid en gedroogd; daarna wordt het als hooi binnengehaald.’
‘Daar ben ik blij om,’ zeide Willem, ‘omdat wij dan weer overal over het land mogen gaan.’ Na zich echter een oogenblik bedacht te hebben, liet hij er op volgen: ‘En ik ben blij ook voor de paarden, Anna, omdat die graag hooi lusten. Maar de koetsier zeit dat zij nog liever haver eten. - Wanneer wordt de haver gemaaid, Anna?’
‘O, het koren moet nog lang op het veld blijven staan. Wij hebben het hooien in den zomer en den korenoogst tegen den herfst, als de zomer ten einde loopt.’
Willem bleef eenigen tijd naar de maaiers kijken, hoe zij het gras afsneden. De mannen stonden op een rij, en de een zoo dicht naast den ander, dat hij haast bang werd dat zij met die scherpe zeissen elkaar de beenen

{==52==} {>>pagina-aanduiding<<}
zouden afsnijden. Anna verzekerde hem echter dat dit geen nood had, daar zij heel goed wisten hoe ver de zeissen reikten als zij die rondzwaaiden door het gras.
‘Laat ons dan wat nader bij gaan,’ zeide Willem.
‘Neen, - vooral niet!’ riep zij; ‘want wij zijn geen maaiers, en gij en ik weten niet hoe ver zoo'n zeissen wel reiken kan. 't Is veel beter dat wij ons wat op een afstand houden; dan loopen wij ook geen gevaar.’
De mannen gingen zachtjes voort totdat zij aan het einde van het veld waren. Dàár keerden zij weer om, en begonnen dan aan het gras dat nog recht overeind stond.
Na het ontbijt ging Willem met zijn moeder uit om naar de maaiers te zien. Zij hield wat onder haar langen omslagdoek, maar Willem kon niet merken wat. Hij was heel nieuwsgierig wat het toch wel wezen mocht; doch zijn moeder tikte hem lachend op het hoofd en zei hem, wat geduld te hebben, daar hij dat vroeg genoeg zou te weten komen. Willem was dus wel genoodzaakt zijn nieuwsgierigheid te bedwingen; want als zijn moeder eens zóó of zóó had gezegd, dan wist hij wel dat daar ook niets aan te veranderen viel.
Aan het land gekomen waar de maaiers bezig waren, zagen zij daar een menigte mannen en vrouwen, met lange houten vorken in de hand, waarmee zij het afgesneden gras opgooiden en overal rondspreidden.
‘Maar waarom doen zij dat moeder?’ riep Willem. ‘Ze bederven het gras als ze er zoo mee omgooien; de paarden zullen het niet meer lusten.’
‘Juist, opdat de paarden het graag lusten zouden,

{==53==} {>>pagina-aanduiding<<}
gooien ze er zoo mee rond,’ antwoordde zij hem.
‘Wel, als Mark het gras in den tuin maait, harkt hij het op een hoopje en kruit het weg, maar nooit van zijn leven maakt hij er zoo veel spul mee en gooit er zoo gek mee om.’
De moeder glimlachte en vroeg: ‘En wat doet Mark met het gras dat hij afmaait?’
‘Och, dat weet ik zoo niet. - Ik geloof, dat hij het weggooit. - 't Is zoo kort,’ zegt hij, ‘dat het nergens toe deugt.’
‘Maar dit gras,’ zeide zijn moeder, ‘is lang genoeg om ergens goed voor te wezen, en wordt zoo uitgespreid en opgegooid opdat het spoedig droog zou zijn. Zie dien man daar, die een grooten schop op zijn vork heeft genomen en het rondstrooit. Terwijl hij dat doet, gaat de lucht tusschen het gras, over het gras en onder het gras door en droogt het schielijk.’
‘Maar, als het voor het vuur werd gelegd, zou het nog beter drogen,’ zei Willem; ‘want als Anna een natten doek of zoo iets heeft, hangt ze dien maar even voor den haard.’
‘Hebt ge nooit gezien dat Anna, als ze kraagjes of overhemdjes had gewasschen, die buiten in de lucht hing te drogen?’
‘O ja, 't is waar ook,’ zei Willem; ‘daar dacht ik niet aan; maar als het regent, kan zij ze niet in de lucht drogen, want de regen zou het goed nog natter maken, en daarom hangt zij het dan zeker voor 't vuur. Maar als de andere meiden wasschen,’ vervolgde hij, ‘dan is

{==54==} {>>pagina-aanduiding<<}
er geen plaats voor al de groote stukken bij het vuur, en brengen zij die naar den zolder, om daar aan de stokken te drogen.’
‘En denkt gij, dat er plaats voor al dat gras zou zijn om bij een vuur te drogen?’ vroeg zijn moeder.
‘O neen,’ zei Willem lachend, ‘bij al de vuren in ons huis niet. Ik meen, als er in alle kamers gestookt werd,’ voegde hij er bij; ‘want gij weet wel, moeder, tegenwoordig hebben wij nergens vuur aan dan in de keuken.’
‘Buitendien,’ zeide zijn moeder, ‘stel eens dat een heele boel in de keuken voor het vuur werd gelegd, en dan eens een vonk in het gras viel als het ten naaste bij droog was, en dit zoo in brand raakte - verbeeld u eens, wat geduchte vlam zou dat geven! Het zou alles in het rond aansteken, en de vlam zou voortgaan tot ons geheele huis tot den grond toe was afgebrand.’
‘Wel, moeder,’ zeide Willem, half angstig, half lachend, ‘dan moet het gras volstrekt niet in huis komen om te drogen.’
‘Maar er is een heel goed vuur hier buiten de deur dat het schielijk helpt drogen.’
‘Hé! - waar dan?’ vroeg Willem en keek in het rond. ‘Ik zie er nergens een.’
‘Kijk eens naar boven! zeide zij en wees naar de zon.
‘Is de zon een vuur, moeder?’
‘Waarlijk, mijn jongen, dat kan ik niet zeggen; maar daar zij zoo veel gloed en warmte geeft, zou ik het haast wel denken. Al wat ik weet is, dat zij het gras

{==55==} {>>pagina-aanduiding<<}
beter droogt dan een keukenvuur ooit doen zou; en zij droogt niet alleen een klein hoopje zoo als wij voor een vuur zouden kunnen leggen, maar al het gras dat op dit veld gemaaid is en op alle andere velden bovendien.’
‘Op alle velden in de geheele wereld, moeder? Hé! waar de Negers en de koperkleurige menschen wonen, daar ook?’
‘Ja, beste jongen, de zon droogt het gemaaide gras, waar zij ook schijnt; en dat doet zij, weet gij wel, over de geheele wereld.’
‘Wat een goede zon is dat dan, dat zij zoo veel gras droogt,’ riep Willem.
‘Gij weet, Willem, wie de zon gemaakt en gezorgd heeft, dat zij zoo veel goed kan doen?’
‘Ja,’ zeide Willem; ‘dat heeft de goede God gedaan. Maar, moeder, waarom droogt de zon het gras niet, dat niet is afgesneden?’
‘Omdat het gras,’ antwoordde zij, ‘wanneer het leeft en groeit, zoodra het droog en dor begint te worden, vocht uit den grond opzuigt. Heugt u niet meer van al de kleine monden die een plant aan het einde van haar wortels heeft?’
‘O ja, en zij drinken vocht, evenals wij met het water doen als wij dorst hebben.’
‘Het vocht dat de grasplanten opnemen, houdt haar vochtig,’ antwoordde zijn moeder. ‘Als de zon echter des zomers heel heet schijnt, droogt zij het gras schielijker dan de kleine mondjes vocht tot drinken kunnen vinden; en dan wordt het gras geel, dor en droog als hooi.’

{==56==} {>>pagina-aanduiding<<}

‘Het arme hooi kan geen vocht meer opzuigen,’ zeide Willem, ‘omdat de maaiers het hebben afgesneden, en het nu geen mondje meer heeft.’
‘Daar hen ik evenwel recht blij om,’ zeide zijn moeder; ‘want we zouden het gras niet tot hooi kunnen maken, als het nog vocht inzuigen kon.’
De kleine Willem had dan heel grooten lust om de hooiers op het land wat te helpen. Een van de mannen leende hem een vork, maar die was zoo groot en zwaar dat hij haar nauwelijks optillen kon. Ook met de hark die een der boerenmeisjes hem geven wilde, kon hij niet veel beter te recht komen. Hij raapte dus het gras maar met beide handjes op om het te keeren en uit te spreiden; doch op die wijze kon hij maar bitter weinig afdoen. Ten laatste riep bij: ‘Och, wat wou ik, dat ik een kleine hooivork en een kleine hark had, die niet te zwaar voor mij waren!’
Nu sloeg zijn moeder op eens haar zijden omslagdoek open - en wat hield zij daaronder in de hand? Een hooivorkje en harkje, zoo licht en klein, als hij met mogelijkheid maar wenschen kon. Willem juichte van blijdschap en vloog zijn lieve moeder om den hals om haar te zoenen en voor haar goedheid te bedanken. Toen haastte hij zich echter wat hij kon, en hielp al zijn best mee hooien, tot het zweet hem van vermoeidheid op het voorhoofd stond.
Na een half uurtje riep zijn moeder hem weer bij zich, daar het tijd was om naar huis te gaan. Hij nam hark en vork op den schouder en ging gewillig mee.

{==t.o. 56==} {>>pagina-aanduiding<<}


{== afbeelding 
	
Bldz. 56


Toen haastte hij zich echter wat hij kon en hielp al zijn best om mee te hooien
==} {>>afbeelding<<}
    


{==t.o. 57==} {>>pagina-aanduiding<<}


{==57==} {>>pagina-aanduiding<<}

‘Wij hebben een kostelijken dag om te hooien,’ zeide zijn moeder onder het naar huis wandelen; ‘zie maar eens hoe helder de zon schijnt.’
‘En de maaiers zeiden dat er ook braaf wat wind is, moeder, en dat de wind het gras zoo goed droogt als de zon. - En wat ruikt dat hooi lekker, moeder,’ vervolgde hij na een poosje.
‘Ja,’ antwoordde zij; ‘het gras heeft bijna geen geur, maar als het gemaaid en verdord is, ruikt het heel goed.’
‘Maar is het gemaaide gras dan niet dood?’
‘Zeker is het dat. Zoodra de steel van den wortel is afgesneden, kan het gras geen vocht meer inzuigen om zich te voeden, en dan sterft het.’
‘Maar ik dacht dat doode dingen altijd leelijk rooken?’ vroeg Willem.
‘Doode dieren doen dat ook altijd,’ zeide zijn moeder, ‘en doode planten somtijds, maar soms hebben die na haar dood toch een zeer aangenamen geur. Weet ge niet meer van die vaas met gedroogde rozenbladeren, die ik verleden winter in de achterkamer had?’
‘O ja, daar rook de heele kamer van!’ zeide Willem; ‘en ze waren toch goed dood, daar ze geen stengels, geen wortels en ook heel geen vocht te drinken hadden.’
‘En staan u de mooie gele, witte, blauwe en roode hiacinten nog wel voor, die ik van 't voorjaar op mijn bloemtafeltje had?’
‘Ja; o die roken zoo lekker; maar toen zij begonnen te verdorren, zeidet gij, dat Jan ze weg moest nemen,

{==58==} {>>pagina-aanduiding<<}
omdat ze zoo leelijk werden en een leelijke lucht gaven.’
‘Juist, mijn jongen; en als wij een ruiker bloemen in de kamer hebben, en die beginnen te sterven, dan doe ik ze weg omdat de reuk er van onaangenaam wordt. Zoo ziet gij dat sommige planten als zij dood zijn, goed en dat andere kwalijk ruiken. Doode dieren hebben echter altijd een leelijken reuk.’



{==59==} {>>pagina-aanduiding<<}

Het feest.

Den volgenden dag hoorde Willem met veel blijdschap dat zijn nichtjes Emilie en Maria hem met haar broeder George zouden komen bezoeken. Deze waren alle drie veel ouder dan Willem, maar zoo lief en aardig, dat hij bijna liever met hen speelde dan met kinderen van zijn eigen ouderdom.
‘Bovendien,’ zeide zijn moeder, ‘wacht ik uw oom en tante met de kleine Marianne. Hein en zijn zuster Louise komen ook mee.’
‘O, wat zullen er dan een hoop zijn!’ riep Willem, van vreugde opspringende. ‘Wat zullen we in het hooi ombuitelen! Ik hoop, moeder, dat zij kleine vorken en harken om te hooien meebrengen? Dat zullen ze zeker geducht prettig vinden.’
Beide gingen toen uit om eens naar de hooiers om te zien.
‘'t Is zulk kostelijk weer, mevrouw,’ zeide een der landlieden, ‘dat ik hoop vóór den avond al een goed deel binnen te hebben. Er is zoo veel zon en lucht, dat het uitmuntend droogt.’
‘Gaan zij het in de stallen halen voor de paarden?’ vroeg Willem.
‘Neen, beste; er zou in de stallen geen plaats zijn

{==60==} {>>pagina-aanduiding<<}
voor al dat hooi. Zij brengen het achter het huis, en stapelen het daar tot een hoogen berg, waarover een dak is, op, zooals gij wel spoedig zien zult.’
‘Maar hoe krijgen de paarden er dan van te eten?’
‘De knechts halen er iederen morgen een deel van in den stal.’
Willem werkte nu maar een kort poosje niet de hooiers, want zijn moeder nam hem spoedig mee naar huis, opdat hij zich dien morgen niet te veel zou vermoeien. Zij zeide hem dat hij het dien namiddag nog druk genoeg krijgen zou als hij met al zijn jonge vriendjes naar het land ging. Willem had wel niet veel lust, om naar huis te gaan, maar gehoorzaamde toch dadelijk zonder tegenspreken. Toen hij in de achterkamer kwam, vond hij zijn moeder daar met het schikken van bloemen bezig.
‘O, wat een menigte bloemen hebt gij daar, moeder! Waar moeten die allen toe dienen?’
‘Om uw jonge vriendjes te verrassen. Kom en zie eens of gij mij helpen kunt; ik ga er kransen van vlechten.’
Willem beproefde nu, bloemen tot een krans te binden, maar daar had hij nog het rechte verstand niet van. Zijn moeder zei hem hierop dat hij haar beter helpen zou, als hij de steelen van de bloemen korter voor haar afknipte. Zij wees hem dal ze zoo lang moesten zijn als haar vinger. Nu gaf zij hem een schaar, en den steel van een bloem bij de lengte van haar vinger afmetende, wees zij hem dien daar af te snijden.

{==61==} {>>pagina-aanduiding<<}

‘Nu zou het echter al te lang duren, als gij allen een voor een zoo melen woudt,’ zeide zij, ‘en dus dient gij maar op het oog de lengte te gissen, waarop gij ze afsnijden moet.’
Willem giste nu eens een weinig te lang en dan eens een weinig te kort, maar dat deed er niet toe; zijn moeder vlocht ze daarop samen, en Willem verklaarde dat hij nog nooit iets fraaiers gezien had.
‘Hoe aardig help ik u, moeder,’ riep hij; ‘gij zoudt niet half zoo gauw vorderen als gij het alleen moest doen.’
‘O neen; ik zou dan den krans gedurig moeten neerleggen om de schaar te nemen en de stengels af te knippen, en dan de schaar weer neerleggen om de bloemen op te vatten, waarmee vrij wat tijd zou verloren gaan. Maar nu gij de bloemen afknipt en mij die aanreikt, kan ik ongestoord voortgaan. Kom, beste, geef mij nu eens wat viooltjes; gij hebt mij al driemaal na elkaar rozen gegeven.’
Willem gaf eenige viooltjes aan; vervolgens koos hij een fraaie dahlia, toen een takje jasmijn, verder een anjelier, en toen weer een muurbloem, een geranium, een witte lelie, - kortom, ik weet niet, hoeveel verschillende soorten van bloemen er wel waren.
Terwijl zij zoo aan het werk waren kwam de tuinman vragen, welke vruchten hij voor het gezelschap, dat men wachtte, plukken moest.
‘Al de rijpe aardbeien, die er zijn,’ antwoordde zijn mevrouw; ‘kinderen houden veel van aardbeien en het is een zeer gezonde vrucht.’

{==62==} {>>pagina-aanduiding<<}

‘Dan beginnen de kersen ook al aan eenige boomen te rijpen,’ zeide Mark.
‘O, kersen! kersen!’ riep Willem; ‘die hebben zij vast veel liever dan aardbeien!’
‘Ik heb echter minder met kersen dan met aardbeien op. Gij zelf ook niet, Willem?’
‘Ik heb nu veel liever kersen,’ antwoordde onze kleine vriend, ‘omdat die tegenwoordig nog wat nieuws zijn. Aardbeien heb ik al o! zoo veel gehad; maar kersen nog bijna in 't geheel niet.’
Zoo werd dan bepaald dat er ook kersen zouden geplukt worden.
Een uur of wat later begonnen de rijtuigen aan te komen. Willem stond op het balkon en trippelde van vreugde en ongeduld; maar zoodra hij zijn oom en tante met de kleine Marianne in de kales zag, kon hij zich niet meer inhouden en vloog de trappen af om hen te omhelzen. Hij wilde de kleine Marianne al aanstonds mede naar het hooiland nemen, toen hij een ander rijtuig boorde dat recht op het huis aankwam.
‘O, ik moet gauw gaan kijken, wie in dat rijtuig zijn!’ riep Willem, en liet de arme kleine Marianne aan haar eigen lot over. Marianne strompelde zoo goed zij kon achter hem aan en 't was gelukkig, dat haar moeder bij de hand was, want anders zou de kleine kleuter misschien van hoven neer van de trappen zijn gevallen.
En wie denkt ge nu wel dat in het rijtuig zaten? - 't Waren Emilie, Maria en George, met hun vader en

{==63==} {>>pagina-aanduiding<<}
moeder. Dat was een gejuich en een drukte onder de kinderen, een zoenen en omhelzen, een gevraag en geroep van: ‘Hoe vaarje? - Welkom hier?’ dat een zwak mensch zich er het hoofd wel bij zou hebben vastgehouden.
‘Zullen we maar niet gauw naar de hooiers gaan?’ vroeg een van de kleine gasten.
‘O ja,’ zeide Willem; ‘ik hoop toch dat ge vorken en harken hebt meegebracht?’
George liep heen en haalde een bundel klein veldgereedschap uit den bak van het rijtuig en toen stormden allen gezamenlijk zoo hard zij maar loopen konden naar het hooiveld. Zij vonden de hooiers bezig met het hooi tot breede hoopen op te werpen, welke men oppers noemt. George was al zoo'n groote jongen, dat hij met een gewone hooivork werken kon, en nam daarmee bossen hooi op die hij op een hoop wierp, om zoo een opper te krijgen. Emilie en Maria harkten het hooi rondom dien opper netjes bij elkander, zoo als zij de groote vrouwen en meisjes dat zagen doen. Willem tilde nu met zijn kleine vork eens wat hooi op den opper, zooals George, en ging dan weer met Emilie en Maria aan het harken. Wat hij zag dat de anderen deden, moest hij volstrekt ook nadoen. Kleine Marianne, die nog maar pas anderhalf jaar oud was, kon niet begrijpen wat men eigenlijk wilde, en begon met beide kleine handjes het hooi uit den opper te trekken en dat in het rond uit te strooien.
‘Och, kijk, wat is Marianne daar bezig!’ riep Wil-
{==64==} {>>pagina-aanduiding<<}
lem, zoodra hij dat zag. ‘Zij vernielt al het werk dat wij gedaan hebben, Foei, foei, stoute Marianne!’
‘Foei, Willem, dat ge zoo op haar knort!’ zeide George. ‘Zij denkt zeker geen kwaad te doen; zij kan maar weinig bederven en wij kunnen dat in een ommezien weer herstellen.’
De arme kleine meid stak Willem haar lief mondje toe, en deze zoende haar hartelijk af en zeide haar, ‘dat ze gerust zoo veel omver mocht halen als ze maar verkoos.’
Toen zij daar zoo een poos aan het werk waren geweest, zagen zij Willems vader aankomen, die Hein en zijn zuster Louise bij hen op het veld bracht. Zij liepen allen toe om hen te verwelkomen, en brachten hen toen naar den hooiberg waaraan zij bezig waren en waarop Willem niet weinig trotsch was.
‘Kijk, vader,’ zeide hij, ‘wat een geduchte opper wij daar gemaakt hebben, en ik heb er een heel groot part aan gedaan.’
‘'t Zal mij verwonderen, wie er het grootste part aan heeft,’ zeide de vader lachende, ‘gij, Willem, of George. Mij dunkt, hij heeft er maar heel weinig aan gedaan want hij snoeft volstrekt niet op zijn werk.’
Willem schaamde zich dat hij zijn eigen werk zoo geroemd had; want hij wist wel dat zijn neef en zijn nichtjes verreweg de grootste helft hadden gedaan.
‘En gij, zoete Marianne,’ zei de vader en nam de kleine meid op den arm, ‘gij hebt zeker ook braaf meegeholpen.’

{==65==} {>>pagina-aanduiding<<}

‘Och neen, vader, zij haalde den berg weer omver en hinderde ons vrij wat; maar daar ze het niet deed om ons te plagen, lieten wij haar stilletjes begaan.’
De kinderen werden nu aan tafel geroepen; doch zij waren zoo ongeduldig om weer aan hun werk te gaan, dat ze zich nauwelijks den behoorlijken tijd tot eten gunden.
Bij hun terugkomst op het land vonden zij tot hun verwondering dat al het hooi reeds in oppers stond, zoo dat er voor hen nu niets meer te doen viel. In den beginne zagen zij een weinig zuur dat het nu gedaan was met de pret. Spoedig echter wist George raad en riep: ‘Laat ons nu een groot vogelnest maken, en wij willen zamen de kleine vogeltjes verbeelden.’ Meteen begon hij met zijn vork het hooi uit het midden van den opper te halen om er een groote holte in te maken, en vervolgens hoopte hij het hooi daar rondom op, zoodat het er als een nest uitzag. Emilie en Maria hielpen met haar harken. Willem begreep eerst niet recht wat zij wilden, maar deed toch al zijn best mee.
Toen het nest klaar was, zeide George: ‘Nu, daar wij niet vliegen kunnen, moeten wij over den rand heenbuitelen en er in springen.’ Met een liep hij een tree of wat achter uit, nam toen een aanloop, en deed, voor het nest gekomen, een grooten sprong, zoo dat hij over den rand in den kuil te recht kwam. Hein was de tweede; maar daar hij veel jonger en lang zoo sterk niet was, kon hij niet goed over den rand van het hooi heenspringen, maar viel daarop neer. Evenwel had hij zich geen zeer gedaan, want het hooi was heel zacht.

{==66==} {>>pagina-aanduiding<<}
George pakte hem vast en trok hem neer in den kuil. Nu kwam de beurt aan Willem. Daar hij zag dat Hein tot zulk een sprong niet sterk genoeg was, moest hij begrepen hehben dat hij, die een jaar jonger was, dien in 't geheel niet zou kunnen doen. Echter dacht hij nergens aan dan om, even als George, midden in den kuil te springen. Hij nam dus een aanloop, sprong tegen het hooi op, maar kwam weer neer juist op de plaats waar hij was opgesprongen, 't geen alle kinderen hartelijk deed lachen. Onze Willem deed zijn best om mee te lachen; doch innerlijk was hij verdrietig en beschaamd dat hij zich verbeeld had, zoo veel meer te kunnen doen dan hij werkelijk kon. Maria en Emilie hielpen hem echter over den rand heenklauteren, en kropen toen ook in het nest. Kleine Marianne werd door een kindermeid op den arm getild om al de anderen binnen in het ronde nest te zien zitten; en zij stak haar kleine armpjes uit, en vleide en kraaide zóó om er ook in te komen, dat Maria en George haar voorzichtig aannamen en in 't huisje binnenhaalden. Hier stoeiden, speelden en buitelden zij nu naar hartelust, daar zij op het zachte hooi geen gevaar liepen van zich te stooten of zeer te doen. Terwijl zij zoo druk bezig waren in hun nest, hoorden zij op eens een geluid van: ‘Boe, boe - boe!’
‘Zou daar een koe wezen?’ riep Hein, en allen sprongen op, om over den rand van hun nest heen te kijken. Verbeeldt u nu eens welke groote oogen zij opzetten, toen zij daar witje zagen, de mooie witte koe,

{==67==} {>>pagina-aanduiding<<}
heelemaal met linten en kransen overdekt! - Ze werd geleid aan een langen band van bloemen, dien Jozef in de hand hield; en Jozef zelf had een splinternieuw pak aan en een mooien, blinkenden hoed op het hoofd.
‘O, al moeders mooie kransen,’ riep Willem; ik hielp haar daaraan en ik wist niet waartoe ze dienen moesten.’
‘Hoe mooi! Hoe lief! Hoe aardig!’ riepen alle kinderen, en waren in een wip uit het nest en dansten de koe te gemoet. De melkmeid kwam achter de koe aan en droeg een groote kom, waarin wat wijn en suiker was. Jozef leidde witje onder een zwaren boom, en de meid zei tot de kinderen dat zij voor hen een keurig roomschuim klaarmaken zou. Dezen wisten wel niet recht wat dat was, maar begrepen toch dat het zeker iets heel lekkers moest wezen. De meid ging nu op haar stoeltje zitten en begon in de kom te melken, terwijl de kinderen om de koe heenstonden, haar aaiden en streelden en haar kostelijke kransen bewonderden. Dezen waren haar tusschen de horens door geslingerd en hingen haar langs den rug tot op den staart neer. George haalde een handvol hooi om haar daarmee te voeren, en toen moesten al de overige kinderen hetzelfde doen, zoodat de arme witje niet wist naar welken kant den kop te draaien, zoo veel hooi werd haar te gelijk voor den neus geduwd.
‘Maar hoe moet het kalf het maken, nu gij ons al witjes melk geeft?’ vroeg Willem.
‘O, dat zal ik voor van avond bij een andere koe

{==68==} {>>pagina-aanduiding<<}
brengen, zoo dat het ook zijn deel krijgt,’ antwoordde de melkmeid. Terwijl zij nu aan het melken was, vermengde de melk zich met den wijn en de suiker in de kom en bruiste op, alsof ze boven een vuur kookte. Dit leek zoo aardig, dat de kinderen brandend verlangden er van te proeven.
Op dit oogenblik echter kwam het geheele gezelschap van het huis op het land, om witje eens te zien. Jozef en nog een andere knecht volgden met mandjes met glazen en allerlei gebak, en met de aardbeien en kersen die Mark de tuinman geplukt had. O, wat waren de kinderen toen blij! Zij liepen hun ouders tegemoet om hun lief witje te toonen, en te vertellen hoe kostelijk die versierd was. Jozef was ook heel vergenoegd en blij met zijn nieuwe kleeren, te meer daar hij wist dat zijn heer hem die gegeven had om zijn goed oppassen en braaf werken. Evenwel was hij daar volstrekt niet trotsch op. Toen zijn heer nu kwam, zeide die: ‘Daar hebt ge een braven jongen, die een nieuw pak kleeren van mij gekregen heeft omdat hij het verdient.’ Jozef kreeg bij die woorden een kleur als bloed, nam zijn nieuwen hoed af en stak zijn eenen voet achteruit om een buiging te maken.
De vader fluisterde hierop aan Willem in het oor: ‘Ik prijs hem omdat hij zich zelf niet prijst.’
‘Wel,’ dacht Willem, ‘waarom zou vader mij dat zoo zoetjes zeggen? - Och, het zal wezen omdat ik mij zelf over mijn werken aan den hooiberg prees! Ik zal dat in het vervolg nimmer weer doen.’

{==69==} {>>pagina-aanduiding<<}

Het roomschuim werd nu met een lepel in glazen geschept en aan al de dames en heeren rondgereikt. Ook de kinderen kregen er elk een glas van en vonden dat heel lekker. Vervolgens namen zij hun vaders en moeders mee om hun het vogelnest te toonen, en kropen daar een voor een in.
‘Kom, zeide Willems moeder, “dan wil ik nu eens de oude vogel wezen en u iets te eten brengen.” Zij nam nu den schotel met aardbeien en kersen en boog zich voorover in het nest, om dien midden daarin neer te zetten. De aardbeien en de kersen waren beiden zoo keurig, dat de kinderen niet zeggen konden, welke zij het liefst hadden. Toen de schotel leeg was, verspreidden zich allen om te spelen over het veld. Eerst dansten zij hand aan hand rondom een hooiopper, terwijl de moeder hun een vroolijk liedje voorzong. Daarop deden de kleinen hun best om George op den grond te krijgen en hem met hooi te overdekken, maar daar waren zij met hun allen niet sterk genoeg toe. Daar hij echter een goedige jongen was, liet hij zich eindelijk omvertrekken en geheel onderstoppen, zoo dat men niets meer van hem zien kon; toen kropen de anderen op den hoop hooi, waaronder hij lag, dansten en stoeiden er op en maakten duizend grappen, zoo dat het hooi rechts en links in het rond stoof. Te midden van die algemeene pret kwam echter een der maaiers op hen toe en beknorde hen, dat zij den opper zoo vernielden.
Schaamt ge u niet, jonge heeren en juffertjes, al ons werk zoo overhoop te halen?’ riep hij op een harschen toon.

{==70==} {>>pagina-aanduiding<<}

‘Och, wat een onvriendelijke man is dat! zeiden Emilie en Maria.
Booze man moet weggaan!’ riep Louise, die half bang voor hem was.
‘Stoort u maar niet aan hem!’ zeiden Hein en Willem.
Maar de man bleef staan, keerde zich tot Willem en zeide: ‘En gij, jonge heer Willem, schaamt gij u niet het hooi hier weer zoo overhoop te halen? Wel foei?’
Niet zoodra had de maaier; ‘wel foei!’ gezegd, of Willem bedacht dat hij zelf dien morgen de kleine Marianne ook had beknord omdat zij het hooi uithaalde, en dat hij tot haar ook ‘wel foei!’ had gezegd. Dat speet hem nu zeer, want hij kon de gedachte niet verdragen dat hij naar dien knorrigen maaier geleek, dien sommigen van de kinderen onvriendelijk en anderen een boozen man noemden, en dien geen van allen lijden mocht. Terwijl hij hier nog over nadacht en een bedrukt gezicht zette, kwam nog een andere maaier er bij en zeide tot zijn stuurschen kameraad: ‘Kom, kom, stoor de lieve kinderen hier niet in hun pleizier; ik zal den opper wel weer bijharken als ze met spelen gedaan hebben.’
‘O, dat is een goede, vriendelijke man!’ riepen Emilie en Maria.
‘Van hem houd ík wel,’ riep Louise; ‘maar den ander mag ik niet lijden.’
‘Wij houden allen wel van hem,’ riepen Hein en George. - ‘Wij danken u vriendelijk, baas.’

{==71==} {>>pagina-aanduiding<<}

Willem zei geen enkel woord. Hij zag dat geen van allen den knorrigen hooier lijden mocht; daarom vreesde hij dat zij hem nu ook niet zouden mogen lijden omdat hij zoo op de kleine Marianne had geknord. Daarentegen roemden allen den vriendelijken maaier. ‘Ik wou dat ik als die man gedaan had,’ dacht hij bij zich zelf; ‘George deed zoo als hij, toen hij mij zei dat ik niet op Marianne moest knorren.’
George zag hoe Willem zoo bedroefd voor zich keek en giste wel waar aan hij dacht. Hij ging dus naar hem toe en zeide: ‘Bedenk, Willem dat ge 't bij Marianne weer goed hebt gemaakt en haar hebt afgezoend.’
‘Dat heb ik gedaan,’ zeide Willem, dien het troostte dat hij toch naderhand goed en vriendelijk jegens de kleine meid geweest was.
Thans kwam een groote wagen op het land rijden, en de hooiers begonnen dien met hooi te beladen. De kinderen kwamen allen toeloopen om mee te helpen, en lichtten het hooi op hun kleine vorken zoo hoog als zij reiken konden, op, waarop de man op den wagen zich dan bukte om het op zijn groote vork over te nemen. De wagen was spoedig gevuld, en de kinderen waren gaarne boven op het hooi mee naar huis gereden, doch dit werd hun niet toegestaan, daar zij dan licht van boven neer hadden kunnen vallen en zich bitter zeer doen.
De zon was nu al heel dicht bij den heuvel waarachter zij moest ondergaan, en de wolken leken als of ze met kleuren beschilderd waren.

{==72==} {>>pagina-aanduiding<<}

‘Net als de kleuren in moeders verfdoos!’ riep Willem.
‘O neen, nog veel mooier,’ zeide Maria; ‘het geel lijkt wel blinkend gond en het rood gloeit als vlammend vuur.’
‘Ja, ja, 't is veel mooier, dan de kleuren in de mooiste verfdoos!’ riepen alle kleinen.
Een kwartiertje later hoorden zij in de verte rijtuigen rollen en kwam Jozef zeggen, dat dezen voor het huis wachtten. Dit was het eenig onpleizierig ding dat de kinderen op dien gelukkigen dag nog gehoord hadden. Tot schavergoeding werd hun toegestaan om beurtelings twee aan twee op witjes breeden rug te rijden, en zoo keerden zij lachende en juichende van het hooiveld terug. Bij het huis namen zij afscheid en gingen de kleine jonge gasten ieder in zijn rijtuig, om naar huis te rijden.
Willem ging nu naar zijn slaapkamer, en ofschoon hij heel vermoeid was van al de beweging en drukte van den dag, kon hij toch niet nalaten Anna onder het ontkleeden van den knorrigen en ook van den vriendelijken man op het hooiveld te vertellen. Toen hij hierna zijn avondgebedje deed, voegde hij er ditmaal bij: ‘Vergeef mij, lieve Heer! dat ik zoo op Marianne heb geknord en laat mij voortaan zoo goed en vriendelijk jegens iedereen wezen, als die eene hooier van middag dat was.’



{==73==} {>>pagina-aanduiding<<}

De arme Suze.

Op een morgen dat Willem in de ontbijtkamer kwam, vond hij daar zijn moeder met een jong meisje van misschien acht jaren oud, dat bitter schreide. Willem keek verwonderd op; hij wist niet of het kind stout en ondeugend was, of wat er anders aan scheelde. Zijn grootmoeder die ook binnen zat nam hem ter zijde, en vertelde hem dat Suze niet ondeugend, maar dat zij niet wel was en dat zij daarom zoo schreide. Willem zag haar heel aandachtig aan en liep toen schielijk de kamer uit. Zijn grootmoeder verwonderde zich dat hij zoo weg ging, zonder iets te zeggen of te doen om de arme Suze te troosten. Hij kwam echter al spoedig weerom met een abrikoos in de eene en een stuk koek in de andere hand. Daarmee stapte hij nu regelrecht op Suze toe en stopte het haar in de handen, zonder verder een woord te zeggen. De arme meid was verheugd over Willems vriendelijkheid, droogde haar oogen af en deed haar best om hem toe te lachen. Willems moeder was intusschen bezig met iets in een stukje postpapier te vouwen dat zij vervolgens aan Suze overgaf.
‘Neem dit, lieve,’ zeide zij; ik hoop dat het u goed zal doen, en morgen wil ik zelf eens komen zien of gij weer beter zijt.’

{==74==} {>>pagina-aanduiding<<}

‘Mag ik dan meegaan, moeder?’ fluisterde Willem haar in het oor, terwijl hij haar aan de mouw trok.
‘Ja, gij zult meegaan, beste jongen,’ antwoordde zij. ‘Daar het u nu spijt dat Suze ziek is, zult ge blij wezen als ge haar morgen weer beter vindt.’
‘O ja, heel blij,’ verzekerde Willem.
Den volgenden morgen wandelden zij zamen naar de hut, waar de arme Suze woonde met haar moeder, die vrouw Kanter heette. Het was een heel net huisje geheel in het groen; rozenstruiken en kamperfoelie groeiden tegen den muur op en bedekten van boven de kleine vensters, zoo dat men die binnen in huis even goed zien kon als daar buiten. Zij stapten de deur binnen en vonden Suze nog heel ongesteld.
‘Het poeiertje dat ik haar gaf, heeft haar dus geen goed gedaan?’ vroeg Willems moeder.
‘Och, mevrouw,’ antwoordde vrouw Kanter, ‘ik kon haar dat maar niet inkrijgen; ze is bang dat het al te leelijk wezen zal.’
‘Ik zeide u toch dat de smaak niet zoo heel leelijk is, Suze?’
‘Maar gij zeidet, mevrouw, dat het mij eerst ziek zou maken, voor dat ik er beter door werd.
Ge zijt nu ziek en ongesteld.’ antwoordde zij; ‘zou het niet beter zijn eerst ziek en dan spoedig weer beter te wezen? Kom, wees niet kinderachtig, geef mij het poeder en laat Willem eens zien hoe knap gij innemen kunt.’
Het poeder werd nu in een theekopje met een wei-
{==75==} {>>pagina-aanduiding<<}
nig water gemengd, en de arme Suze schaamde zich het innemen nog langer te weigeren. Zij zette dus het kopje aan haar lippen en trok een heel benauwd gezicht, terwijl de tranen haar bijna in de oogen kwamen: doch toen zij begon te drinken bemerkte zij, dat het lang zoo leelijk niet was als zij verwacht had. Zoo slikte zij alles zonder veel moeite door.
‘Hoe denkt gij, dat uw dochtertje eerst ongesteld geworden is?’ vroeg Willems moeder.
‘Wel, mevrouw,’ zeide vrouw Kanter, ‘ik denk dat het alleen van 't eten van onrijpe vruchten komt. Ze is een dolle liefhebster van groene kruisbessen, en als ik haar zei dat die haar nog eens kwalijk bekomen zouden, verzekerde ze altijd dat ze er nog nooit last van gehad had. Ik ben echter zeker, mevrouw, dat zij daardoor alleen zoo ongesteld is geworden.’
‘Dat is heel natuurlijk,’ zeide Willems moeder; ‘nu zal zij echter begrijpen dat ze in 't vervolg haar moeders raad beter volgen moet.’
‘Zeker, mevrouw,’ antwoordde vrouw Kanter; ‘maar toch moet ik zeggen, ze meende 't zoo kwaad niet; ze is anders een heel goed, gezeggelijk kind.’
‘Ik ben blij dat te hooren,’ zeide de moeder van Willem; ‘want ik heb een klein present voor haar meegebracht.’
Zij opende de tasch die zij aan den arm droeg, en haalde er twee hemden en een paar kousen voor het kleine meisje en een boezelaar voor de moeder uit. Beiden keken nu heel vergenoegd en dankten haar zoo

{==76==} {>>pagina-aanduiding<<}
vriendelijk, dat het Willem speet, dat hij zelf ook niet wat voor de arme Suze had meegebracht. - ‘Ik wou dat ik voor haar wat aardbeien had meegenomen, of een stuk van mijn speelgoed, nu de timmerman dat weer heel heeft gemaakt. Hoe jammer dat ik daar aan niet dacht, toen wij uitgingen!’
Onder het naar huis wandelen vroeg Willem aan zijn moeder, hoe Suze en vrouw Kanter met die hemden en kousen toch zoo blij hadden kunnen wezen. ‘Als ik een nieuw jasje krijg, moeder,’ zeide hij, ‘ben ik heel blij: maar om nieuwe hemden en kousen geef ik niet, omdat de nieuwe toch net zoo als de oude zijn en niemand ze onder mijn andere kleeren zien kan.’
‘Gij let er maar enkel op of uw kleeren mooi en netjes zijn, Willem; maar de arme Suze en haar moeder zien veel meer op het nut dan op mooiheid en sierlijkheid.’
‘Welk nut hebben de kleeren dan?’ vroeg Willem.
‘Om u te dekken, mijn jongen, en goed warm te houden. Deze vrouw en haar dochtertje zijn heel arm; zij hebben altijd geen geld om kleeren te koopen die haar warm houden, en daarom waren ze zoo blij dat ik haar die stukken gaf.’
‘Maar in den zomer, moeder, als het zoo heet is, behoeven ze zich toch niet warm te houden?’
‘'t Is dan echter ook nog te koud om geheel zonder kleeren te gaan,’ was het antwoord. ‘Als de winter komt zal ik haar eenige kleeren geven die warmer zijn.’

{==77==} {>>pagina-aanduiding<<}

Den volgenden dag zouden zij op hun wandeling weer eens gaan zien, hoe het bij vrouw Kanter aan huis gesteld was. Willem liet zijn moeder eenigen tijd op zich wachten, en kwam op 't laatst zoo zwaar beladen aanstappen, dat hij bijna geen stap voorwaarts kon doen. Het kostte hem groote moeite den schoot van zijn kieltje op te houden, die hij met allerlei dingen had volgestopt - altemaal voor die arme zieke Suze. Daarin had hij een van zijn houten paardjes, een peperhuisje vol aardbeien, een stukje taart en een paar oude schoenen die Anna aan vrouw Kanter gaf: want Willem had haar zoo veel van die arme vrouw verteld, die geen geld had om kleeren te koopen, dat Anna toch ook wat aan 't goede mensch toezenden wou. Verder dacht Willem, dat, daar vrouw Kanter geen geld voor kleeren had, zij ook geen geld zou hebben om eten te koopen, en zoo liet hij Anna geen rust of zij moest voor hem wat vleesch, brood en aardappelen uit de keuken halen.
‘Dat wil ik wel doen,’ had Anna hem gezegd, ‘maar aardappelen zal vrouw Kanter zeker genoeg in haar tuintje hebben; en heeft ze die niet dan kan ze die gemakkelijk koopen, want aardappelen kosten juist zoo heel veel geld niet. Bovendien zouden die aardappelen veel te zwaar voor u zijn om te dragen.’ Zoo maakte zij dus dat zij wat vleesch en brood van de keukenmeid kreeg, vouwde dit in een stuk papier en gaf het zoo aan Willem.
Toen zijn moeder hem zoo gepakt en beladen in de

{==78==} {>>pagina-aanduiding<<}
kamer zag komen, kon ze 't lachen niet laten en vroeg hem, wat hij doen wou met al dat goed. Willem verzekerde haar nu met een ernstig gezicht, dat hij alles naar de arme Suze wou brengen.
‘Laat mij zien wat het is,’ zeide zij, keek alles na en vroeg Willem toen, of hij niet dacht dat de arme Suze, die een jong meisje was, veel liever een pop zou hebben, dan een houten paardje, daar ze zich met het maken van kleeren voor een pop nog altijd vermaken kon. Toen zij het stukje taart zag schudde zij het hoofd.
‘Maar, moeder,’ zei Willem toen hij dit zag, ‘mij dunkt toch, dat zij dat veel liever zal lusten dan de poeiers die gij haar gegeven hebt.’
‘Dat is waar, mijn jongen,’ antwoordde zijn moeder; ‘maar de poeiers moesten dienen om haar weer beter te maken, terwijl deze zoete taart haar zeker nog maar zieker maken zou. Laat ons Suze nu vooreerst geven wat goed voor haar is; - naderhand, als ze weer beter is, kunnen wij haar licht iets geven dat ze graag lust.’
‘En zouden aardbeien dan niet goed voor haar zijn, moeder?’ vroeg Willem, en maakte zijn peperhuisje los. Maar, och lieve tijd! toen hij 't open had, zag onze arme Willem dat de aardbeien allen kapot gegaan en maar één roode pap waren.
‘Ge ziet, dat gij 't inpakken nog zoo heel goed niet geleerd hebt,’ zeide zijn moeder lachende. ‘Ik geloof niet dat eenige rijpe aardbeien Suze kwaad zullen doen;

{==79==} {>>pagina-aanduiding<<}
maar deze hier, ziet gij, zijn geheel bedorven.’ - Zij nam hierop een potje met pas geplukte aardbeien uit de kast, en toonde Willem hoe goed en veilig die in dat steenen potje ingepakt lagen. Willem vroeg verder of de arme Suze dan toch 't vleesch en brood hebben mocht, dat hij haar brengen wou.
‘Ik geloof niet dat zij van daag al wél genoeg wezen zal om vleesch te eten, beste jongen; maar dan kan het tot morgen bewaard worden. Bovendien kan haar moeder er dan altijd wat van nemen.’
‘Maar die mag alles niet opeten,’ zeide Willem heel ernstig; ‘ze moet wat voor de arme Suze sparen tegen dat die weer beter is. Zult ge haar dat zeggen, moeder?’
‘Neen, mijn lieve; er is wat anders, dat haar dat zeggen zal.’
‘Wat anders kan haar dat dan zeggen?’ vroeg Willem verwonderd.
‘Gij weet, hoe lief de moeders haar kinderen hebben,’ zeide zij; ‘weet gij dat niet?’
‘O ja, moeder, gij hebt mij heel lief; tante Mimi heeft kleine Marianne heel lief; en Emilie's en Maria's moeder heeft hen ook lief; en alle vaders en moeders hebben zeker hun kinderen lief.’
‘Welnu, dan geloof ik ook dat vrouw Kanter haar klein meisje lief heeft, en wel wat brood en vleesch voor Suze sparen zal, zonder dat iemand haar dat zegt.’
‘Maar gij zeidet dat iets haar dat zeggen zou, moeder.’

{==80==} {>>pagina-aanduiding<<}

‘Ja, maar ik meende niet, dat gij, of ik, of een ander mensch haar dat zou zeggen, maar dat de liefde die zij voor haar kind heeft, wel maken zou dat ze zoo deed, en dat is dus nagenoeg hetzelfde.’
Willems heele boeltje was nu goed nagekeken. Het stuk taart was op zij gelegd en mocht niet mee.
‘Als ge er zin in hebt, Willem,’ zeide zijn moeder, ‘dan kunt ge dat zelf opeten; want daar gij frisch en gezond zijt zal het u geen kwaad doen.’
Willem hield dol veel van taart, doch kon haast niet besluiten om er in te bijten; toen hij er eindelijk van geproefd had en merkte hoe lekker het was, riep hij: ‘Wat spijt het mij dat de arme Suze er niet van eten mag! - Zal ik er een paar kruimeltjes van meenemen, moeder? Die doen haar zeker geen kwaad.’
‘Misschien niet,’ was het antwoord; ‘maar me dunkt zoo'n paar kruimeltjes zouden haar weinig pleizier doen en haar maar naar wat meer doen verlangen.’
Willem moest nu naar de kinderkamer gaan, om in plaats van het paardje een pop te halen. Hij had drie poppen en was verlegen, welke hij nemen zou. Aan de eene was de neus kapot; de andere had maar één been; van de derde was de jurk heelemaal gescheurd.
‘Ik zou u raden dat ge de pop met de gescheurde jurk naamt,’ zeide Anna; ‘want de kleine meid kan die weer oplappen of een nieuwe naaien, maar een kapotten neus of een nieuw been maken kan ze vast niet.’
Toen Willem hierop bij zijne moeder terugkwam, zag

{==81==} {>>pagina-aanduiding<<}
hij dat ze al de dingen voor Suze in een mandje bij elkaar had gepakt.
‘Kom nu, Willem,’ zeide zij, ‘gij en ik zullen dit mandje tusschen ons beiden in nemen.’ - Zij namen het nu ieder bij een handvatsel; maar de moeder was zóó veel grooter en langer dan Willem dat zij het zamen niet goed dragen konden.
‘Gij moet het maar eerst alleen dragen, moeder,’ zei Willem, ‘en dan zal ik het een poosje nemen.’
‘Het mandje is zóó zwaar, dat ik niet geloof dat gij het alleen tillen kunt, Willem. We moeten er een ander middeltje op uitdenken.’
Moeder ging toen naar den hoek en nam een van vaders wandelstokken. Dien stak zij door de beide handvatsels van het mandje, zoo dat het mandje daar goed aan vast hing. Moeder nam het eene eind van den stok in de hand, en wees Willem hoe hij 't ander aanvatten en dat op zijn schouder moest leggen. Willem deed dat ook heel goed.
‘Ge moet het dáàr vóór met de hand vasthouden,’ zeide zij. ‘Anders glijdt het u aanstonds van den schouder af.’
Willems schouder was nu omtrent even hoog als moeders hand.
‘Nu ziet gij, Willem, dat de twee einden van den stok in evenwicht zijn,’ riep zij hem toe.
‘Dat begrijp ik niet. Wat wil dat zeggen, moeder?’
‘Dat zij beiden op gelijke hoogte boven den grond zijn.’

{==82==} {>>pagina-aanduiding<<}

‘O ja,’ zei Willem; ‘de stok hangt niet meer aan den eenen kant en ook niet aan den anderen kant; maar hij is nu heelemaal recht.’
Zoo wandelden zij een poosje voort en het mandje hing onderwijl altijd midden aan den stok. Evenwel begon Willem al heel schielijk moe te worden van het gewicht.
‘Leg den stok dan op den anderen schouder,’ zeide zijn moeder, toen hij daarover begon te klagen. ‘Die andere schouder is nog niet moe.’
Toen zij nu echter een eind verder waren, was de andere schouder ook moe.
‘Hoe zullen wij het nu maken, moeder?’ riep Willem; ‘ik heb geen schouders meer.’
‘Dan moeten wij iets anders beproeven om u te verlichten,’ en zij verschoof het mandje aan den stok, tot het heel dicht bij haar en zeer ver van Willem af was.
‘Wel, het gewicht schijnt nu heelemaal weg te wezen, moeder,’ riep Willem verwonderd; ‘waar is het naar toe gegaan?’
‘Het is hier bij mij gekomen,’ zeide de moeder; ‘ik voel het mandje zwaarder omdat het dichter bij mij is, en gij voelt het lichter, omdat het verder van u af is.’
‘Maar hoe kan dat het zwaarder of lichter maken?’ vroeg Willem.
‘O, dat is meer dan ik u nu nog vertellen kan’ antwoordde zij hem; ‘gij moet veel ouder zijn voordat gij dat goed kunt begrijpen.’
‘Wat is het naar dat ik nog niet ouder ben!’ riep

{==83==} {>>pagina-aanduiding<<}
Willem uit. ‘Welnu, moeder, als gij mij dat nog niet uitleggen wilt, laat mij het mandje dan nog eens zoo zwaar voelen als daar strakjes.’
Zijn moeder schoof het mandje tot op het midden van den stok terug.
‘Nu,’ zeide zij, ‘is het mandje voor u even zwaar als het voor mij is. Wij verdeelen het gewicht gelijkelijk tusschen ons beiden.’
‘Ja,’ hernam Willem, ‘in twee gelijke parten, net als ik met Hein een appel deel.’
‘Wat dunkt u, Willem, zoudt gij misschien liever de grootste helft van het gewicht hebben?’ en zij schoof het mandje verder op, tot het veel dichter bij hem, dan bij haar zelf was.
‘Och lieve tijd, moeder!’ riep hij; ‘zoo kan ik het niet lang houden - 't is zoo heel, heel zwaar.’
De moeder haalde het mandje nu weer naar haar kant terug, tot Willem zei: ‘Maar, moeder, wordt gij zelf nu niet al te moe daar gij geheel alleen het gewicht draagt?’
‘Neen,’ antwoordde zij; ‘ik ben zoo veel sterker dan gij dat ik het zonder moeite dragen kan.’
Zij waren zoo al pratende bij de hut gekomen waar Willem met blijdschap zag, dat Suze uit het venster leunde en bezig was rozen en kamperfoelie te plukken.
‘O, ze is nu na 't innemen van uw poeier weer heel wel, mevrouw,’ zeide vrouw Kanter. ‘Ze werd er eerst een weinig misselijk van, maar zoodra dat over was, voelde ze zich weer zoo goed als geheel beter. Ik wou

{==84==} {>>pagina-aanduiding<<}
haar echter van daag nog niet uit laten gaan, uit vrees dat ze kou zou vatten en nu staat ze aan 't venster om voor den jongenheer wat bloemen te plukken.’
De kleine meid kwam nu Willem een grooten ruiker brengen, terwijl hij op zijn beurt zijn mandje ontpakte en haar de aardbeien en de pop gaf. Hij vroeg haar of zij de gescheurde jurk wel weer maken kon.
Zij antwoordde ja, dankte Willem vriendelijk en scheen heel ingenomen met de pop. Hierop kwam het brood en het vleesch te voorschijn.
‘Ik zal u daar van daag niet van geven, Suze,’ zeide vrouw Kanter; ‘het zou niet goed voor u wezen.’
‘We hadden dit voor u zelf meegenomen,’ zeide Willems moeder.
Onze kleine vriend was al half en half benauwd dat vrouw Kanter alles alleen opeten zou; maar in plaats daarvan antwoordde deze: Ik zal het weg zetten mevrouw, tot Suze er met mij van eten kan; ik zou er alleen niet van nemen kunnen, zonder haar mee te laten proeven.’ Toen legde zij alles op een bord en zette het in een kastje, zeggende dat het te hopen was dat Suze er morgen met haar van eten kon.
Willem was heel tevreden; hij trok zijn moeder bij haar doek en fluisterde haar in 't oor: ‘Zij heeft haar klein meisje lief zoo als alle moeders haar kinderen liefhebben.’
Suze schudde het potje aardbeien hierop op een bord uit en zeide: ‘Daar moet gij van daag nu met mij van eten, moeder. Mevrouw zegt dat zij mij geen kwaad

{==85==} {>>pagina-aanduiding<<}
zullen doen, en gij ziet dat er genoeg is voor ons beiden.’
Willems moeder fluisterde hem nu in 't oor; ‘En Suze heeft haar moeder ook lief, zooals alle goede kinderen hun ouders liefhebben.’
Vrouw Kanter verzocht Willem nu, Anna voor de gezonden oude schoenen vriendelijk te bedanken; daarna zeiden moeder en zoon beiden goeden dag en keerden naar huis terug.
‘Wat een aardig lief meisje is die Suze!’ zeide Willem.
‘Ja,’ antwoordde zijn moeder; ‘maar ze deed onverstandig dat ze niet terstond den eersten dag de poeiertjes innam. Ze zou dan een dag vroeger weer beter zijn geweest.’
‘De arme Suze!’ zeide Willem; ‘ze zal daaraan denken als ze weer eens niet wel is; en ze zal ook wel oppassen dat zij niet weer groene kruisbessen eet, en dus wordt ze zeker van haar leven niet weer ziek.’
‘Althans niet weer van het eten van onrijpe kruisbessen,’ antwoordde zijn moeder.
    
{==86==} {>>pagina-aanduiding<<}





