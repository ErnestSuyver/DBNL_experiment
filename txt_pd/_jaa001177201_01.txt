


Jaarboek van de Maatschappij der Nederlandse Letterkunde, 1772
logo_mnl__01

GEBRUIKT EXEMPLAAR
exemplaar universiteitsbibliotheek Leiden, signatuur: 1499 A 8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 14. van Sprokkelmaend 1772’.
 
REDACTIONELE INGREPEN
p. 11: de ondertekening in handschrift van ‘A.C. de Malnoë’ is tussen vierkante haken gezet.
In de Jaarboeken zijn hier en daar koppen toegevoegd, deze zijn tussen vierkante haken gezet.
 
Bij de omzetting van de gebruikte bron naar deze publicatie in de dbnl zijn de blanco pagina's (p. 12, fol. A1v (Brief)) niet opgenomen in de lopende tekst.


2005 dbnl
 

_jaa001177201_01

Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 14. van Sprokkelmaend 1772. Z.p., z.j.
 


DBNL-TEI 1



2005-07-08

IH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 14. van Sprokkelmaend 1772. Z.p., z.j.
 
Zie: https://www.dbnl.org/tekst/_jaa001177201_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 











{==1==} {>>pagina-aanduiding<<}

Handelingen van de Maetschappye der Nederlandsche Letterkunde te Leyden.

Buitengewone vergadering van alle de Leden, gehouden in den Schutters Doelen te Leyden, op Vrydag den 14. van Sprokkelmaend 1772. des namiddags ten twee ure.Tegenwoordig zijnde de Heeren

van Assendelft.

van Lelyveld.

Schultens.

Ruhnkenius.

de Malnöe.

Valk.

van Muyden.

D. van Alphen.

Valckenaer.

Dibbetz.

de Kruyff.

Tollozan.

van Engelen.

Twent.

[Aanspraak van de voorzitter, D. van Alphen]

[Levensbericht van Gerard Meerman]

De Sekretaris las de Handelingen der laetstgehoudene Maendelijksche Vergaderinge, welke werden goedgekeurd.
 
De President deed de volgende aenspraek,
 
WEL-EDELE HEEREN EN HOOGGEËERDE KONSTGENOOTEN!
 
‘Dewyl, wegens eenige, seedert Onze laastlyk in Hooimaand van het jongst afgeloopene jaar gehoudene Vergaadering, voorgevallene zaaken, het Besluit, by Uwe Wel-Edelheden alstoen genoomen, niet in diervoegen, als by het zelve was beraamd, heeft konnen worden ter uitvoer gebragt, zoo heeft de Maandelyksche Vergaadering van deeze loffelyke Maatschappy zich genoodzaakt gevonden, om een buitengewoone Vergaadering van alle de Leden vasttestellen en dezelve tegens heden te beschryven, om met elkanderen in het vriendlyke over dat alstoen bepaalde, en thans onuitvoerlyke, naader te raadpleegen; waartoe Zy in dit onaangenaame Wintersaisoen, hetgeen Zy zeer wel heeft begreepen, dat aan de buiten Leyden woonende Leden zeer hinderlyk zoude zyn en hunne overkoomst moeilyk en lastig maaken, geenzins zoude hebben beslooten, indien Zy niet, naa eene ernstige overweeging van alle de omstandigheden deezer zaaken, had gemeend, dat het neemen van een naader Besluit ontrent het by Uwe Wel-Edel-
{==2==} {>>pagina-aanduiding<<}
1772.Heid als aan den Magistraat van Leyden, zoude kennis geeven van het voorneemen der Maatschappy, om aan de hoogstgemelde Heeren Staaten een Voorrechtsbrief te vraagen; en aan Beiden verzoeken, om deeze onderneeming der Maatschappy met Hunnen vermoogenden invloed op de raadpleegingen dier Hooge Vergaadering te willen ondersteunen: Naadat dan, zegge ik, dit alles door Uwe Wel-Edelheden in diervoegen was beraamd en vastgesteld, zoo hebben de daartoe door Uwe Wel-Edelheden benoemde Gecommitteerden, den ter bereiking van het bedoelde oogmerk bekwaamlyk geschikten tyd waarneemende, zich gewend tot de Edele Grootachtbaare Heeren Burgemeesters en Regeerders deezer Stad, en, met allen mooglyken en eerbiedigen aandrang der beraamde verzoeken, in gevolge van de aan hun opgedraagene Commissie, aan Hunne Edele Grootachtbaarheden kennis gegeeven, dat deeze Onze Maatschappy beslooten had, om, onder de goedkeurende toestemming van Hunne Edele Grootachtbaarheden, voortaan haaren zetel voor altyd en bestendiglyk in deeze Stad te vestigen; en tevens verzocht, dat het aan Hunne Edele Grootachtbaarheden mogte behaagen, aan deeze Maatschappy eene veilige en geruste verblyfplaats binnen de muuren deezer Stad te verleenen en aantewyzen, en alle de Vergaaderingen der Maatschappy door het wettige en hooge gezag der regeering ten allen tyde en in alle opzigten voor alle stoornis te beveiligen; als meede, dat Hunne Edele Grootachtbaarheden zouden gelieven de Maatschappy in haare voorgenoomene onderneeming, om by de hoogstgemelde Heeren Staaten den noodigen Voorrechtsbrief tot haare bevestiging, en by den hoogstgemelden Heere Prinçe Erfstadhouder de gewenschte Bescherming, te verzoeken, met Hunnen veel vermoogenden invloed op de raadpleegingen van die Hooge en Souveraine Vergaadering, en met Hunne aanzienlyke voorspraak by Zyne Doorluchtige Hoogheid, te ondersteunen, ten einde aan deeze Maatschappy dezelve haare verzoeken mogten worden bewilligd. En hadden ook Uwe Gecommitteerden die blyde vergenoeging, dat op deeze kennisgeeving en verzoeken, door Hunne Edele Grootachtbaarheden ten allergunstigsten werd geantwoord, wanneer welgemelde Heeren Burgemeesters en Regeerders deezer Stad, naa dankzegging voor de met deeze plegtige kennisgeeving betoonde hoogachting, volmondig betuigden, het aan Hunne Edele Grootachtbaarheden ten hoogsten aangenaam te zyn, dat deeze Maatschappy, uit liefde en zucht tot de nuttige letteröefeningen door eenige Ingezeetenen deezer Stad en andere geleerde Minnaaren der fraaije weetenschappen opgericht zynde, haaren zetel alhier te Leyden had gevestigd; dat ook door Hunne Edele Grootachtbaarheden met het gezag der regeering alle de Vergaaderingen der Maatschappy tegen alle stoornis zouden worden beveiligd, en dat men, wanneer en zoo ras zulks mooglyk mogte zyn, aan de Maatschappy eene tot het houden haarer Vergaaderingen bekwaame plaats zoude aanwyzen; en dat Hunne Edele Grootachtbaarheden wyders, de loflyke poogingen der Maatschappy gaarne willende begunstigen, Haar in haare te doene verzoeken met Hunne hulp en voorspraak op alle wyzen zouden ondersteunen, en den verlangden

{==4==} {>>pagina-aanduiding<<}

1772. uitslag van deeze haare onderneemingen trachten te bewerken: waarby toen nog door Hunne Edele Grootachtbaarheden werd gevoegd die hartlyke wensch, dat de Maatschappy door de gestaadige vlyt haarer gesaamlyke Leden van tyd tot tyd in bloei en luister mogte toeneemen, en dus de Nederlandsche Letterkunde meerder en meerder worden bevorderd; en dat ook alle de Leden der Maatschappy, zoo in hunne persoonen als studien, Gods dierbaarste zeegeningen mogten erlangen!
Naa dit zoo heuglyk begin, hebben zich ook Uwe Gecommitteerden vervoegd by Zyne Doorluchtige Hoogheid, den Heere Prinçe Erfstadhouder, en met eene betaamlyke eerbied aan Zyne Hoogheid verzocht, deezer Maatschappy Zyne hooge bescherming te willen verleenen, den titel van Beschermer van de Maatschappy der Nederlandsche Letterkunde te Leyden aanvaarden, en gunstiglyk toestaan, dat het eerste Deel van haare Werken met een Opdragt aan Zyne Hoogheid onder dien titel mogte pronken; en dan wyders aan deeze Maatschappy, wanneer Zy zich zal keeren tot de hoogstgemelde Heeren Staaten van dit Gewest, om van Hunne Edele Grootmoogenheden te vraagen een Voorrechtsbrief tot haare bevestiging, daarontrent Zyne magtige hulp en voorspraak niet te willen ontzeggen. Op welke verzoeken het aan Zyne Doorluchtige Hoogheid, naa dankzegging voor de door de Maatschappy betoonde zonderlinge hoogachting, heeft behaagd met eene zeer groote vriendlykheid te antwoorden, zich ontrent dezelven naader te zullen beraaden, en te verkiezen, dat het eerste Deel van de Werken der Maatschappy eerst werde in 't licht gegeeven, alvorens Zyne gedachten op deeze gedaane verzoeken te uitten of dezelven intewilligen: en verders, wanneer de Maatschappy mogte goedvinden aan de Heeren Staaten een Voorrechtsbrief tot haare bevestiging te vraagen, diesaangaande te zullen doen, wat in Zyn vermoogen is.
Dit is nu, Wel-Edele Heeren! de hoofdsomme der door Uwe Gecommitteerden verrichtte, en in hunne Commissie voorgevallene zaaken, welken ik, in een zoo beknopt bestek, als my eenigzins doenlyk was, aan Uwe Wel-Edelheden heb voorgedraagen.
Wanneer nu Uwe Gecommitteerden, in aanmerking neemende, dat door hen aan den by Uw opgemeld Besluit hun opgedraagen last was voldaan, en de verdere uitvoering van dat Besluit der Maandelyksche Vergaadering bleef aanbevoolen, aan de Leydsche Leden deezer Maatschappy, daartoe op een buitengewoonen tyd by één geroepen, een uitvoerig verslag van deeze hunne afgelegde Commissien hadden gedaan; zoo hebben alle die alstoen te saamen vergaaderde Leden der Maatschappy, naa Uwe Gecommitteerden voor de aangewende moeite en het omstandig verslag te hebben bedankt, zich verblyd over het zoo bescheiden en vriendlyk antwoord van de Edele Grootachtbaare Heeren Burgemeesteren en Regeerderen deezer Stad, waardoor nu niet alleen de zetel deezer Maatschappy bestendiglyk aan deeze Stad is gehecht; en aan Haar alle mooglyke zeekerheid, om haare Vergaaderingen ongestoord en in eene vreedzaame ruste alhier te konnen houden, toegezegd; maar ook tevens door de zeer gunstige uitdrukkingen van den schranderen Leydschen Magistraat

{==5==} {>>pagina-aanduiding<<}

1772. aan Haar eene gegronde hoope gegeeven, om van tyd tot tyd meerdere en grootere Voorrechten te konnen verwachten.
Gelyk dan ook aan deeze toen vergaaderde Leden der Maatschappy tot geen gering genoegen heeft gestrekt het zoo heusche antwoord van Zyne Doorluchtige Hoogheid, die, schoon HY nog niet had goedgevonden in de neederige verzoeken der Maatschappy toetestemmen, echter dezelven ook geenzins had van de hand geweezen; maar alleenlyk de uitting van Zyne gedachten verschooven, totdat Hem eene proeve van den arbeid deezer Maatschappy was vertoond, en Hem by onderzoek der vruchten van haare letteröefeningen gebleeken, dezelven van zoodaanige waardy te zyn bevonden, dat zy Zyne hooge goedkeuring konden verdienen, en de Maatschappy daarom in Zyne gunstige Bescherming mogte worden genoomen; waardoor dus allezins eene zeer gegronde hoope voor de Maatschappy overig blyft, dat Haar eindelyk de zeer gewenschte toestemming op haare verzoeken door Zyne Hoogheid wel zal worden vergund.
Wie Onzer ziet ondertusschen niet, by eene bedaarde overdenking, in dit antwoord van Zyne Doorluchtige Hoogheid allezins doorstraalen byzondere blyken van hooge wysheid, verstandig doorzigt, en uitneemende voorzigtigheid! Dit meene ik kan eenen kundigen Oordeelaar, die te gelyk zich te binnen brengt en met aandacht overweegt al het in den Jaare 1770., ter geleegenheid der oprichting van het Bataafsch Genootschap der Proefondervindelyke Wysbegeerte te Rotterdam, ter Vergaaderinge van de Edele Grootmoogende Heeren Staaten van Holland en Westfriesland voorgevallene, geenzins ontslippen.
De herinnering nu van dit alstoen gebeurde, gepaard met het opgemelde zeer wyze en zeer voorzigtige antwoord van hoogstgemelde Zyne Doorluchtige Hoogheid, heeft ook alle die te saamen vergaaderde Leydsche Leden deezer Maatschappy tot eene zeer ernstige raadpleeging over hetgeene als nu te doen stond, gebragt. Men begreep wel, dat, volgens de eigenlyke en weezenlyke beteekenis van dit antwoord, eene spoedige uitgaave van het meergemelde eerste Deel der Werken van de Maatschappy als nu verëischt werd en ook in deeze tydsomstandigheid zeer noodzaaklyk was, om dus de begeerde proeve van haare letteröefeningen des te eerder aan Zyne Hoogheid meedetedeelen: doch men begreep ook te gelyk, dat, in gevolge van het hier bovengemelde Besluit van Uwe Wel-Edelheden, deeze uitgaave door de Maandelyksche Vergaadering, aan dewelke by de Wetten het ter uitvoer brengen van de Besluiten der Jaarlyksche Vergaaderingen is aanbevoolen, en aan dewelke ook nog daarenbooven door Uwe Wel-Edelheden het vraagen van een Voorrechtsbrief tot bekrachtiging der Maatschappy aan de mêerhoogstgemelde Heeren Staaten van dit Gewest en het plaatzen van dien Voorrechtsbrief voor dat gezegde eerste Deel byzonderlyk was gelast, niet konde geschieden, ten zy alvorens aan den ganschen inhoud van dit by Uwe Wel-Edelheden met betrekking tot die te doene uitgaave genoomen Besluit was voldaan. In dat Besluit eenige verandering te maaken, of, om beter te spreeken, tegen het daarby vastgestelde te handelen, oordeelde de Maandelyksche Vergaadering, dat geheel buiten haare magt was. Dit toch strydt tegen de Wetten. Ook zoude dit Haar

{==6==} {>>pagina-aanduiding<<}

1772. konnen in verdenking brengen, van het geheele bestier der Maatschappy allengskens te willen naa zich trekken, en daarom deeze geleegenheid waarneemen, om dus haare magt te vergrooten, waarvan Zy nochtans zeer afkeerig is. Zy vreesde ook, dat hieruit groote onëenigheden, strekkende tot merklyk naadeel van de Maatschappy, bezwalking van haaren luister, en kleinachting van haare Leden, zouden konnen gebooren worden. Zy bemint ten hoogsten de Eendragt, door welker koestering het luisterryk aanzien der Maatschappy altyd merklyk zal worden vergroot en haar meeste voordeel bewerkt; en Zy meent ook, dat niets de Eendragt in alle, 't zy grootere, 't zy kleinere, Maatschappijen meerder bevordert, dan, wanneer derzelver bestiering volgens de vastgestelde Wetten geschiedt; een iegelyk zich met de hem aanbevoolene magt te vreeden houdt; en dus niemand zich eenig grooter recht tracht toeteëigenen, of eenig meerder gezag aantemaatigen, dan hetgeen hem by de Wetten is opgedraagen en aanvertrouwd. Dit alleen kan alle Maatschappijen in stand en haare regeering in eene goede en behoorlyke orde houden. Dus wenschte de Maandelyksche Vergaadering ook niets te doen, dan hetgeene volstrektlyk met de Wetten der Maatschappy overéénkoomt, en de goede orde by Haar kan bewaaren. Ondertusschen vond Zy, by eene aandachtige overweeging van dit mêergenoemde hoogwyze antwoord van hoogstgemelde Zyne Hoogheid, het thans nog niet zeer geraaden, om by de Edele Grootmoogende Heeren Staaten van Holland en Westfriesland den mêergemelden Voorrechtsbrief tot bevestiging der Maatschappy te verzoeken, uit vreeze, dat aldaar in deeze tydsomstandigheid dit verzoek mogte worden afgeslaagen; ten minsten aan eene zeer langduurige en verdrietige raadpleeging overgegeeven; omdat men aan de Wereld nog geene de minste proeve van den arbeid haarer Leden, waaruit over haare nuttigheid een gepast oordeel geveld konde worden, had meedegedeeld.
Dit alles nu by elkander gevoegd bekommerde grootlyks de Maandelyksche Vergaadering, en belemmerde geheel en al de uitvoering van het meêrgemelde door Uwe Wel-Edelheden genoomen Besluit. Daar was dies voor Haar geen andere weg open, dan de Beschryving van eene Buitengewoone Vergaadering van alle de Leden deezer Maatschappy, ten einde aan Uwe Wel-Edelheden van alles kortlyk verslag te doen, en dan te gelyk met den anderen in het vriendlyke te overweegen, of het ook niet noodig zal zyn, eenige veranderingen in dit mêergemelde by de laastgehoudene Jaarlyksche Vergaadering genoomen Besluit ontrent dit punt te maaken, waardoor de uitgaave van het voornoemde eerste Deel der Werken van deeze Maatschappy zoude konnen worden verhaast, en dus de proeve van haare nuttige letteröefeningen, als de eerstling van haaren arbeid, met allen mooglyken spoed onder het oog en onderzoek van hoogstgemelde Zyne Doorluchtige Hoogheid gebragt. Eerder nu, dan tegen deezen dag, heeft die Beschryving, in gevolge van de Wetten der Maatschappy, niet konnen geschieden.
Inmiddels zoude ik, Wel-Edele Heeren! nu bynaa durven vertrouwen, dat de gesaamlyke Leden deezer Maatschappy, in aanmerking neemende alle hetgeene hier voren door my is verhaald, ook haast in myne gedachten zullen willen toestemmen, dat het in de te-
{==7==} {>>pagina-aanduiding<<}
1772.genwoordige omstandigheden deezer zaaken ten hoogsten noodzaaklyk is, om, door eene spoedige uitgaave van het eerste Deel der Werken van deeze Maatschappy, met byvoeging van het goedgekeurde saamenstel haarer Wetten en eene Naamlyst van alle haare Leden, en versierd met een kort, doch naaukeurig, verhaal van haaren oorsprong, voortgang en tegenwoordigen staat tot op de verkreegene goedkeuring van den Edelen Grootachtbaaren Magistraat deezer Stad, van dewelke ik zoo straks heb gesprooken; de verlangde proeve van de zoo pryswaardige en nuttige letteröefeningen van deeze Maatschappy aan Zyne Hoogheid; en vervolgens ook aan den Wel-Edelen Gestrengen Heere Raadpensionaris van Holland en Westfriesland, als den Eersten Minister van de Edele Grootmoogende Heeren Staaten van dit Gewest; ter hand te stellen, en dus by hoogstgemelde Zyne Doorluchtige Hoogheid, en veele andere aanzienlyke Leden van 's Lands Hooge Regeeringe, alle verkeerde bedenkingen geheelyk wegteneemen; en ook tevens op die wyze de zuivere oogmerken van den arbeid deezer Maatschappy voor het oog der gansche Wereld bloot te leggen; wanneer Wy moogen hoopen, dat het vervolgens aan mêerhoogstgemelde Zyne Hoogheid zal behaagen, niet alleen eene volle toestemming aan de Hem door Uwe Gecommitteerden met alle verschuldigde eerbied voorgedraagene verzoeken te geeven; maar ook te gelyk met den Edelen Grootachtbaaren Magistraat deezer Stad by de Edele Grootmoogende Heeren Staaten van dit Gewest te helpen bewerken, dat aan deeze Maatschappy de Voorrechtsbrief tot haare bevestiging, dewelke Zy heeft voorgenoomen te vraagen, door die Hooge en Souveraine Vergaadering goedgunstiglyk worde toegestaan.
Dit echter, Wel-Edele Heeren en veel Geëerde Konstgenooten! geeve ik alleenlyk aan Uwe Wel-Edelheden, als myn byzonder begrip, in bedenking; en ik bidde Uwe Wel-Edelheden hetzelve ook alleenlyk voor myne byzondere gedachten te willen houden; terwyl het verder alsnu aan Uwe kundige en voorzigtige overweeging zal staan, of men eene verandering in het by Uwe Wel-Edelheden op den negenden van Hooimaand des voorleeden Jaars genoomen Besluit ontrent de uitgaave van het eerste Deel der Werken van deeze Maatschappy zal maaken: en, indien tot het maaken van eene verandering wordt beslooten, waarin dan deeze verandering zal bestaan.
Om nu deezen aangaande een Besluit te neemen, waarnaar zich de Maandelyksche Vergaadering zal konnen gedraagen, zullen de raadpleegingen van deezen dag alleenlyk moeten dienen.

[Levensbericht van Gerard Meerman]

‘Doch, eer Wy daartoe overgaan, kan ik niet afzyn, om nog met een enkel woord te spreeken van het zeer zwaare en betreurniswaardige verlies, 't welke nu onlangs deeze Maatschappy heeft ondergaan door het afsterven van den Wel-Edelen Gestrengen Heere Mr. Gerard Meerman; een Man, niet minder door Zyne groote geleerdheid, veele zonderlinge schoone hoedaanigheden en voortreflyke gaaven; dan door Zyne aanzienlyke geboorte en hooge eerampten, welken Hy in dit Gemeenebest heeft bekleed; uitmuntend, die Ons door den alles vernielenden dood is ontrukt in den bloei Zyner jaaren op den vyftienden dag van de laastvoorleedene Wintermaand te Aken, deeze in de oude Geschiedenissen genoeg bekende Vrije Ryksstad van het Wes-
{==8==} {>>pagina-aanduiding<<}
1772.tersche Keizerryk, welker gedachtenis ook altyd in de Hollandsche Jaarboeken, wegens het aldaar in den jaare 1748. tusschen verscheiden der magtigste Vorsten van Europa en dit Vrije Nederland geslooten laaste Vredesverbond, zal overblyven; en in welke oude en beroemde Stad alstoen zich deeze groote Man bevond, om (indien het den goeden God dus hadde behaagd) aldaar Zyne wankelende gezondheid met het gebruik der Warme Baaden en heilzaame Waateren te herstellen. Een slag Onze Maatschappy zeer grievend, aangezien 's Mans door de geheele Wereld bekende groote geleerdheid een helderschitterenden glans over deeze Onze Maatschappy verspreidde, dat Zy die zonderlinge eer mogt genieten, van Hem onder haare Leden te tellen, en waarop Zy zich altyd konde beroemen. En dus een slag, waarlyk zoo treffend voor deeze Onze Maatschappy, dat 'er bynaa nooit zwaarder aan dezelve kan worden toegebragt. Gesprooten uit een zeer oud geslacht, hetwelke zeer veele braave en getrouwe Regeerders, zoo aan het naabuurige Delft, als aan deeze Stad Leyden, en aan het geheele algemeene Vaderland, van tyd tot tyd heeft gegeeven, onder dewelken eenigen, wanneer de geleegenheid zulks verëischte, zich steeds, als braave palinuuren en wakkere voorstanders van Ons dierbaarste pand, de Vryheid in Burgerstaat en Godsdienst, met een onbezweeken mannenmoed hebben gedraagen, en dat waardste pand met mond en pen deftiglyk verdeedigd; heeft Hy van Zyne eerste jeugd af zich met zulken onvermoeiden iever op de oefening der fraaije letteren en der edelste weetenschappen toegelegd, dat Hy reeds in Zyne jonge jaaren veele wydvermaarde Mannen in kennis en geleerdheid evenaarde, en sommigen zelfs verre overtrof; en is vervolgens door een gestaadigen arbeid en eene aanhoudende vlyt, gepaard met een voortreflyk oordeel, tot dien zeer hoogen trap van vermaardheid geklommen, dat Hy onder de eerste en beroemdste Mannen, dewelken ooit in de Republiek der Letteren door eene zeer groote geleerdheid hebben uitgemunt, ten allen tyde met het meeste recht zal moeten geplaatst worden. Van Zyne groote geleerdheid zullen altyd, ook zelfs by het laate naageslacht, konnen getuigen Zyne weldoorwrochte schriften, onder dewelken gewislyk niet den geringsten lof verdient dat treflyke en oordeelkundige Werk, waarin Hy op eene zoo onwederleglyke wyze de eer van de eerste uitvinding der zoo schoone, en tot voortplanting van kennis dienstige en heilzaame, Drukkonst; door welke edele konst de verbeetering van den door schandlyk bygeloof verdorven Christlyken Godsdienst zeer veel is bevorderd, en welker onbelemmerde oefening het beste en voornaamste, zoo niet het eenigste, hulpmiddel is tot voortplanting der waare geleerdheid en tot uitbreiding van Onze kennis in alle, zoo Godlyke als Menschlyke, Weetenschappen, en dus tot vermeerdering van Ons tydlyk en eeuwig heil; aan het naabuurig Haarlem alleen toetekoomen heeft beweezen, dat alle onpartydigen voortaan aan die, zoo door haaren tegen het magtig geweld der Spaansche waapenen voorheen betoonden heldenmoed; als door de binnen haare muuren reeds in den jaare 1754. opgerichte, en door de Edele Grootmoogende Heeren Staaten van Holland en Westfriesland in den jaare 1761. met de verzochte Opene Voorrechtsbrieven bevestigde, althans reeds zeer beroemde Hollandsche Maatschappy der Weetenschappen; alom vermaarde

{==9==} {>>pagina-aanduiding<<}

1772. Stad, en dus aan vrije Hollanderen, dien zoo dikmaals onrechtvaardiglyk betwisten roem zullen moeten toekennen. Hoe Hy ook Zyne geleerde oordeelkunde en andere voortreflyke hoedaanigheden, gepaard met eenen waaren en volstandigen iever tot het algemeene welzyn, als het betaamlykste, jaa het eenigste, hoofdoogmerk der handelingen van alle, zoo hooge als laage, braave en vrijheidminnende Magistraatspersoonen; dikmaals ten nutte van dit Ons lieve Vaderland heeft betoond en op alle wyzen aan den dag gelegd, konnen niet alleen allen, die Hem van naaby gekend hebben, volmondig getuigen; maar zal ook altyd overvloediglyk blyken uit de openbaare Registers, zoo van dit Nederlands Gemeenebest, als ook nog wel in het byzonder van de bloeijende koopstad Rotterdam, in welker dienst Hy voorheen, als Pensionaris, heeft gestaan; dat gewigtige ampt, het welke ook voor meer dan ééne en een halve eeuw bekleedde, dat wonder der geleerdheid, de groote Hugo de Groot, wiens groote naam nooit dan met de uiterste eerbied is te noemen, en wiens uitmuntende en bynaa onnaavolgbaare voetstappen Onze schrandere Meerman op alle wyzen, zoo veel Hem eenigzins mooglyk was, poogde te drukken, daar Hy zich ook dien onvergelykelyken Man tot een treflyk voorbeeld ter naavolging in het voorstaan en verdeedigen van Onze, zoo Burgerlyke als Godsdienstige, Vryheid, tegen allerleije listige onderneemingen en heimlyke of openbaare aanvallen, steeds voor oogen stelde, en dies gewoon was Zyne gangen naar de wyze en voorzigtige lessen van dien grootsten Hollander te richten; geduurende veele jaaren, tot een onschatbaar voordeel van die naabuurige en beroemde Maasstad, met alle mooglyke getrouwheid en naarstigheid waargenoomen, en alzoo dagelyks alle de raadpleegingen der Edele Grootmoogende Heeren Staaten van Holland en Westfriesland bygewoond, en ook met Zyne verstandige en doorzigtige voorstellen en raadgeevingen, waarin steeds Zyne kunde en voorzigtigheid doorstraalden, ondersteund.
Doch, wat zal ik meerder van deezen grooten Man zeggen? Zyn roem is zonder einde, en zal door alle eeuwen duuren. En, naardien Hy verre boven myn geringen lof is verheeven, zal ik nu liever zwygen, dan, met te weinig te zeggen, Zynen, der onsterflykheid toegewyden, naam verkorten. Dit moet ik alleen hier nog byvoegen, dat deeze, door haare eertyds betoonde dapperheid en onbezweeken trouw voor 's Lands Vryheid en haare door de gansche Wereld beroemde en zeer bloeijende Hoogeschool zoo vermaarde, Stad Leyden, geweest zynde de wieg van deezen grooten Man, op wiens geboorte Zy zich altyd zal moogen beroemen, ook is de bewaarster van zyn koud gebeente; en dat eerstdaags ter eeuwige gedachtenis van 's Mans grooten naam alhier in Onze Hoofdkerk, by Onze door jammerlyk bygeloof verblinde Voorvaderen, voor mêer dan zeshonderd jaaren, aan de gedachtenis der Heilige Apostelen Petrus en Paulus toegewyd, een uit altoosduurend marmer vervaardigd wordende Gedenkteeken zal worden opgericht; waardoor het volgende geslacht moet worden aangespoord, om de allezins pryswaardige voetstappen van den grooten Meerman te drukken, ten einde naar een gelyken onverwelkbaaren eerprys, door geduurige deugdsbetrach-
{==10==} {>>pagina-aanduiding<<}
1772.ting en naarstige letteröefeningen alleen verkreegen wordende, te dingen, en zich meede eenen nooit verganglyken roem te verwerven.
 
Laat ook nu, Waarde Konstgenooten! de roemwaardige gedachtenis van deezen zoo grooten Man aan Ons ten allen tyde een prikkel zyn, om met verdubbelden iever alle Onze vermoogens tot bevordering van de eer deezer Maatschappy, welke door Zynen vroegtydigen dood een onherstelbaar verlies heeft geleeden, intespannen, opdat door Onze gestaadige letteröefeningen, ten algemeenen nutte alleen ingericht, de luister Onzer Maatschappy meerder en meerder mooge toeneemen; en Zy dus alle de heimlyke listen en verfoeilyke laagen, Haar door sommigen, die haaren tegenwoordigen bloei benyden en haaren ondergang trachten te bewerken, dagelyks gelegd wordende, eens mooge overwinnen.
 
Voor welke aenspraek en het daerin gedane verslag van de verrichtingen der Gekommitteerden zo by Zyne Doorluchtige Hoogheid als by den Edelen Groot Achtbaren Magistraet der Stad Leyden, gelijk ook voor de opgegevene bedenkingen nopens het geen der Maetschappye thans zoude te doen staen, de President door de Leden is bedankt, en verzocht, dezelve aenspraek den Sekretaris ter hand te stellen, om in de Handelingen van dezen dag gevoegd te worden.
 
De Brieven van de Heeren van Thye Hannes en Arntzenius werden der Vergaderinge voorgelezen.
 
Voorts werd in omvrage gebragt, of de Vergadering, uit het gedane verslag, niet meende noodzakelijk te zijn, dat 'er eenige verandering werde gemaekt in het Besluit der jongstledene Jaerlijksche Vergadering van den 9. van Hooimaend 1771. met opzicht tot het III. punt van den brief van beschryving tot die Vergadering, bevattende het voorstel van den Heer D. van Alphen? Waer over geraedpleegd zijnde is daer toe besloten, en vastgesteld:
 
Dat men, zo dra als mogelijk zijn zal, het eerste Deel van de Werken der Maetschappye zal in het licht geven, en voor het zelve plaetsen een kort Bericht van derzelver opkomst en voortgang tot op het gunstig Besluit ten haren opzichte door den Magistraet der Stad Leyden genomen, en de Wetten der Maetschappye benevens een Naemlijst van hare Leden daer by voegen.
 
Dat de Maetschappy als dan aen Zyne Doorluchtige Hoogheid den Prins Erfstadhouder; aen Zyne Doorluchtige Hoogheid den Hertog van Brunswyk-Wolffenbuttel; aen den Heer Raedpensionaris van Holland en Westfriesland; aen de vier Heeren Regerende Burgemeesteren der Stad Leyden, en aen derzelver Heeren Pensionaris en Sekretaris; gelijk ook nog aen de Stad Leyden; ieder een net gebonden afdruksel van dat eerste Deel harer Werken door den Sekretaris zal behandigen.

{==11==} {>>pagina-aanduiding<<}

1772. Dat wyders het aenbieden van een smeekschrist om Octroy aen de Edele Grootmogende Heeren Staten van dit Gewest, en het doen van een nader verzoek aen Zyne Doorluchtige Hoogheid, tot ene bekwame gelegenheid zal blyven uitgesteld.
 
Ten einde de Leden der Maetschappye ten spoedigsten van het verhandelde op deze Vergadering mochten kennis krygen, zyn de Heeren D. van Alphen, Twent, van Lelyveld en Valk benoemd, om, in plaetse van de Maendelijksche Vergadering, op naestkomende Dingsdag, de Handelingen van dezen dag te herzien, en het drukken, en verzenden derzelven te bevelen.
 
(Is geteekend)
 
D. VAN ALPHEN.
 
Het bovenstaende komt overeen met het Boek der Handelingen van de Maetschappy, berustende onder my
 
[A.C. de Malnoë]







{==A1r==} {>>pagina-aanduiding<<}

[Uitnodiging door F. van Lelyveld]

MIJN HEER!
 
Uit naem van de Maetschappy der Nederlandsche Letterkunde te Leyden, heb ik de eer U te nodigen op de Jaerlijksche Vergadering, welke zal worden gehouden op Dingsdag, den 14den van Hooimaend aenstaende, in den Schutters Doelen alhier, des morgens van negen tot twaelf ure, en vervolgd des namiddags ten drie ure, om de navolgende punten in overweging te nemen, en daerop de noodige besluiten te maken.

I.

Het voorstel van den Heer de Kruyff, als Penningmeester, in de Jaerlijksche Vergadering van 1771, tot de raedpleging van deze Vergadering verschoven; om de Achtste Wet van het eerste Hoofdstuk der Wetten, dus te stellen:
 
‘Die weigeren zal zich aen de besluiten ener Jaerlijksche Vergaderinge, het zy hy by dezelve tegenwoordig geweest zy of niet, te onderwerpen, of die drie achtereenvolgende Jaren, de betaling der Toelagen, of alle verstandhouding met de Maetschappy zal verwaerloosd hebben, zal niet langer als een Lid derzelve aengemerkt worden’.


II.

Het voorstel van den Heer Kreet: ‘Dat, noch het stuk van den Heer Kluit over de tegenwoordige spelling der Nederduitsche Tale, noch enig ander stuk over de spelling handelende, onder de Stukken der Maetschappye zoude werden uitgegeven, maer al wat over die stoffen van tijd tot tijd inkomt, afzonderlijk gedrukt, en aen Alle de Leden gezonden, met verzoek daerop derzelver

{==A1v==} {>>pagina-aanduiding<<}

aenmerkingen mede te deelen aen een te benoemene Commissie, ten einde een regelmatige spelling, om door de Maetschappy uitgegeven en gebruikt, en, mag 't zijn, door hoog gezag in de scholen ingevoerd te werden, te ontwerpen’.


III.

Het voorstel van den Heer van den Berg: ‘Of het de eer der Maetschappye niet vordere, dat zy, by ene uitdruklyke Wet, vaststelle, dat gene Vertalingen van vreemde Dichtstukken, hoe schoon ook, onder hare Werken zullen worden uitgegeven’.


IV.

De stemmen der Gekommitteerden over de beoordeelde Stukken en Verhandelingen op te nemen, en bevel te geven tot het drukken en uitgeven van de Goedgekeurde.


V.

De verkiezing van de Leden, waertoe aengeprezen zijn, door den Heer Bernardus de Bosch;
De Heer Henrik Jan Roullaud, wonende te Amsterdam, een Dichter en Taelkundige.
 
Door den Heer van Assendelft;
De Wel-Eerw. Heer Cornelis Cleyn, Predikant te Brielle, Lid van het Zeeuwsche Genootschap der Wetenschappen te Vlissingen; een Tael- en Oudheidkundige.
 
Door den Heer Ruhnkenius;
De Wel-Eerw. Heer Joannes van Spaan, Predikant in 's Gravenhage; een Dichter en Taelkundige.


{==A2r==} {>>pagina-aanduiding<<}


VI.

Het voorstel der Maendelijksche Vergaderinge: of de vryheid, om zoodanige Heeren, binnen Leyden wonende, tot Medeleden te verkiezen, als zy, ter bevorderinge van het oogmerk der Maetschappye, geschikt zal oordeelen, wederom, voor een Jaer verleend zal worden.


VII.

De Rekening van den Penningmeester te hooren.


VIII.

De Toelagen te bepalen.


IX.

De Amptenaren aen te stellen.


X.

De Gekommitteerden te benoemen.


XI.

Voorts heb ik de eer U te berichten dat de volgende Stukken, ten tweden male, door de Gekommitteerden onderzocht zijn, en aen de Maetschappy te rug gekomen.
 
Als, het Stuk van den Heer de Bosch, Tael en Dichtkundige aenmerkingen, ter verbeteringe van zyne Dichtlievende Verlustigingen.
 
Het Stuk van den Heer Kops, Schets eener Geschiedenisse der Rederykeren.
 
Het Dichtstuk van den Heer de Bosch, betiteld de Christen.
 
De Verhandeling van den Heer H. van Alphen over den Eed der Utrechtsche Bisschoppen, genaemd den Eed met zeven stolen.

{==A2v==} {>>pagina-aanduiding<<}

De Verhandelingen van den Heer H. Pieterson, over de CH, over de Byvoeglyke Naemwoorden, over de plaetsing van de letter T, en over het Lidwoordeken een.
 
Tot beoordeeling van welke Stukken ieder der Heeren Gekommitteerden verzocht wordt een verzegeld briefje, behelzende zyne Goedkeuring of Afkeuring, met zynen Naem onderteekend, voor, of op de Jaerlijksche Vergadering, aen den Briefschryver of Sekretaris te bezorgen:
 
te weten:
 
Tot de Tael- en Dichtkundige Aenmerkingen van den Heer de Bosch, De Heeren Fontein, De Kruyff, Kops, van den Bosch, Meyer en Versteeg:
 
Tot het Stuk van den Heer Kops, De Heeren Wagenaer, Kluit, Hinlopen, Schultens, van Wachendorff en D. van Alphen:
 
Tot het Dichtstuk van den Heer de Bosch, De Heeren van Assendelft, Kops, Fontein, van der Pot, de Kruyff, en Paludanus:
 
Tot de Verhandeling van den Heer H. van Alphen, De Heeren van de Wall, D. van Alphen, Valckenaer, Tydeman, van Muyden, en Wagenaer.
 
Tot de Verhandelingen van den Heer H. Pieterson, De Heeren Kluit, Kops, van den Bosch, van den Berg, Tollius en Schultens.
 
Noch kan ik melden dat in de Vergadering van Bloeimaend door den Heer Macquet is ingeleverd eene Verhandeling over het schoon in de Poëzye.
 
Ik hebbe de eer my te noemen
 
Uw Dienaer
 
F. van Lelyveld.
 
Leyden den 30sten van Bloeimaend 1772.







{==A1r==} {>>pagina-aanduiding<<}

[Brief door F. van Lelyveld]

MIJN HEER!
 
Hier nevens heb ik de eer U te zenden de Handelingen van de laetstgehoudene Jaerlijksche Vergadering, als mede een Afdruksel der Wetten van onze Maetschappy. De Naemlijst der Leden zal op het zelfde formaet van deze Wetten, ten byzonder gebruike van ieder Lid gedrukt worden: indien op de Lijst der Leden, welke geplaetst is aen het hoofd van het eerste Deel der Werken van onze Maetschappy, eenige misstelling in uwen naem of titels mocht wezen, verzoek ik zoo goed te zijn binnen twee Maenden daer van opgave te doen.
De belangen van onze Maetschappy in uw genegen aendenken bevelende, heb ik eer my te noemen
 
MIJN HEER!
 
Uw Dienaer
 
F. van Lelyveld.
 
Leyden den 17den van Oogstmaend 1772.






{==A1r==} {>>pagina-aanduiding<<}

[Uitnodiging door F. van Lelyveld]

MIJN HEER!
 
Uit naem van de Maetschappy der Nederlandsche Letterkunde te Leyden, heb ik de eer U te nodigen op de Jaerlijksche Vergadering, welke zal worden gehouden op Dingsdag, den 13den van Hooimaend aenstaende, in den Schutters Doelen alhier, des morgens van negen tot twaelf ure, en vervolgd des namiddags ten drie ure, om de navolgende punten in overweging te nemen, en daerop de noodige besluiten te maken.

I.

Het beredeneerd Plan tot het vervaerdigen van een Nederduitsch Woordenboek, op den 13den van Sprokkelmaend, by voorraed, aen alle de Leden der Maetschappye gezonden; als mede de Byvoegsels en Aenmerkingen op het zelve, welke dezen brief verzellen.


II.

Het nevensgaende Ontwerp van schikkingen om naer pryzen te laten schryven.


III.

Het Voorstel van de Maendelijksche Vergadering om deze Wet te maken. ‘Niemand der Leden zal eenig Werk, of een gedeelte van eenig Werk der Maetschappye, in eenig openbaer geschrift, aenkondigen of doen aenkondigen, ten zy de Maetschappy dat Werk, op haren Naem, aen het algemeen hebbe medegedeeld.’


IV.

Het opnemen van de Stemmen der Gekommitteerden tot het beoordeelen der Verhandeling van den Heer Kluit over de tegenwoordige Spelling der Nederduitsche Taal, en het bevel geven tot het drukken en uitgeven, wanneer dezelve zal zijn goedgekeurd.


V.

Het verkiezen van Leden, waer toe aengeprezen zijn, door den Heer Dibbetz,
De Hoog-Edele Heer Wigbold Jan Theodor Baron van der Does, Vryheer van beide de Noortwyken, Offem, Langeveld &c. &c. Beschreven in de Ridderschap van Holland; Gecommitteerde ter Vergadering van de Hoog Mog. Heeren Staeten Generael der Vereenigde Nederlanden; Castelein, Drossaerd en Dijkgraef der Stad en Lande van Heusden; Hoog-Heemraed van Rhijnland; Commissaris der Posteryen van Holland en Westfriesland &c. &c. &c. een Oudheid- en Historiekundige.

{==A1v==} {>>pagina-aanduiding<<}

door den Heer D. van Alphen,
De Wel-Edele Gestr. Heer Mr. Pieter van Bleiswijk; Raed-Pensionaris van de Ed. Groot Mog. Heeren Staeten van Holland en Westfriesland; Curator van 's Hollands Universiteit te Leyden, &c. &c. een Oudheid- en Historiekundige.
door den Heer Ruhnkenius,
De Wel-Ed. Gestr. Heer Mr. Hendrik Fagel, Griffier van de Hoog Mog Heeren Staeten Generael der vereenigde Nederlanden, Honorair Lid van het Bataefsche Genootschap der Proefondervindelyke Wijsbegeerte, te Rotterdam, &c. &c. een Oudheid- en Historiekundige.
De Wel-Ed. Gestr. Heer Mr. Francois Fagel, Griffier van de Hoog Mog. Heeren Staeten Generael der vereenigde Nederlanden; Directeur van de Hollandsche Maetschappy der Wetenschappen, te Haerlem; Honorair Lid van het Bataefsche Genootschap der Proefondervindelyke Wijsbegeerte, te Rotterdam, &c. &c. een Oudheid- en Historiekundige.
door den Heer de Malnoë.
De Wel-Ed. Gestr. Heer Mr. Herman Schomaker, J.U.D. Advokaet Fiscael der Finantie van de Graefschap Zutphen en Secretaris derzelve stad; Lid van het Zeeuwsche Genootschap der Wetenschappen te Vlissingen. Een Tael- Oudheid- en Historiekundige.
door den Heer de Vos van Steenwijk.
De Wel-Ed. Gestr. Heer Mr. Jan van Lier, Ontfanger Generael, en Lid van den Loffelyken Etstoel des Landschaps Drenthe: Lid van de Hollandsche Maetschappy der Wetenschappen te Haerlem, wonende te Assen, Zijnde een goed Oudheidkundige; reeds by de geleerde wereld bekend door de Oudheidkundige Brieven die in het jaer 1760 zijn uitgegeven.
Door de nagenoemde Leden der Maetschappye is het volgend Voorstel aen de Maendelijksche Vergadering toegezonden, opdat het zelve, zoo als het ligt, in dezen brief van beschryving, zoude worden ingevoegd.
‘De Heeren Schutte, Visser, van den Berg, en van Spaan, die thans elk hunner in zyne qualiteit de Vergaderingen der Gemachtigden tot de keuze van nieuwe Rijmpsalmen bywonen, geven aen de Maetschappy in overweging of niet alle de Leden van die Vergadering, zoo wel de Ed. Mog. Heeren Commissarissen Politiek, en de Heer Amanuensis, als de afgezonden Heeren Predikanten, die zulks noch niet zijn, tot Leden van de Maetschappy zouden kunnen verzocht worden.
Zy betuigen in de Samenkomsten van dat aenzienlijk Genootschap gedurig nieuwe blyken te zien van de bedrevenheid van alle deze Heeren in de Nederlandsche Letterkunde, en niet te twyfelen of deze Verkiezing zou in waerheid de oogmerken der Maetschappy alleszins bevorderen.
Ook meenen zy dat het geene geringe eer zou aendoen aen deze Maetschappy een Genootschap van Mannen aen zich in te lyven, die door hunne hooge Souverainen openlijk voor Letterkundigen zijn erkend geworden, en vereerd met hoogst derzelver vertrouwen in een zaek van het uiterste gewicht.

{==A2r==} {>>pagina-aanduiding<<}

Doch ze zouden dan verzoeken dat dit geheele lichaem van 9 Heeren in eens verkozen werdt, zonder dat men over elk in het byzonder de stemmen opnam, dewijl de redenen van Verkiezing ten opzichte van allen dezelfde zijn.
De namen dezer Heeren zijn deze:
De Hoog Welgeb. Heer Willem Baron van Lijnden Heer tot Hemmen.
De Wel-Ed. Gestr. Heer Mr. Thomas Hoog, Raeds-heer in den Hoogen Raed in Holland.
De Wel-Eerw. Zeer Gel. Heeren
Jozua van Iperen. A.L.M. Phil. Doct. Lid van de Hollandsche Maetschappy der Wetenschappen te Haerlem, & van het Zeeuwsche Genootschap te Vlissingen, Predikant te Vere.
Johannes Hinlopen Predikant te Utrecht.
Georgius Lemke Predikant te Harlingen.
Dirk Semeins van Binnevest, Predikant te Deventer.
Theodorus Lubbers Predikant te Groningen.
Johannes Henrikus Folmer Predikant te Dwinglo.
De Wel-Ed Heer Mr. P.L. van de Kasteele Advokaet in 's Gravenhage.’
By welke gelegenheid door de Maendelijksche Vergadering wordt voorgesteld, om in deze zelfde Verkiezing begrepen te worden,
De Wel-Eerw. Heer Johannes Cuperus, Predikant te Vollenhove: als zijnde, door de Ed. Mog. Heeren Staeten van Overyssel, benoemd tot hunnen tweden Gekommitteerden tot de voorgemelde Kommissie.


VI.

Het Voorstel der Maendelijksche Vergaderinge: of de vryheid, om zoodanige Heeren, binnen Leyden wonende, tot Medeleden te verkiezen, als zy, ter bevorderinge van het oogmerk der Maetschappye, geschikt zal oordeelen, wederom, voor een Jaer, verleend zal worden.


VII.

Het opnemen van de Rekening van den Penningmeester.


VIII.

Het bepalen van de Toelagen.


IX.

Het aenstellen der Amptenaren.


X.

Het benoemen der Gekommitteerden.

{==A2v==} {>>pagina-aanduiding<<}

De Maendelijksche Vergadering heeft noodig geoordeeld het Voorstel, in het derde Punt vervat, aen de Maetschappy te doen; om dat zy, met de uiterste verwondering, gezien heeft, dat het voorgemelde Beredeneerd Plan tot het vervaerdigen van een Nederduitsch Woordenboek, openlijk is aengekondigd, en by wyze van Uittreksel, geplaetst in No. 4. van het eerste Deel der Nederlandsche Bibliotheek, als aen derzelver Schryvers ter hand gesteld door een der Leden van onze Maetschappy: En de Maendelijksche Vergadering neemt de vryheid aen de Leden onzer Maetschappye, midlerwyle, te verzoeken, om geene Stukken, welke niet door Haer in 't licht gegeven zijn, buiten weten van de Maetschappy, in handen van anderen te stellen, door welke zy gemeen gemaekt kunnen worden.
 
De Heeren Kreet, Fontein, Alewijn, Schultens, Kops en Fortman, als Gekommitteerden tot de beoordeeling der Verhandeling van den Heer Kluit over de Spelling der Nederd. Taal, worden verzocht, ieder zijn verzegeld briefje, behelzende zyne goedkeuring of afkeuring, met zynen Naem onderteekend, voor, of op de Jaerlijksche Vergadering, aen den Briefschryver of Sekretaris, te bezorgen.
 
Wyders heb ik U te berichten dat de Heer Jan Wagenaar, Historieschryver der Stad Amsterdam, Lid dezer Maetschappye, op den eersten van Lentemaend overleden is: En dat de Maetschappy, in de Vergadering van Bloeimaend, door de bezorging van den Heer Pieter Huisinga Bakker, ontvangen heeft een Verhandeling van wylen zynen Broeder, gemelden Heer Wagenaar, betiteld: Toets van de Egtheid der Rijm-Chronyke, die, op den naam van Klaas Kolijn, uitgegeven is.
 
De belangen der Maetschappy in uw genegen aendenken bevelende, heb ik de eer my te noemen
 
MIJN HEER!
 
Uw Dienaer
 
[Fr van Lelyveld]
 
Leyden den 27sten van Bloeimaend 1773.




