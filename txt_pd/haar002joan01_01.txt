
   
        
           
               Joannes en Theagenes. Eene legende uit de apostolische eeuw
               Bernard ter Haar
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Joannes en Theagenes. Eene legende uit de apostolische eeuw van Bernard ter Haar uit 1838.
               
               
                   
                       
                   
               
           
           
           
               haar002joan01_01
               DBNL-TEI 1
               
                   2014 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.HER.001953, scans van Google Books
               
               Bernard ter Haar, Joannes en Theagenes. Eene legende uit de apostolische eeuw. Is. An. Nijhoff, Arnhem 1838
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Joannes en Theagenes. Eene legende uit de apostolische eeuw
               Bernard ter Haar
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Joannes en Theagenes. Eene legende uit de apostolische eeuw
               Bernard ter Haar
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2014-10-10
               
                   RK
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Bernard ter Haar, Joannes en Theagenes. Eene legende uit de apostolische eeuw. Is. An. Nijhoff, Arnhem 1838
 
Zie: https://www.dbnl.org/tekst/haar002joan01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==π1==} {>>pagina-aanduiding<<}

JOANNES en THEAGENES.

{==π2==} {>>pagina-aanduiding<<}


{==π3==} {>>pagina-aanduiding<<}


{==π4==} {>>pagina-aanduiding<<}


{==π5==} {>>pagina-aanduiding<<}

Joannes en Theagenes.
EENE LEGENDE
UIT DE APOSTOLISCHE EEUW.
DOOR
Bernard ter Haar

{== afbeelding 	
A J Couwenberg Jr. inv et del.


Steendrij van ILJ. Backer.==} {>>afbeelding<<}
    

Te ARNHEM, bij
Is. An. NIJHOFF.
1858.

{==π6==} {>>pagina-aanduiding<<}





{==I==} {>>pagina-aanduiding<<}

Aan Mijn Vriend **.

Gij hebt dan mijne Legende gelezen, en uw oordeel is aanmoedigend genoeg, om haar onder de oogen van het Publiek te brengen. Niet dan schoorvoetende heb ik echter hiertoe besloten. Met zekere huivering - gij herinnert het u nog uit onzen Akademietijd - kwam ik er altijd toe, om één mijner verzen, verder dan mijn' gewonen vriendenkring, door den druk te verspreiden; en zóó dikwerf als mijne jeugdige eerzucht mij aanprikkelde, om dien schroom te overwinnen, zoo dikwerf plaatste zich het ‘mediocribus esse poëtis,’ van horatius, als een grijnzend Medusa-hoofd, voor mijne verbeelding, tusschen mij en het lezend Publiek. ‘Op dit pad liggen voetangels en klemmen,’ dacht ik dan bij mij zelven, en ik achtte het de wijste keuze, in het donker verscholen te blijven. Waarschijnlijk zou ik mij wel nimmer verstout hebben, als beoefenaar der Dichtkunst op te treden, indien ik niet voor eenigen tijd beleefdelijk en dringend was aangezocht, om iets van mijne vroegere voortbrengselen, ter plaatsing in enkele Jaarboekjes, af te staan. Ik heb mij hiertoe laten verleiden; en nadat ik nu eenmaal mijne

{==II==} {>>pagina-aanduiding<<}
portefeuille geopend had, is ook de lust om de harp weder van de wilgen te nemen, op nieuw bij mij ontwaakt - en ziedaar, mijn Vriend! uwe vraag beantwoord: wat de eerste aanleiding tot de zamenstelling van dit Dichtstuk gegeven heeft?
Maar gij verlangt ook te weten, waarom ik mijne keuze (welke gij gelukkig noemt) juist op dit onderwerp heb gevestigd. Ook hiervan wil ik u rekenschap geven. Heugt het u nog, mijn waardste W*! hoe wij éénmaal (of het te Amsterdam of te Leiden geweest is, weet ik niet meer) vriendschappelijk zamen redetwistten, over het min of meer gegronde der vooringenomenheid, welke er vrij algemeen tegen de Kerkelijke Geschiedenis, en hare beoefening bestaat? De redenen dier vooringenomenheid konden wij ons gemakkelijk verklaren. Wij moesten toegeven, dat deze geschiedenis, welke ons een getrouw verhaal van de lotgevallen en de gedaantewisselingen der Christelijke kerk geven moet, ons doorgaans het treurige tafereel harer verbastering voor oogen houdt; dat het moeite kost, eene nalezing te houden van de goede en vruchtbare aren, die op dit uitgestrekte veld voorhanden zijn; dat ook de dorre en afmattende Kronijk-stijl, de min behagelijke wijze van behandeling, welke vroegere geschiedschrijvers gevolgd hebben, weinig uitlokkends heeft. Wij merkten al verder op, dat veel, wat voor de eerste of vroegere Christen-wereld hoogst belangrijk werd gerekend, voor het tegenwoordige geslacht opgehouden heeft, dit te zijn; en dat onze koelere eeuw zich

{==III==} {>>pagina-aanduiding<<}
van eene algemeene, godsdienstige geestdrift, in de bestrijding of verdediging van een enkel dogme, bezwaarlijk meer een denkbeeld kan vormen. Hier omtrent waren wij het dus met elkander volkomen eens. Maar toen ik verder ging, en beweerde, dat ook de Kerkelijke Geschiedenis niet enkel voor eene wijsgeerige beschouwing vatbaar is, maar, wegens hare veelvuldige schoonheden hare dichterlijke zijde heeft; toen naamt gij een tegenovergesteld gevoelen aan; toen hieldt gij u één' oogenblik (want, dat gij het niet ernstig meendet, hebben uwe studiën genoegzaam bewezen), als of gij in die vooringenomenheid deeldet; als of gij de grondige beoefening dezer geschiedenis mede eene ondankbare studie vondt, weinig geschikt om het gevoel voor het schoone op te wekken, en daarom aan den eigenlijken kamer- of godgeleerde over te laten, maar van den beminnaar der fraaije letteren naauwelijks te vergen! Gij doorliept al de Conciliën, van dat van Nicéa af tot die van Constans en Basel toe, en eindigdet met den uitroep: ‘Hoe? en de Dichter zou op zulk een schraal en onvruchtbaar veld, dat schier overal met de distelstruiken van menschelijke dwalingen, of de verwarde doornbosschen der schoolsche twisten bezet is, nog naar echt Poëtische bloemen zoeken?’ - Ik bepleitte, zoo goed ik kon, mijne stelling, en - daar gij aanstonds voor het ridderlijk en dichterlijk tijdperk der Kruistogten ééne uitzondering maaktet, - liep ik de meeste tijdvakken door, en zocht de schoonste brokken, die mij voor den geest stonden, onder uwe aandacht te brengen. Ik wees u op

{==IV==} {>>pagina-aanduiding<<}
den aanhoudenden worstelstrijd, dien het Christendom, gedurende zoo vele eeuwen van deszelfs bestaan - met de Goden van Rome en Griekenland, met het Islamismus, met de Goden van Scandinavië - heeft te voeren gehad; en op het treffend-schoone contrast, dat, juist uit deze zamenvoeging en tegenstelling van verschillende godsdiensten, voor den Dichter geboren wordt. Ik zocht u te overtuigen, hoe zelfs de betreurenswaardige verbastering der Christelijke kerk heeft medegewerkt, om aan hare geschiedenis zekere dichterlijke kleur bij te zetten. Ik maakte u opmerkzaam op het veelzijdige gebruik, dat de Dichter van het bijgeloof en de volksbegrippen der middeleeuwen maken kan; - op de gloeijende kleuren en de schitterende eeredienst van het Kathelicismus; - op het kluizenaars- en kloosterleven - en zooveel, waarvan wij de vermelding in eene geschiedenis der Christelijke kerk wel gaarne zouden willen missen, maar wat toch aan Schilders en Dichters beiden de rijkste bouwstoffen, voertuigen en sieraden aanbiedt.
Nog dikwijls, Waardste Vriend! herinnerde ik mij, na onze scheiding, dit onderhoud, gelijk zoo vele onzer gesprekken. - En hoewel het mij nog duidelijk vóórstaat, dat ik somtijds door uwe juiste aanmerkingen niet weinig in de engte gedrongen werd - zoo wilde ik u toch niet het strijdperk laten behouden; en nòg ben ik bij mijn gevoelen gebleven, dat ook de Kerkelijke Geschiedenis hare dichterlijke zijde heeft. Versta mij wèl! Dit moet beteekenen, dat zij, niet minder dan eenig ander historisch veld, den Dichter de rijkste stof

{==V==} {>>pagina-aanduiding<<}
ter bearbeiding aanbiedt. Ik heb echter geen' lust, om thans dien strijd te vernieuwen, (want een getrouw vriend waart gij mij, maar een gemakkelijk kampvechter waart gij niet!) maar wil mij op een veiliger terrein verplaatsen, door namelijk het eerste tijdperk dier geschiedenis, hetwelk het naast aan den leeftijd van den Stichter des Christendoms grenst, en nog dien zijner Apostelen en hunner kweekelingen insluit, bij uitnemendheid, dichterlijk te heeten. Hoe schoon vertoont zich het Christendom, in die dagen, als eene pas ontluikende Godsdienst, in de eerste frissche levenskracht van haar bestaan! - Hoe bekoorlijk en achtbaar tevens staat haar dat rein, eenvoudig gewaad, waarin zij, als Dochter des Hemels, het eerst op aarde verschenen is, tegen over den wulpschen tooi en oogverblindenden luister, waarmede zich de Veelgodenleer heeft omstuwd! - Hoe veilig kan de Dichter dáár een ideaal voor het Christelijke leven zoeken! Welke algemeen-belangwekkende personen vermag hij, bij eene dramatische voorstelling, op te voeren! Hoe vele proeven van de kracht en den heldenmoed des Christelijken geloofs scharen zich voor zijnen geest, waarvan sommige reeds door het genie van latere Dichters zijn verheerlijkt en vereeuwigd geworden, maar andere nog, onbezongen, niet minder eene gelijke vermelding waardig zijn! - Hoe veel kan de Dichter, voor het descriptive in de poëzij, in de onderlinge zamenkomsten, de bediening des Doops, de Liefdemaaltijden, de viering des Avondmaals der eerste Christenen vinden! Hoe veel partij kan hij trekken van som-

{==VI==} {>>pagina-aanduiding<<}
mige toen heerschende denkbeelden en begrippen (gelijk dat, aangaande de aanstaande wederkomst van Christus), al zijn dezelve thans niet meer volkomen goed te keuren. Wij bevinden ons eindelijk, wanneer wij met ons onderzoek in die vroegste eeuwen omdolen (en zóó kom ik eigenlijk geheel, waar ik wezen wilde), bij gebrek aan getrouwe en zekere oorkonden, meer dan elders, op het gebied der Overlevering, dat als het ware het midden houdt tusschen geschiedenis en verdichting; en ofschoon de verhalen, daaruit geput, voor de geschiedenis eene betrekkelijk geringe waarde bezitten: genoeg is het voor den Dichter, indien derzelver inhoud niet tegen de waarschijnlijkheid zondigt; terwijl het aan zijn onderwerp eene dubbele belangrijkheid bijzet, dat hetzelve het gezag der hooge aloudheid voor zich heeft, en de gewigtigste waarheden aanroert, die de heilige voorwerpen van des Christens gelooven en hopen zijn.
Maar ik wilde geene inleiding tot eene Verhandeling schrijven, en begin reeds te vreezen, dat deze brief te wijdloopig zal worden. Genoeg moge dit zijn, om het u op te helderen, hoe ik er toe gekomen ben, een' greep in dit gedeelte der geschiedenis te doen. Ik geloof inderdaad met u, mijn Vriend! dat die keuze niet ongelukkig geweest is, want indien ik wèl zie, vereenigt zij nog twee voordeelen in zich. In een tijdperk, hetwelk in voortbrengselen der Historische Poëzij en der Romantiek zóó ongemeen vruchtbaar mag heeten, volgt zij eenigzins den algemeen heerschenden smaak, maar wijkt ook, door den aard van het onderwerp, daarvan af,

{==VII==} {>>pagina-aanduiding<<}
en neemt min of meer eene andere rigting; en ik koester eene te gunstige verwachting van den godsdienstigen zin mijner landgenooten, om te kunnen gelooven, dat zij dit boekske, ééniglijk om de meer ernstige kleur, die hetzelve eigen is, zouden ter zijde leggen.
Dat mijn werkje eene zedelijk-godsdienstige strekking heeft, wil ik mij als geene verdienste toegerekend hebben, want ik zou over mij zelven moeten blozen, en mij de heilige bediening, die ik vervulle, moeten schamen, indien mijn geschrijf aan ééne onheilige gedachte kon voedsel geven. Maar zal ik u in het oor fluisteren, waarom ik mij te meer hierover verheuge? Ik weet, wat men van onze hedendaagsche poëzij mag vorderen; maar koester de stille hoop, dat dit bepaald nuttig en zedelijk doel de gestrengheid der kritiek eenigzins zal verzachten of ontwapenen. Ik meen toch deswege een toegevender oordeel te mogen inwachten, dan indien het mijne éénige bedoeling geweest ware, mijn dichtstuk voor ‘eene proeve van kunsttalent’ te doen doorgaan.
Gij vraagt mij, of deze eerste proeve nog door eene andere, aan hetzelfde gebied der geschiedenis ontleend, zal gevolgd worden? - Beste Vriend! wat zal ik u hierop antwoorden? Hoe rijk de stof daartoe zijn moge, meen ik dit ernstig te moeten betwijfelen. Indien men mijn werk, als te verre beneden het standpunt der hedenduagsche dichtkunst, onbepaald veroordeelde: dit zou mij zekerlijk grieven; maar ik hoop wijsheid en zelfkennis genoeg te bezitten, om alsdan zediglijk terug te treden, en het terrein voor andere pas ontluikende

{==VIII==} {>>pagina-aanduiding<<}
genieën, die waardiger den roem van den vaderlandschen Zangberg kunnen handhaven, open te laten. Maar ook bij een gunstiger onthaal, dan ik mij durf voorstellen, heeft het Publiek niet vele voortbrengselen mijner Muze te verwachten. De veelvuldige en gewigtige bezigheden, aan ons ambt verbonden, verbieden mij ernstig, meer dan als bijzaak, eene kunst te beschouwen, welke de meest geliefkoosde uitspanning mijner jeugd en jongelingsjaren geweest is, welke (dit heb ik u dikwerf beleden) ik in mijnen mannelijken leeftijd nimmer zal ophouden te beminnen.
Hoedanig nogtans de uitspraak van bevoegde en bescheidene beoordeelaars over mijn werk zijn moge: U en velen onzer vrienden (hiervan houde ik mij ten volle verzekerd) zal dit boekske, als eene aangename herinnering, welkom zijn! Velen ook, die mij in de Gemeenten, waarin ik tot hiertoe arbeidde, hunne achting en liefde bewezen hebben, zullen dit geschrift, nu mijn werkkring elders ligt, niet zonder belangstelling in handen nemen. En, dat deze mij hierbij zullen blijven gedenken - en dat mogelijk deze of gene jongeling van voortreffelijken aanleg, maar half bezweken voor de stem der verleiding, één' traan des berouws op deze bladeren zal laten vallen: dit, mijn Vriend! is mij eene zalige gedachte!
Arnhem,
28 September 1838.
B.t.H.



{==1==} {>>pagina-aanduiding<<}

Joannes en Theagenes.


Eene legende.


{==2==} {>>pagina-aanduiding<<}


{==3==} {>>pagina-aanduiding<<}


De scheemring van een' schooner dag, 
Dan de aard na 's warelds aanvang zag, 
Was aangebroken. 't Rijzend licht, 
Waarvan der Englen lofzang klonk, 
Toen 't in Judea's velden blonk, 
Scheen Griek en Romer in 't gezigt. 
De ster, die men in 't Oost zag staan, 
Als nieuwling aan den hemeltrans, 
Was steeds naar 't Westen voortgegaan, 
En wierp op ieder oord haar glans, 
Dat zij voorbij streefde op beur baan. 
Een nieuwe schepping werd geboren. - 
Het tarwegraan, aan de aard vertrouwd, 
Dat scheen verstorven in de voren, 
Droeg vruchten, zestig, honderd voud; 

{==4==} {>>pagina-aanduiding<<}

Én 't mostaardzaad, het kleenst der zaden, 
Dat onbemerkt sproot uit den grond, 
Werd reeds een boom met kroon en bladen 
En sloeg zijn takken wijd in 't rond, 
 
Het Heilgeloof, uit hooger kringen 
Gedaald, was pas aan de aard verkond; 
Het was de lieflijke uchtendstond, 
De schoone tijd der eerstelingen, 
De frissche en onbedorven jeugd 
Van 't Christendom. De kroon der deugd, 
Nog onbezwalkt en rein en edel, 
Stond toen te bloeijen op zijn schedel; 
De Waarheid, niet van glans beroofd, 
Omstraalde nog het achtbaar hoofd; 
't Geloof aan 's Vaders Eengeboornen 
Stond vastgeworteld in het hart; 
De Hoop schiep Hemelvreugde in smart 
En zaaide bloemen in de doornen; 
De Liefde flaauwde en kwijnde niet, 
Die 't meest in 't redden van verloornen 
Haar zaligheid op aarde ziet. 
Geen priestertrots van later dagen 
Deed middeleeuwsche kluisters dragen, 
Of dong naar 's warelds algebied; 

{==5==} {>>pagina-aanduiding<<}

Geen helsche twist, dien de afgrond baarde, 
Wierp reeds zijn zwaveltoorts op de aarde; 
't Was slechts één leus, waar 't oog op staarde, 
Waarvoor men willig 't leven liet; 
Één Herder, die de kudde weidde; 
Één spoor, waar langs zijn staf haar leidde; 
Één Doop; één Hemel in 't verschiet! 
 
Waar zijt ge? o uitgebloeid verleden! 
Waar vloodt ge, o gulden voortijd! heen? - 
Wel wies het Godsrijk aan tot heden, 
Maar 't licht, dat in zijn tempel scheen, 
Bleef 't ook zijn oorsprong waardig? - Neen! - 
Ach! toen de Liefde in 't hart verkoelde, 
Verdeeldheids vlam daar blaakte en woelde 
En 't vroegre schoon der deugd verdween: 
Toen is uw luister ras bezweken! 
Toen is uw eenvoud ver geweken! 
Toen liet men doek en marmer spreken 
En hing 't ontzenuwd Christendom, 
Als tooisel der misvormde leden, 
Van kerksieraân en plegtigheden 
Den breeden statiemantel om! 

{==6==} {>>pagina-aanduiding<<}

Herrijst weêr uit den nacht der jaren, 
Gij schoone dagen van 't verleên, 
Wier glans, bij 't vriendlijk uchtendklaren, 
De wieg des Christendoms omscheen! 
Herrijst weêr in mijn dicht-tafreelen! 
Laat daar van 't eigen vuur in spelen, 
Dat aan uw kimmen heeft gebloosd! 
Voer, Zangster, me in Iöonje's dreven! - 
Doe me, op verbeeldings wieken, zweven, 
Waar 't oor 't geruisch verneemt der palmen van het Oost! 
Ontsteek uw fakkel aan zijn Godgewijde altaren, 
En lok een toongalm uit uw snaren, 
Die siddering en rouw in 't schuldig hart doe varen, 
Maar 't hart des boetelings weêr opbeure en vertroost'! 





{==7==} {>>pagina-aanduiding<<}

I.

Heb acht op U zelven en op de geheele Kudde!

Één leefde er nog dier Elf getrouwen, 
Wier oog Gods Eengen mogt aanschouwen, 
Vol van genade en Majesteit, 
In 't needrig kleed der sterflijkheid; 
Die Hem verzeld had op zijn schreden, 
Hem volgend, waar Hij vóór mogt gaan; 
Wiens oor geboeid was door Zijn reden; 
Wiens voet, Calvarië opgetreden, 
Had aan den voet van 't kruis gestaan. 
Het was de Apostel, wien te voren, 
Van 't uitgelezen jongren tal, 
Het zaligst voorregt was beschoren: 
Die tot den Vriend was uitverkoren, 
Dien Jezus lief had bovenal; 
Die, aan den laatsten disch gelegen, 

{==8==} {>>pagina-aanduiding<<}

Aan 's Heilands borst was neêrgezegen, 
En vroeg, toen allen smartlijk zwegen: 
‘Wie is 't, die U verraden zal?’ 
Reeds was er menig tiental jaren 
Hem stormend over 't hoofd gevaren, 
Sinds hij verscheen als Godsgezant; 
En thans, der ballingschap ontkomen 
Van Patmos woest en huilend strand, 
Had hij zijn kruis weer opgenomen 
En, zonder doodsgevaar te schromen, 
Op nieuw de Heilleer voortgeplant, 
Als tolk der echte Hemelwijsheid. - 
Maar schoon het sneeuwwit dons der grijsheid 
De eerwaarde kruin en wenkbraauwboog 
Verzilverd had; aan 't manlijk oog 
Was 't eigen vuur nog bijgebleven, 
Als op den middag van zijn leven; 
Of zoo dat vuur iets zachter glom, 
't Was 't avondrood, dat in zijn trekken 
Ten voorboô van een' dag kon strekken, 
Die nog in schooner luister klom, 
Daar 't langs een held'ren hemel zwom. 
 
Zóó was hij in zijn ouderdom 
Joannes. Thans had hij zijn schreden 

{==9==} {>>pagina-aanduiding<<}

Gerigt naar Smyrna, de achtbre stad, 
Weleer Homerus bakermat, 
Weêr 't pronkjuweel der Grieksche steden, 
En was in 't stil verblijf getreden, 
Waar Christus werd als Heer beleden, 
En zich een schaar verzameld had 
Tot heilgen lofzang en gebeden. 
 
Toen rees nog, voor der volken oog, 
Geen Christen-tempel fier omhoog, 
Gerugsteund door arduinen wanden, 
Geschraagd door kapiteel en boog; 
Geen beeldhouwwerk van 's kunstnaars handen 
Droeg tot zijn pracht en sieraad bij; 
Geen breedgetakte zuilen-rij 
Stond slank en statig opgebouwd, 
Die, aan de kroon gesplitst in bladeren, 
Zich in het hoog verwulfsel naderen, 
Gelijk een loofgewelf in 't woud; 
Geen kruis van 't edelst der metalen 
Blonk op zijn gevelspits, noch stak 
Op 't rondgewelfde koepeldak, 
Welks kruin zich doopt in zonnestralen 
En opgehangen schijnt in 't zwerk; 
Toen boeide 't oog, in 't ruim der kerk, 

{==10==} {>>pagina-aanduiding<<}

Geen wapenschild, geen praalgesteente, 
Geen Heilgen Martelaars gebeente, 
In 't goud gekast; geen Hoogaltaar, 
Waarvoor met statig kerkgebaar 
De priester, in zijn koorgewaad, 
Zich neêrbuigt, als de Vesper slaat; 
Toen riep geen slepend klokgebom, 
Weêrgalmend van den grijzen Dom, 
De Christnen op, in veld en steden, 
Om neêr te knielen in gebeden; 
Geen orgel goot, als 't Hallel klom, 
Zijn vollen stroom van toonen uit, 
Noch droeg 't gebed naar hooger sferen, 
Als op de vleuglen van 't geluid. 
 
Eene opperzaal was 't Huis des Heeren, 
Waarin de grijze Apostel trad; 
Waar hij, zielroerend en welsprekend, 
Een gloed der liefde in 't hart ontstekend, 
Gods heilgenâ verkondigd had. - 
Hij hield de hand eens knaaps gevat; 
En leidde dien tot vóór den Herder, 
Wiens zorg de kudde was vertrouwd, 
Die in 't geloof werd opgebouwd, 
En sprak met klimmend vuur toen verder: 

{==11==} {>>pagina-aanduiding<<}

‘U laat ik als een kostbaar pand, 
Dat ik terug eisen van uw hand, 
Theofilus! dien jongling achter; 
Bewaak hem, als een trouwe wachter, 
Gelijk een lam der kodde Gods, 
De magt van zonde en hel ten trots! 
Reeds liet het hemelsch licht zijn stralen 
Vertroostend op hem nederdalen, 
En 't Heilgeloof kiemt in zijn borst, 
Die naar de bron des levens dorst; 
De ziel (hoe ligt zijn voet kan dwalen) 
Is, als 't gelaat des jonglings, schoon: 
Een edel maar nog dof gesteente! 
En voegt gij 't toe aan Gods gemeente, 
't Zal heerlijk schittren aan de kroon, 
Die u verbeidt voor 's Middlaars troon!’ - 
 
Theofilus zweeg van ontroering, 
Terwijl in de eigen geestvervoering 
Joannes plegtig volgen liet: 
‘Aanvaardt gij 't geen mijn hand u biedt? 
Belooft gij 't mij, God zelv', mijn broeder! 
Dat gij dien jongling tot behoeder 
En Vader zijn wilt? Dat gij niet 

{==12==} {>>pagina-aanduiding<<}

Dat hart door de ondeugd laat misvormen? 
Noch hem, wanneer de driften stormen, 
Gelijk een krank en bevend riet, 
Alleen laat? maar met teeder pogen 
Bewaart als d' appel van uw oogen, 
Hoe zonde en wereld vleijen mogen, 
Tot gij me in Smyrna wederziet?’ - 
 
‘“Ja! Mijn gemeente is mijn getuige! 
Ik zweer het bij Gods heilgen Zoon, 
Voor wien ik diep mijn knieën buige: 
'k Aanvaard het pand mij aangeboôn, 
Dat mij de Heer gezonden heeft! 
(Is 't antwoord dat de Herder geeft) 
Theagenes, gij zijt mijn zoon! 
Word eens mijn blijdschap en mijn kroon!”’ 
 
Van vreugde als half aan de aarde onttogen, 
Hoort hem verrukt de Apostel aan; 
Hij ziet zijn vuurgen wensch voldaan; 
Ten hemel slaat hij dankend de oogen, 
En in die oogen blinkt een traan; 
En op zijn edel, manlijk wezen 
Staat iets van 't goddlijk vuur te lezen, 
Gelijk er blikkerde voor dezen, 

{==13==} {>>pagina-aanduiding<<}

Toen 't eerst de heilge Pinkstervonk, 
In Salems tempel neêrgestreken, 
Als vuurtong op zijn schedel blonk. 
 
Nu wenkt de hand het afscheidsteeken; 
Nog eens groet hij Theofilus, 
En drukt op 't hoofd den broederkus; - 
Maar ijlings treedt de jongling nader 
En smeekt. ‘Uw zegen nog, mijn Vader! 
Door u, voor 't laatst Vaarwel beloofd! 
Uw zegen op mijn jeugdig hoofd!’ - 
‘“Uw zegen nog!”’ smeekt thans te gader 
De schaar, van de eigen zucht bezield, 
En ligt rondom hem neêrgeknield. 
Daar kruist de Godsgezant zijne armen 
En houdt ze zeegnend uitgebreid: 
‘De Heer, die leeft in heerlijkheid, 
Hoog van zijn troon u zaâm beschermen, 
Uw trooster zijn in elken nood! 
Hij make u overwinnaars tevens, 
En kroone u met de kroon des levens, 
Aan Hem getrouw tot in den dood! 
'k Wensch éénmaal nog u weêr te ontmoeten, 
Voor zich mijn loopbaan heeft vervuld; 

{==14==} {>>pagina-aanduiding<<}

Of, zoo het niet Gods wijsheid duldt, 
Dat gij mijn aangezigt begroeten 
En nog op aard me aanschouwen zult: 
Wat hier verwissel of verander, 
Mijn kinderkens, bemint elkander!’ 
 
Hij zwijgt - en vóór zich 't oog ontsluit 
Der vromen, is hij weggetogen, 
Maar knielend nog en diep bewogen, 
Spreekt heel de schaar het Amen uit. 





{==15==} {>>pagina-aanduiding<<}

II.

Wat verhindert mij gedoopt te worden?

Theagenes was schoon, versierd 
Met de edelste bevalligheden, 
Waarmeê Natuur zich weet te omkleeden, 
Wanneer zij 's levens bloeitijd viert; 
Wel rank van leest, en rap van leden, 
Maar rijsig, krachtig, forsch gespierd; 
Zijn gitzwart haar, verdeeld in vlokken, 
Om 't hoofd gespreid in zware lokken, 
Viel, glinstrend als een ravenveer, 
En golvend op zijn schoudren neêr, 
Wanneer de wind zijn slapen kuste; 
Op 't hoog en edel voorhoofd rustte 
Reeds manlijke ernst, maar om zijn mond 
Zwierf nog de lach der onschuld rond; 
Verteedrend zacht, of stout en fier, 

{==16==} {>>pagina-aanduiding<<}

Was beurtlings de opslag van zijn blikken, 
Wier glans een' zuigling kon verkwikken, 
Maar somtijds tintlend van een vier 
Waarvoor een held terug zou schrikken; 
En als hij met een forschen greep 
Zijn jagtboog in zijn vingren neep, 
En 't bergpad opsteeg met dat wapen: 
Hij leek in kracht en schoonheid wel 
Een Godenzoon van grieksch model, 
Door een' Praxiteles geschapen. 
 
Maar met nog ongewoner moed 
Gewapend was des jonglings ziel, 
En sneller bruiste hem het bloed, 
Dan op 't gelaat te ontdekken viel. 
Zijn boezem was een effen vloed, 
Waarover 't zonlicht vrolijk wiegelt, 
Waarin de hemel lagchend spiegelt, 
Maar die, wanneer de stormwind woedt, 
Diep in zijn kolken slaat aan 't koken, 
Zijn kil doet als een krater rooken, 
Stout uit zijn sluizen komt gebroken, 
En woest zijn golven stuiven doet. 
Verwilderde, ontoeganklijke oorden - 
Het scheen of zij hem 't meest bekoorden; 

{==17==} {>>pagina-aanduiding<<}

En wat de zwakkre sterv'ling vreest, 
Was hem voorlang een spel geweest. 
Hoe raak had hij de steilste rotsen 
Beklommen, in het nachtlijk uur, 
Om naar 't verdoovend golven klotsen 
Te luistren, en 't gevaar te trotsen, 
Wanneer ge Uw Almagt toont, Natuur! 
Hoe vaak zocht hij den top der eiken, 
Wier armen, over steilte en kloof, 
Hij diep in d'afgrond neêr zag reiken, 
Voor 't loeijen van de orkanen doof! 
Hoe vaak had hij, van 't hoogst der bergen, 
Den aadlaar en zijn nest begluurd, 
En hem in 't luchtblaauw nagetuurd, 
En scheen 't zijn fier gemoed te tergen, 
Als die zijn vaart koos naar de zon, 
Dat hij geen aadlaarsvlugt zich vergen, 
Noch aadlaars wieken leenen kon. 
 
Toch was hij goed, en diep gevoelend, 
Niets laags, alleen iets groots, bedoelend, 
En 't driftenheer, schoon nooit in rust, 
Maar soms onstuimig 't hart doorwoelend, 
Had, door de rede in slaap gesust, 
Geen vonk der deugd nog uitgebluscht. 

{==18==} {>>pagina-aanduiding<<}

Geen worm, dien ooit zijn zool vertrapte; 
Geen roos, die wasemde aan zijn voet, 
Waarover hij gevoelloos stapte; 
Geen vooglenlied, of 't was hem zoet! 
En als hij, bij die heuvelkling, 
In 't zwijgend uur der schemering, 
Aan 't lijkgesteent der Oudren hing, 
Dan weende hij een' tranenvloed, 
Zoo teeder, als de zuigling doet, 
Die, in 't gevoel der hulploosheid, 
Zijn moeder zoekt en om haar schreit. 
 
Want hij was wees. Reeds vroeg volendde 
Zijn vader hier zijn' aardschen loop; 
En 't oog der droeve weduw wendde 
Zich nu tot hem, haar steun en hoop; - 
Maar zelf, ter helfte van haar dagen, 
(Als 't graan door 't onweer!) neêrgeslagen, 
Had zij der Christnen Waterdoop, 
Op 't vurig uitgedrukt verlangen, 
Op 't krankenleger nog ontvangen, 
En in dien heilgen oogenblik 
Sprak zij: ‘Mijn zoon! word eens als ik! 
Leef als een God- en deugdgezinde! 
Opdat ik in dat zalig oord, 

{==19==} {>>pagina-aanduiding<<}

Dat slechts den Christnen toebehoort, 
U eens verheerlijkt wedervinde!’ 
 
Joannes zag hem, en beminde, 
Niet om zijn welgevormde leest, 
Noch 't driftig steigren van zijn' geest, 
Maar om zijn vurig kloppend harte, 
En 't rein gevoel der kindersmarte, 
Den schoon ontloken jongling 't meest; 
En sinds hij hem voor 't eerst aanschouwd had, 
Verliet zijn oog hem niet, tot dat 
Hij heentoog, en dien kostbren schat 
Aan Smyrna's bisschop toevertrouwd had. 
 
Niet vruchtloos had de heilgezant, 
Naar 't scheen, Theofilus bezworen, 
Zóó trouw te waken over 't pand, 
Thans weggelegd in zijne hand, 
Als of 't den Heer bleef toebehooren: 
Ook hij schonk ras den jongeling 
Zijn liefde, die in open boezem 
Het Goddlijk zaad der leering ving. 
Hoe ras vertoonde 't kiem en bloesem, 
Die heerlijk prijkend openging! 

{==20==} {>>pagina-aanduiding<<}

Hoe ras hij hem zijn liev'ling noemdę! 
Theaagnes zich gelukkig roemde, 
En leergraag aan zijn lippen hing! 
Wat sleet hij uren, dagen wel 
Alleen, in 's grijsaards enge cel, 
En sprak dan: ‘Vader! ei, vertel 
Mij van den Heilge, den Volmaakte, 
Die ons tot heil zich zelv' verzaakte, 
Die elken band des lijdens slaakte, 
Als men zijn kleedren zoom slechts raakte! 
Verhaal, hoe de opgeruide vloed 
Ten vloertapeet werd, voor zijn voet: 
Hoe hij de golden dwong te luisteren, 
En stormen in zijn vuist kon kluisteren!’ - 
Wat werd hem 't oog van tranen nat, 
Als hij het hield op 't schrift geslagen, 
In 't sneeuwwit perkament vervat! 
Wat licht begon allengs te dagen, 
Terwijl hij dáár zoo luistrend zat! 
Wat blij vooruitzigt werd geboren! 
Wat zielevreugd blonk in zijn oog, 
En hief zijn geest verrukt omhoog, 
Tot midden in de zaalge koren, 
Waar heen zóó vroeg zijn moeder toog; 
Die 't feest daar vierde van haar krooning, 

{==21==} {>>pagina-aanduiding<<}

Die op hem neêrzag uit haar woning, 
En d' eigen krans hem had beloofd! 
Hoe schoon, als men dat jeugdig hoofd 
In diepen ootmoed neêr zag buigen, 
't Gelaat van de aandacht zag getuigen, 
Bij 't zacht gemurmel der gebeên! - 
Geheel de ontembre geest verdween, 
En 't bloed, gewoon zoo fel te gisten, 
Vloot kalmer hem door de aadren heen! 
 
In 't kort - Theagenes werd Christen! 
 
Daar, waar de Hermusstroom zijn vloed, 
Met onverpoosd zacht kabblend ruischen, 
Langs bloemenboorden voort laat bruisen, 
En tusschen heuvlen spartlen doet; 
Daar liet de plas een plekjen over, 
Eer hij verbreed zich zeewaarts spoedt, 
Doorwaadbaar voor des wandlaars voet, 
Dat mild beschaâuwd door 't hangend loover, 
Zóó vreedzaam was en plegtig, dat 
Men 't voor den Doop verkoren had. 
Dáár steeg hij af in 't waterbad: 
De zon had, met haar laatste stralen, 
Zijn hagelwit gewaad verguld, 

{==22==} {>>pagina-aanduiding<<}

Zijn hoofd in vloeijend gond gehuld, 
En schitterde op het popelblad. 
Dááir liet de bisschop 't paarlend nat 
Tot driemaal op zijn schedel dalen; 
En als nu uit de heldre kom, 
De jongling statig opwaarts klom, 
En op het gladde keizelbed, 
Dat als van diamanten glom, 
Weer d' eersten voet had uitgezet: 
Toen wierp hij zich, vol zaalge ontroering, 
In 's grijsaards open armen neêr, 
En borst toen uit in geestvervoering: 
Heil mij! ik leef en sterf den heer! 





{==23==} {>>pagina-aanduiding<<}

III.

Waarmede zal de jongeling zijn pad zuiver bewaren?

o Zaalge en schoonste tijd van 't leven! 
Als 't al ontloken is en bloeit; 
Als 't hart, dat schuldloos is gebleven, 
Van rein genieten overvloeit; 
Als 's jonglings borst, van eerzucht gloeit, 
Om al, wat grootsch is en verheven, 
Of door zijn schoon de zielen boeit, 
Vol heilge geestdrift na te streven, 
En steeds in hooger kring te zweven, 
Op eigen vleuglen voortgeroeid; 
Als bij het schuchter ademhalen 
Der liefde, in flikkrende Idealen 
De geest zijne eerste vonken schiet; 
Als ieder oord, waardoor wij treden, 
Zich voor ons omschept tot een Eden, 

{==24==} {>>pagina-aanduiding<<}

En toonen aangeeft tot een lied; 
De wareld zich bevolkt met Engelen, 
Die met hunne armen ons omstrengelen, 
En 't oog den Hemel open ziet! 
 
Maar wee hem! wien, in 's levens lente, 
Reeds de aarde werd tot woestenij; 
Wien de ondeugd, als een Helharpij, 
Reeds vroeg den klaauw in 't harte prentte; 
Die, niet meer schuldloos, niet meer vrij, 
Maar luistrend naar 't gevlei der zinnen, 
Zich vastgewoeld heeft in haar net; 
En nu, met koortsig vuur van binnen, 
Niets hoogers, eedlers kan beminnen, 
Dan 't geen zijn drift in vlammen zet; 
Die vroeg komt stranden op de klippen 
Des ongeloofs, dat elk gebed 
Weêr doet besterven op de lippen; 
Als kanker voortvreet in 't gemoed; 
Hem 't bloed in de aadren doet bevriezen; 
Zijn' Hemel en zijn' God verliezen, 
Zich zelv' en 't menschdom vloeken doet. 
 
o Plegtig tijdstip in die jaren! 
o Driewerf onvergeetlijk uur, 

{==25==} {>>pagina-aanduiding<<}

Waarin de mond, met heilig vuur, 
't Geen 't hart omhelsd heeft, gaat verklaren; 
Waarin men 't eerst tot Gods altaren 
Met huivring treedt en 't offer plengt, 
Dat, als een reukwerk opgevaren, 
Den Hemel zijn geloften brengt; 
Als 't ruischt langs bogen en gewelven, 
In 't statig rollend tempellied: 
‘Vergeet mijn regterhand zich zelve, 
Dien heilgen eed vergete ik niet!’ 
Als 't hart, dat in die zangen vliet, 
Zich zelf te groot voelt voor de wareld; 
Als 't oog, waarin verrukking parelt, 
Met vromen blik naar boven ziet; 
Als scheen 't den Heer om kracht te vragen: 
Hem ieder kruis, hoe zwaar het zij, 
Zich zelv' verloochnend, na te dragen, 
En, zonder omzien, voort te jagen, 
Tot men verwinnaar worde als Hij! 
 
Maar ach! nog eer wij 't zelve weten, 
Is ras die heilge stond vergeten, 
En 't geen men God beloofde, en wordt 
Als een onnutte boei versmeten, 
Wat vroeger zalig scheen! Hoe kort 

{==26==} {>>pagina-aanduiding<<}

Blijft 't harte brandende in den boezem 
Van hemelvuur! Hoe ras verdort 
Die schoon ontsloten lentebloesem! 
Hoe haastig trekt die pareldrop, 
In 't zonlicht zich ontbindend, op! - 
Gelijk weldra, aan 's hemels transen, 
De regenboog verschiet in glansen, 
Die, als een zevendubble snoer 
Van zilver of van paarlemoer, 
Met purpren weêrschijn op komt hevelen, 
Maar ondergaat in mist en nevelen: 
Zoo ras versterft vaak 't schoonst besluit, 
En waait de wind die vonken uit! - 
 
Ach! wordt er niet gewaakt, gebeden 
In 's jonglings snelbewogen hart: 
Ras kiemt de doren van de smart; 
Ras volgt hem de ondeugd op zijn schreden, 
In weeldrig opgesmukten tooi, 
En loert de wellust op zijn prooi. 
Wel is den mensch, op 't pad door 't leven, 
Ten gids een Engel meêgegeven, 
Die, wakend aan zijn zij gebleven, 
Voor elk gevaar hem 't oog ontsluit; 
En vóór nog de ondeugd naar haar buit 

{==27==} {>>pagina-aanduiding<<}

Haar doodlijk treffend wapen slinger', 
Spant die om 't hoofd zijn wieken uit, 
En fronst den blik en heft den vinger; 
Maar zoo hij niet dien wenk verstaat, 
Of 't dreigen van dien blik versmaadt, 
Dan dekt die Engel 't rein gelaat, 
En groet voor 't laatst hem droef maar teeder, 
En zoekt het oord der onschuld weder! 
 
Theagenes, zie daar uw beeld! 
Gij hoordet naar 't Sirenenlied, 
U zoo betoovrend voorgespeeld, 
En zaagt den open afgrond niet, 
Door 't zoet van dat gezang gestreeld! 
Zóó ging u 't Paradijs verloren 
Der onschuld! Gij, zóó kort te voren, 
De wellust nog der Hemelkoren, 
En in den doop als nieuw geboren 
Tot erfgenaam van 't eeuwig licht! 
Staat daar, de schuld op 't aangezigt, 
Omhangen van een slaven keten, 
De krans der deugd van 't hoofd gereten, 
En schuldig in haar hoog gerigt! 

{==28==} {>>pagina-aanduiding<<}

Waarom, verblind voor die gevaren, 
Vergat Theofilus zoo ras, 
Hoe vurig kloppend in die jaren 
't Onstuimig hart des jonglings was? 
Waarom, van geen verleiding droomend, 
Geen' afval of teruggang schromend 
Van 't spoor; dat hij gekozen had, 
Hield hij den Doop voor 't zuivringsbad, 
Waarna geen smetstof der godloosheid 
Meer door zou dringen tot zijn ziel, 
En 't schild, waarvoor de pijl der boosheid 
Verstompt en magtloos nederviel? 
o Dwaasheid, dwaasheid! IJdel hopen! 
Te duur met 's jonglings val betaald, 
Nu hij langs eigen voetspoor dwaalt! - 
Weêr ligt de wareld voor hem open, 
Van valschen flikkerschijn omstraald; 
Daar zoeken hem de deelgenooten 
Der kindsche spelen van zijn jeugd; 
En hieruit kwam de slang geschoten, 
De gifdrop hem in 't bloed gevloten, 
Die 't hart verpestte voor de deugd; 
Zij lokken tot verboden vreugd: 
Het feestmaal wenkt! bokalen bruisen! 
Verbeelding gloeit! de citers ruischen! 

{==29==} {>>pagina-aanduiding<<}

Men zwiert in weelderigen dans, 
Met duiz'lend hoofd en wulpschen zin, 
Om 't standbeeld van den God der min, 
En kroont het met een' mirten krans. - 
Hij zwelgt dien gifdrop gretig in, 
Die, 't brein bedwelmend, in 't gemoed 
Onreine togten blaken doet: 
Theaagnes heeft zijn kroon versmeten, 
Zijn' naam, zijn' rang, zijn' Doop vergeten! 
 
Ach! had hij naar 't ontwaakt geweten 
Geluisterd, en, na d'eersten schred, 
Op 't spoor der ondeugd uitgezet, 
Vol huivering terug getreden, 
Hij waar' nog voor de deugd gered! - 
Nog werd er in zijn borst gestreden; 
En als hij poosde in de eenzaamheid, 
Dan was de knie reeds half gebogen; 
Dan rees een groote traan in de oogen; 
Dan scheen 't gebroken hart bereid, 
Den Heer vergeving van zijn schulden 
Ootmoedig af te smeeken - maar 
Den grijzen bisschop weêr te zien! 
Zijn oog te ontmoeten, en misschien 
In zak en assche en boetgebaar, 

{==30==} {>>pagina-aanduiding<<}

Geknield te liggen bovendien, 
Voor 't oog van heel der Christnen schaar: 
Dat kon zoo'n fier gemoed niet dulden, 
Die schande woog op 't hoofd te zwaar! - 
En wat zou rouw of schande baten? 
‘Voor hen, die 't Christlijk waterbad 
Ontvingen, maar het deugden pad 
Te snood afvallig weêr verlaten; 
(Nog heugt hem, hoe, naar 't Heilig blad, 
De grijsaard dus gesproken had) 
Die, wentlend in het slijk der zonden, 
Nog dieper zinken dan weleer: 
Voor hen wordt hoop noch redding meer, 
Geen offer voor hun schuld gevonden: 
Zij kruisigen op nieuw den Heer!’ - 
‘“Wat komt me, als boetling, dan te stade? 
Verbeurd, verbeurd is Gods genade! 
Bedwing dien traan, hij vloeit te spade!”’ 
Zoo roept hij uit in wanhoop. Daar 
Strekt zich zijn hand naar d'evenaar 
En weegt. Zal 't deugd of ondeugd wezen? 
Één schaal is weiflend opgerezen - 
Één zinkt - de schaal der ondeugd is 't! 
Hij heeft gekozen en beslist! 

{==31==} {>>pagina-aanduiding<<}

En nu - geheel zijn banden slakend, 
Van heeter dorst naar vrijheid blakend, 
In 't kwade zelfs naar grootheid hakend, 
Sluit hij zich aan een' roover-stoet, 
Die in 't gebergt zich hield verscholen, 
Door hem, te onzaalger uur, ontmoet, 
Toen hij daar mijmrend om ging dolen. 
Hij volgt hen, als een lam, gedweê, 
Gevoelloos naar hun duistre holen, 
Maar sleept in d'eigen afgrond meê, 
Wier strik het eerst hem vallen deê. 
Thans denkt hij aan geen wederkeeren! 
Hij wil geducht zijn en gevreesd! 
Hij wil in moed hun moed braveren! 
Hun 't spoor tot grootscher daden leeren, 
En schittren door zijn stoutheid 't meest, 
En, door de veerkracht van zijn geest, 
Staat hij ras aan de spits der bende, 
En zaait slechts tranen en ellende. - 
 
Gelijk een fier, hardbekkig ros, 
Dat aan zijn' ruiter is ontsprongen, 
- De manen wild, de teugels los, 
De tand in 't staal gebit gewrongen - 

{==32==} {>>pagina-aanduiding<<}

Daar heen stuift, dwars door vlakte en bosch; 
En door zijn stampend hoefgeklos, 
Den sperwer met gerezen pennen, 
De schuchtre ree verjaagt van 't mos - 
En rustloos, rustloos door blijft rennen, 
Den bergrug over, diepten door, 
Den afgrond langs, de winden voor - 
En op dit nieuwgebakend spoor 
Geen slagboom vindt, het ergens stuitend: 
Zóó holt nu, roovend en vrijbuitend, 
De woestling voort, in dolle vaart, 
Voor 't wis verderf zich de oogen sluitend, 
En schrik verspreidend door zijn zwaard! 
 
Vraagt niet, vol smartgevoel, gij allen, 
Die in den mensch de menschheid eert! 
Hoe 't mooglijk zij, zoo diep te vallen, 
Voor 't hart, der deugd eens toegekeerd? 
Als zich de geest zoo stout ontwikkelt, 
De zucht naar roem den jongling prikkelt, 
En hij vooruitstreeft, in 't gevoel 
Der aangeboren reuzenkrachten: 
Hij kan, geroeid door de eigen schachten, 
- Kiest hij een schoon of strafbaar doel - 

{==33==} {>>pagina-aanduiding<<}

Of, opgevoerd tot hooger orden, 
Of, zinkende in des afgronds schoot, 
Een Engel of een Duivel worden: 
Theaagnes viel - zijn val was groot! 





{==34==} {>>pagina-aanduiding<<}

IV.

Geef rekening van uw rentmeesterschap!

De dag brak aan, de nacht zonk neer; 
De zon verrees en daalde weêr, 
En had zij 't hoofd, omkranst van goud, 
Gedompeld in 't Atlantisch zout, 
Weêr stak zij 't, blozende als een bruid, 
Aan de Oosterpoort haar slaapzaal uit; 
De storm stak op en schudde 't woud, 
En knakte met zijn slagwiek 't hout, 
En gonsde langs 't verbolgen meer, 
Of leî, wanneer de Zomer kwam, 
Zich, uitgewoed, te slapen neêr; 
De Lente gaf, de Herfst ontnam 
De blaadrenvacht aan d' eikenstam. 
Zoo vlood een drietal jaren henen: 
Daar is de Apostel weêr verschenen. 

{==35==} {>>pagina-aanduiding<<}

Omringd van de opgetogen schaar, 
Die zich verdringt hem weêr te aanschouwen, 
Zijn kniên te omhelzen, stond hij daar, 
Weêr in den kring der God-getrouwen, 
En deelde zegen uit en troost, 
Gelijk een Vader aan zijn kroost. - 
Een staf moest thans den grijsaard schragen, 
Daar, over 't hoofd, dat dieper boog, 
Weêr zwaarder vracht van jaren woog; 
En dáárop steunend, hield hij 't oog 
(Dat, onder 't scherp en vorschend vragen, 
Met heller tint en schittervonk, 
Als de avondster opflikkrend blonk) 
Weêr op Theofilus geslagen: 
 
‘Geef mij terug mijn kostbaar pand; 
Hier liet ik u, o 's Heeren wachter! 
Een uitgelezen kleinood achter, 
Ik eisch het weder van uw hand! 
De Heer, voor wien wij zaâm ons buigen, 
En uw gemeente zijn getuigen, 
Hoe gij dat edel diamant 
Beloofdet om uw' hals te snoeren, 

{==36==} {>>pagina-aanduiding<<}

En 't zuiver eens terug te voeren; 
Zij hoorden 't, hoe uw lippen 't zwoeren: 
Doe thans dien heilgen eed gestand! - 
Wat staat gij half verplet, verslagen? 
Wat twijfling spreekt er uit uw' blik? - 
Theofilus! waant gij, dat ik 
U goud of zilver af kom vragen, 
Of nog naar wareldsch goed zou jagen? - 
't Is meer nog, meer dan heel de schat, 
Dien Smyrna's havenkom bevat! 
De ziel, de ziel is 't van een Broeder! 
De Heilge Geest heeft u ten Hoeder 
Verkoren van de kudde Gods! 
En 'k weet: het is uw hoogste trots, 
Zóó voor uw lamrenkooi te waken, 
Dat geen het spoor moog' bijster raken: 
Groot, Christus Dienaar, is uw loon! - 
Hoe vraagt gij nog, wat ik begeere? 
Waar is mijn liev'ling in den Heere? 
Theagenes, uw troetelzoon, 
Uw kweekling in de heilge leere, 
Die eens als parel aan uw kroon 
Zou schittren, voor des Middlaars troon?’ 
 
Tot marmerwit verstierf de koon 

{==37==} {>>pagina-aanduiding<<}

Des bisschops; de eerst gespalkte blik, 
Bevreesd Joannes blik te ontmoeten, 
Zonk treurig neder voor zijn voeten, 
En, 't zij van smartgevoel of schrik, 
De mond bleef spraakloos; 't stemgeluid 
Scheen plotsling in de keel gestuit; - 
In 't eind, daar barst hij uit in tranen, 
Die, lang gesmoord, een' doortogt banen, 
En geeft een diepe en hoorbre zucht 
Den toegeschroefden boezem lucht: 
‘“Die vraag (ach! had uw mond gezwegen!): 
Heeft met een zwaard mij 't hart doorregen, 
En weêr een boezemwonde ontbloot, 
Waaruit het bloed zoo pijnlijk vloot! 
Dat kleinood van onschatbre waarde, 
Waarvoor de zorg mijn ziel bezwaarde, - 
Ach, wanhoop 't weêr te zien op aarde! 
Uw rouw zij, als mijn droefheid, groot! 
'k Verloor het pand, dat ik aanvaardde: 
Theagenes, helaas! is dood!”’ - 
 
‘Dood?’ vraagt de Apostel, nogmaals, ‘dood? 
Zóó jong, zóó schoon, zóó vroeg gestorven! 
o Meld, zoo gij hem de oogen sloot, 
En bijstondt in zijn' jongsten nood, 

{==38==} {>>pagina-aanduiding<<}

Heeft hij de zegepraal verworven 
Eens Christens? Zag hij 't morgenrood 
Van 't eenwig licht zich tegengloren, 
Vóór nog zijn adem henen vlood? 
En is hem 't zalig lot beschoren, 
Om thans in blinkend lichtgewaad, 
Gelijk die maagdlijk reine zielen, 
Die, vroeg als hij, aan de aarde ontvielen, 
Het Lam te volgen, waar 't ook gaat? 
o Zalig dan, hem weêr te ontmoeten! 
Vergeef dan, Heer! mijn' ouderdom 
Dien traan, die mij in de oogen klom: 
'k Bid slechts, na 't heuglijk welkomgroeten, 
Met hem te knielen voor Uw voeten, 
Maar wensch hem niet op de aard weêrom!’ 
 
‘“Ach! waar' hij zóó van de aard verscheiden, 
Ook ik bedwong dien bittren traan: 
'k Zou vreugdevol zijn slaapkoets spreiden, 
En smachtend 't zalig uur verbeiden, 
Dat ik tot hem mogt henen gaan. 
Maar neen! - Hij is voor God gestorven, 
Voor God en voor de deugd! Hij leeft, 
Maar 't hart verkankerd en bedorven, 
Dat Christus afgezworen heeft, 

{==39==} {>>pagina-aanduiding<<}

En voor geen' dag des Oordeels beeft; - 
Hoe wenschte ik, hij mogt wederkeeren 
Als boetling! Maar 't is afgedaan; 
Hij zal, naar 't heilig woord des Heeren, 
Zijn koningrijk nooit binnen gaan: 
De ziel des jonglings ging verloren! - 
Wilt gij van verre 't oord zien, waar 
Hij, die zijn' lofzang hier te voren 
Liet opgaan tot d' Alzegenaar, 
Zich thans de werkplaats heeft verkoren 
Der snoodheid? - Sla uw oog slechts dáár, 
Dat golvend veld, die heuvlen over! 
Waar gindsch gebergt, omkranst met loover, 
Zich teekent tegen 't blaauw der locht: 
Dáár schuilt, in diep verholen krocht, 
Dáár plondert, woedt en moordt de roover! 
Ja, dat uw ziel van siddring gruw'! 
'k Beween zijn' eeuwgen dood met u!”’ - 
 
Wie schetst het, wat uw hart gevoelde, 
Wat smart uw ingewand doorwoelde, 
Joannes! in dien oogenblik? - 
Ontroering, afschuw, toorn en schrik, 
Maar opgelost in mededoogen, 

{==40==} {>>pagina-aanduiding<<}

't Stond al te lezen in zijne oogen! 
Nooit was zijn ziel zóó diep bewogen, 
Zijn borst zóó overstelpt van rouw 
Geweest; als ééns, toen 't helsch verraad 
Zich voor zijn oog ontsluijren zou, 
En op 't nog blond en zacht gelaat 
Al de ijzing zich had afgeteekend 
Voor Judas zwarte gruweldaad; - 
't Was, toen de Heer, het brood doorweekend, 
Nog vóór het één der jongren wist, 
Hem fluistrend hooren liet: ‘Hij is 't!’ 
Als of die nacht hem weêr verscheen, 
Als trilde hem de stem door de ooren: 
‘Die mensch.... ach, waar' hij nooit geboren!’ 
Zoo kromp zijn ziel van smart in een, 
Bij 't woord, niet zonder schrik te hooren: 
‘De ziel des jonglings ging verloren!’ 
 
‘Verloren!? Meldt ùw mond mij dit, 
Die eens, in 't u vertrouwd bezit 
Des jonglings, zich gelukkig roemde, 
Hem zoon met teedre omhelzing noemde? 
Spreek! Heb ik dien gevonden schat 
U dáárom afgestaan, opdat 

{==41==} {>>pagina-aanduiding<<}

Gij in zoudt sluimren op uw' post, 
Vóór u de Heer had afgelost, 
En 't u geleende pand hernam? 
Heb ik dat jong geschoren lam, 
Dat, voor den scherpen aêm der winden, 
Bij u een toevlugtsoord moest vinden, 
Theofilus! aan u betrouwd, 
Opdat ge, als gij den wolf raagt naken, 
Niet als de goede Herder waken, 
Maar als de Huurling vlugten zoudt? - 
En nu is 't lam een wolf, een roover! 
Maar 't zij! - Nòg blijft er redding over! 
'k Betreur zijn' val, maar wanhoop niet. 
Hij leeft! - Nòg staat Gods Hemel open! 
'k Blijf nòg op eene erbarming hopen, 
Die nooit een' boeteling verstiet! 
Hij leeft! - Ik ga hem wedervinden - 
'k Wil de oogen oopnen des verblinden, 
Zijn hart versmelten doen, en hem 
(Geeft de Almagt aan mijn woorden klem) 
Weêr rugwaarts keerende op mijn stem, 
Op nieuw aan 't heilgeloof verbinden! 
Waar toeft een gids? - Hij treê mij voor! 
Een paard - dat mij ten voertuig strekke!? 
En 'k baan me in 't woest gebergte een spoor, 

{==42==} {>>pagina-aanduiding<<}

Tot ik 't verblijf der zonde ontdekke, 
En aan des Satans magt onttrekke, 
Wat reeds de Hemel half verloor!’ 
 
‘“Hoe? zoudt gij zelf als 't offer vallen 
Dier boosheid, die Gods wet verkracht, 
Dier liefde, die 't gevaar veracht? - 
Neen, blijf terug, wij smeeken 't allen! 
't Is alles vruchtloos wat gij tracht! 
Geen wolf, die ooit zijn' aard verzacht, 
Schoon hij in 't schaapskleed zich moog' hullen! 
Geen leeuw, gewoon om roof te brullen, 
Ruilt voor zijn haar de lamrenvacht! 
Geen tijger, die eens bloed mogt lekken, 
Verliest zijn' moordlust of zijn vlekken, 
En wie hem toelonkt dreigt de dood! - 
En gij, gij hebt de borst ontbloot, 
Om zulk een overdierbaar leven, 
Als 't uwe is, roekloos prijs te geven? - 
Gij, van den last der jaren krom, 
Zoudt eenzaam in 't gebergte trekken, 
Aan 't roovrenrot ten buit verstrekken; 
Met leden, stram van ouderdom, 
Door boschruigt boren, struik en heester, 
Terwijl in elke diepte een graf 

{==43==} {>>pagina-aanduiding<<}

Zich opspart aan uw voet......”’ 
 
‘Laat af! 
Is, zoo ik dus mijn leven gaf, 
De dienaar meerder dan zijn Meester? - 
Hij, die voor de aard zijn bloed vergoot, 
(Hij, rein als 't licht en zonder smetten!) 
Verwierf ons 't leven door zijn' dood: 
En zouden wij dan niet in nood 
Voor onze broedren 't leven zetten? - 
Zoo 'k nooit uit gindsch gebergte keer, 
Maar 't hoofd voor 't doodsgeweld moet bukken: 
Wat nood! - Ik leg het willig neêr; 
Wat vreugd! - Ik sterf dan als mijn Heer, 
Of 'k zal 't verderf één ziel ontrukken 
En breng 't verdoolde schaap u weêr!’ 





{==44==} {>>pagina-aanduiding<<}

V.

Mijne misdaad is grooter, dan dat zij vergeven worde:

Nog hield, vol stille majesteit, 
De nacht haar vleuglen uitgebreid, 
En door haar aêm in slaap gekust, 
Lag heel Natuur in diepe rust; 
Het graauw en donker berggevaart, 
Als wolken hangende over de aard, 
Werd flaauw verzilverd door de maan, 
Die reeds haar schijf liet ondergaan; 
't Gestarnt, haar lijf-staffieren stoet, 
Bragt haar, met half verbleekten gloed, 
Als nachtvorstin zijn' afscheidsgroet; 
De wagen, wentlend langs zijn spoor, 
Omstraald van diamanten gloor, 
Had meer dan half zijn' loop volend, 
En reeds zijn' dissel omgewend; 

{==45==} {>>pagina-aanduiding<<}

En dieper zag m' aan de Ooster-kimmen 
Een karmozijnen vuurstreep glimmen, 
Waar, bij 't hervatten van haar togt, 
De dagvorstin zoude opwaarts klimmen, 
En 't worstlend licht een' doorgang zocht. 
 
Er heerschte een stilte, kalm en grootsch, 
Als, bij den diepen slaap des doods, 
Heerscht onder 't wulfsel van een graf; 
Niets brak dat plegtig zwijgen af; 
Geen raafgekras, geen wolfgehuil, 
Noch 't dompig nachtlied van den uil; 
Slechts 't slepend murmlen van en vliet, 
Dat flaauwde en wegstierf in 't verschiet; - 
Men hoorde 't kraken zelfs van 't mos, 
En 't ritslen van 't verschuivend blad, 
Wanneer een hinde sprong door 't bosch; 
Men hoorde 't zijplen zelfs van 't nat, 
Dat, uit zijne aadren opgeweld, 
Naar lager bedding voortgesneld, 
De wortels lekte van een' boom 
En op kwam borlen in den stroom; - 
't Scheen of geheel de schepping bad, 
En 't koeltje zelfs, vermoeid van 't fluisteren, 

{==46==} {>>pagina-aanduiding<<}

Om naar de stilte meê te luisteren 
Zijn' adem ingehouden had. 
 
Één waakte er in dit oord toch, één, 
Wiens oog geen sluimring look, naar 't scheen; 
Wiens hart niets van die kalmte dronk, 
Die thans de nacht aan 't aardrijk schonk. - 
Aan d'ingang van een bergspelonk 
Had zich een jongling neêrgevleid, 
En uit op een getaste zoden, 
Van de opperkleedren overspreid, 
Zich zelv' een rust bed toebereid; 
Zijn helm, met gordelriem en zwaard, 
Lag achtloos nevens hem op de aard; 
Ver was de slaap van hem gevloden: 
Hij woelde 't lijf onrustig om, 
En wischte een zweetdrup af van 't haar, 
Die paarlend op zijn voorhoofd glom; - 
Soms scheen zijn oor te luistren naar 
't Eenzelvig ruischen van de beek, 
Terwijl hij angstig rugwaarts keek; 
Soms zag hij op naar 't wolkenklaar, 
En scheen verteederd door de schoonheid, 
Die 't eeuwig firmament ten toon spreidt, 

{==47==} {>>pagina-aanduiding<<}

Maar zocht vergeefs vertroosting dáár; - 
Als of hij, met herhaalde omarming, 
De schepping aanschreide om erbarming, 
Zóó breidde hij zijne armen uit, 
En lispte op zachten toon: ‘Ontferming!’ 
Maar eindlijk sprak zijn wanhoop luid, 
En riep hij jamrend keer op keer: 
‘Geef mij mijn zaalge kindschheid weêr!’ 
 
Theaagnes was 't, die, in deez' streken, 
't Rumoer der rooverhorde ontvlugt, 
Den pestwalm van hun kluis ontweken, 
Veraadming zocht in reiner lucht. - 
Diep, peilloos diep, was hij gevallen: 
Maar, schoon zijn naam, berucht, gevreesd, 
Steeds de eerste werd genoemd van allen, 
Zoo vaak men, in die sombre hallen, 
't Vrijbuiters zegelied deed schallen: 
Gelukkig was hij nooit geweest! 
Wat wondren ook zijn arm verrigtte, 
Wanneer de flikkring van zijn staal 
De scheemring van het woud verlichtte, 
En neêrschoot als de bliksemstraal; 
Hij vond de lauwren dor en schraal! 

{==48==} {>>pagina-aanduiding<<}

Schoon hij tot envlen zich verkloekte, 
Hij beefde inwendig en vervloekte 
Elk' nieuw beraamden gruwelvond, 
En d' aanleg van heel 't schelmsch verbond, 
Zoo vaak 't Gewisse een misdrijf boekte, 
En 't zwart register vóór hem stond; 
En thans, na hij in 't nachtlijk uur, 
Bij de eenzaamheid dier rotsgewelven, 
Geroerd door d' aanblik der Natuur, 
Het waagt, in 't schuldig hart te delven: 
Thans schrikt de zondaar voor zich zelven, 
Thans bidt hij vol vertwijfeling: 
‘Geef mij mijn jeugd en onschuld weder, 
Of, Hemel! vel den doemling neder, 
En spreke Uw mond vernietiging!’ 
 
Zoo moêgewaakt en afgestreden, 
Beklimt de magtloosheid zijn leden, 
En 't oog, dat zwaarder nederzonk, 
Gaat zwichten voor den tooverlonk 
Der sluimring, en is digtgegleden. 
Hij slaapt! - Haar o, benijdt hem niet, 
Den man, dien gij zóó slapen ziet! 
Die rust is onrust; geen herstelling 

{==49==} {>>pagina-aanduiding<<}

Maar foltring brengt zij aan en kwelling! 
De koorts vlamt op; een roode gloed 
Zwemt over 't bleek gelaat, en doet 
Met korte en afgebroken slagen, 
En sneller steeds, zijn polsen jagen; 
Zijne aadren zwellen pijnlijk op, 
En 't harte bonst met hoorbren klop; 
En 't wreed en grillig spel der droomen 
Doet schrikgestalten opwaarts komen! - 
 
Hij slaapt! - en ijlend in zijn' droom 
Ligt hij aan d'eigen oever neder, 
In schaâuw van een' cipressenboom; 
Gedaanten dwarlen langs den stroom; 
Zij naadren langzaam - wijken weder - 
Zij plompen onder - rijzen op; 
Geraamten met ontvleeschten kop, 
Die met hun dorre beendren kleppen! 
En starend op hun hol gelaat, 
(Dat eensklaps zich voor 't oog herscheppen 
En weêr tot mensch bezielen gaat) 
Waant hij er de eigen wezenstrekken 
Van zijn verslaagnen, in te ontdekken; - 
Zij dreigen met hun oog, en strekken 
Hunne armen, wijzende op zijn borst: 

{==50==} {>>pagina-aanduiding<<}

Hij tast - en vindt, om 't hart eich voelend, 
Een slang, in breede krinkels woelend, 
En ziet zijn hand, met bloed bemorst; - 
Hij wil, door snel zich om te wenden, 
Het monster van zich weren, maar 
't Heeft zich gevlochten door zijn haar, 
En blijft gekronkeld om zijn lenden! - 
Hij wil zich werpen in den vloed; - 
Maar 't water, in welks heldren gloed 
Nog straks 't cipressen blaadje beefde, 
Waarover 't maanlicht hupplend zweefde, 
Wordt, nu hij 't aanroert met zijn' voet, 
Een donker-roode stroom van bloed! - 
 
Daar schrikt hij wakker! 't Grijnzend beeld, 
Hoor 't koortsig brein hem voorgespeeld, 
Staat hem, ontwakend, nog voor de oogen: 
Onstuimig vliegt hij op, en gilt, 
Daar heel het lijf krampachtig rilt: 
‘Is 't waarheid, wat me ontroert, of logen? 
Heeft slechts verbeelding mij bedrogen? 
Neen! 'k heb, in 't vreeslijk nachtgezigt, 
De wekbazuin van 't jongst Gerigt 
Gehoord, en 't vonnis klaar gelezen: 

{==51==} {>>pagina-aanduiding<<}

Daar is een stem van broederbloed 
Van 't rookend aardrijk opgerezen! 
'k Ben Kaïn, die elk sterflijk wezen 
(Als halling op heel d'aardboôm!) vreezen 
En voor een' Wreker siddren moet! 
Een bloedvlek is me aan 't hoofd gewassen, 
Niet af te spoelen door die plassen, 
Niet uit te delgen, dan door Hem, 
Die eenmaal.....’ 
 
Hier bezweek zijn stem; 
Die naam, gereed zijn' mond te ontglippen, 
Zóó troostvol voor het schuldig hart, 
Bestierf vóór de uitspraak op zijn lippen, 
En weêr verdort hij in zijn smart! - 
 
Diep ademt hij; - hij sluimert weder: 
Thans straalt een zuivre stroom van licht 
Van d' onbewolkten hemel neder; 
Thans toovert zich voor zijn gezigt 
't Bekoorlijk landschap weêr, daar hij, 
Als nieuw bekeerde, op 't feestgetij, 
Den heilgen Doop ontvangen had; - 
Weer spiegelt zich zijn beeld in 't nat, 

{==52==} {>>pagina-aanduiding<<}

Dat om zijn heup en gordel spat: 
Alleen 't is Smyrna's bisschop niet, 
Die grijsaard, dien hij voor zich ziet, 
Als van een dunne wolk omtogen; 
Zijn blik, voor hem niet uit te staan, 
Staart hem zóó droef en zwijgend aan; 
En toch, daar blonk iets in zijne oogen, 
Als waar' hij met zijn lot begaan, 
Min gramschap nog, dan mededoogen; 
Dáár vouwen zich zijn handen zaam, 
En van zijn lippen, zacht bewogen, 
Vloeit 's Heilands driewerf heilge naam, 
Die naam, dien hij niet uiten mogt, 
Te onrein van lippen en strafwaardig! 
Schoon hij dáár, weenend en boetvaardig, 
Voor 't hart vertroosting had gezocht. - 
Thans voelt hij 't nederstroomend vocht 
Zijn hoofd en schoudren weêr besproeijen, 
En, Hemel! 't is of van 't gelaat 
De vlek, die daar geteekend staat, 
In tranen smeltend, weg gaat vloeijen; - 
Zijn regterhand, met bloed bespat, 
Die hij in 't kleed verborgen had, 
Om haar aan 's grijsaards oog te onttrekken - 
Die hand, met zóó veel zondenkwaad 

{==53==} {>>pagina-aanduiding<<}

Bezoedeld, waagt hij thans te ontdekken; 
En ze is, nu hij er 't oog op slaat, 
o Wonder!... rein en zonder vlekken! - 
Hij is weêr schuldloos als weleêr! 
o Vreugdgevoel, o kalm gerust zijn! - 
Maar hij ontwaakt. - Wat ommekeer! 
Geen droombeeld vleit zijn zinnen meer, 
En, met het schriklijk zelfbewustzijn, 
Vindt hij zijn schuld en wroeging weêr! - 
 
De zon stond reeds in volle praal, 
Hoog boven de Ooster-kim gestegen, 
En goot, als uit een vuurge schaal, 
Haar goud op 't landschap allerwegen, 
Toen hij verrees, en afgemat 
De grot verliet en buiten trad. 
Wat prachtig schouwspel boeit zijne oogen! 
Hoe zielbetoovrend om te zien! 
Hij staat verrukt en opgetogen! 
o! Zoo hij 't thans had wagen mogen 
Den Schepper 't offer aan te biên; 
Hij waar', voor Hem in 't stof gebogen, 
Hier neêrgezonken op zijn kniên! - 
Maar hoor! daar ruischt iet door de blaadren! 

{==54==} {>>pagina-aanduiding<<}

Daar flikkren wapens! - Schreden naadren! - 
Een horenschal weêrgalmt langs 't hout; 
En, vóór hij vlugten kan of keeren, 
Hoort hij 't gerucht alom vermeeren, 
En 't klinkt ‘theagenes!’ door 't woud! 





{==55==} {>>pagina-aanduiding<<}

VI.

Broeders! indien iemand onder u van de waarheid is afgedwaald, en hem iemand bekeert: die wete, dat de geen, wie eenen zondaar van de dwaling zijns wegs terugbrengt, eene ziele van den dood zal behouden, en menigte van zonden bedekken.

‘Theaagnes!’ klonk 't met scheller roep; 
En op den naasten heuveltop, 
Ontwaart zijn oog een roovertroep; - 
Een woeste vreugdekreet gaat op, 
Nu zij hun Opperhoofd ontmoeten; 
Zij klettren met hun schild, en groeten 
Hem, 't zonlicht klievend met hun zwaard; 
En klautren haastig nederwaart, 
En spoeden met versnelde vaart, 
En storten hijgend aan zijn voeten. 

{==56==} {>>pagina-aanduiding<<}

‘Zóó vinden we u, ons Hoofd en Heer, 
Na lang en vruchtloos zwerven, weêr! 
Waartoe uw broedren dus vergeten? - 
Waartoe gedoold in de eenzaamheid?’ - 
 
‘“En gij, wat stoort gij, zoo vermeten, 
De stille rust, mij hier bereid? - 
Waarom niet ginds mijn komst verbeid? 
Wat drift bezielt u? - Doet mij 't weten, 
Wat op dit uur u herwaarts bragt?”’ - 
 
‘Heer!’ antwoordt één, ‘mij was, deez' nacht, 
(Daar 't lot zóó viel) de buitenwacht, 
Waar de engste bergpas loopt door 't woud, 
Met deze dappren toevertrouwd. 
De nacht, hoe loom en traag, verdween; 
't Bleef alles rustig om ons heen; 
Maar toen het flaauw in 't Oosten lichtte, 
En 't duister voor de scheemring zwichtte, 
Hoorde ik, half neêrgestrekt op de aard, 
Het snuivend brieschen van een paard; - 
Wij springen haastig op, en duiken 
Ter weêrzij van het pad in struiken, 
En staan in hinderlaag geschaard; 

{==57==} {>>pagina-aanduiding<<}

En glurend, zien wij door 't gebladert 
Iets scheemren, wat ons stapvoets nadert; 
En grijpend (als de lamrengier, 
Wanneer hij eerst aan 's hemels blaauw 
Een kring beschrijft, vol stouten zwier; - 
Maar eensklaps met gespalkten klaauw 
En vlammende oogen, op zijn buit 
Terneêrschiet) stormen wij vooruit! - 
Maar gis, wat schaamle prooi wij vonden! 
'k Dacht, bij de onsterfelijke Goôn! 
Dat Charon ons uit 't rijk der doôn 
Was door den Helvorst toegezonden! - 
Een grijsaard zat gekromd op 't paard, 
Gehuld in 't wollig opperkleed, 
Waar langs de dunne zilvren baard 
In zijden tressen neder gleed; 
Een jonger, die ten gids hem strekte, 
Omklemde met zijn hand den toom 
En trad vooruit; - met bangen schroom 
(Of pok zijn oog gevaar ontdekte!) 
Bij ieder struikgewas en boom 
Ter zijde blikkend. Toegevlogen, 
Heb ik het eerst het zwaard getogen, 
En houd den Grijs het scherp voor de oogen; - 
En 'k had dat statig sneeuwwit hoofd 

{==58==} {>>pagina-aanduiding<<}

Wis tot de schoudren doorgekloofd, 
Had niet een nooit ontwaard vermogen 
De spierkracht aan mijn vuist ontroofd! - 
Hij sprak zóó plegtig: ‘Mensch! vergiet 
‘Het schuldloos bloed eens broeders niet!’ - 
Of dit mij deinzen deed en blozen, 
Of 't was, omdat ge ons zelf gebiedt: 
‘Plengt nimmer 't bloed eens wereloozen!’ 
Dat ik mijn' arm weêr zinken liet 
En 't zwaard weêr opstak: 'k weet het niet! 
‘Welaan!’ hervatte ik ‘Eedgenooten! 
‘Dat grijshoofd in een' kring gesloten! 
Voert hem aan uw' Gebieder toe! 
Dat die zijn' schedel tuimlen doe, 
Of, zoo 't hem lust genâ te geven, 
Zelf 't vonnis strijk' van dood of leven!’ - 
Maar meent gij, dat dit woord hem beven 
Of vlugten deed? Zijn houding droeg 
Geen blijk van schrik of vrees. Hij vroeg 
Geen deernis af met zijne ellende, 
Maar sprak: ‘Ziet daar, wat ik begeer, 
Voert ijlings mij naar 't hoofd der bende, 
En bluscht mijn levenslamp niet eer, 
Voor'k hem mogt zien - niets eisch ik meer!’ 
Voldaan is thans dat vreemd verlangen; 

{==59==} {>>pagina-aanduiding<<}

Hij toeft uw wederkomst gevangen; 
Zijn lot hangt af van uw bestel: 
Wij wachten hier op uw bevel!’ 
 
Gelijk weleer, toen Samuël 
Verschijnen ging aan Isrels Vorst, 
Die stout de dooden vragen dorst, 
De tooverspreuk, die Rama's Wijzen 
Weêr uit het schimmenrijk deed rijzen, 
Des Konings hart van schrik deed ijzen: 
Zoo werkte ook op Theaagnes thans 
Het vreemd en ruw verhaal diens mans. 
Zijn nachtgezigt! - die taal des grijzen! - 
God! Zou dat droombeeld meer dan schijn.... 
Zou 't zelf de heilge Apostel rijn?..... 
Neen! kinderdwaasheid - anders niet - 
Dat denkbeeld, dat hij uit ging staamlen, 
Maar even ras weêr van zich stiet! - 
Hij wil weêr al zijn kracht verzaamlen, 
Weêr man zijn, door geen schrik ontdaan, 
En spreekt nu luid de roovers aan: 
 
‘“Wèl u, dat gij uw' arm weêrhieldt, 
Van d'ouderdom naar 't hart te steken: 

{==60==} {>>pagina-aanduiding<<}

'k Zoude op het lijk, door u ontzield, 
De schim van den verslaagnen wreken, 
En dien gepleegden gruwelmoord 
Ten zoen, den laffen moordnaar slagten! 
Laat thans me alleen! 'k Wil ongestoord 
Een poos nog toeven in dit oord, 
En hier den grijzen vreemdling wachten!”’ - 
 
Zij gaan.- Theaagnes blijft alleen - 
Weêr rigt hij naar de grot zijn schreên: 
Hij zoekt zijn wapenrusting daar, 
En gordt ze om 't lijf. 't Zwartlokkig haar, 
Weêrbarstig aan zijn hand ontsprongen, 
Wordt in den helm teruggedrongen; 
Waarop een pluim van glansig wit, 
Gelijk een duif, te wieglen zit, 
Of trillend schuim op 't hoofd der baren; 
Zijn zwaard, vertrouwd met doodsgevaren, 
Den kamp beslissend menigmaal, 
Gewoon aan 't strijden en bevelen, 
Steekt in een' gordel van metaal; 
En duizend gloênde vonken spelen 
Op 't lemmer en de greep van 't staal. - 
Hij heeft in volle wapenpraal 

{==61==} {>>pagina-aanduiding<<}

Zich uitgedost, en staat als één, 
Die 't sein tot d'aanval uit moet spreken, 
En werpt, zijn hoog gezag ten teeken, 
Een' mantel om zijn schoudren heen. 
 
Is hij de Held van vroeger? - neen! 
Theaagnes was niet, wat hij scheen! 
De moed is aan zijn ziel ontweken; 
Het vuur is in zijn oog vergaan, 
En 't hart, dat uit de borst wil breken, 
Met centnaar-zwaren last belaân. 
Hij houdt zijn hand ontroerd voor de oogen, 
En steunt zich waglend op zijn schild; 
Terwijl zijn speer, vol krachtvermogen 
Weleer in de ijzren vuist gedrild, 
Thans, als een riet door storm bewogen, 
Hem in de onvaste vingren trilt. - 
 
Weêr klinkt van verre een horenschal, 
Door de Echo nagedeund in 't dal; 
Weêr slaakt het woud een dof gerucht, 
Dat, voortgedragen in de lucht, 
Theaagnes oor bereikt en kluistert; 
Hij ademt niet - hij loost geen zucht - 

{==62==} {>>pagina-aanduiding<<}

Maar staart slechts scherp vooruit - en luistert; 
't Is of een wolk zijn oog verduistert; - 
't Is of de voet zijn steunpunt mist; 
Of 't bloed, zich stokkende in zijn leên 
En hoopende in zijn borst op één, 
Zich in den hartkuil heeft vergaderd; 
Één oogwenk nog! - Joannes nadert - 
Hij ziet het, deinst, en gilt: ‘Hij is 't! - 
Hij is 't! waar vlugte ik? Groote God! 
Barst open, aardrijks ingewand! 
Stort, bergen, in uw kruin geknot! 
Valt, heemlen, en verbergt mijn schand! 
Hij komt! - 'k Moet aan zijn oog ontvliên! 
Hij moet, schoon mij 't berouw verteert, 
Me in eeuwigheid niet wederzien!’ 
Hij spreekt, en van den schrik verheerd, 
Die vleuglen aanbindt aan zijn' voet, 
Vlugt hij met onbetoombren spoed; - 
Als door een spooksel voortgejaagd, 
Als door een Furie aangespoord, 
Die geeselroê en pektoorts draagt: 
Zoo ijlt hij in verbijstring voort; - 
Maar de uitgeputte kracht begeeft 
Den jongling, die, in 't voorwaarts streven, 
Voelt, hoe hem lijf en knieën beven, 

{==63==} {>>pagina-aanduiding<<}

En nu zijn' loop gebreideld heeft! 
 
Joannes volgt hem. Hij vergat 
Zijn zwakte en ouderdom, en trad 
Niet stromplend voort of afgemat, 
Maar scheen, door hooger geest gedreven, 
Met weêr verjeugdigd vuur en leven 
Bezield, als boven de aard te zweven; 
En riep op weemoeds diepen toon, 
Toen hij weêr stem en adem had: 
‘“Theagenes! Mijn zoon, mijn zoon! 
Herken de stem uws Vaders! Vlied 
Een zwak en weerloos grijsaard niet! 
o, Zoo ik, door mijn bloed te plengen, 
U thans tot God kon wederbrengen; - 
Ik zou 't met vreugde en willig doen, 
En bood den Hemel dat rantsoen! 
Hond stand! - Nòg moogt ge erbarming hopen - 
Nòg staat tot God de toegang open! - 
Heb deernis met mijn grijsheid! - Vlied 
Uit de armen van uw' Vader niet!”’ 
 
Theagenes bedwingt zijn' tred, 

{==64==} {>>pagina-aanduiding<<}

Nu hij die taal des grijsaards hoort, 
En staat van schaamte en smart verplet; 
Toch is, bij 't laatst gesproken woord, 
Weer flaauw de hoop in 't hart ontgloord; 
't Was de eerste lichtstraal, die er viel 
In 't nachtlijk donker van zijn ziel: 
‘Erbarming!’ zucht hij, ‘zelfs voor mij? - 
Wie sprak dat woord? - Joannes! Gij? - 
Wat deed u herwaarts ijlen? Wie.....’ 
 
‘“De Heer, door u verloochend, die 
Als Redder van vertoornen, 't leven 
Voor 't heil der wereld heeft gegeven; 
Die ieder afgezworven lam, 
Dat op zijn roepstem wederkwam, 
Vol blijdschap op zijn schoudren nam; - 
Hij zelf heeft mij tot u gezonden, 
Opdat mijn mond van Gods genâ 
D'onmeetbren rijkdom zou verkonden: 
Neen, blik zóó woest niet! - Vlugt niet! - Sta - 
Om 't woord des vredes aan te hooren! 
Zóó waar zijn bloed om 't kruishout vloot; 
Zóó waar de Hemel heeft gezworen, 
Dat hij geen' lust heeft in den dood 
Des zondaars, maar hem 't leven biedt: 

{==65==} {>>pagina-aanduiding<<}

Zóó waar gaat daar nooit één verloren, 
Wie, schuld belijdend, tot Hem vliedt! 
Daar is, Theagenes! ook nu 
Vergeving nog bij God voor u! - 
Uw schuld is zwaar, uw misdrijf snood, 
Maar niet voor Gods genâ te groot!”’ 
 
De jongling aarzelt. Vreeslijk dralen! - 
Maar neen! 't berouw gaat zegepralen; 
Geen trots kampt in zijn' boezem meer: 
Daar zinkt hij op zijn knieën neêr; 
Een tranenvloed stroomt langs zijn kaken; 
(Geen regen laaft zóó 't dorrend land, 
Geroosterd door den zomerbrand, 
Die tot den wortel toe mag raken.) 
Hij rukt met drift zijn wapens los, 
En werpt ze slingrend weg in 't bosch, 
Als kleefde er pestvuur aan dien dos, 
Dat gloeijend indrong in zijn leden. - 
Maar naadrend met versnelde schreden, 
Daar 't hart hem brandt van ongeduld, 
Komt nu Joannes aangetreden, 
En houdt, van vreugde en hoop vervuld, 
In 't smeeken bij den jongling aan, 

{==66==} {>>pagina-aanduiding<<}

Die bevend, in 't gevoel van schuld 
Vernietigd, de oogen neêr bleef slaan. - 
Theaagnes - wendt zich om naar hem, 
Schoon hij 't gelaat niet heffen dorst - 
‘Mijn redder van't verderf! - Mijn vader!’ - 
Snikt hij met half gesmoorde stem - 
Rijst opwaarts - doet een' voetstap nader - 
En - ligt geketend aan zijn borst! 
 
‘“Mijn zoon! Mijn weêrgevonden zoon!”’ 
Zóó barst de grijze Apostel uit, 
Terwijl hij hem aan 't harte sluit: 
‘“Gezegend mij dat rouwbetoon, 
Waarmeê ge u gaat voor God verneêren! 
Gezegend, in den naam des Heeren, 
Mij uw boetvaardig wederkeeren! 
't Gebroken hart, de vuurge traan 
Wordt niet vergeefs Hem aangeboôn! 
De Hemel ziet dat offer aan, 
't Stijgt Godgevallig tot Zijn troon!”’ 
 
Schoon nog Theaagnes lippen zwegen, 
Was 't zigtbaar aan den jongeling, 
Wat troost zijn lijdend hart ontving; 

{==67==} {>>pagina-aanduiding<<}

De wolk, die over 't voorhoofd hing, 
Is weggevaagd, en 't aangezigt, 
Waarop de dauw des ootmoeds ligt, 
Heeft blijder tint en blos herkregen; - 
Gelijk, wanneer de zilvren maan, 
Bij stormend weder opgegaan, 
Uit donderwolken komt gestegen, 
En achter 't dunner nevelkleed, 
In schemerglans, te voorschijn treedt. - 
't Scheen abbadona voor den troon 
Zijns Regters, als des Eeuwgen Zoon 
Den boetling, voor hem neêrgestort, 
't ‘Ontvang genade!’ tegen fluistert; 
En op 't gelaat, zóó lang verduisterd, 
Door hemelgloed weêr opgeluisterd, 
Op nieuw een Engel zigtbaar wordt. 
 
‘Mijn Vader!’ zegt Theaagnes teeder, 
‘Ik volg u thans - niets scheidt ons weder! 
Kom, dalen we in de vlakte neder! 
Ik wil als wachter met u gaan!’ - 
 
De roovers zien dat zwijgend aan, 
En blijven vol ontzetting staan; 

{==68==} {>>pagina-aanduiding<<}

Maar schoon ze een vloekwoord momplen mogen: 
Geen vingertop wordt er bewogen, 
Om naar de greep van 't zwaard te slaan. - 
Maar als zij zijn aan 't oog ontweken, 
Begint hun woede los te breken, 
En klinkt hun vloekkreet scherp en schel, 
Verkropten toorn en spijt ten teeken: 
't Was 't grijnzend tandgeknars der Hel! 
 
Maar bóven smolt, met reiner galmen, 
(Dat wraak- en vloekgeschrei ten trots) 
Een harpakkoord in Jubelpsalmen, 
En ruischte zacht door Edens palmen: 
't Was 't vreugdelied der Englen Gods! 


    


Vergeefs gepoogd haar uit te drukken, 
Die blijdschap, (schier voor de aard te groot!) 
Die thans Joannes borst doorvloot, 
Toen hij, met naamloos zielsverrukken, 
Den zondaar in zijne armen sloot, 
Door hem ontweldigd aan den dood, 
En voor den Hemel weêrgevonden; 
Thans naauwer nog aan hem verbonden, 

{==69==} {>>pagina-aanduiding<<}

Week hij niet van des boêtlings zij', 
Maar bleef met raad en troost nabij; - 
En hield niet op, zijn' moed te schragen, 
Te ontvonken tot den schoonsten strijd, 
En waakte met hem nacht en dagen, 
Aan boete en vasten toegewijd; - 
En als soms scherper smart hem griefde, 
Uit banger vrees voor 's Hemels straf, 
Dan sprak de Apostel: ‘“God is liefde!”’ 
En bad voor hem vertroosting af! 
En toen hij 's jonglings rouw verzacht had, 
En hem, die, voor der Christnen oog, 
Zich, schuldbelijdend, nederboog, 
Weêr tot Theofilus gebragt had: 
Toen had zijn ziel geen wenschen meer; - 
Toen sprak hij, God zijn' dank betuigend, 
Aanbiddend op zijn' staf zich buigend, 
(En heel de schaar knielde om hem neêr, 
En bad vol heilige aandacht mede:) 
‘“Nu laat go Uw' dienstknecht gaan in vrede! 
'k Wacht op Uw zaligheid, o Heer.”’ - 
 
Vraagt nooit, vol twijfling dan, gij allen, 
Die 't hart van smart en schrik voelt slaan, 

{==70==} {>>pagina-aanduiding<<}

Als gij een' broeder diep zaagt vallen: 
Of 't moogljjk blijf', terug te gaan 
En, groot in zielskracht, op te staan? - 
Theaagnes viel - diep zonk hij neder, 
Haar rees vol eedle schaamte weder, 
En zwoer op nieuw aan Christus trouw; - 
En uit den traan van boete en rouw 
Ontlook een nieuw en glansrijk leven, 
Welks vrucht de Hemel erven zou; - 
Hem is de kroon, daar wij naar streven, 
Aan 't einde van den strijd verbleven, 
(Zóó tuigt het grijs historieblad) 
En - was hem veel van God vergeven - 
Hij heeft te vuurger lief gehad! 





{==71==} {>>pagina-aanduiding<<}

Aanteekeningen.


{==72==} {>>pagina-aanduiding<<}


{==73==} {>>pagina-aanduiding<<}

Aanteekeningen.


De legende.

Het verhaal, welks dichterlijke bearbeiding wij aan den Lezer waagden aan te bieden, is eene dier Overleveringen, welke tot de vroegste tijden des Christendoms opklimmen. Hetzelve wordt ons het uitvoerigst medegedeeld door clemens Alexandrinus, in zijn geschrift: Quis dives salvetur? (hetwelk door den Hoogl. segaar met aanteekeningen is verrijkt geworden.) Van dien beroemden Kerkvader schijnt busebius hetzelve in zijne Kerkelijke Geschiedenissen met eenige bekorting te hebben overgenomen. Vervolgens heeft het ook in de werken van latere geschiedschrijvers, vooral van dezulken, die afzonderlijk over de eerste eeuwen des Christendoms gehandeld hebben, eene welverdiende plaats bekomen. Men vindt het, onder anderen, bij: w. cave, het eerste Christendom, deel II. bl. 631, die de opgave van busebius gevolgd heeft; bij olshausen, Historiae Ecclesiasticae Veteris Monumenta praecipua, vol. I. pag. 17; bij h. schott, Bijzonderheden uit het leven der Christenen in de drie eerste eeuwen; bij h. van heyringen, Tafereelen uit de Geschiedenis

{==74==} {>>pagina-aanduiding<<}
der Christelijke kerk, eerste afl. bl. 8; in het Christelijk Maandschrift voor den beschaafden stand, deel II. bl. 530, onder ket opschrift: Proeve van de zorg en den ijver des Apostels Joannes om menschen te behouden, waar, bij eene getrouwe overzetting van clemens alex., enkele oordeelkundige en, voor den geletterden Lezer, belangrijke aanmerkingen gevoegd zijn. Eindelijk is dit verhaal nog te lezen in een werkje van f.a. krummacher, getiteld: Joannes, de Discipel des Heeren, hetwelk door a. drost S. Min. Cand. in het Nederduitsch is vertaald en uitgegeven. Toevalliger wijze vernam ik onlangs, dat deze, (de jeugdige en te vroeg aan de letteren en wetenschappen ontrukte Schrijver van Hermingard van de Eikenterpen) het voornemen had opgevat, om deze Legende in het gewaad van een Romantisch verhaal te kleeden, maar daarvan door enkele zwarigheden, welke ook door mij, bij de bewerking van dit Dichtstuk, min of meer zijn gevoeld geworden, was terug gehouden.
Over de geloofwaardigheid en het geschiedkundig gezag dezer Overlevering of Legende is veel getwist. Welk eene hooge waarde de Christelijke Oudheid daaraan wilde toegekend hebben blijkt genoegzaam uit de inleiding, welke clemens alex. tot zijn verhaal gebezigd heeft, wanneer hij zegt: ‘Hoort de vertelling, neen, niet de vertelling (μῦθον), maar het geloofwaardig verhaal (λóγον), hetwelk ons nopens den Apostel Joannes is overgeleverd, en getrouw in het geheugen is bewaard gebleven!’ - Maar ook latere, met roem bekende Schrijvers, en daaronder olshausen, hebben in dit gevoelen gedeeld, en beweerd, dat er geen genoegzame

{==75==} {>>pagina-aanduiding<<}
grond bestaat, om de echtheid of geloofwaardigheid dezes verhaals te betwijfelen. Zekerlijk (ofschoon het voor velen een onbeslist vraagstuk blijve, of men zich hier op het gebied der geschiedenis of der verdichting bevinde) zekerlijk zal men moeten erkennen, dat de inhoud dezer Overlevering in de schoonste overeenstemming met het karakter van Joannes staat, en den Discipel, dien Jezus lief had, ten volle waardig is. Zekerlijk verdient het opmerking, dat hier niets van dat gezocht-wonderbare en bovennatuurlijke voorkomt, waarmede vele overleveringen, en inzonderheid de Apocryfe schriften des N.T., zoo wanstallig zijn gekleurd. Zonder daarom voor de echtheid dezer Overlevering, in haar geheel of bijzondere deelen, te durven instaan, acht ik het waarschijnlijker, dat eene gebeurde daadzaak hierbij ten grondslag ligge, dan dat zij geheel uit de onzuivere bron der verdichting gevloeid zij. Ja, al ware ook zoodanig vonnis door den gestrengen en wijsgeerigen navorscher der geschiedenis over deze Legende uit te spreken; altijd zoude zij, als eene bijdrage tot de kennis der godsdienstige begrippen, in de twee eerste eeuwen, eene wetenschappelijke waarde blijven bezitten; en wat hare inkleeding in den vorm van een dichterlijk verhaal betreft: ‘Waarom,’ dus zou ik met den Eerw. en geleerden Schrijver in het aangeh. Christ. Maandschrift mogen vragen, ‘waarom zouden dergelijke overleveringen en verhalen der oudheid, ook als vertellingen beschouwd, niet zoo wel de aandacht der hedendaagsche ‘beschaafde Christenheid verdienen, als de voortbrengselen van het vernuft van thans levende Schrijvers?’.

{==76==} {>>pagina-aanduiding<<}

Voor dezulken onder mijne Lezers, welke deze Legende nog niet van elders kennen, sta dezelve hier, tot eene juiste beoordeeling mijns werks. Ik volg hierbij het


Verhaal van Clemens van Alexandrië.

‘Toen Joannes, na den dood des dwingelands (Domitiaan), van het eiland Patmos naar Efeze was teruggekeerd, bezocht hij van daar ook de bewoners der naburige plaatsen. Hier stichtte en vormde hij eene geheel nieuwe gemeente; daar stelde hij eenen opziener aan derzelver hoofd; ginds weder koos hij dezulken tot de bediening der Kerke, die, bij de werping van het lot, door den H. Geest daartoe werden aangewezen. Alzoo kwam hij, op ééne dier reizen, in eene niet ver van Efeze gelegene stad (wier naam door sommigen wordt opgegeven), om de broederen te vermanen en te vertroosten. Dáár ontmoette hij zekeren jongeling van eene schoone welgevormde gestalte, een bevallig en innemend gelaat, een' vurigen veelbelovenden geest. Joannes, hem ziende, wendde zich tot den bisschop, aan wien het toezigt over deze gemeente was toevertrouwd, en zeide: “Dezen jongeling stel ik onder uw opzigt, en beveel hem u ernstig en dringend aan! De geheele gemeente en Christus zelf strekke hiervan ten getuige!” En toen de bisschop dit bereidwillig op zich nam, en alles, wat van hem geëischt werd, beloofde, herhaalde hij nog eens zijne vermaning tot getrouwe en waakzame zorg, met heiligen en plegtigen ernst, en keerde daarop naar Efeze terug. De grijsaard nam den

{==77==} {>>pagina-aanduiding<<}
aan hem toevertrouwden jongeling in zijn huis, voedde en verpleegde hem met vaderlijke teederheid, en deed hem, genoegzaam onderwezen zijnde, den doop ontvangen. Thans echter liet de bisschop allengskens zijn naauwkeurig toezigt varen, meenende, dat het zegel des Heeren, hetwelk hij hem had toegediend, genoegzaam zoude zijn, om hem tegen het gevaar van alle verzoekingen te beveiligen. Maar, helaas! de jongeling, te vroeg van zijne leiding ontslagen, en te kwader uur zijne vrijheid verworven hebbende, komt, tot zijn verderf, in het verkeer met loszinnige, aan lediggang en allerlei kwaad gewende knapen. Eerst verleiden zij hem, om aan weelderige gastmalen deel te nemen. Vervolgens, des nachts op berooving uitgaande, weten zíj hem mede te slepen, en met zich rond te voeren. Eindelijk zetten zij hem aan, om ook iets grooters en stouters te bestaan. Maar al te spoedig werd hij ook daaraan gewoon. Zelfs de voortreffelijkheid van zijnen aanleg, het schitterende van zijne geestvermogens, het vurige van zijn karakter, deden hem, éénmaal van den regten weg afgeweken zijnde, te sneller voortijlen; even als een fier en ongetemd paard, dat, uit het spoor gesprongen zijnde en den breidel afgeworpen hebbende, teugelloos naar eenen afgrond henenrent. En daar hij nu eenmaal de hoop op genade en zaligheid geheel had opgegeven, vergenoegde hij zich níet met het geringe of gewone, maar stond naar grootere en meer schitterende euveldaden, en rekende het zijns onwaardig, slechts aan zijne medgezellen gelijk te zijn. Hij verbond zich dan te naauwer aan zijne makkers,

{==78==} {>>pagina-aanduiding<<}
vormde uit hen eene rooverbende, en plaatste zich aan derzelver hoofd. Van die allen werd hij weldra de stoutste, de geweldigste.’
‘Na eenigen tijd wordt Joannes, wiens raad men behoefde, weder in deze gemeente ontboden; en zoodra hij derzelver belangen geregeld, en aan het oogmerk zijner komst voldaan had, rigtte hij andermaal het woord tot den bisschop: “Welaan,” sprak hij tot hem, “geef mij nu het u toevertrouwde pand weder, hetwelk u door mij en den Verlosser zelven werd aanbevolen, waarvan uwe gemeente getuige geweest is!” Deze was in het eerst ontzet en verslagen, meenende, dat hij over gelden, welke hij niet ontvangen had, werd aangesproken, en wist niet, of hij Joannes moest gelooven of wantrouwen. Maar toen de Apostel, zijne meening verklarende, daarop volgen liet: “Den jongeling, de ziel eens broeders, eische ik van u!” toen sloeg de grijsaard zijne oogen neder, zuchtte, en antwoordde, in tranen uitbarstende: “Die is gestorven!” - “Hoe, welken dood?” vraagt Joannes. - “Voor God is hij dood!” herneemt hij:“Hij is een booswicht geworden, een verlorene, een roover! In plaats van de Kerk, heeft hij gindsch gebergte, met eene bende, aan hem gelijk, tot zijn verblijf gekozen!” - “Waarlijk,” dus riep hierop de Apostel bitter weenend uit, terwijl hij, ten teeken van zijnen rouw, zijn gewaad verscheurde, en vol smartgevoel zich voor het hoofd sloeg: “Waarlijk, ik heb de ziel van dezen broeder aan eenen voortreffelijken wachter toevertrouwd! Maar dat er aanstonds een

{==79==} {>>pagina-aanduiding<<}
paard en een wegwijzer gereed zij, om mij te geleiden!” Hiervan vergezeld, verliet hij op staanden voet de geameente. Naauwelijks is hij op de bestemde plaats gekomen, of hij wordt door de buitenwacht der roovers gegrepen, doch, wel verre van te willen ontvlugten, of om genade te smeeken, roept hij met luider stemt: “Juist daartoe ben ik herwaarts gekomen. Voert mij onmiddellijk tot uw opperhoofd!” Deze stond intusschen, in volle wapenrusting, den gevangene in te wachten; maar zoodra hij, in den nader tredenden, Joannes herkende, keerde hij zich schaamrood om, en begaf zich ijlings op de vlugt. Maar de Apostel, ongedachtig aan zijne zwakheid en zijn' hoogen onderdom, volgt hem met versnelden tred, en roept hem na: “Waarom, mijn zoon! ontvlugt gij mij, uwen Vader, eenen weerloozen en ongewapenden grijsaard? Heb deernis met mij, mijn zoon! Vrees niet! Nòg is er voor u hope ten leven! Ik wil bij Christus voor u borg staan; ja, indien dit geëischt werd, ben ik bereid voor u den dood te ondergaan, gelijk de Heer dien voor ons ondergaan heeft! Voor het behoud uwer ziele wil ik mijn leven zetten. Sta dan, geloof mij: Christus heeft mij tot u gezonden!” Toen de jongeling deze woorden vernam, bleef hij eerst met ternedergeslagene oogen staan, wierp vervolgens zijne wapenen van zich, begon te beven en te weenen; en als de grijsaard nu geheel tot hem genaderd was, wierp hij zich snikkend in diens armen, smeekte, zooveel hij kon uitbrengen, om vergeving, en werd in den vloed van tranen, die zijn gelaat overstroomden, als ten tweede male

{==80==} {>>pagina-aanduiding<<}
gedoopt. Alleen zijne regterhand hield hij nog in den boezem verborgen. Maar de Apostel bezwoer hem, dat er volkomene vergiffenis bij den Zaligmaker voor hem verkrijgbaar was, wierp zich voor hem neder, kuste die zelfde regterhand, welke thans door het berouw gereinigd was, en bragt hem tot de gemeente terug. Dikwerf ging hij hem vóór in het gebed; volhardde met hem in vasten en smeekingen; verzachtte de smart van zijn gewond gemoed door het troostrijke zijner redenen, en week niet eerder van hem, voor dat hij hem weder in de gemeenschap der kerke hersteld zag. Zóó stelde hij een treffend toonbeeld daar van ongeveinsd berouw, een krachtig en sprekend bewijs der Wedergeboorte, een zegeteeken der zigtbare opstanding tot een nieuw en heilig leven.’ -

Ziet daar de Legende! - Wie haar voor het eerst heeft gelezen, zal zich door hare zedelijk schoone strekking getroffen gevoelen, en gaarne willen erkennen, dat de teekening der personen en karakters uitmuntend is; dat er over het geheel een zuivere gloed verspreid ligt, waarin de geest des jeugdigen en onverbasterden Christendoms ons tegenademt. Wie haar meermalen las, zal dit gunstig oordeel geenszins terugnemen, maar op nieuw bekrachtigen. Welligt heb ik zelfs, door de getrouwe mededeeling van het oorspronkelijke verhaal, te vreezen, dat men het daarvoor houde, dat de Autheur van dit Dichtstuk, in de uit-
{==81==} {>>pagina-aanduiding<<}
werking, verre beneden zijn model is gebleven Ik ben de eerste, om dit toe te stemmen, Lezer! en ten volle overtuigd, dat deze Legende eene betere en schoonere behandeling, dan de mijne, verdiend had (*). Men vergete nogtans niet, dat de Autheur, door het naauwkeurige en uitvoerige van dit verhaal, wel te rijker staf ter bewerking vond, maar ook te meer is gebonden geweest, en op zwarigheden heeft moeten stooten, welke hij, bij eigene fictie, beter had kunnen vermijden. Waar de opgave van

{==82==} {>>pagina-aanduiding<<}
het gebeurde uitermate kort was en veel te gissen overliet, heb ik gemeend, dit te moeten aanvullen; waar de duidelijkheid der voorstelling hierdoor winnen kon, iets te mogen en te moeten verdichten; maar het verhaal zelf scheen mij te schoon en te heilig toe, om mij groote en veel beduidende veranderingen te veroorloven. Ben ik hier en daar van de oorspronkelijke voorstelling afgeweken, ik zal daarvan meestal, in deze Aanteekeningen, rekenschap geven,

Bl.5.

Waar zijt ge? o uitgebloeid verleden! 
Waar vloodt ge, o gulden voortijd! heen? - 


Wanneer ik de eerste eeuwen des Christendoms den gulden voortijd noeme, wil ik niet geacht worden, alles voor goud van het edelste gehalte te houden, wat toen heeft geblonken. Veel meer ben ik overtuigd, dat wij den oorsprong van enkele dwalingen, die de treurige verbastering des Christendoms, in latere tijden, hebben in de hand gewerkt, niet te vroeg in de geschiedenis kunnen zoeken. Maar ofschoon ik het daarom geenszins wage, als de onbepaalde Lofredenaar dier eerste eeuwen op te treden: zoo ligt het toch, dunkt mij, in den aard der zaak, dat wij den stroom het digtst bij zijnen oorsprong het zuiverst zullen vinden. Wanneer toch kon het Christelijk geloof meer zijnen heiligenden invloed op hart en zeden bewijzen, dieper in het menschelijke leven ingrijpen, hooger geestdrift voor de zaak der Godsdienst doen ontwaken; dan toen dit geloof nog niet eene erfenis der Vaderen geworden was, maar uit eigene

{==83==} {>>pagina-aanduiding<<}
vrijwillige overtuiging omhelsd en beleden werd; toen de groote gebeurtenissen nog versch in het geheugen lagen, waardoor de eerste vestiging des Christendoms was verheerlijkt geworden; toen men nog dezulken kon ontmoeten, wier oogen den Verlosser der wereld op aarde hadden aanschouwd, of op wier hoofd Zijne Apostelen, zegenend, de handen gelegd hadden? - Den beoefenaar der geschiedenis en der godgeleerde wetenschappen blijve het dan aanbevolen, ook hier het kaf van het graan te ziften - den Dichter voorzeker zal het blijven vrijstaan, de Apostolische eeuw, bij voorkeur, de gulden eeuw des Christendoms te noemen.


I.


- Thans had hij zijn schreden 
Gerigt naar Smyrna, de achtbre stad, 
Weleer Homerus bakermat, 
Weêr 't pronkjuweel der Grieksche steden. 


‘Hoe toch de latere geschiedschrijvers aan de wetenschap gekomen zijn, dat Smyrna, de beroemde handelstad van Klein-Azië, het tooneel van den inhoud dezer Zegende geweest zij?’ Zoo vroeg ik langen tijd mij zelven af, daar clemens van Alexandrië wel erkent, dat de stad door sommigen genoemd wordt, maar goed vindt, den naam zelven voor zijne lezers verborgen te houden. Maar eindelijk zie ik, dat de Schrijver van het Alexandrijnsche Chronicon Smyrna als deze stad heeft aangeduid, een gezag, waarin de Autheur van een dichtstuk veilig kan berusten.

{==84==} {>>pagina-aanduiding<<}
- Ik heb haar Homerus bakermat geheeten, niet, omdat ik dit voor onbetwistbaar zeker hield, maar omdat zij onder het aantal steden behoord heeft, welke zich die eer hebben toegekend, en zelfs in hare nabijheid den vreemdeling eene grot aanwees, waar de onsterfelijke dichter zijne onsterfelijke liederen zou hebben opgesteld. In het tijdperk, waarin bartheleny zijnen jeugdigen Anacharsis deze stad laat bezoeken, verkeerde zij in het diepste verval; later, omtrent het begin der Christelijke jaartelling, verhief zij zich weder tot eenen nooit gekenden luister en bloei, waardoor zij al hare vroegere mededingsters overschaduwde.

U laat ik als een kostbaar pand, 
- - - - - 
Theofilus! dien jongling achter. 


Beide de namen van den bisschop en van den jongeling worden in de Overlevering verzwegen. Het stond mij alzoo vrij, dezelve te verdichten. Sommigen, van de vooronderstelling uitgaande, dat Smyrna de in dit verhaal bedoelde stad geweest zij, willen aan Polycarpus, den beroemden leerling en kweekeling van Joannes, als den hier voorkomenden bisschop gedacht hebben. Dat, noch clemens alex., noch eusebius, hem uitdrukkelijk noemt, bewijst (wij belijden het) nog geenszins het tegendeel, daar dit stilzwijgen genoegzaam zou kunnen verklaard worden uit zekeren schroom, om den heiligen Martelaar in een min gunstig licht te doen verschijnen. Maar het mag onze aan-
{==85==} {>>pagina-aanduiding<<}
dacht niet ontgaan, dat de bedoelde bisschop of opziener der gemeente in dit verhaal reeds als een grijsaard voorkomt. Nemen wij thans aan, dat de Apostel Joannes omtrent het jaar 100 der Christelijke jaartelling, of kort daarna, is gestorven, en dat Polycarpus, tijdens de vervolging van Marcus Anrelius, in het jaar 169, als een zes en tachtig jarig grijsaard den marteldood ondergaan heeft, dan is dit verschil in leeftijd te groot, om hetzelve met den inhoud dezes verhaals te kunnen overeenbrengen. Het kon alzoo niet bij mij opkomen, Polycarpus met de rol dezes bisschops te bekleeden. Ja, ik zoude het eene heiligschennis hebben gerekend, zoo wel aan de geschiedenis, als aan zijne nagedachtenis, begaan, alzoo eene vlek te hebben geworpen op het historisch karakter van eenen man, wiens leven en sterven de hooge voortreffelijkheid des Christendoms zóó luide verkondigd heeft.

En kroone u met de kroon des levens; 
Aan Hem getrouw tot in den dood! 


Deze woorden zijn hier met opzet gekozen. Zóó toch wordt de verhoogde Heiland zelf, tot de gemeente van Smyrna sprekende, ingevoerd: Openb. II. vs. 10.

Mijn kinderkens, bemint elkander! 


Het is eene algemeen bekende overlevering, welke ons door hieronymus (ad. Galat. VI.) is medegedeeld: dat de hoogbejaarde Joannes, toen hij reeds digt aan zijn einde

{==86==} {>>pagina-aanduiding<<}
genaderd was, zoodat zijn hoofd op zijne borst lag gezonken, en zijne voeten hem de gewone dienst weigerden, zich door twee jongelingen in de vergadering der Christenen te Efeze dragen liet; en niet meer in staat zijnde, eene aaneengeschakelde redevoering te houden, alleen deze woorden uitsprak: Kinderkens, hebt elkander lief! - Ofschoon de onbedriegelijke zekerheid ook hier moet blijven ontbreken, zoo heeft men toch geoordeeld, de echtheid van dit verhaal naauwelijks te mogen betwijfelen, omdat het zoo geheel de afspiegeling van de inborst en het karakter des edelen Apostels is. Ik wil hierop niets hebben afgedongen; maar voeg alleenlijk er bij, dat hetzelfde ook ten voordeele van den hoofdinhoud dezer Legende pleit.


II.


- - - - - 
Had zij-der Christnen Waterdoop 
Op 't vurig uitgedrukt verlangen, 
Op 't krankenleger nog ontvangen. 


Reeds zeer vroeg schijnt het in de Christelijke kerk gebruikelijk te zijn geweest, aan gevaarlijke kranken, wanneer deze hunne vurige begeerte daartoe te kennen gaven, den doop op hun leger toe te dienen. Dezulken werden, indien zij herstelden, clinici (ἐν τῇ ϰλίνῃ βαπτιξóμενοι) geheeten. Men hechtte nogtans aan zulk eene bediening dier plegtigheid ongelijk mindere waarde, dan aan die, welke, op de gewone wijze, door indompeling geschiedde.

{==87==} {>>pagina-aanduiding<<}


Daar, waar de Hermusstroom zijn vloed, enz. 


Meles heette eigenlijk het riviertje, dat bij Smyrna zeewaarts vloeide, terwijl de Hermus, iets verder van daar door de velden kronkelende, zijne wateren bij Phocéa in de zee ontlastte. -Door de ouden werd echter ook de Hermus, als het grondgebied dezer stad besproeijende, nu en dan Smyrnensium amnis geheeten. (Men zie pomponius mela, de situ orbis, lib. I. c. 17, en aldaar de aanteekeningen van vossius.) Ik heb daarom aan den meer aanzienlijken stroom de voorkeur gegeven. - In de eerste dagen des Christendoms, eer men algemeen in de heiligdommen de doopvonten had ingerigt, werden veelal de oevers van stroomen en rivieren tot de bediening des doops uitverkoren. Velen der eerste Christenen, die niet te ver van Palestina verwijderd woonden, betoonden zelfs eene groote gezetheid, om in die zelfde rivier gedoopt te worden, waarin de Zaligmaker der wereld eenmaal die plegtigheid ondergaan had; gelijk blijkt uit het gezegde van tertullianus: De Baptismo, c. 4: ‘Het doet niets ter zake, of wij tot die gedoopten behooren, welke Joannes in de ‘Jordaan, of Petrus in den Tiber gedoopt heeft.’

De zon had, met haar laatste stralen, 
Zijn hagelwit gewaad verguld. 


De avond werd, meer dan de morgen, of eenig ander gedeelte van den dag, tot de bediening des Doops gekozen.

{==88==} {>>pagina-aanduiding<<}
Niet enkel, omdat dit tijdstip, wegens de kalmte, als dan in de Natuur heerschende, voor zulk eene plegtige handeling bij uitnemendheid geschikt was; maar ook, omdat hetzelve aan de begrafenis van Christus deed denken, waarvan de Doop, of onderdompeling in het water, een zinnebeeld of afschaduwing gerekend werd. Verg. Rom. VI. vs. 4.
De doopelingen werden in het wit gekleed. Men zie nog andere merkwaardige bijzonderheden omtrent de verrigting dezer plegtigheid onder de eerste Christenen, bij w. cave, t.a. pl. deel I. bl. 316-349.


III.


Hield hij den Doop voor 't zuivringsbad, 
Waarna geen smetstof der godloosheid 
Meer door zou dringen tot zijn ziel. 


Zóó dacht Theofilus werkelijk, volgens hetgeen door clemens alex. in zijne vertelling verzekerd wordt; zóó dacht deze beroemde Kerkvader zelf, daar hij (in zijn' Paedagogus, lib. I. c. 6.) den Doop, het eenige en algenoeg zame geneesmiddel noemt, waardoor ons onze zonden vergeten, en wij zelve vernieuwd en geheiligd worden. En deze mystieke voorstelling van den Doop, ofschoon zij met het opgeklaarde leerbegrip der Protestanten ten eenemale strijdig is, hadden beiden met de meesten hunner tijdgenooten gemeen. Men vindt eene schoone uiteenzetting van het gevoelen der vroegste Christelijke kerk omtrent den Doop, en van den invloed, welken dit op de geheele geloofs- en

{==89==} {>>pagina-aanduiding<<}
zedeleer der Christenen, ook in latere tijden, heeft uitgeoefend, in het zóó belangrijke en lezenswaardige geschrift van den Eerw. j.a. streso: Over den vroegeren staat van het Christendom; en vergelijke hiermede vooral de aanmerking des geleerden Schrijvers, in zijne verhandelingen over Constantijn den Groote en Charlemagne, bl. 66, mede bij den Uitgever dezes in het licht verschenen.

- - - en misschien 
In zak en assche en boetgebaar. 
Geknield te liggen - - - 


Ofschoon de vier onderscheidene graden of trappen der boetedoeningen, en de daarbij vastgestelde gebruiken en plegtigheden, van lateren oorsprong zijn, zoo behoeven wij niet te twijfelen, of de kerkelijke tucht, reeds in de Apostolische eeuw, op vele plaatsen, met de meeste gestrengheid zij uitgeoefend geworden, en vele harde en vernederende voorwaarden aan de weder opneming der boetelingen in den schoot der gemeente zijn verbonden geweest. Nà de schildering, welke ik van Theagenes karakter gegeven had, kwam mij dit als een der gewigtigste bezwaren voor, welke der terugkeering en verbetering des jongelings in den weg stonden.

Voor hen, die 't Christlijk waterbad 
Ontvingen, maar het deugden pad 
Te snood afvallig weêr verlaten. 


De hier bedoelde plaats is Hebr. VI. vs. 4. Daar lezen

{==90==} {>>pagina-aanduiding<<}
wij: ‘want het is onmogelijk, degenen die ééns verlicht geweest zijn - en afvallig worden, wederom te vernieuwen tot bekeering.’ Opmerkelijk is het, dat clemens alex., waar hij ons den doop des jongelings mededeelt, hetzelfde woord bezigt, dat ook dáár voorkomt. Eigenlijk toch staat er in ons verhaal: hij verlichtte (ἐφώτισε), voor: hij doopte hem. Meer dan waarschijnlijk is het alzoo, dat ook deze plaats door de eerste Christenen op den Doop werd toepasselijk gemaakt; ofschoon hieruit nog geenszins volgt, dat dit werkelijk de bedoeling des gewijden Schrijvers geweest zij. Zie abresch Paraphras. ad Hebr., t.a. pl.

‘Wat komt me, als boetling, dan te stade? 
Verbeurd, verbeurd is Gods genade!’ 


Wat hier door ons aan Theagenes in den mond gelegd wordt, zegt clemens alex. zelf met zoo vele woorden: ‘Daar hij nu eenmaal de hoop op genade en zaligheid, zoo als die bij God te verwerven is, geheel had opgegeven, vergenoegde hij zich niet met het geringe of gewone.’ De oorzaak van deze vertwijfeling, en het noodlottige besluit, dat daaruit voorvloeide, valt, na het vroeger aangeteekende, terstond in het oog. Daar men toch de plegtige toediening des Doops niet voor een zinnebeeld, maar voor de werkende oorzaak van vergeving en zedelijke reiniging hield, zoo volgde hieruit vrij natuurlijk, dat hij, die desniettegenstaande op nieuw tot ergerlijke zonden verviel, als geheel van Gods genade vervallen verklaard werd. Zeer juist zegt daarom de Schrijver: Over den vroegeren staat van het Christendom:

{==91==} {>>pagina-aanduiding<<}
‘Wie ziet niet, hoe het één der onvermijdelijke gevolgen van deze leer zijn moest, dat een reeds gedoopte, aan eenige grove misdaad zich schuldig makende, zich zelven als verloren moest beschouwen en dus tot wanhoop vervallen, of ook, in zijne wanhoop zich nu maar aan de ondeugd gewetenloos ten prooi moest geven?’ - Op deze aan vertwijfeling grenzende moedeloosheid of (men vergunne mij dit woord) baloorigheid van den jongeling, als geheel voortvloeiende uit de denkbeelden, die hem op dit punt waren ingeprent, wil ik hier bijzonder de aandacht mijner Lezers gevestigd hebben. Zij dient toch, om zijnen zóó diepen val, welke bij zoo vele goede en loffelijke eigenschappen ligtelijk een menschkundig raadsel schijnen kon, op eene bevredigende wijze, te verklaren. Zij dient tevens, om het karakter van Theagenes in een gunstiger licht te plaatsen, en niets van de belangstelling, welke hij vroeger mogt hebben ingeboezemd, te doen verloren gaan. Bevindt men bovendien, dat ik het wangedrag des jongeling, dat in het verhaal zelve zeer scherp geteekend en sterk gekleurd is geworden, met eenige verzachting beschreven heb, men zal dit, op aesthetische gronden, ongetwijfeld billijken (*).

{==92==} {>>pagina-aanduiding<<}


Gelijk een fier, hardbekkig ros, 
Dat aan zijn' ruiter is ontsprongen. 


Ik zoude huiverig geweest zijn, eene vergelijking, welke zoo dikwerf reeds gebruikt en daardoor afgesleten is, hier te bezigen, indien niet clemens alex. zelf (gelijk uit zijn verhaal te zien is) mij daartoe aanleiding had gegeven. Ik heb daarom dit beeld behouden, in de hoop, dat de uitwerking niet zoodanig moge bevonden worden, dat ook op haar het vonnis der alledaagschheid evenzeer van toepassing zij!


IV.


Gelijk die maagdlijk reine zielen, 
Die, vroeg als hij, aan de aarde ontvielen, 
Het Lam te volgen, waar 't ook gaat? 


Men vindt hier eene zinspeling op Openb. XIV. vs. 4, waar Joannes, volgens de opvatting van sommigen, het oog

{==93==} {>>pagina-aanduiding<<}
op kinderen en vroegtijdig gestorvenen heeft. Over het geheel heb ik mij toegelegd, om den Apostel bij voorkeur zulke bewoordingen in den mond te leggen, als in zijne eigene schriften voorkomen. Het zal nogtans niet noodig zijn, den Lezer hierop gedurig terug te wijzen.

Wie schetst het, wat uw hart gevoelde, 
- - - - - 
Joannes! in dien oogenblik? 


Bij eene vergelijking van deze plaats met het oorspronkelijke verhaal van clemens alex., moet aanstonds een groot verschil in het oog vallen. Dáár toch is de droefheid van Joannes nog veel hartstogtelijker en luidruchtiger, dan van den bisschop. Bij mij is dit geheel omgekeerd. Ik rekende het namelijk eenigzins beneden de waardigheid des Apostels, op zulk eene wijze aan zijn smartgevoel den vrijen teugel te vieren, en heb eene andere droefheid daarvoor in de plaats gesteld, welke, naar mijn inzien, meer met het fijn en diep gevoelende karakter van Joannes overeenstemde. De Lezer oordeele, of ik hierin wèl heb mogen slagen.


V.


En riep hij jamrend keer op keer: 
‘Geef mij mijn zaalge kindschheid weêr!’ 


Velen mijner Lezers zullen zich, bij deze woorden, den

{==94==} {>>pagina-aanduiding<<}
Nieuwjaarsnacht van eenen ongelukkigen in de Gedachten van juan paul, en een tooneel uit die Räuber van schiller herinneren. Gaarne belijde ik, dat dezelve ook mij hebben voor den geest gestaan. Te ongelijk is nogtans mijne teekening aan de hunne, en te verre staat dezelve daar beneden, dan dat ik voor de beschuldiging eener slaafsche navolging zou behoeven te vreezen. In dit gedeelte mijns Dichtstuks heb ik mij geheel van het veld der Overlevering op dat der Verdichting verplaatst, en mij alzoo te vrijer kunnen bewegen. Beide droomen van den jongeling heb ik hier ingelascht, niet enkel om dezelve tot opsiering van mijn verhaal te doen strekken, maar om den snellen overgang tot de ontknooping der gebeurtenis te verzachten, en het antwoord op de vraag, waaruit zijne zóó plotselinge terugkeering en geheele zinsverandering te verklaren zij, eenigzins gemakkelijker te maken.

Thans voelt hij 't nederstroomend vocht 
Zijn hoofd en schoudren weêr besproeijen, 
En, Hemel! 't is of van 't gelaat 
De vlek, die daar geteekend staat, 
In tranen smeltend, weg gaat vloeijen. 


Men houde dit niet enkel voor eene dichterlijke speling. Clemens alex. zegt in zijn verhaal, dat de jongeling in een' vloed van tranen als ten tweede male gedoopt werd. De Schrijver in het Christ. Maandschr. roemt zeer het schoone der vergelijking van de tranen des berouws met den Doop, en wijst ons op valois, in zijne Aant. op

{==95==} {>>pagina-aanduiding<<}
eusebius. Zij is echter minder het uitvloeisel van het vernuft des Schrijvers, dan van de begrippen van dien tijd, en daaruit geheel te verklaren. Men hield het namelijk daarvoor, dat de vergeving, welke men bij den Doop deelachtig was geworden, op nieuw verzondigd zijnde, niet weder te verkrijgen was, dan door den marteldood, of eene buitengewoon gestrenge boete. Daarom wordt de marteldood meermalen door de Kerkvaders de bloeddoop geheeten. Daarom wil clemens de tranen des jongelings, als in kracht aan eenen tweeden Doop gelijk, beschouwd hebben. Dit gaf mij aanleiding tot zoodanige voorstelling van eenen herhaalden Doop, als ik, hier ter plaatse, gebezigd heb.

Zijn regterhand, met bloed bespat, 
Die hij in 't kleed verborgen had, 
Om haar aan 's grijsaards oog te onttrekken, enz. 


Ik ben hier den inhoud van het oorspronkelijke verhaal vooruit. Eerst nà de ontmoeting met Joannes, wordt de jongeling voorgesteld, zijne regterhand, daar dezelve met roof en moord bezoedeld was, in zijn gewaad verborgen te hebben gehouden; tot dat de Apostel hem bewoog, dezelve weder te ontsluijeren, en, zich voor hem nederwerpende, haar met kussen overdekte: aangezien (zegt onze geschiedschrijver) dezelve thans door het berouw gereinigd was. Of nogtans deze handeling van Joannes het verhevene karakter en den helder verlichten geest des Apostels ten volle waardig zij, meende ik eenigzins te mogen betwijfelen. Ik wilde echter deze bijzonderheid (welke

{==96==} {>>pagina-aanduiding<<}
eusebius in zijn verhaal onvermeld heeft gelaten) niet ganschelijk voorbijgaan, en heb haar daarom als een droombeeld, in de ziel van Theagenes opkomende, ingekleed.


VI.


't Scheen abbadona voor den troon 
Zijns Regters, als des Eeuwgen Zoon 
Den boetling, voor hem neêrgestort, 
't ‘Ontvang genade!’ tegenfluistert. 


Wat mogt ik eerder als algemeen bekend bij mijne Lezers vooronderstellen, dan de treffende en beroemde Episode van Abbadona in elopstocks Messiade; van Abbadona, den gevallen Engel, in wien toch altijd de sporen van zijn' voortreffelijken aanleg, van zijne oorspronkelijke, verhevene bestemming zigtbaar blijven, en die eindelijk; wanneer zijne ziel door het berouw is gelouterd, weder in zijnen vorigen rang wordt hersteld? Vinden wij in den Dichter der Messiade een reusachtig genie te bewonderen: zijn Abbadona herinnert ons, dat hij diepgevoelend en edeldenkend mensch en Christen was. Veilig achtte ik daarom eene vergelijking hieruit te mogen ontleenen. De schoone plaats, welke ik op het oog had, vindt men in den XIXden Zang vs. 130-200.



{==97==} {>>pagina-aanduiding<<}

Drukfeilen.

Bl. 16 r. 3 staat vier lees vier,
Bl. 23 r. 5 staat borst, lees borst

{==98==} {>>pagina-aanduiding<<}


{==99==} {>>pagina-aanduiding<<}


{==100==} {>>pagina-aanduiding<<}




(*) Voor zoo verre als mijne wetenschap reikt, is zoodanige behandeling van deze Legende nog door geen' ander beproefd. Ééne uitzondering moet ik hier echter maken. Reeds voor twee eeuwen is dit zelfde verhaal bezongen of berijmd geworden, maar op eene wijze, welke ons de Psalmen van vader datheen herinnert. Voor weinige dagen kwam mij namelijk, zeer toevallig, een boek in handen, getiteld: c.j. wits, Onledige Ledigheid ofte Buytentijdse stichtelijke Oeffeninge; en hierin vond ik, deel II. bl. 252, mijne Legende weder, onder het opschrift: ‘Een verlooren schaep, wedergesocht door een' getrouwen Herder.’ Gaarne zou ik mijnen Lezers dit stukje (dat tegelijk bestemd was, om, tot onderlinge stichting, gezongen te worden) gedeeltelijk mededeelen, indien hetzelve dragelijker was; maar ik zou moeten vreezen, alzoo eene Parodie op het onderwerp van mijn eigen Dichtstuk te leveren. - Men oordeele uit dit enkele staaltje! Aldus spreekt Joannes tot den bisschop:

Siet tot getuygen neem ik Christum en zijn kerken, 
Dat gij met aller vlijt sult op den jong'ling merken: 
De Leeraar 't oock beloofd: de Apostel reyst van daer, 
En zegd noch in 't Adieu: Ey neemt de Jong'ling waer. 



(*) De Autheur van het boven aangehaalde vers schijnt van een tegenovergesteld gevoelen geweest te zijn, en gemeend te hebben, den jongeling niet zwart genoeg te kunnen maken; waarschijnlijk met het vrome doel, om het wonder zijner bekeering des te grooter te doen worden. Men hoore de (kiesche!) beschrijving van zijnen val:

Hy quam in vuyle lust en hoererij te vallen, 
En voort in Dronkenschap en gulsigheid te mallen, 
- - - - - - - - 
Dies socht hij slechts vermaak in zijn godlose leven, 
En ging hem tot het schuym der boeven overgeven; 
Hij wierd haar Capiteyn; een schelm en moordenaar; 
Ja, door des Duyvels list, van tijd tot tijd noch qua'er. 




