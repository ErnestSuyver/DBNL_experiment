
   
        
           
               By de terugkomst van Pius IX te Rome
               Jan Renier Snieders
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van By de terugkomst van Pius IX te Rome van Jan Renier Snieders uit 1850.
               
               
                   
                       p. 3: de kop ‘By de terugkomst van Pius IX te Rome’ is tussen vierkante haken toegevoegd.
                   
               
           
           
           
               snie002byde01_01
               DBNL-TEI 1
               
                   2019 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 492 K 10
               
               Jan Renier Snieders, By de terugkomst van Pius IX te Rome. Brepols en Dierckx zn., z.p. [Turnhout] 1850
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               By de terugkomst van Pius IX te Rome
               Jan Renier Snieders
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               By de terugkomst van Pius IX te Rome
               Jan Renier Snieders
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2019-10-18
               
                   RL
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan Renier Snieders, By de terugkomst van Pius IX te Rome. Brepols en Dierckx zn., z.p. [Turnhout] 1850
 
Zie: https://www.dbnl.org/tekst/snie002byde01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

BY DE
TERUGKOMST VAN PIUS IX
TE ROME.
VOORGELEZEN IN 'T LETTERLIEVEND GENOOTSCHAP
DE DAGERAED,
TE TURNHOUT.
BREPOLS EN DIERCKX Zn.

{==2==} {>>pagina-aanduiding<<}





{==3==} {>>pagina-aanduiding<<}


{== afbeelding 
	
==} {>>afbeelding<<}
    


[By de terugkomst van Pius IX te Rome]


Wat tyding jaegt door steden, landen, 
Gelyk de stroom van 't morgenlicht? 
Zoo snel gelyk een bliksemschicht? 
Als moest zy, morgen voor 't ontwaken, 
Nog d'eindpael van de wereld raken? 
 
Waerom die kreet van felle geestdrift, 
Die uit het oude Rome stygt? 
Dien, voortgezweept in honderd talen, 
En ryk, en stad en dorp herhalen? 
Die slechts aen 't eind der wereld zwygt? 
 
Waerom verlaet de christen-tempel, 
Zoo lang in somber floers gehuld, 
In eens, zyn zwarte rouwgewaden? 
Waerom zyne altaers thans beladen 
Met al zyn goud en zyn sieraden? 
Waerom zyn beuken opgevuld', 
Met vanen, wimpels, gild-banieren, 
Waerdoor de groene feest-lauwrieren, 

{==4==} {>>pagina-aanduiding<<}

En bloem en loover komen zwieren, 
Waerdoor de wierook lieflyk krult? 
 
Waerom ontroert zich heel de wereld? 
Waerom voelt zich het deugdzaem hart 
Van dankbaerheid en liefde blaken, 
En mag het troost en vreugde smaken, 
Na langen rouw en diepe smart? 
 
De hemel heeft zyn wenk gegeven, 
En Pius heeft zyn stem gehoord; 
De banling zegent 't gastvry oord, 
Waer, van zyn volk en troon verdreven, 
Het droevigst tydperk van zyn leven, 
Door Napels vorst en onderdaen, 
Met goed en troost werd overlaên. 
 
Hy komt: ik hoor de blyde kreten, 
Die op zyn baen 
Het nieuws verkonden aen de volken, 
En als zoo vele blyde tolken, 
Voor Pius zegewagen gaen. 
 
Hy nadert 't diep ontroerde Rome..... 
De welkomsgroet 
Vliegt op den galm van honderd klokken, 

{==5==} {>>pagina-aanduiding<<}

Die toren, kerk en straetweg schokken, 
Den heilgen banling te gemoet. 
 
Toen, Romen, op uw hoofd nog prykte 
De kroon van 's werelds roem-vorstin, 
Zoo riept gy uwe helden-zonen, 
Om eer, en moed en trouw te loonen, 
En 't hoofd met eikenblaên te kroonen, 
Zoo riept gy hen uw muren in! 
 
Hy nadert..... maer waerom die tranen, 
O, vader van het christendom! 
Die aen uw weenend oog ontvallen? 
Wat smarte mag uw vreugd vergallen? 
Gy ziet uw volk, uw stad weêrom! 
 
O, ja, gy voelt uw zegewagen, 
Die schokkend over puinen rolt..... 
Gy ziet op die vergruisde wallen, 
Waer uwe kindren zyn gevallen, 
Waer 't burgerbloed is zaêmgestold. 
 
O, ja, het harte slaet u smartlyk, 
By 't weêrzien van uw lieve stad, 
Die eens zoo jammerlyk verdwaelde, 
Zoo diep in ontrouw, boosheid daelde, 
Dat zy haer eer en pligt vergat! 
 

{==6==} {>>pagina-aanduiding<<}

Die eens door vreemde Godsdiensthaters 
Zich schandelyk verleiden liet! 
Die in haer blindheid haren vader, 
Gelyk een vuigen landverrader, 
Met 't stael uit hare wallen stiet! 
 
Die eens, in hare dolle dweepzucht, 
Het vaen des godverzakers droeg; 
Met bloedend stael drong in den tempel, 
En op den Godgewyden drempel, 
De hand aen Godes dienaer sloeg! 
 
Maer, o, vergeef misleide kindren!... 
Want wat al rouw en tegenspoed 
Deed op die diep verdwaelde wallen, 
De wraek des hemels nedervallen! 
Hoe duer is Rome's stap geboet! 
 
Geboet, met al den hoon en schande, 
Die ooit een natie ondervond.... 
Met armoe, oorlog en zyn kwalen, 
En met 't vernedrend zegepralen 
Van 't leger, dat de hemel zond... 
 
Hoe statig rolt de zegewagen, 
In vollen prael, 

{==7==} {>>pagina-aanduiding<<}

Omgeven door 't heldhaftig stael 
Dat 't oproers monster heeft verplet, 
En Rome en Godsdienst heeft gered!... 
 
Een kreet van honderd duizend stemmen 
Rolt door de locht. 
De buskruid-donder meldt zyn togt; 
En Rome's oude heuvlen top 
Ryst als nieuwsgierig hooger op. 
 
Hoort gy trompet en horen schallen, 
By 't feestmuziek? 
Ziet ge op de punt der oorlogspiek 
Den bloemtuil en den vreê laurier, 
By Roomsch' en Franschen krygs banier? 
 
Ziet gy die trotsche kleuren schitteren 
Van Rome's vaen? 
Ziet gy balkon en tin belaen 
Met loover, door den wind gewiegd, 
En die in regen nedervliegt. 
 
Hoort gy het: Leve Pius daveren 
Langs straet en plein; 
En jong en oud, en groot en klein, 
In de algemeen' betoovering, 
Herhalen: Leev' de Banneling?.... 
 

{==8==} {>>pagina-aanduiding<<}

‘De heilge banneling, de parel 
‘Van 't priesterdom, 
‘De steunpilaer van 't christendom, 
‘De vredebode, die daer daegt, 
‘En Godes zegen met zich draegt. 
 
Gevallen is het somber rouwfloers 
Van wee en smart! 
Van vreugde, ontroering, slaet het hart, 
En Rome knielt met eerbied neêr; 
Het ziet zyn Paus, zyn vader weêr. 
 
Nog dryft op d'adem van het buskruid, 
Door d'avondstond, 
'T betooverend Leve Pius rond; 
En in de donkere natuer, 
Daer schittert 't feestlyk zegevuer. 
 
En in de lucht, verlicht door Rome, 
Daer leest het volk, 
Met goud geschreven in een wolk: 
‘Neen, tegen Petrus hecht gebied 
Vermag de poort der helle niet.’ 


Turnhout, 24 april 1850.

J. RENIER SNIEDERS, Dr.





