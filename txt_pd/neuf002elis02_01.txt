
   
        
           
               Elisabeth Basmooth, of eene Engelsche plant op Hollandschen bodem. Deel 2
               Margaretha Jacoba de Neufville
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Elisabeth Basmooth, of eene Engelsche plant op Hollandschen bodem. Deel 2 van Margaretha Jacoba de Neufville uit 1836.
               
               
                   
                       p. 222: eindnoot ‘(*)’ heeft in de lopende tekst geen nootverwijzing. In deze digitale editie is de noot onderaan de pagina geplaatst.
                   
               
           
           
           
               neuf002elis02_01
               DBNL-TEI 1
               
                   2018 dbnl
               
           
           
               
           
           
               
                   
                   eigen exemplaar dbnl
               
               Margaretha Jacoba de Neufville, Elisabeth Basmooth, of eene Engelsche plant op Hollandschen bodem. Deel 2. Ten Brink & de Vries, Amsterdam 1836
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Elisabeth Basmooth, of eene Engelsche plant op Hollandschen bodem. Deel 2
               Margaretha Jacoba de Neufville
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Elisabeth Basmooth, of eene Engelsche plant op Hollandschen bodem. Deel 2
               Margaretha Jacoba de Neufville
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-02-27
               
                   TF
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Margaretha Jacoba de Neufville, Elisabeth Basmooth, of eene Engelsche plant op Hollandschen bodem. Deel 2. Ten Brink & de Vries, Amsterdam 1836
 
Zie: https://www.dbnl.org/tekst/neuf002elis02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

             
                 
             




{==I==} {>>pagina-aanduiding<<}

ELISABETH BASMOOTH.

{==II==} {>>pagina-aanduiding<<}


{==III==} {>>pagina-aanduiding<<}

ELISABETH BASMOOTH,
OF
EENE ENGELSCHE PLANT OP HOLLANDSCHEN BODEM.
EEN OORSPRONKELIJKE ROMAN.
DOOR
DE SCHRIJFSTER VAN
DE KLEINE PLIGTEN.
TWEEDE DEEL.

{== afbeelding 
	
==} {>>afbeelding<<}
    

Te AMSTERDAM, bij
TEN BRINK & DE VRIES.
MDCCCXXXVI.

{==IV==} {>>pagina-aanduiding<<}


{==V==} {>>pagina-aanduiding<<}

INHOUD.
TWEEDE DEEL.
XX.	een nieuw vooruitzigt	Bl. 1.
XXI.	de krankzinnige	Bl. 17.
XXII.	john en helena	Bl. 41.
XXIII.	laatste tijd op barkey-vale	Bl. 50.
XXIV.	huiselijke omgang op woolock	Bl. 64.
XXV.	ferdinand gardijn	Bl. 88.
XXVI.	ontboezeming	Bl. 104.
XXVII.	kinderpligt, en eene reize naar woolock	Bl. 124.
XXVIII.	er verschiet eene ster	Bl. 147.
XXIX.	dwaasheid, die ten goede medewerkt	Bl. 159.
XXX.	de uitslag van eene ontdekkingsreize	Bl. 172.
XXXI.	het concert	Bl. 184.
XXXII.	belangrijk nieuws	Bl. 210.
XXXIII.	droefheid en vreugde	Bl. 226.
XXXIV.	het ziekbed	Bl. 248.
XXXV.	de verbeterde overtreder	Bl. 265.
XXXVI.	afloop van zaken	Bl. 276.


{==VI==} {>>pagina-aanduiding<<}





{==1==} {>>pagina-aanduiding<<}

XX.


Een nieuw vooruitzigt.

Wanneer men gewoon is, een onbezorgd leven te leiden, gelijk doorgaans in de jaren der jeugd, althans der vrouwen het geval is, komt het vreemd voor zich in eenige beslommeringen gewikkeld te zien, en de eerste voorvallen, die eene ernstige overpeinzing van onaangenamen aard noodzakelijk maken, vallen als lood op het hart. De eerste twintig jaren van elisabeths leven, waren in de gewone onbezorgdheid vervlogen, doch korte dagen vóór den dood van haren grootvader had zich als het ware een nieuw tijdvak voor haar geopend, en was zij, dan eens door dit, dan weder door iets anders, tot min vervrolijkende gedachten, opgeleid geworden. Van die voorvallen maakte het onlangs gebeurde aangaande alerte, een voornaam deel uit. Hare moeder en haar vader hadden naar allen schijn kennis aan dien man gehad, eene zekere duisterheid was uitgespreid over die betrekking en nu was zij zelve in de zaak gewikkeld! - Haar gezond verstand deed haar begrijpen, dat niemand, zelfs hare vriendin cecilia niet uitgezonderd, vooreerst van dit

{==2==} {>>pagina-aanduiding<<}
alles weten mogt, doch dit maakte haar belemmerd, wanneer zij schrijven moest aan die vriendin, te meer dewijl haar dagelijksch leven nu zoo stil voortliep, dat zij, behalve over hetgeen in haar binnenste omging, niet veel te schrijven had. Bij uitstek aangenaam was haar dan op dit tijdstip de volgende brief, dien zij van mejufvrouw wickham ontving:
‘Hoe verder men zich dikwijls van het geluk verwijderd acht, hoe nader bij het is! Deze uitroep, waarde elisabeth! strekke tot inleiding om u een groot nieuws te verhalen. Bekoord door het uitwendig schoon van edward werner, gelijk ik u moet bekennen, dat ik was, toen ik hem, staande mijn verblijf op Barkey-Vale, eenige malen ontmoette, was er niets minder dan mijne vriendschap voor u noodig, om mij te doen berusten in het denkbeeld, dat hij niet op mij, maar op u het oog gevestigd had; doch ik kon uwe vooringenomenheid tegen hem evenmin begrijpen als verdragen, tot dat ik hem aangaande de slechte geruchten hoorde, welke mij noodzaakten u tegen hem te waarschuwen, en hem uwe als ook mijne genegenheid onwaardig te keuren. Evenwel het kostte mij veel, te moeten denken: al ware het, dat de in schijn beminnelijke werner voor mij eenige genegenheid gevoelde en betoonde, zoude ik hem afwijzen moeten; en stil bij het ziekbed van pauline zittende, had ik al den tijd om mij in treurige gedachten te verdiepen. Zie hier, dacht ik, zoo kort op elkander twee voorbeelden van den weinigen staat dien men op het voorkomen der mannen maken kan! zie hier twee stalen van de zwakheid van het vrouwelijk hart. O!

{==3==} {>>pagina-aanduiding<<}
meer dan ooit geloof ik, dat het ons betaamt aan vriendschap genoeg te hebben, althans, dat voor mij niets beters te doen is, dan, wanneer ik mijne eigene meesteresse zal wezen, met elisabeth het oude plan eener zamenwoning ten uitvoer te brengen. Zonder iemand lief te hebben zou het leven voor mij geen leven zijn; welnu ik heb immers elisabeth lief, aan haar wil ik mij vasthouden, met haar mijn leven slijten en zoodoende niets te vreezen hebben van de ongeneugten aan het kwalijk plaatsen der genegenheid verknocht. Dan zie, terwijl ik mij met zulke filozofische bespiegelingen bezig hield, kwam george kirham met zijne vrouw en een' broeder van deze hier logeren. Zonder dat ik er iets van bespeurd had, was ik dien jongman bij uitstek wel bevallen, toen ik op zijn vaders kasteel eenige weken doorbragt; nu wilde hij ongemerkt (volgens het groote voorregt der mannen boven ons) beproeven of zijne genegenheid bij den vernieuwden omgang met mij, stand houden zoude, en ingevolge zijne bevinding handelen. Niet zeer gunstig voor eene nadere kennismaking was mijn gedurig verblijf bij de zieke, dan met dat al vermeende de heer hasley mij genoeg te hebben leeren kennen, zoo uit hetgeen hij door gesprekken met mijne gewone huisgenooten van mij hoorde, als uit hetgeen hij gedurende den tijd, dien ik in het gezelschap doorbragt, in mij opmerkte, en mij genoeg te beminnen, om mij zijne hand aan te bieden. Zijn voorstel, in eenvoudige bewoordingen gedaan, verwonderde mij, doch mishaagde mij niet, vooral omdat zijne zuster hem altijd hoogelijk geprezen had, en deze althans

{==4==} {>>pagina-aanduiding<<}
geene vleister is. Ik nam dan de zaak in bedenking, vond mijn' oom, dien ik raadpleegde, en mijn' neef george, die hem sedert lang reeds kent, gunstig voor hem gestemd, en besloot dus na verloop van een paar weken, gedurende welke hij de kunst verstond zich geheel van mijn hart meester te maken, hem een gunstig antwoord te geven. Wat zegt gij hiervan, elisabeth? wat zoudt gij zeggen, indien ik u nu eens voorstelde u met mij en mijnen echtgenoot op ons aanstaand landelijk verblijf neder te zetten? indien gij daartoe eenigen lust gevoelt, zal ik het lionel voorstellen, ik twijfel niet of hij zal er genoegen in nemen, en zoo zullen wij, in spijt van al wat zich daartegen heeft geschenen te stellen, nog onze lang ontworpene zamenwoning ten uitvoer brengen. Hoogst aangenaam, dit behoef ik u niet te zeggen, zou uwe goedkeuring van dit plan mij wezen; want al heb ik ook den heer hasley van ganscher harte lief, zoo is daarom mijne vriendschap voor u niet in het geringste verminderd; antwoord spoedig, en zoo mogelijk toestemmend aan

Uwe cecilia wickham.’

Zonder bepaalde vooruitzigten in de toekomst, gelijk thans elisabeth was, vond zij cecilia's voorstel een lichtpunt, waarop zij met welgevallen hare aandacht vestigde. Ook in deze stelde zij den heer en mevrouw bestenvelde in haar vertrouwen, en hoorde oplettend naar hetgeen zij voor en tegen de zaak in het midden bragten; het tegen was daarbij wel het meeste in het oog loopende, dewijl beide, lieden van rijpe ondervinding, de vele bezwaren kenden, welke

{==5==} {>>pagina-aanduiding<<}
alle zamenwoningen van op zich zelven staande personen aankleven; doch ook de goede zijde van het plan verheelden zij geenszins, en elisabeth, die van de standvastigheid van cecilia's vriendschap volkomen overtuigd, zich van het genot eens gestadigen omgangs met haar een zeer groot genoegen beloofde, tilde niet zwaar genoeg aan het mogelijk ongevallige om het, haars inziens, waarschijnlijk vele goede voorbij te zien. Na weinige dagen van overdenking, schreef zij diensvolgens aan hare vriendin, dat zij zich in hare blijde vooruitzigten hartelijk verheugde, en gaarne door met haar te komen wonen, getuige van haar geluk worden zoude.
Intusschen had de heer bestenvelde niet stil gezeten met opzigt van zijne voorgenomene pogingen om iets aangaande den heer alerte, die, schreef hij aan zijnen correspondent, in Frankrijk, misschien wel onder den titel van Graaf de valmont bekend was, te vernemen; en tevens zond hij een' brief naar Engeland aan zijn' vriend westmill, op hoop dat deze, die in betrekking tot het Zeewezen stond, hem althans eenig narigt zou kunnen geven aangaande het lot van het schip, waarop robbert basmooth in Februarij 1795 den overtogt naar Bengalen gedaan had; en van de betrekking waarin deze heer tot den heer alerte gestaan had. Zooveel hem de voorzigtigheid toeliet onderzocht hij in Rotterdam nog nader dan hij vroeger reeds gedaan had, naar de leefwijze en betrekkingen van den Franschman. Terwijl hij naar antwoord op zijne brieven wachtende was, kreeg hendrik van degenen die hij in de stad zijner woning op kondschap uitgezonden had, berigten, die met de vroe-
{==6==} {>>pagina-aanduiding<<}
ger ingewonnene vrij wel overeenkwamen. Alerte was eenige jaren geleden als taal- en muzijkmeester bekend geweest, had toen, dan eens bij dezen, dan bij genen burger op kamers gewoond en altijd wel betaald, doch was nu sinds lang afwezend geweest, en eerst onlangs (in Dec. 1814) terug gekomen; hij ging doorgaans weinig uit, doch sleet zijn' meesten tijd met lezen en beantwoorden van brieven, die hij zeer dikwijls uit Frankrijk ontving, hij leefde zeer geregeld, en slechts zelden kwam er iemand bij hem. Eene zaak was er, welke degenen bij wie hij inwoonde wel eens kwade vermoedens tegen hem had doen opvatten, te weten, dat men hem dikwijls hoorde zuchten, en zelfs wel des nachts met verhaaste schreden zijne kamer op en neder loopen, als iemand, die eenigen gemoedsangst bij 
zich draagt. Doch aan degenen, die hem naar de oorzaak van die schijnbare onrust gevraagd hadden, had hij altijd ten antwoord gegeven, dat hij soms met maagpijnen gekweld was, die hem deden klagen en den slaap benamen.
Vóór dat bestenvelde nog antwoord op een' zijner brieven had, werd op zekeren morgen hem de komst van den heer charles westmill in persoon aangemeld. Charles oordeelende, dat men in eene korte zamenspraak meer dan in eenen langen brief afhandelen kan, had, om zijnen vriend des te beter te kunnen onderrigten van al wat hij aangaande den Franschman en den heer basmooth vernomen had, en hem zijne verdere diensten aan te bieden, de reis naar Holland ondernomen, met al de schriftelijke bewijzen, die zijne mondelijke getuigenis staven konden. Wij zullen

{==7==} {>>pagina-aanduiding<<}
van hetgeen hij verhaalde een kort verslag geven.
Sedert vele jaren bestond te Londen het kantoor van wells en sibs, dat in een' voorspoedigen staat was, toen een bediende, voor de ondergeschikte werkzaamheden, daar gezocht wordende, zich een jongman aanbood, wiens betrekkingen wel eenigzins met een' sluijer overtogen waren, doch die zoo wel voorkwam, en zoo grooten lust om geplaatst te worden aan den dag leide, dat men hem aannam, en al spoedig zijn' ijver en bekwaamheid regt doende, met de uitvoering van zaken van meer belang belastte. Deze jongman was robbert basmooth. Hoe langer hij de hoofden van het genoemde handelshuis diende, hoe meer hij door gedrag en bekwaamheden hunne achting en genegenheid verwierf, en zijn salaris door hen zag vermeerderen. In of omtrent het jaar 1790 verliet de heer sibs den handel, en ging in Schotland, waar hij geboren was, op een aangekocht landgoed leven. Twee jaren later werd basmooth door den nu eenigen patroon wells naar Holland gezonden, en vond daar behagen in sofia basmooth. Hij durfde haar zijne hand aanbieden, dewijl hij van den heer wells de belofte had, dat, indien hij naar genoegen in de hem opgedragene commissie slaagde, deze hem eene portie in zijn kantoor geven zoude. Dan ongelukkiglijk stierf zijn beschermer, eer hij de buitenlandsche zaken had afgedaan. Nu zoude robbert wel zeer gaarne den handel van den overledene op zijnen naam voortgezet hebben, doch hij had daartoe geen genoegzaam kapitaal, en schoon de heer wells hem in diens uitersten wil wel bedacht had, was echter zijne fortuin tot het bo-
{==8==} {>>pagina-aanduiding<<}
vengemelde doel te gering; zijn huwelijk zou dus geen voortgang hebben kunnen hebben, indien niet een Franschman, die sedert de maand October 1789, toen hij met den hertog van Orleans (wiens partij 
hij aankleefde) naar Engeland overkwam, in kennis met basmooth geraakt zijnde, en hem veel vriendschap betoonende, toen hij van zijne verlegenheid kennis gekregen had, hem een vrij aanzienlijk kapitaal tegen eene behoorlijke rente, had aangeboden, van welk kapitaal basmooth tien jaren lang tot voortzetting van zijnen handel gebruik zou kunnen maken, doch hetwelk de geldschieter regt zou hebben vroeger terug te eischen, ingeval de gebruiker binnen den bepaalden tijd kwame te overlijden. Gemelde Franschman droeg den naam van pierre alerte. Van zijn' titel graaf de valmont had men, zeide westmill, nimmer iets gehoord, alleen was het bekend, dat hij, toen orleans (Egalité) in Frankrijk terug was, eene levendige briefwisseling met hem en anderen van zijnen aanhang ter sluik onderhouden had. Het genoemde aanbod werd door basmooth met verrukking aangenomen, men maakte de noodige bewijsstukken aangaande de voorwaarden naar behooren op, en zoo vond de heer basmooth zich in staat om een eigen handelshuis op te zetten, en in Holland zijn huwelijk met de geliefde sofia te gaan voltrekken. Omtrent het midden van 1792 vestigde hij zich met haar te Londen. In het eerst gingen de zaken tamelijk wel, doch in het laatst van 1794 kwamen er tijdingen uit Bengalen, die eene reize van den heer basmooth derwaarts noodzakelijk maakten. Hij vertrok in het begin van het volgende jaar, doch over-
{==9==} {>>pagina-aanduiding<<}
leed kort na zijne aankomst, of wel op reis. Alerte zelf geen verstand van koophandel hebbende, verlangde nu, ingevolge de gemaakte voorwaarde, zijn kapitaal terug, en de vrij overhaaste uitbetaling der voorgeschotene gelden, had het opbreken van het geheele kantoor ten 
gevolge. Zoodra de Franschman zijne penningen terug had, verdween hij, en heeft sedert in Groot-Brittanje niets meer van zich laten hooren. ‘Wat nu den heer basmooth zelven betreft, wiens betrekkingen, gelijk gemeld is, eenigzins in het duister lagen, hem aangaande zal ik,’ vervolgde charles westmill: ‘wel niet noodig hebben u te onderhouden, dewijl gij zijn schoonbroeder geweest zijnde, zeker alles dienaangaande met juistheid weet.’ Hendrik hem geantwoord hebbende, dat dit het geval niet was, ging zijn vriend aldus voort: ‘Door schrijven van den ouden heer sibs heb ik vernomen: dat basmooth de natuurlijke zoon was van zekeren Lord kirkumbaine, wiens echte kinderen, na 's vaders dood, schoon zij van zijn bestaan kennis droegen, zich nimmer aan hem hadden laten gelegen zijn. In een vondelingshuis opgevoed, had hij daar den naam gekregen welken hij gevoerd heeft, na den dood van de vrouw die hem oppaste, en welke eene bijzondere genegenheid voor hem hebbende, hem altijd haar jongentje plagt te noemen. Basmooth zelf heeft nimmer geweten wie zijn vader was, en slechts bij toeval heeft de heer sibs, hetgeen hij mij meldt, sedert ongeveer een paar jaren vernomen. Door een uitmuntend gedrag had robbert de genegenheid gewonnen van allen die hem verzorgden en onderwezen, en later zoo spoe-
{==10==} {>>pagina-aanduiding<<}
dige en groote vorderingen gemaakt, dat hij hier en daar beschermers had gevonden, en eindelijk door de heeren sibs en wells, gelijk gezegd is, hun vertrouwen was waardig gekeurd.’
Het verhaal van den heer westmill werd door hendrik bestenvelde met de omzigtigheid die de zaak vereischte, aan elisabeth overgebragt. Het behoeft naauwelijks gezegd te worden, dat het lieve meisje met ontzetting en leedwezen vernam van welke afkomst zij van vaders zijde was, en dat het haar bovendien grootelijks smartte, dat de listige jufvrouw selsat hare tante bleek te zijn. Dit gaf zij op hare beurt aan haren oom te kennen, volgens hetgeen edward werner haar op zekeren dag (zie Deel I, bl. 123) verhaald had. Wat alerte betrof, dit vond zij niet veel meer afdoende dan hetgeen zij reeds wist, en zij verlangde naar tijdingen uit Frankrijk, welke met opzigt tot dien persoon haar, hoopte zij, meer zouden leeren. Zich ondertusschen de woorden van de oude jenny (zie Deel I, bl. 25) herinnerende: ‘Ik geloof niet dat uw vader dood is,’ gaf elisabeth het verlangen te kennen, om aangaande de zeereis van basmooth nog eenige nadere bijzonderheden te vernemen. Hendrik billijkte haar verlangen, doch vond zich belemmerd omtrent hetgeen gedaan kon worden, om haar in deze te voldoen. ‘Leefde de Scheeps-kapitein nog,’ zeide hij: ‘met welken uw vader vertrokken is, welligt zou deze eenige inlichting kunnen geven, nogmaals moet hier mijn vriend westmill voor mij werkzaam zijn.’ - - Besloten hebbende dezen om die nieuwe gunst te verzoeken, wachtte bes-
{==11==} {>>pagina-aanduiding<<}
tenvelde de tijdingen uit Frankrijk af. Deze kwamen eindelijk, doch behelsden niets anders dan wat graaf de valmonts staatkundige gedragingen betrof, niet het geringste dat op basmooth betrekking had. Intusschen zag hendrik dagelijks elisabeth 
met treurigheid aan: ‘Dat mijn vader,’ zeide hij vertrouwelijk tegen zijne echtgenoot: ‘zijne zorgeloosheid zoo ver heeft kunnen drijven van geen onderzoek te doen naar den man aan wien hij sofia schonk, is onvergeeflijk. Ik was toen te Hamburg om den handel te leeren, en heb niets van het voorgenomene huwelijk geweten, eer mijne arme zuster de bruid was; toen verlof verkregen hebbende om over te komen, heb ik basmooth leeren kennen, zoo oppervlakkig als dit in weinig meer dan eene week geschieden kan; hij geviel mij wel, doch hadde men mij toen nog maar gelast narigten aangaande zijne betrekkingen in te winnen, welligt zou ik vele onaangenaamheden hebben kunnen voorkomen; dan vader zeide slechts: hij is een knap man, zijne patronen prijzen hem zeer, hij krijgt deel aan een best kantoor - en daarmede moest ik mij tevreden houden, als ik eens waagde te vragen, welke zijne afkomst was. Veel jonger dan mijne zuster zijnde, heb ik toen ook hare zaak niet genoeg ter harte genomen, dat doet mij nu leed, dan het is te laat om iets te verhelpen; alleen wil ik zoo veel mogelijk omtrent elisabeth vergoeden, wat ik omtrent hare moeder verzuimd heb.’ - ‘Hebt gij al de papieren van uwen vader nagezien?’ vraagde mevrouw bestenvelde: ‘zou daaruit misschien iets te ontdek-
{==12==} {>>pagina-aanduiding<<}
ken zijn van hetgeen u nog duister is?’ - ‘Mijn vaders boedel,’ antwoordde hendrik: ‘was ellendig overhoop, en op het in orde schikken zijner papieren schijnt hij nooit bedacht te zijn geweest; ik heb zoo goed ik kon uit dien chaos, soort bij soort te zamen in pakketten gebonden, doch niet alles nagelezen, want daartoe ontbrak mij de tijd; een kistje, dat vol gepropt was, heb ik herwaarts mede genomen, omdat ik het eerst op den dag vóór mijne afreize onder allerlei oude prullen vond, en sinds ik hier 
ben het, door de opeenstapeling mijner bezigheden, nog niet weder aangeroerd. Indien gij mij helpen wilt, zullen wij het te zamen onderzoeken.’ Mevrouw bestenvelde zich daartoe bereidwillig getoond hebbende, werd het kistje op den eersten gelegenen dag geopend; men vond vooreerst een' omslag, waarop geschreven stond: Papieren van aanbelang, doch hij was ledig; voorts een' tweeden met het opschrift: Recepten van huismiddelen tegen kinkhoest, stikzinkings en andere kwalen van kinderen. Hendrik wilde dit bijzijde leggen, doch zijne vrouw zeide: ‘Neen, wie weet of hier de belangrijke papieren niet in zijn!’ - het werd geopend, en men vond afschaduwingen (silhouetten) van den ouden heer en mevrouw bestenvelde, van sofia, van hendrik in zijne jeugd, en van andere leden der familie. In een derde toegevouwen papier waarop in het schrift van hendriks moeder stond: Knipseltjes van mijne sofia, waren een paar haarlokjes van verschillende kleur, Waschlijsten die uitgediend hebben, las men op een dik pak, dat inderdaad zulke nuttelooze dingen bevatte,

{==13==} {>>pagina-aanduiding<<}
en Recepten van lekkere spijzen, die niet goed bevonden zijn, op een ander, dat afgescheurde bladen uit een annotatieboekje van huiselijke aankoopen van de helft der vorige eeuw inhield. ‘Zie nu zulk een ongeredderde prullenwinkel eens aan!’ riep hendrik, zich niet langer kunnende bedwingen, uit: ‘ik schaam mij voor mijn' vader; waartoe in vrede al die ellendige vodden bewaard!’ - ‘Laat ons met bedaardheid voortzoeken:’ hernam mevrouw bestenvelde: ‘ik moet lagchen om de averegtsche plaatsing van de meeste stukken, doch het ledig zijn van den eersten omslag daarbij in aanmerking genomen, doet mij altijd nog denken, dat in een' anderen iets van waarde zal zitten! - Ha! daar komen de knipsels!’ zoo vervolgde zij, een nieuw toegevouwen blad zonder opschrift openende, waarin, behalve de genoemde proeven van sofia's kinderlijke behendigheid een paar brieven gevonden werden, welke hendrik te Hamburg zijnde, aan zijne ouders geschreven had, nog waren daarin eenige recepten met † geteekend. Nog lager in het kistje lagen losse papieren, stukken van oude couranten, eenige van de boven vermelde recepten tegen kinderkwalen, lapjes gedrukt katoen en stalen neteldoek, een ledig open, doch zeer gekreukeld papier, waarop de prijzen der stoffen aangeschreven waren, een rolletje zinkingpleister, een doosje met roode tandpoeder, waarvan de bodem gebroken was, eenige strooken linnen, als tot windsels moetende dienen, eene menigte adressen van winkeliers van oude datum, welke toen in Rotterdam woonden, doch naar allen schijn nu dood of verhuisd waren, en tusschen dat alles een brief

{==14==} {>>pagina-aanduiding<<}
in het Engelsch geschreven, die door ouderdom, en door de nabuurschap van de pleisters en van de tandpoeder er vrij onoogelijk uitzag. Deze brief echter trok de aandacht der onderzoekers tot zich, en hendrik begon terstond hem overluid te lezen. Hij was ten naasten bij van den volgenden inhoud:

Den heeren sibs en wells te Londen.
Aan boord van de Sphinx. 3 Julij 1795, in de haven van Calćutta. Bengalen.

Mijne Heeren!

Dewijl ik bij mij aan boord als passagier gehad heb een' heer, die ik weet, dat voor het handelshuis onder uwe firma, naar Bengalen moest, en deze heer met name robbert basmooth, na op het eiland St. Helena, waar wij water innamen, aan wal gestapt te zijn, niet weder is komen opdagen, heb ik gemeend u bij dezen van het vermist geraken van gemelden persoon, dien ik nog vruchteloos op het eiland heb laten zoeken, kennis te moeten geven, en tevens uwe orders te vragen, met opzigt tot zijne bagaadje, die bij mij aan boord gebleven is. Ik weet niet wat ik denken moet van de noodzakelijkheid der reize van opgenoemden basmooth naar Bengalen, want geene van de voorname handelshuizen met welke ik in betrekking kwam, had eenigen dringenden brief aan uw huis geschreven. Wat onze reis betreft, dezelve is niet in alle deelen voorspoedig geweest; wij hebben met zware stormen en veelsoortige tegenheden te kampen gehad. Ik heb (behalve den passagier basmooth) vijf man van

{==15==} {>>pagina-aanduiding<<}
mijne equipagie verloren, drie onderweg aan ziekte, een hier aan wal, die de hort op gegaan is, daniël nicoles, een' knappen jongen, wiens verlies mij spijt, en john harris, die, na eenmaal den vasten grond betreden te hebben, krank weder aan boord kwam, ras aan het ijlen sloeg, altijd riep van vastbinden, doodslaan, enz. en daar hij den naam van robbert dikwijls uitte, en het geld vervloekte, dat hij (zeide hij) aan wal gebeurd had, mij heeft doen onderstellen, of er ook omtrent den heer basmooth eenig kwaad stuk gepleegd was; dewijl echter de matroos buiten kennis gestorven is, kan ik omtrent die zaak met geene zekerheid berigt geven, en laat het onderzoek dienaangaande aan u over; het is evenwel waar, dat bij gemelden john harris na zijn' dood gevonden is, de belangrijke som van honderd guinjes.
En hiermede mijne heeren heb ik de eer mij te noemen:
Uw ootmoedige dienaar
joseph thornwal.
PS. Ik maak van de eerste gelegenheid gebruik om dezen aan u af te zenden.

Achter op dit geschrift stond, in de hand van den heer bestenvelde: Deze brief heeft zeker gedwaald, doordien er geen kantoor van wells en sibs meer bestond toen hij in Engeland kwam. Hij is mij eerst eenige weken na den dood mijner dochter in handen gekomen.
‘Ziedaar dan zeker,’ zeide hendrik: ‘het geschrift dat onder het opschrift: Papieren van aanbe-
{==16==} {>>pagina-aanduiding<<}
lang had, moeten gevonden worden! Zou mijn vader zijne achteloosheid zoo ver gedreven hebben van, na zulk een' brief ontvangen te hebben, geen onderzoek naar de daarin aangeroerde omstandigheden, zijnen schoonzoon betreffende, te doen? ik moet zulks vreezen, vooral dewijl hetgeen hij er zelf achter op geschreven heeft, schijnt aan te duiden, dat hij het berigt eeniglijk als notificatie heeft aangenomen, en dewijl mijne zuster reeds overleden was, geene opwekking gevoeld heeft, om zich de belangen van elisabeth aan te trekken, en zich eenige moeite te geven tot ontwikkeling van het duistere in de geheele zaak. Wat nu gedaan?! Zoo vele jaren na het voorgevallene zal het hoogst moeijelijk zijn, met eenige vrucht te werken!’ - De brief, van welken wij verslag gaven, werd nu zorgvuldig door bestenvelde in zijnen secretaire weggesloten, en van deszelfs inhoud vooreerst nog niets aan elisabeth medegedeeld. Integendeel verhaalde hendrik nog dien eigen dag aan zijn' vriend westmill wat hij gevonden had, en verzocht hem in Engeland (werwaarts laatstgenoemde na twee dagen weder voor had te vertrekken) onderzoek te doen naar den persoon van joseph thornwal, ten einde in een mondgesprek met dien man, zoo mogelijk, iets naauwkeurigers omtrent al het voorgevallene te vernemen.



{==17==} {>>pagina-aanduiding<<}

XXI.


De krankzinnige.

Intusschen liep de winter ten einde. Bestenvelde maakte reeds de noodige schikkingen om op Barkey-Vale te gaan afdoen, wat daar nog naar zijne beschikking wachtte, en elisabeth begon allengs hare afscheidsbezoeken te doen, bij de lieden met welke zij in kennis geraakt was, of van wie zij eenige bijzondere beleefdheid ontvangen had: want aan vele personen die zij ontmoet had, of wel op enkele theesaletjes, gelijk dat bij jufvrouw bessières, of bij een verjaar-soupetje, zoo als oom en tante voor elkander of voor de oudste dochter wel plagten te geven, was mejufvrouw basmooth zoo wel bevallen, dat deze op hunne beurt haar van tijd tot tijd genoodigd, en ook in de gelegenheid gesteld hadden, het plaatselijke der stad Rotterdam, en wat daar merkwaardigs te zien was, te leeren kennen, daar steeds de kantoor-bezigheden van oom, de huiselijke drokte van tante, en de zwakheid of lusteloosheid van antje, onoverkomelijke beletselen tot wandelen, enz. opleverden.
Van al degenen aan wie zij allengs vaarwel zeide,

{==18==} {>>pagina-aanduiding<<}
en die het haar leed deed waarschijnlijk nimmer weder te zullen ontmoeten, was de voornaamste de Amsterdamsche juffer, die bij mevrouw elters een' geruimen tijd gelogeerd had, en nog voor elisabeths vertrek, naar huis zou terug keeren. Deze juffer, wilhelmina gardijn genaamd, behoorde tot een der voornaamste geslachten uit de hoofdstad, en had in hare manieren, uitdrukkingen van gelaat en stem, en in hare geheele houding, dat zeker iets hetwelk de personen van hoogere geboorte altijd doet onderscheiden van die, welke uit geringere standen gesproten zijn. Wat ook de hedendaagsche ultra-liberalen van eene even gelijkmaking prevelen, geenen den minsten voorrang aan afkomst en daarmede verbondene beschaving willende toekennen, de kracht der waarheid triumfeert over hun voorgeven, en de endervinding spreekt luide tegen de mogelijkheid van de vervulling hunner wenschen. Men is geen beter mensch dan een ander, omdat men op eenen hoogeren trap in de maatschappij staat, maar men is beschaafder en daardoor aangenamer in het gezellige verkeer dan lieden, die minder in de gelegenheid geweest zijnde eene zorgvuldiglijk bestierde opvoeding te genieten, daardoor, bij vreemden, die gemakkelijkheid in houding en bewegingen, die onbeschroomdheid in hun gesprek, die zachtheid en welluidendheid van stem missen, welke de eerstgenoemden kenmerkt. Elisabeth op de school gevormd om in de beste gezelschappen zich voordeelig te kunnen vertoonen, en door haren omgang met de familie werner in de gewoonte gebleven van den toon der hoogere kringen te behouden, had een groot ver-
{==19==} {>>pagina-aanduiding<<}
schil te dien opzigte in sommige lieden, die zij hier en daar ontmoet had, opgemerkt, en zoodoende was de persoon, die zich voordeelig onderscheidde, haar bij uitstek welgevallig geweest. Toen zij zich ten huize van mevrouw elters bevond, om van deze en van 
wilhelmina afscheid te nemen, streelde het haar, laatstgenoemde te hooren zeggen: ‘Ik heb wel eens gedacht, jufvrouw basmooth! wat toch de reden mag zijn, dat wij in de wereld somtijds kennis maken met menschen, die ons wel aanstaan en die wij na eene korte wijle weder uit het oog moeten verliezen, de smart van het vaarwel zeggen gaat dan een' gelijken tred met het genoegen, dat door de ontmoeting veroorzaakt was. Ik heb mij verheugd kennis met u gemaakt te hebben, doch zoo veel te meer doet het mij thans leed, dat ik u na dezen dag, welligt nimmer weder zal zien!’ - Elisabeth antwoordde: ‘Indien de wederkeerigheid van zulk een gevoel, eenige verzachting aan uw, mij vleijend, leedwezen kan toebrengen, ontvang dan de verzekering van dezelve; ik zou wenschen u met mij naar Engeland te kunnen medenemen, doch ik kan niet besluiten Engeland vaarwel te zeggen, want daar toeft mij ook eene vriendin.’
‘Voorzeker eene,’ hernam wilhelmina: ‘die gij langer en beter kent dan mij; het is zeer billijk, dat gij verlangt haar weder te omhelzen, dan het zou mij lief geweest zijn, indien een langer verblijf van u in Holland mij in staat gesteld hadde, u eenigen tijd bij mij, in mijn ouders huis te zien doorbrengen, en u de hoofdstad van mijn vaderland te

{==20==} {>>pagina-aanduiding<<}
leeren kennen.’ - ‘Ik ben dankbaar,’ antwoordde elisabeth: ‘voor uwe goedheid, ook te dezen opzigte, jegens mij; nu kan daaraan geen gevolg gegeven worden, doch indien ik ooit in uw vaderland terug kome, hoop ik uwe gezindheden niet veranderd te vinden, en zal ik gaarne, kan het dan nog geschieden, van uw aanbod gebruik maken.’ Op dit gesprek volgde eene hartelijke omhelzing, en met een bedrukt hart keerde elisabeth naar bestenveldes huis terug. - Zij dacht de genoemde juffer nu voor het laatst, althans voor zeer langen tijd, vaarwel gezegd te hebben, doch den volgenden dag kwam van harentwege het voorstel, of elisabeth genegen zoude wezen, met haar en haren broeder, die een paar dagen geleden, aangekomen was, om wilhelmina naar Amsterdam terug te vergezellen, onder geleide van den heer en mevrouw elters een' uitstap te doen naar Delft, waar men lust had de beroemde graftombe van willem I te gaan bezigtigen. Dit voorstel, dubbel aangenaam door het belangrijke oogmerk van de reize zelve, en door de gelegenheid welke daarin lag opgesloten, van nog eenmaal met wilhelmina in gezelschap te wezen, werd met vreugde door mejufvrouw basmooth aangenomen, en het plan op den bepaalden dag volvoerd. Dewijl mejufvrouw gardijn met haren broeder, van Delft de reize naar Amsterdam vervolgen zoude, vertrok het gezelschap vroegtijdig uit Rotterdam, bezigtigde met belangstelling het pronkstuk van de keyzers bouwkunde en de andere praalgraven, welke in de twee hoofdkerken aanwezig zijn, en sleet den verderen tijd met rond-
{==21==} {>>pagina-aanduiding<<}
kuijeren in de stad, tot dat het uur sloeg waarop de twee personen, die verder reizen moesten, de trekschuit op 
Leiden moesten instappen. Nu eerst bemerkten wilhelmina en elisabeth beide, dat het beter zoude geweest zijn, het bij het vroeger genomen afscheid te laten, want hare treurige aandoeningen hernieuwden zich, en nog eens stortten zij tranen bij den laatsten handdruk en het uitspreken van het vaarwel. Dewijl er voor de overige personen nog tijd over was, maakte de heer elters zijn voornemen bekend, om een bezoek te gaan afleggen bij zekeren ouden kantoorknecht, die om ongesteldheid van hersenen, in het huis ter verzorging van soortgelijke ongelukkigen te Delft aanwezig, ten zijnen koste besteed was, en welken hij doorgaans jaarlijks een paar malen ging zien. Zijne vrouw dit plan goedgekeurd hebbende, gingen beide met elisabeth naar het genoemde huis. De heer elters aan den opzigter naar den staat van genoemden persoon gevraagd hebbende, kreeg ten antwoord, dat hij tamelijk wel was, en zich in dit oogenblik op de binnenplaats bevond, in gezelschap van sommige andere van zijne lotgenooten, en dat men zonder schroom hem daar konde opzoeken. Ingevolge van dit antwoord, ging het gezelschap het huis door, naar de plaats, waar dan ook de oude man den heer en mevrouw elters spoedig in het oog krijgende, met vele teekenen van blijdschap naar hen toesnelde en een gesprek begon, gelijk lieden in omstandigheden als de zijne, het veelal voeren; namelijk een gesprek uit vele woorden en weinig zakelijks, uit herhalingen van vroegere gezegden, en het aandringen

{==22==} {>>pagina-aanduiding<<}
op sedert lang bekende, soms zeer ongerijmde verlangens, bestaande. Onder de lijdenden welke mede de vrije lucht genoten, bevond zich een man van eenigzins gevorderde jaren, die als in diep gepeins, zonder zich aan de binnentredende vreemden te storen, een' regten weg heen en weder op de binnenplaats volgde, tot dat het gepraat van den vroeger vermelde hem naar het scheen beginnende te hinderen, hij van zijn pad afging, bedaard naar hem toestapte, zonder zich op te houden langs hem heenkuijerde, en zeide: ‘william! william! wat snapt ge weder! gij zult die goede lieden vervelen.’ - ‘Ei wat! vervelen!’ riep hem de oude na: ‘gij verveelt mij, door mij altijd william te noemen, daar gij wel weet dat ik philip heet. Kom liever bij ons en praat wat mede! kom, robbert, die menschen zullen u van Engeland verhalen.’ Op het hooren van deze laatste woorden, rigtte de man het hoofd (dat tot nog toe nederhangend geweest was) op, stond plotseling stil, terwijl philip lagchende zeide: ‘ziet, daar luistert hij naar, als men Engeland noemt, wordt hij zoet!’ en kwam toen met overhaasting op zijne schreden terug. Tot het gezelschap genaderd zijnde, nam hij beleefdelijk den hoed af, zag beurtelings den heer en mevrouw elters en laatstelijk elisabeth, die een weinig achterwaarts stond, aan. Dan naauwelijks had hij zijne oogen op deze gevestigd, of al de spieren van zijn gelaat geraakten in eene heftige beweging; hij bleef als op den grond genageld staan, doch strekte krampachtig heide armen voorwaarts, en riep met eene gillende stem: ‘Sofia! sofia! o mijne sofia! zie ik u eindelijk weer!’ -

{==23==} {>>pagina-aanduiding<<}
Men begrijpt hoe elisabeth, en ook al de anderen schrikten; de oppasser met een paar bedienden schoten ijlings toe en grepen den waanzinnige aan, willende hem in huis brengen, doch met zachtzinnigheid zeggende: ‘Kom, robbert! ga met ons,’ doch deze bleef op elisabeth staren, harstte in tranen uit, en zeide: ‘Neen! laat mij blijven, laat mij haar zien, haar omhelzen, zij is mijne lang verlorene sofia!’ - Nu gaf de opzigter aan elisabeth een teeken om zich te verwijderen, waaraan zij, doodelijk ontsteld, spoedig gehoorzaamde, en van zijn gezag over de aan zijne zorg toebetrouwden gebruik makende, verkreeg hij van den kranke, onder belofte, dat indien hij zich stil hield, hij de juffer nog eens zien zoude, dat hij zich naar zijne kamer liete terug geleiden. Hem daar in verzekerde bewaring gesteld en gelast hebbende, dat men hem een bedarend geneesmiddel geven zoude, keerde de opzigter bij de verschrikte vreemden weder, verzocht verschooning voor hetgeen gebeurd was, en verlangde te weten, of men hem ook eenige reden van robberts uitroep zou kunnen geven. ‘Niet de minste,’ antwoordde de heer elters: ‘de juffer, die ons vergezelt, heet elisabeth, en is heden voor het eerst van haar leven in deze stad, doch laat ons haar zelve vragen, of zij iets van de zaak begrijpt.’ Van den kantoorknecht, die al voortprevelde, en aan zijne makkers vele gebaren makende, toeriep dat robbert zoo stout geweest was, werd nu een vriendelijk afscheid genomen: voorts in de kamer gekomen zijnde werwaarts elisabeth gegaan was, stelde de heer elters haar de bovengenoemde vraag voor, haar aansprekende

{==24==} {>>pagina-aanduiding<<}
onder den naam van mejufvrouw basmooth. Dezen naam hoorende, liet de opzigter haar geenen tijd tot antwoorden, maar zeide verbaasd: ‘Zoo heet ook de waanzinnige!’ - ‘O, God!’ riep elisabeth, dit hoorende, uit: ‘zoo is hij welligt mijn vader, dien wij meenden dood te zijn! Mijne moeder,’ voegde zij er bij: ‘heette sofia, men zegt dat ik veel op haar gelijk - welligt heeft die gelijkenis den ongelukkige in den waan gebragt dat hij zijne echtgenoot zag.’ Dit alles kwam zeer waarschijnlijk voor; de naam van william, welken basmooth aan den ouden philip gegeven had, versterkte elisabeths vermoeden, dat hij haar vader was, doordien de man van jenny hootins, william geheeten had, en de herinnering van dezen, zeer wel den ongestelde een ander bejaard mensch voor hem had kunnen doen aanzien. Deze aanmerking ook door haar medegedeeld zijnde, werd nu verder geraadpleegd over hetgeen het best in de gegevene omstandigheden te doen stond. De opzigter zou wel verlangd hebben, dat elisabeth na een uur twee of drie, zich nog eens aan basmooth vertoonde, dewijl hij hem zulks voorwaardelijk beloofd had, en zeer wel wist welk eene verkeerde uitwerking het niet houden van een gegeven woord, doorgaans op het verdere vertrouwen van de krankzinnigen op hunne verzorgers heeft, dan de tijd gedoogde het gezelschap niet, zoo lang nog te Delft te vertoeven, en ook elisabeth betoonde weinig lust om zoo spoedig weder in gesprek te treden met den man, die haar reeds zulk een' geweldigen schrik had aangejaagd, en op wiens vermoedelijke vragen zij niet wel wist wat zij gevoegelijk zou

{==25==} {>>pagina-aanduiding<<}
kunnen antwoorden: ‘Liefst,’ zeide zij, ‘raadpleegde ik eerst mijn' oom, en gaarne zoude ik hem bij mij hebben, wanneer ik weder met den lijder zal moeten spreken, want alleen zoude ik niet gerust bij hem kunnen zitten, en al konde ik dit, niet weten of ik hem over allerlei gebeurde zaken zou mogen spreken.’ Hare reisgenooten stemden volkomen met hare denkwijze overeen, en deden den opzigter besluiten om basmooth het uitstellen van de volvoering zijner belofte, op eene of andere wijze, naar bevind van zaken, aannemelijk te maken. De terugreize naar Rotterdam werd nu aangevangen, met geheel andere gemoedsaandoeningen, dan men des morgens had gemeend te zullen ondervinden; elisabeth verzocht den heer en mevrouw elters dringend over het voorgevallene met geen mensch te spreken, hetwelk deze haar plegtig beloofden; en in den gewonen tijd, een paar uren rijdens, bereikte men de stad, en elisabeth het huis van bestenvelde. Hendrik en zijne echtgenoot waren nog niet terug van een bezoek dat zij waren gaan afleggen, de jongste kinderen reeds in hun slaapvertrek, en antje, dien dag zich meer dan gewoonlijk ongesteld bevonden hebbende, was op eene sofa in hare kamer gaan liggen, en betoonde weinig lust om met elisabeth te praten; zoo had deze eene gepaste gelegenheid om hare gedachten te verzamelen, en zich voor te bereiden tot het verslag geven van het gebeurde aan haren oom en tante, die zij met een kloppend hart afwachtte. Na eene poos tijd werd er gebeld, en de voordeur geopend zijnde, hoorde mejufvrouw basmooth hendrik met

{==26==} {>>pagina-aanduiding<<}
eene vriendelijke stem aan de dienstbode vragen: ‘Is jufvrouw betje reeds te huis?’ en de kamer intredende, vrolijk zeggen: ‘Zoo, kindlief! hebt gij een' goeden dag gehad? het weder ten minste heeft u zeer begunstigd!’ - Elisabeth antwoordde: ‘Alles, lieve oom, is mij medegeloopen; ik heb een' belangrijken dag doorgebragt,’ en deze woorden den heer en mevrouw bestenveldes nieuwsgierigheid gaande gemaakt hebbende, begon zij al aanstonds, toen zij allen nedergezeten waren, het verhaal van wat wij in de vorige bladzijden opgeteekend hebben. Diep getroffen over den zonderlingen zamenloop van omstandigheden, welke elisabeth haren vader hadden doen vinden, juist op het oogenblik dat men zich alle moeite gaf om achter de waarheid, betreffende zijn lot, te komen, en dat het van groot belang was te weten, of hij zich op meergemelde reize over iemand te beklagen gehad had, vonden hendrik en zijne echtgenoot geraden om nu ook hunne nicht te spreken van den gevondenen brief; zij deden zulks, redekavelden nog lang over den vermoedelijken zamenhang van al wat zij wisten, maakten allerlei gissingen aangaande zekere punten die nog duister bleven, en besloten eindelijk hunne zamenspraak, met te erkennen, dat hier wederom bleek, dat geen blind toeval in eenig ding bestaat, maar dat de Goddelijke Voorzienigheid over het lot van alle menschen waakt, dit lot bestiert, en aan alle zaken op den tijd, die Zij weet het beste te wezen, eene gepaste uitkomst geeft.
Zeer verlangende zijnen ongelukkigen zwager te spreken, en zoo veel diens omstandigheden toelieten,

{==27==} {>>pagina-aanduiding<<}
door hem van de bijzonderheden zijn wedervaren en zijne betrekkingen met alerte rakende, onderrigt te worden, besloot bestenvelde reeds den dag na het hiervóór verhaalde, naar Delft te gaan; hij wenschte dat elisabeth hem zou vergezellen, niet zoo zeer om aan basmooth als zijne dochter voorgesteld te worden; als om hij de hand te wezen indien men oordeelde haar noodig te hebben, om den krankzinnige tevreden te stellen, in geval hij op het wederzien der gewaande sofia mogt aandringen, of weigeren over zijne belangen te spreken, tenzij in bijzijn van wie hij voor zijne echtgenoot hield, of iets verlangen, waarbij elisabeths persoon te pas kon komen. Het meisje, steeds bereid om aan hetgeen hendrik raadzaam keurde haar zegel te hechten, maakte zich tegen den bestemden tijd reisvaardig, en bevond zich weldra weder in het huis, dat zij eerst weinige uren geleden verlaten had. Aan bestenveldes begeerte om vooreerst den opzigter der krankzinnigen alleen te spreken, werd door dezen gereedelijk voldaan, en op de door hendrik hem voorgestelde vragen hoofdzakelijk het volgende geantwoord:
‘In het jaar 1795 ontving ik een' brief van den mij welbekenden scheeps-kapitein derk janssen, komende laatst van het eiland St. Helena, in welken brief hij mij meldde aan boord te hebben een' man, dien hij op gemeld eiland in een' deerniswaardigen toestand, namelijk aan handen en voeten gebonden, en met eene zware wonde aan het hoofd, welke scheen hem door een' hamer of knuppelslag toegebragt te zijn, had gevonden, en uit deernis op zijn schip overgebragt; dat deze man wel verzorgd ge-
{==28==} {>>pagina-aanduiding<<}
worden zijnde door den scheeps-doctor, en allerlei hem onontbeerlijke geneesmiddelen gebruikt hebbende, tot zijne vorige gezondheid was terug gekomen, doch zoodanige bewijzen van krankzinnigheid had gegeven, dat hij derk janssen mij daarom verzocht, hem in dit gesticht op te nemen. De belangrijke som van f 5000 - in banknoten in een zakboekje dat hij bij zich droeg, gevonden zijnde, was er geene zwarigheid voor het onderhoud van den ongelukkige, en nam ik hem onder mijne patienten aan. In het eerst was hij gansch verbijsterd van zinnen, sprak weinig, en scheen geheel onverschillig aan al wat rondom hem voorviel, doch allengs door eene zorgvuldige oppassing en gepaste geneesmiddelen, verbeterde zijn toestand merkelijk; ik had het geluk zijne genegenheid te winnen en somtijds het een en ander van hem te vernemen, dat eenig licht over zijn wedervaren verspreidde. Hij schijnt gehuwd geweest te zijn met zekere sofia, en haar verlaten te hebben om eene verre zeereis te gaan doen; doch op het eiland St. Helena aan wal gegaan zijnde, daar te zijn aangevallen door twee matrozen welke hem hadden gebonden, en zoodanige slagen op het hoofd toegebragt, dat hij (zoo als hij zegt) dood ter aarde was gevallen. Wat sedert gebeurd is schijnt hij niet te weten; zijn verblijf alhier noemt hij doorgaans zijn tweede leven, en wanneer hij zich iets van vroegere dagen 
herinnert en daarvan spreekt, zegt hij altijd: in mijn eerste leven had dit of dat plaats; doch zijn geheugen schijnt hem over het algemeen niet zeer getrouw te wezen; alleen houdt

{==29==} {>>pagina-aanduiding<<}
hij altijd staande, dat hij met sofia getrouwd was, en dat hij tot diensknecht had, zekeren zich hier bevindenden man die philip heet, en welken hij nooit anders dan william wil noemen. Meestal is hij stil en in zich zelven gekeerd, doch bij wijlen klaagt hij over zware hoofdpijn en is dan wel eens zeer lastig. Zijne voorname bezigheid is schrijven en cijferen, doch wat hij op het papier zet is onleesbaar en wordt meestal door hem zelven weder verscheurd. Zijne grootste verlustiging is, bij goed weder, het wandelen op de plaats, of in mijnen bijzonderen tuin; bij slecht weder of in den winter, het spelen van dammen of verkeeren, dat hij zeer wel verstaat. Hij is het voorwerp van mijn innig medelijden, en indien wij hem door het wederzien van deze juffer, naar welke hij mij sinds gisteren dikwijls gevraagd heeft, eenige verzachting van zijn leed, of eenige verheldering van zijn denkvermogen konden toebrengen, zoude zulks mij ten hoogste aangenaam zijn.’
Dit verhaal gehoord hebbende, zeide bestenvelde, den opziener aansprekende: ‘Wij moeten, dunkt mij, met omzigtigheid te werk gaan. Naar al wat ik vernomen heb, meen ik te moeten gelooven, dat de krankzinnige mijn zwager is, van wiens dood wij lang overtuigd zijn geweest, zonder er evenwel ontegenzeggelijke bewijzen van te hebben; naar allen schijn heeft het zien van mijne nicht, die inderdaad veel op hare overledene moeder gelijkt, den ongelukkige doen denken, dat hij zijne echtgenoot voor zich had, en heeft zijne geestverbijstering hem

{==30==} {>>pagina-aanduiding<<}
belet te bedenken, dat zijne sofia, indien zij nog leefde, vele oudere trekken hadde moeten hebben. Hem nu onvoorbereid elisabeth nog eens te vertoonen, zou hem, verbeeld ik mij, in den waan versterken dat hij sofia zag; het zij mij dus vergund met u bij hem te gaan, welligt zal hij mij herkennen, en zich laten overtuigen van hetgeen de waarheid is. Naarmate hij mij beter of minder begrijpt, zullen wij verder te werk gaan.’
De opziener met bestenvelde eenstemmig denkende, gingen beide naar basmooths kamer. In eene peinzende houding, met het hoofd op de hand geleund, vonden zij hem aan zijne tafel zitten. Daar hij niet opzag toen de deur geopend werd, zeide de opziener, die het eerst naderde, op eene zeer vriendelijke wijze: ‘Robbert! ik breng u het bezoek van iemand, die zegt u in uw eerste leven gekend te hebben.....’ - ‘Toch niet den Franschman?!’ riep basmooth vragender wijze en met ontroering hem in de rede vallende, uit.... ‘Neen!’ vervolgde de opziener: ‘een Hollander.’ Nu liet de krankzinnige zijne hand nederzakken, wendde de oogen naar den vreemde, schudde ontkennend met het hoofd, en hernam zijne peinzende houding. Hendrik sprak: ‘Basmooth! verberg uw aangezigt niet, zie mij nog eens aan en denk aan den ouden goeden tijd!’ - Eene zekere siddering beving op het hooren van die stem, den ongelukkige, hij kromp te zamen en zeide: ‘Vader bestenvelde? dan neen; die sprak zoo vriendelijk niet!’ ‘Had vader bestenvelde niet een' zoon?’ vraagde hendrik. Zich oprigtende en met

{==31==} {>>pagina-aanduiding<<}
verwilderde oogen rondziende, alsof hij zich iets trachtte te herinneren, antwoordde basmooth: ‘Eene dochter had hij!’ en voorts met een verblijd gelaat schielijker sprekende, voegde hij daarbij: ‘mijne sofia! O, ik heb haar gezien! of was het een droom?’ en nu den opziener aansprekende: ‘Gij hadt mij beloofd, wessel! dat ik haar nog eens zien zoude!’ - De opzigter gaf hem een teeken om bedaard te blijven, en hendrik vraagde: ‘Robbert! weet gij niet, dat uwe sofia een' broeder had?’ (de zieke knikte toestemmend) ‘nu, die broeder ben ik.’ Hierop vestigde basmooth zijn' blik op hendrik, stak hem de hand toe, en zeide: ‘Zoo wees mij welkom.’ Na eene poos zwijgens, nam hij nogmaals het woord, en zeide: ‘Brengt gij sofia bij mij?’ - ‘Wie gij gisteren zaagt,’ antwoordde bestenvelde: ‘geleek inderdaad zeer veel op uwe echtgenoot, doch zij zelve was het niet.....’ ‘Niet!!’ - herhaalde basmooth, met schrik opstaande, zoo dat hendrik vreesde te ver gegaan te zijn: ‘wessel! hij wachte zich mij te bedriegen! wie was het dan?’ - ‘Uwe dochter elisabeth!’ zeide nu de opzigter, die, toen hij bemerkte dat hendrik bevreesd was meer te zeggen, het woord opnam, begrijpende, dat het nu beter was in eens voor de waarheid uit te komen, dan ontwijkende antwoorden te geven, en zoo den lijder nutteloos te vermoeijen, of te versterken in eene inbeelding die toch eens verijdeld moest worden. ‘Mijne dochter is een pas geboren kind!’ zeide nu basmooth somber. ‘Dit was zij,’ hernam 
wessel: ‘toen gij haar in uw eerste leven

{==32==} {>>pagina-aanduiding<<}
zaagt, doch nu, gij weet dit immers, zijt gij in uw tweede leven. Elisabeth is in dien tusschentijd groot geworden, en waarlijk zij is het die gij zaagt.’ ‘Wat zegt william daarvan?’ vraagde nu de krankzinnige, met eene sluwheid, die niet zeldzaam bij lieden in zulke omstandigheden gevonden wordt, doch de omstanders verbaast en dikwijls in verlegenheid brengt. Dit was ook hier het geval; de persoon welken basmooth voor william hootins aanzag, en dien hij dus begreep dat zijne dochter moest kennen, was geheel vreemd aan zijne geschiedenis, en kon volstrekt niet als getuige van eenig ding, dat die geschiedenis betrof, geraadpleegd worden; vraagde men hem naar elisabeth, welligt zoude hij in een spottend gelach uitbarsten, of antwoorden, dat basmooth geene dochter had, of wel iets anders zeggen, dat de waarheid van hendriks getuigenis in twijfel dede trekken en zoo eene gansch averegtsche uitwerking op den krankzinnige maakte. Goede raad was dan in dit oogenblik duur; doch de opzigter op allerlei gevallen, door zijnen gestadigen omgang met zijne patienten, voorbereid, bedacht spoedig wat hem best te doen stond, en zeide dat hij william halen zoude; daarop liep hij naar de zaal waar philip zich bevond, en zeide: ‘Gij weet, hoe robbert gisteren geschrikt is toen hij die vreemde juffer zag; hij nam haar voor zijne vrouw, doch zij is zijne dochter. Nu heeft hij deze niet gezien sinds zij een klein kind was, en gelooft daarom niet dat zij een groot mensch geworden is....’ - ‘Ha! ha!’ zeide de kantoorknecht lagchende: ‘men kan toch wel zien, dat het dien man in het hoofd

{==33==} {>>pagina-aanduiding<<}
scheelt!’ - De opzigter vervolgde: ‘Hij zal alles gelooven, indien gij zegt dat het de waarheid is, daarom kom ik u halen. Wanneer hij nu vraagt: hoe heet die juffer? zult gij zeggen: elisabeth. Zoo hij vraagt: is zij mijne dochter? moet gij antwoorden: ja. Is mijne dochter een groot mensch? ja. Is deze dezelfde die ik als een klein kind verlaten heb? ja. Zoo gij dit goed onthoudt, en doet wat ik u zeg, zult gij deze week een' dubbelen borrel van mij hebben.’ - Wessel met philip terug keerende, vond basmooth in zijne kamer heen en weder wandelende en binnen 's monds sprekende; toen hij den ouden man zag, bleef hij stil staan en vraagde: ‘William! heb ik eene dochter?’ - ‘Elisabeth,’ antwoordde de simpele. Basmooth hernam: ‘Nu ja, zoo heet zij, doch wat is zij, een kind of een groot mensch?’ ‘Ja,’ - kreeg hij tot antwoord. ‘Wat ja?’ vraagde hij weder: ‘is zij een klein kind?’ - ‘Ja,’ zeide philip. Met ongeduld vraagde nu robbert nog eens: ‘Is zij een groot mensch?’ en daar de zotte nogmaals antwoordde: ‘Ja,’ riep hij uit: ‘Ach! met dit mensch is niets te maken, hij bazelt door ouderdom!’ - De opzigter de averegtsche uitwerking van zijn schijnbaar welbedacht plan bemerkende, haastte zich philip weder weg te zenden, en maakte des te meer spoed de deur achter hem te sluiten, daar hij, heengaande, hem hardop vraagde: ‘Heb ik mijnen dubbelen borrel verdiend?’ - Basmooth sloeg bij geluk geen acht op deze woorden, maar hervatte zijn heen en weder wandelen; na eenige minuten stond hij nogmaals stil, sloeg zich voor het

{==34==} {>>pagina-aanduiding<<}
hoofd, en zeide: ‘Het is mij zoo duister, de persoon die ik voor sofia aanzag, zou mij welligt uit den droom kunnen helpen. Wessel! wanneer toch zal ik haar mogen zien?’ - ‘Op dit oogenblik zelf,’ antwoordde de opzigter: ‘zij is hier, de heer bestenvelde zal wel zoo goed zijn haar te verzoeken bij u te komen.’ Wessel, hendrik een teeken gevende, dat het hem ernst was, verwijderde deze zich, en kwam na weinige oogenblikken met zijne nicht terug. Intusschen had basmooth zich op zijne gewone plaats, met den rug naar het venster gekeerd, nedergezet, zoo dat elisabeth, die men aan de overzijde van de tafel plaatste, door het volle daglicht beschenen werd. Zonder iets te zeggen, doch schijnbaar in eene hevige gemoedsbeweging zag de krankzinnige haar eene geruime poos sterk en met doordringende blikken aan, en vergeleek hare trekken zorgvuldig bij die van een klein portretje van zijne echtgenoot, dat hij aan eene koord om zijnen hals droeg, barstte toen in tranen uit, en zeide: ‘Neen, zij is sofia niet!’ - Men liet hem weenen, doch eindelijk greep elisabeth moed en waagde het te zeggen: ‘Sofia was mijne moeder.’ - ‘O!’ riep basmooth uit: ‘die stem! die stem is de hare! niemand kan zoo spreken als zij of haar kind! zou het waarheid wezen? zijt gij het die ik als eene zuigeling voor het laatst in mijne armen knelde eer ik den dood te gemoet ging? O! in mijn tweede leven heb ik nog nooit zulk eene zoete stem gehoord, spreek nogmaals, zeg, of gij mijne dochter zijt!’ - ‘Ik ben het,’ antwoordde elisabeth: ‘ik ben het kind dat gij zaagt,

{==35==} {>>pagina-aanduiding<<}
dat door jenny hootins onder sofia's opzigt is opgevoed en allengs in grootte is toegenomen, dat om uwen dood dikmaals geschreid heeft, en dat zich nu verheugt u in leven te zien en u te mogen vader noemen!’ - Hier vloten tranen, ook uit elisabeths oogen. ‘Kom dan nu nogmaals aan mijn hart!’ riep basmooth uit: ‘laat ik u als mijn kind omhelzen! ga dan naar uwe moeder, zeg dat gij mij wedergevonden hebt, en dat ook zij mij kome verzekeren dat gij onze elisabeth zijt!’ - Elisabeth al hare bevreesdheid voor den krankzinnige overmeesterende, naderde, knielde voor hem neder en ontving de kussen, die hij haar beurtelings op de wangen en op de handen drukte; doch zij gevoelde eene inwendige blijdschap, toen zij den opzigter, die eene al te groote en te aanhoudende aandoening voor den lijder vreesde: hoorde zeggen: ‘Kom aan, robbert! gij ziet dat ik mijn woord heb gehouden, wees nu ook gehoorzaam, en laat de juffer gaan.’ Terstond liet de, aan onderwerping gewone, man het meisje los, doch zeide: ‘Gij zult toch nog wel eens weder komen?’ en dit bevestigend beantwoord zijnde, verlieten oom en nicht de kamer, en lieten den lijder aan de zorgen van den opzigter over.
Vol van al het geheurde, hielden bestenvelde en elisabeth niet op, gedurende hunne terugreis naar Rotterdam, over basmooth en zijn ongelukkig lot te spreken. Dat twee matrozen hem (gelijk zij meenden) vermoord hadden, scheen waarheid te zijn, maar om welke reden of op wiens last zij dit gruwelstuk bedreven hadden, bleek geenszins. Alerte was nu wel

{==36==} {>>pagina-aanduiding<<}
bekend als de belager van sofia's deugd, en als de onmeêdoogende terugeischer van zijn uitgeschoten geld, maar niets bewees dat hij zich had schuldig gemaakt aan een nog grooter vergrijp. ‘Evenwel,’ zeide bestenvelde: ‘indien ik let op eene uitdrukking in jennys verslag opgenomen: “ik zal het u betaald zetten,” door den graaf gebezigd, toen uwe moeder hem dreigde, zijn gedrag aan haren man bekend te maken; als ik denk aan hetgeen kapitein thornwal van john harris, en het geld bij dien matroos gevonden, verhaalt; en eindelijk, wanneer ik daarbij in aanmerking neem, dat geen handelshuis in Bengalen iets wist van eene belangrijke zaak, die de overkomst van uwen vader zou noodig gemaakt hebben, zoo kan ik niet nalaten alerte te verdenken van niet rein te wezen in die zaak. Zijn spoedig vertrek uit Rotterdam, nadat hij mijn briefje moet ontvangen hebben, schijnt mede tegen hem te getuigen; welligt heeft hij vermoed, dat ik meer van hem wist dan dat hij mijne zuster beleedigd en in hare fortuin benadeeld had. O, wat zoude ik niet geven om de juiste kennis van deze geheele duistere zaak!’
Mevrouw bestenvelde wachtte met groot verlangen en zeer nieuwsgierig te vernemen hoe de ontmoeting van basmooth met zijn' zwager en elisabeth afgeloopen was, de reisgezellen af. Een getrouw verhaal van al het voorgevallene haar gedaan zijnde, zeide zij: ‘Mij dunkt, gijlieden hebt reden om weltevreden te zijn, dat gij het besluit naamt, den ongelukkigen man te bezoeken, een ding slechts spijt mij, dat is:

{==37==} {>>pagina-aanduiding<<}
dat gij hem onkundig hebt gelaten van sofia's dood, hij schijnt te denken, dat het ook haar mogelijk is hem te komen zien, en hoe zult gij, zonder zijne zwakke geestvermogens te zeer te schokken, dezen waan verijdelen? ‘Ik heb ook wel gedacht,’ antwoordde elisabeth: ‘wat gij daar zegt, en daarom wanneer ik mijne moeder noemde, altijd van haar in den verledenen tijd gesproken, doch de heer basmooth schijnt dit niet opgemerkt te hebben, en ik durfde niet ronduit zeggen, sofia leeft niet meer, omdat de ongelukkige reeds zoo veel aandoening doorgestaan had.’ - ‘De heer wessel heeft beloofd, mij morgen te schrijven,’ zeide hendrik: hoe de lijder zich na ons vertrek bevonden en gedragen heeft: wij zullen ons in het vervolg naar mate der bevindingen van den genoemden opzigter gedragen, en ons door zijne ondervinding laten leiden.’ ‘Gij beiden,’ hernam mevrouw bestenvelde: ‘zult wel eenige rust en verstrooijing van gedachten verlangen, anders zoude ik u twee brieven geven, welke staande uw afwezen, gekomen zijn! de eene voor zoo veel ik uit het schrift van het adres opmaak, van den heer westmill, de andere van de weduwe tolver.’ - ‘Voor mij,’ antwoordde hendrik: ‘is geene rust zoo noodig, als de volledige kennis der zaak die ons bezig houdt, en niets kan mijne gedachten afwenden van hetgeen ik heden heb gezien en bijgewoond; dus verzoek ik u hoe eer hoe beter mij de brieven te geven.’
Natuurlijkerwijze voldeed mevrouw bestenvelde terstond aan het verzoek van haren echtgenoot; deze

{==38==} {>>pagina-aanduiding<<}
las overluid, en wat het gezelschap nu te weten kwam, bestond in hetgeen wij met weinige woorden zullen zeggen. De scheeps-kapitein josef thornwal leefde nog, doch was, slechts een paar weken geleden, met zijn schip van wal gestoken, en werd niet voor in het volgende jaar terug gewacht, er was dus geene gelegenheid om voor als nog, met dien man in gesprek te komen. Dit berigtte de heer westmill. - Debora's verhaal opende een gunstiger uitzigt. In de vallei, waar jenny hootins nu onlangs overleden was, hadden de kinderen van hare schoondochter op zekeren avond een' man gevonden, die er zeer armoedig uitzag en van vermoeidheid op den grond nedergezegen was. Hiervan aan hunnen vader berigt gegeven hebbende, was deze door medelijden gedrongen, naar hem toe gegaan, en had hem, vernemende dat hij van zijnen weg was afgedwaald en niet verder voort kon, met zich genomen, eenige ververschingen toegediend, en veroorloofd den nacht in zijne schuur door te brengen. Den volgenden dag, vóór zijn vertrek tot het ontbijt van de familie hootins toegelaten zijnde, had den vreemdeling zeker klein sieraad dat een der kinderen aan had, dewijl het overige der kleedij daarmede niet overeenstemde, getroffen, en hij, om iets vriendelijks te zeggen, het meisje gevraagd: ‘Waarom zij zoo mooi was?’ waarop hij ten antwoord gekregen hebbende: ‘Omdat het heden de verjaardag is van mijne peet, jufvrouw basmooth, die het mij gegeven heeft,’ - bij het hooren van dien naam zigtbaar ontsteld was, en gevraagd had, waar de familie basmooth woonde. Hootins hem daarop gezegd

{==39==} {>>pagina-aanduiding<<}
hebbende, dat elisabeth de eenige persoon van dien naam was, welke hij kende, en dat zij doorgaans op Barkey-Vale woonde, doch nu in Holland was, had hij verzocht, dat hem den weg naar gemelde hofsteê gewezen wierde, dewijl hij gaarne in de gelegenheid wenschte te komen, iets aan mejufvrouw basmooth te laten weten. Zoo had hootins hem naar Barkey-Vale vergezeld, en debora laten verzoeken den vreemde te woord te staan, waarop de huisman was vertrokken. ‘Ik had, schreef tolver voorts, weinig zin in het voorkomen van dezen persoon, en meende dat hij slechts eene aalmoes kwam vragen, dan hij zeide, dat hoe arm hij ook was, geld hem minder aangenaam zou wezen dan een mondgesprek met jufvrouw basmooth, aan wie hij eene zaak van het grootste aanbelang te openbaren had, doch eene zaak, die hij aan niemand anders konde mededeelen. Nadat ik vruchteloos getracht had hem over te halen om mij, hetgeen hem op het hart lag, te zeggen, ten einde ik het aan genoemde juffer mogt kunnen schrijven, werd besloten dat ik alleen van zijne komst berigt geven zou; en daar ik gezegd had, dat ik haar na eenen korten tijd terug verwachtte, zeide de man, dat indien ik hem eenen reispenning wilde geven, hij in een der naburige dorpen uwe aankomst verbeiden zou, en van tijd tot tijd komen hooren, of mejufvrouw elisabeth weder te huis was.’ - ‘Dit,’ zeide elisabeth, nadat haar oom geëindigd had te lezen: ‘schijnt mij te noodzaken, de reis naar Engeland met u te doen, lieve oom! anders was het reeds in mij opgekomen er om mijn vaders wil van af te zien.’

{==40==} {>>pagina-aanduiding<<}

‘Een en ander begrijp ik volkomen,’ antwoordde bestenvelde: ‘laat ons de tijdingen van Delft afwachten, ons beslapen op hetgeen ons best, alle omstandigheden in bedenking genomen, te doen staat, en daarna een vast besluit nemen.’



{==41==} {>>pagina-aanduiding<<}

XXII.


John en Helena.

Hier zullen wij den draad der geschiedenis, voor zoo ver die mejufvrouw basmooth betreft, voor eene wijle loslaten, en het oog weder eens wenden naar sommige bekenden in Engeland, met welke wij sinds lang ons niet ingelaten hebben. De familie werner had, na het voorgevallene met edward, het kasteel verlaten en zich voor eenigen tijd naar Londen begeven, en mejufvrouw selsat was met john op haar landgoed teruggekeerd, gelijk op bl. 307 van het eerste Deel gezegd is. De werners vleiden zich, in de hoofdstad, door aan de verstrooijingen van de groote wereld deel te nemen, hunne droevige aandoeningen te zullen doen bedaren, en door, wanneer naar edward gevraagd werd, te zeggen, dat hij, naar het voorbeeld van vele jonge lieden in Engeland, eene reize op het vaste land was gaan doen, alle kwade vermoedens, hem aangaande, te zullen verijdelen. Dan, slechts gebrekkig werd hun voornemen bereikt, want ach! overal neemt de mensch zijn hart en zijn gevoel met zich mede, noch rijk verlichte zalen, noch uitge-
{==42==} {>>pagina-aanduiding<<}
zochte lekkernijen, noch eene groote om ons heen druischende menigte vrolijke menschen, noch het oog verlustigende vertooningen, of het oor streelende gezangen, noch iets wat van dien aard meer genoemd kan worden, is in staat inwendige kalmte te geven aan een' boezem door wezentlijke smarten verscheurd. Al wat het uitwendige kan voortbrengen is een vernis, dat wegsmelt zoo ras het aangeroerd wordt, of een bedriegelijke schijn, die zoodra de waarheid er haren doordringenden blik op slaat, te gronde gaat! - Hoe meer het bekend werd, dat de vader van den in Londen door zijn losbandig leven zich zoo bekend gemaakt hebbenden edward in de stad was, en het gerucht zich verspreidde dat gemelde jongman, hetzij dan naar 
Noord-Amerika, hetzij naar Europa's vaste land was vertrokken, hoe meer zich bij den vader schuldeischers aanmeldden, die wel allengs betaling van Mylord ontvingen, doch tevens meer bij dezen de overtuiging versterkten, dat zijn zoon eenen geheel verkeerden weg bewandeld had.
Veel gelukkiger vader dan Lord werner was de nederige schoolmeester falmain. Deze leefde met zijne dagelijksche bezigheden en inkomsten, in het genot van het bijzijn zijner dochter, gelukkig en weltevreden voort. Weltevreden was deze laatste ook, omdat zij zich ten wijzen stelregel voorgeschreven had niet te morren zoodra niet alles zoo medeliep als zij wel gewenscht zou hebben. Helena bezat een waarlijk vroom gemoed, doordrongen van eerbied voor de leer van haren Heiland, die zij dagelijks niet alleen overpeinsde, maar ook op haar doen en laten in haren engen

{==43==} {>>pagina-aanduiding<<}
werkkring toepaste, handelende steeds overeenkomstig met hetgeen zij begreep dat jezus en zijne Apostelen voorschreven. Zoo was dan ook het zeggen van paulus: ‘Ik heb geleerd vergenoegd te zijn in hetgeen ik ben,’ eene der schriftuurplaatsen welke zij hoog waardeerde, steeds in hare gedachten herhaalde en aanwendde tot het lenigen van zekere smart welke zij gestadig 'gevoelde; die smart werd veroorzaakt door de genegenheid welke zij ondanks zich zelven voor den haar hartelijk liefhebbenden john koesterde. Wel wist zij, dat zij bemind werd, en zoo iets streelt altijd het vrouwelijk hart, maar john was afwezig, ongelukkig door de kwellingen welke hij van zijne tante selsat moest verduren, en verstoken van middelen die op eene vereeniging met helena, zelfs in eene verwijderde toekomst, konden doen hopen. Toen selsat met haren neef Werner-Castle had verlaten, had de jongman, niet in persoon kunnende komen, door middel van een klein briefje falmains dochter vaarwel gezegd. De diepe treurigheid, in dit briefje doorstralende, had bij het meisje eene neerslagtigheid doen geboren worden, welke door haren vader niet onopgemerkt bleef. Falmain haar de reden van dezelve gevraagd hebbende, had zij hem geen geheim van die reden gemaakt, doch weinig troost ontvangen, daar de oude man, naauwelijks vermoedende dat er eenige bijzondere genegenheid mede in het spel was, zijne dochter een weinig had uitgelagchen om hare deelneming in het lot van een' jongman, van wien hij zeide te verwachten, dat hij zich vroeg of laat wel van onder den plak van eene oude brommige tante zou weten te ont-
{==44==} {>>pagina-aanduiding<<}
worstelen. Dewijl helena als een' verbindenden pligt aanmerkende, haren vader het leven zoo aangenaam mogelijk te maken, sedert niets van hare kwelling liet 
blijken, en in den dagelijkschen omgang dezelfde was als voorheen, dacht falmain, die door het klimmen zijner jaren de aandoeningen van jeugdige gemoederen niet langer begreep, dat zijne dochter geen leed meer gevoelde en weder even gelukkig was als voorheen. Regt gelukkig was evenwel de goede helena niet, en zij werd het nog minder toen op zekeren dag haar vader met een blij gelaat haar aankondigde, dat de huisbezorger (Intendant) van Lord oswald hem verlof gevraagd had, om zijn hof aan haar te maken. ‘Ik heb hem dit,’ zoo vervolgde falmain: ‘met veel genoegen toegestaan, sinds lang is hij mijn vriend, een braaf en eerlijk man, die een goed inkomen heeft en u in stand gelijk is; hem aannemende blijft gij in mijne nabuurschap wonen, uw lot is verzekerd, en zonder bekommering over u, zal ik, als God mij roept, mijn hoofd gerust kunnen nederleggen.’ - Ongehuwd te blijven, indien zij niet de vrouw van john kon worden, was altijd helena's geliefde denkbeeld geweest, zij ontstelde dan bij het hooren van haar vaders wensch naar de vereeniging met eenen anderen man, dan dien zij lief had, en gaf haren tegenzin te kennen. ‘Ik had mij gevleid,’ zeide falmain daarop, terwijl zijn gelaat eene treurige teleurstelling kenmerkte: ‘dat gij uwe plannen van altijd ongetrouwd te blijven vaarwel gezegd hadt! het doet mij leed, mijne anders zoo redelijk denkende helena zoo eigenzinnig

{==45==} {>>pagina-aanduiding<<}
te zien - doch, kind, ik wil uw ongeluk niet, handel zoo als gij het best zult keuren, maar bedenk dat gij door eene goede gelegenheid om uwe ware bestemming te bereiken, af te wijzen, uw geluk voor uw geheele leven misschien, roekeloos op het spel zet.’ - Helena had bij deze woorden van den man dien zij steeds als haren besten raadgever en vriend geëerbiedigd had, geene kracht tot antwoorden. Wel gevoelde zij de ongegrondheid van hare hoop op john, doch zij vermogt niet dezelve geheel op te geven. Wel fluisterde haar de rede in, dat het geraden was de hand van een ander eerlijk en haar liefhebbend man aan te nemen, doch dit te openbaren scheen haar voor als nog eene daad van trouweloosheid jegens het voorwerp harer keuze, en kon zij niet over zich verkrijgen. Zij zweeg dan. Falmain haar niet willende lastig vallen, bewaarde ook het stilzwijgen, en op dien avond verlieten deze vader en dochter elkander welligt minder dan immer te voren de een over den ander voldaan. Door tweederlei denkbeelden geslingerd, bleef de goede helena ettelijke dagen in de alleronaangenaamste gemoedsgesteldheid doorbrengen. Haar vader roerde de gevoelige snaar niet aan, hij was altijd vriendelijk jegens het meisje, doch zag haar, dit bemerkte zij duidelijk, meer dan eens met zekere ontevredenheid en eene uitdrukking van treurigheid aan. Dit griefde haar en drong haar tot toegeven aan zijn stilzwijgend verlangen, doch als zij in dien zin spreken wilde, was het alsof haar de mond werd toegedrukt. Lang zoude welligt deze pijnlijke slaat nog aangehouden hebben,

{==46==} {>>pagina-aanduiding<<}
indien niet een brief van john er een einde aan had gemaakt; die brief luidde als volgt:
‘Ik was ten einde raad! Gekweld, gesard, elk oogenblik gehoond en beleedigd door iemand die mij gestadig verweet dat ik alles aan haar verschuldigd was; voor het oog der wereld een' Christenpligt vervulde door mij het verblijf in haar huis te vergunnen, en in dat huis mij het leven ondragelijk maakte; mij (welligt om de begoocheling van anderen te doen voortduren) bij zich houden wilde, en belette iets tot bevordering van mijn tijdelijk welzijn te doen, heb ik besloten eindelijk voor mij zelven te handelen; ik heb er een' vreesselijken storm aan gewaagd en voor uitgestaan; ik heb gezegd wat ik vóór had, en mijn plan volvoerd. Thans ben ik vrij; dat is: van tantes juk ontslagen. Voorzien van eenig geld, dat ik van mijne moeder heb gekregen, van dat waarmede mijn broeder mij begiftigd heeft (dewijl beide mijn plan zeer goedkeurden, nu het mij gelukt is hen te overtuigen dat ik het bij tante niet uithouden kon) en van mijne zuinig opgespaarde penningen, heb ik mij door een' scheeps-kapitein, die naar New-York vertrekt, als passagier laten aannemen, en bevind mij aan boord. Nu ga ik iets leeren, iets zien, en genot van een werkzaam leven hebben. Dan te midden van het geluk dat ik in dit opzigt smaak, kwelt mij, helena! het denkbeeld, dat ik u moet missen - zeker voor lang - welligt voor altijd! Dan blijvende wat en waar ik was, kon ik volstrekt niet denken dat ooit mijn vurigste wensch, die van u eens mijne hand

{==47==} {>>pagina-aanduiding<<}
te bieden..... (want dit wenschte ik stilzwijgende, ik moet het nu toch eens bekennen) vervuld worden zou - nu is daartoe de mogelijkheid geboren. Indien het mij medeloopt, indien ik het geluk heb fortuin te maken, zoo kom ik verblijd terug, zoek u op, en zie of gij nog ongehuwd en mij genegen zijt, dan,.... doch hoe vele jaren moeten er welligt nog verloopen, eer al dit onzekere schoone, waarheid worden kan! hoe wisselvallig is het, of ik immer slagen zal. Daarom laat ik u ganschelijk vrij. Ik offer mij zelven op aan hetgeen de rede gebiedt; zij ligt hare ijskoude hand op mijn liefdevol hart - en ik zwicht; beklaag mij, dat mij de nood daartoe dwingt - ach, ik beklaag mij zelven! - Vaarwel, helena! groet uwen achtingwaardigen vader - leef gelukkig en vergeet niet geheel

Uwen Vriend

john.
Aan boord van de Philipina.
3 Maart 1815.

‘Wat moet ik nu doen?’ was de vraag welke helena vooreerst tot zich zelve rigtte, doch daar zij er geen, in alles haar voldoend antwoord op wist te vinden, besloot zij den raad in te nemen van den geestelijke barton, dien wij bij gelegenheid van het rouwbeklag op Barkey-Vale, als een vroom en verstandig man hebben leeren kennen. Eer zij dan haren vader iets zeide, verzocht zij den heer barton om een bijzonder mondgesprek, en leide hem onbewimpeld den geheelen staat van zaken open. ‘Mijn kind!’ in dezer voege sprak de gemoedelijke man: ‘'s men-
{==48==} {>>pagina-aanduiding<<}
schen hartstogten zijn met zijne gezonde rede, zeer dikwijls als in openbaren strijd. Dit is een treurig verschijnsel; doch welligt moet het plaats hebben, ten einde wij onze zedelijke krachten zouden leeren oefenen, en beseffen hoe moeijelijk het valt den goeden weg steeds te blijven bewandelen. Waar de rede gebiedt moeten de hartstogten zwijgen, dit is een vaste regel, waaraan geene uitzondering denkbaar is. Nu vraag ik in uw geval: wat gebiedt de rede? Zeer zeker niet, dat gij uwe jeugd verslijt in het beweenen van de teleurstellingen uwer hersenschimmige hoop; zeer zeker niet in het niet beantwoorden aan de bestemming der vrouw, waartoe de hemel u roept; zeer zeker niet in het vasthouden van eene ijdele verwachting, ten koste van het genot eener waarschijnlijk goede wezentlijkheid. Het voorwerp uwer genegenheid zelf geeft de rede gehoor, en wijst u den weg welken gij te volgen hebt. John begrijpt hoe verkeerd hij handelen zoude, indien hij u vleide met eene betere toekomst, dan die hij zelf vooruitziet. Ik raad u dus niet, om terstond aan uwen vader te zeggen, dat gij aan zijn' voorslag gehoor geeft, maar om, door hem, den man die u tot zijne echtgenoot verlangt, te laten weten, dat gij hem zien en hooren wilt; neem voorts eenigen tijd om u over zijn voorstel te beraden, en zie hem 
nu en dan. Ontdekt gij dan noch in zijn' persoon, noch in zijne denkwijze, noch in zijnen omgang, iets dat u op goede gronden ten eenenmale tegenstaat, zoo open uw hart voor zijne liefde, maak hem geen geheim van wat in uw hart omgegaan

{==49==} {>>pagina-aanduiding<<}
is, maar beloof hem, dat gij door uwen pligt geleid, zoo veel mogelijk vergetende hetgeen achter en u strekkende naar hetgeen vóór u is (gij weet, dit is eene uitdrukking van uwen met regt hoog geëerbiedigden paulus?) voor hem wezen zult, wat hij met rede van eene getrouwe echtgenoot kan verwachten. Kom dan gemoedelijk uwe belofte na, en mijns inziens, zult gij op die wijze het meest overeenkomstig handelen met hetgeen Godsdienst en rede, die onafscheidelijk van elkander zijn, u gebieden.’ - Hoe moeijelijk het helena viel, het denkbeeld van met john vereenigd te leven, gansch vaarwel te zeggen, zij begreep het verstandige van doctor bartons raad, gedroeg zich ingevolge van denzelven, en verblijdde na eenige maanden haren vader, door hare hand te schenken aan Lord oswalds intendant.



{==50==} {>>pagina-aanduiding<<}

XXIII.


Laatste tijd op Barkey-Vale.

Nog een paar malen na het vroeger verhaalde, had mejufvrouw basmooth een bezoek bij haren vader afgelegd, eer de dag tot hare afreize naar Engeland bestemd, daar was. Tot die reize was vast besloten, eensdeels, dewijl het medegedeelde uit debora's brief, elisabeths overkomst scheen noodzakelijk te maken, anderdeels omdat het zien van wie robbert eerst voor zijne echtgenoot genomen had, sinds hij wist, dat zij zijne dochter was, den lijder hoe langs hoe minder genoegen scheen te geven, zoo dat de opzigter van meening was, dat om haar vaders wille elisabeth geenszins noodig had in Holland te blijven. Zich niet voorstellende spoedig terug te keeren in het land, waar zij met zoo veel gastvrijheid en vriendschap ontvangen was geworden, dewijl hare zamenwoning met cecilia nu welhaast een' aanvang stond te nemen, verliet elisabeth het huis van bestenvelde en Rotterdam met aandoeningen van treurigheid, en scheepte zich in te Helvoetsluis. Niets bijzonders kenmerkte den overtogt, en in weinige dagen bevond zich me-
{==51==} {>>pagina-aanduiding<<}
jufvrouw basmooth op haar oud verblijf en bij de weduwe tolver terug. Na slechts een paar dagen van de vermoeijenissen der reize uitgerust te hebben, ontbood hendrik den man, die, gelijk wij gezien hebben, in een naburig dorp, op de komst van elisabeth wachtende was. Hij kwam terstond, vergezeld van den Pater milford (die op het gastmaal op Werner-Castle naast mejufvrouw basmooth aan tafel gezeten had, Deel I, bl. 49.) ‘Wat ik te zeggen heb.’ zoo ving de onbekende aan te spreken: ‘vereischt de tegenwoordigheid van dezen heer, want voor den Pater wil ik in uwe tegenwoordigheid 
eene biecht afleggen en mijne zonden belijden, op hoop van vergiffenis voor denzelven te erlangen. Eerwaarde Pater!’ hier viel de man met hevige ontroering en in eene smeekende houding op zijne kniën neder - ‘ik ben een moordenaar! door het geld van een' Franschman, alerte was zijn naam, omgekocht, heb ik zekeren heer robbert basmooth, met behulp van een' anderen matroos van ons schip de Sphinx aan een' boom vastgebonden, en om hals gebragt. Mijn kameraad aarzelde, maar ik volvoerde de daad, gevende den ongelukkige een' slag op het hoofd, die hem ineen deed krimpen, en toen wij de touwen losgesneden hadden, ter aarde zinken. IJlings verlieten wij de plaats des jammers en gingen op een' geruimen afstand van daar in het ruimschoots gebruiken van sterken drank eene bedwelming zoeken, die wij, om geen' afschrik van ons zelven te hebben, grootelijks behoefden. Sedert heb ik in eene gestadige dronkenschap voortgeleefd, tot

{==52==} {>>pagina-aanduiding<<}
dat mijn slecht gewonnen geld verteerd zijnde, ik mijn' drinklust niet langer ten volle kon voldoen. Toen (want ik was te Calcutta in Bengalen aangeland zijnde, het bloedgeld ontvangen hebbende, ons schip ontloopen) ben ik onder een' roover-kapitein gaan dienen, heb vele jaren (het vaartuig door de Algerijnen genomen zijnde) op de Afrikaansche kust gevangen gezeten, eindelijk los gekomen zijnde, ben ik op mijn verzoek naar Engeland overgebragt. De tijd en de rampen die ik heb ondergaan, hebben het diep gevoel van mijne gruweldaad wel eenigzins gelenigd, maar nimmer uitgedelgd. Hier te lande terug zijnde, heb ik altijd gehoopt en getracht iets van alerte te vernemen, om hem zijne schuld te verwijten en aan te manen iets voor mij te doen, want ik was dood arm en moest mij met bedelen onderhouden, doch al mijn pogen is vruchteloos geweest. Onlangs bij den landman hootins goedgunstiglijk geherbergd, hoorde ik den naam van basmooth noemen; ik ontstelde hevig, doch voelde terstond het verlangen in mij opkomen om iemand van dat geslacht te spreken, mijne zonde te belijden en zoodoende welligt eenige rust voor mijn geweten te bekomen; hadde ik die rust, dacht ik, zoo zoude ik voortaan een goed leven leiden, ik zoude moed hebben mij bij een' landbouwer te verhuren, arbeidende mijn brood verdienen, en niet meer zoo gejaagd en ellendig ronddwalen als thans. Pater, ach! geef mij die gewenschte rust! zeg dat mijne zonden vergeven zijn; of door welke penitentie ik die vergiffenis verkrijgen kan! - Ik ben nicoles!

{==53==} {>>pagina-aanduiding<<}
de moordenaar van robbert basmooth, maar ach! om 's hemels wil, wees mij genadig!!’ - Luid snikkende, viel nu de ongelukkige voorover, met het aangezigt ter aarde; al de omstanders, en althans elisabeth, waren ten uiterste ontroerd en aangedaan, doch het medelijden nam welhaast bij haar de overhand over alle andere gevoelens, en eer nog de geestelijke antwoorden kon, riep zij met geestvervoering uit: ‘Arm man! gij zijt geen moordenaar, ten minste uw slagtoffer leeft!!’ - Met een' vreesselijken gil sprong de schuldige nu eensklaps overeind en zag elisabeth met wijd geopende oogen vragend aan. ‘Ja,’ herhaalde zij: ‘robbert basmooth leeft!’ - De verdere uitlegging hieromtrent, welke nu volgde, en door hendrik gegeven werd, gaan wij met stilzwijgen voorbij, dewijl die niets meer bevatte dan hetgeen wij reeds te voren verhaald hebben; doch nu verlangde bestenvelde nog met opzigt tot eenige bijzonderheden onderrigt te bekomen, en daarom vraagde hij den schuldige: of hij vóór de reize van basmooth in eenige betrekking tot alerte gestaan had, of hij wist welke reden laatstgenoemde genoopt had tot het zamenspannen tegen robberts leven, hoe en van wien hij de betaling voor zijn gruwelstuk ontvangen had? Op welke vragen tezamen genomen, de schuldige aldus antwoordde: ‘Hij, die zich in Engeland alerte deed noemen, was graaf de valmont, een man van hooge geboorte en groote bezittingen, doch een zedeloos leven leidende. Sinds een paar jaren was ik in zijne dienst als knecht, toen hij (in de omwenteling partij voor Orléans getrokken hebbende) voorzigtiglijk

{==54==} {>>pagina-aanduiding<<}
hem, bij zijne tijdelijke verbanning uit Frankrijk volgde met een kapitaaltje, dat hij, na zijn aangeërfd geld grootelijks verkwist te hebben, door het spel en door geheime knoeijerijen weder zamengeraapt had. Dit kapitaaltje plaatste hij in het kantoor van den heer basmooth, wiens vriendschap hij gewonnen had, zonder dat die man ooit geweten heeft welk een slechtaard mijn meester was. De jonge vrouw van den heer robbert boezemde alerte eene toomelooze liefde in, doch vruchteloos poogde hij haar te verleiden. Eindelijk dreigde zij hem, al zijne streken aan haren man bloot te leggen, en nu was basmooths vonnis geschreven. Alerte schreef een' brief als werd die door zeker handelshuis te Calcutta gezonden, waardoor de reize van sofia's echtgenoot derwaarts noodzakelijk werd, en mij benevens een' matroos john harris omgekocht hebbende, om zijn' gewaanden vriend van kant te helpen, meldde hij aan het Bengaalsche kantoor dat hij op hetzelve trok eene som van 200 ∝ en gaf mij den wisselbrief mede. Ik liet mij ook voor zijn geld een behoorlijk matrozenpak maken, vermomde mij op zulke wijze, dat de heer basmooth, die mij buiten dat maar zelden gezien had, mij niet kon herkennen, begaf mij met mijn slagtoffer op hetzelfde schip de Sphinx, en volvoerde, gelijk ik u verhaald heb, de mij opgelegde gruweldaad. Ach! ik had in Frankrijk zoo veel bloed zien stroomen en zoo veel ongelukkigen zien sneven, dat ik het leven van één enkel mensch voor niets rekende - dan toen ik zelf een' (zoo ik meende) doodelijken slag toebragt, werden mij de oogen geopend, ik had een' afschuw van

{==55==} {>>pagina-aanduiding<<}
mij zelven - het overige is u bekend.’ - Nu werd de boetvaardige met Pater milford alleen gelaten, ten einde deze onbelemmerd volgens de voorschriften der Roomsche kerk met hem spreken en handelen mogt, en bestenvelde met zijne nicht zochten tolver op, om in haar bijzijn al het gebeurde te overpeinzen, er met haar over te spreken, en tevens door het gebruiken van eenigen ververschenden drank, hunne geschokte gemoederen tot bedaren te brengen.
Door zoo vele bewijzen was de misdaad van den graaf de valmont, onder den naam van alerte, tegen elisabeths ouders gestaafd, en zoo verschillende personen hadden aangaande de wijze waarop de groote misdaad bedreven was, eene genoegzaam eenparige getuigenis afgelegd, dat de schuld van den Franschman, in de oogen van bestenvelde en van zijne nicht, geenen den minsten twijfel meer leed; doch altijd bleef het voor deze wenschelijk uit den mond van den schuldige zelven, de bevestiging der waarheid te ontvangen. Dan de moeijelijkheid van deze zaak was groot. Vooreerst wist men sedert lang niets van alerte, noch waar hij zich bevond, noch wat hij deed, was bekend; en ten tweede hetzij hij slaagde in de pogingen, die hij vroeger voorgegeven had te willen doen om zijne zaken in Frankrijk in orde te brengen, en zich daar ophield, hetzij die pogingen hem niet gelukten, hem met een verwijt, zoo zwaar als dat, hetwelk men overtuigd was, dat hij verdiende, wanneer hij weder iets van zich zou laten hooren, op het lijf te vallen, of hem voor eene regtbank aan te klagen en tot verantwoording te roepen, had groote zwarigheid in, in

{==56==} {>>pagina-aanduiding<<}
aanmerking genomen den staat van onvastheid, waarin op dit oogenblik de regering in het door napoleons wederverschijning zoo zeer in wanorde gedompelde rijk verkeerde.
Intusschen was de tijd daar, waarop Barkey-Vale van eigenaar veranderen en van bestenvelde op de weduwe tolver overgaan zoude (*), en wat nog van des ouden bestenveldes huishouden overgebleven was, opgebroken moest worden; elisabeth werd bij cecilia verwacht, en hendrik had haast om naar Holland terug te keeren. Oom en nicht besloten dan, nog geduld te nemen en de voortzetting der zaak uit te stellen tot dat hendrik in Holland terug zijnde, zich meer uitsluitend met dezelve zou kunnen bezig houden.
Sedert dat elisabeth, gelijk wij in het begin van dit deel gezien hebben, op het voorstel tot zamenwoning met cecilia een toestemmend antwoord had gegeven, was, door de ontdekking van haar vaders leven, en eenige andere omstandigheden, waarvan wij almede verslag gegeven hebben, zekere huivering bij haar ontstaan met opzigt tot het voor altijd afgezon-
{==57==} {>>pagina-aanduiding<<}
derd blijven van hare bloedverwanten; zij gevoelde haren oom hendrik noodig te hebben, en onder vreemden niet als met hem, over al hare aangelegenheden te zullen kunnen spreken; bovendien hadden beide hendrik en de weduwe tolver haar bevreesd gemaakt aangaande de stemming van cecilia's echtgenoot, onderstellende dat het zeer mogelijk was, dat de heer lionel hasley in het eerst, om zijne vrouw te believen, het plan der zamenwoning goedkeurde, doch na verloop van eenigen tijd minder behagen zou scheppen in het gestadig bijzijn van een' derden persoon. Om al deze redenen had dan mejufvrouw basmooth, staande haar verblijf op Barkey-Vale, aan hare vriendin te kennen gegeven, dat het haar raadzaam voorkwam een' zekeren tijd, bij voorbeeld van een jaar, de proef van de zamenwoning te nemen, en zich na verloop van dien tijd, van weerskanten aangaande het al of niet verlengen van den termijn te verklaren, doch in allen gevalle het zoo aan te leggen, dat men niet voor altijd gebonden ware. Voorts had zij zekere voorwaarden, de som gelds, die zij verteren zoude, de dienst welke zij van cecilia's dienstboden zou kunnen vorderen, en andere huiselijke schikkingen betreffende, opgegeven, en van de nu reeds in den echt getredene cecilia in antwoord ontvangen, zekere wijzigingen van hare voorstellen, enkele nieuwe, en eindelijk de goedkeuring der voorloopige tijdsbepaling, doch deze niet zonder een vriendelijk 
verwijt over elisabeths wantrouwen, met opzigt tot het duurzaam aangename der ten uitvoer brenging van het sedert zoo langen tijd gevormde plan; zij, cecilia namelijk, in

{==58==} {>>pagina-aanduiding<<}
de overtuiging volhardende, dat er niets dan geluk in den dagelijkschen omgang der beide vriendinnen met elkander kon gelegen zijn. - Eer elisabeth welligt voor altijd de hofstede haars grootvaders vaarwel zeide, ging zij nog eens de weinige kennissen welke zij in den omtrek had, en bijzonderlijk helena falmain, sedert een paar weken de echtgenoot van Lord oswalds zaakbezorger, en haren vader, den goeden schoolmeester, bezoeken. Al naar mate de verschillende personen over het tusschen elisabeth en edward werner voorgevallene dachten, ontvingen zij haar met meerdere of mindere vriendelijkheid; de falmains, die niets van hunne hoog-adellijke bloedverwanten ten koste van mejufvrouw basmooth, immer geloofd hadden, waren bij uitstek hartelijk. Dewijl elisabeth van debora gehoord had, dat helena de kracht dar rede had moeten inroepen, om tot het huwelijk te besluiten, deed zij haar eenen in algemeene bewoordingen vervatten gelukwensch, doch repte noch van selsat noch van dezer neef, omdat zij van john's hartsgeheim kennis gedragen had; dan toen falmain een oogenblik het vertrek had verlaten, zeide helena; ‘Waarschijnlijk, mejufvrouw basmooth! hadt gij niet gedacht, toen gij, wanneer ik ziek lag, van de groote belangstelling van john in mijn' persoon getuigen waart, dat hij binnen kort, alles wat hem in zijn vaderland lief was, zou opgeven en voor een' onbepaalden tijd de wijde wereld ingaan! Ik zelve vermoedde zulks niet - dan hij heeft wel gedaan - ik wensch hem geluk in al wat hij zal ondernemen,’ - hier wischte zij een' traan af, die langs hare wang af-
{==59==} {>>pagina-aanduiding<<}
gleed, en vervolgde toen, haren mond tot glimlagchen dwingende: 
‘evenwel kan ik niet nalaten mij in die zaak, gelijk trouwens in vele andere opzigten, te verwonderen over den zonderlingen keer der dingen; dat ik de vrouw zou worden van Lord oswalds intendant, had ik toen waarlijk ook geenszins vermoed. Dan God bestuurt onze lotgevallen, daarvan ben ik overtuigd, en in die overtuiging berust ik en ga zonder noodelooze zorgen wat mij verder wedervaren zal, te gemoet.’ - Terwijl helena dus sprak, zocht elisabeth reeds naar het antwoord dat zij zou moeten geven, en was daarover niet weinig verlegen, toen zij uit hare belemmering verlost werd, door het binnen treden van falmain met zijnen nieuwen schoonzoon, dien hij terstond als zoodanig aan elisabeth voorstelde. Niet juist onbehagelijk kwam deze man mejufvrouw basmooth voor, doch zijne trekken teekenden reeds eenige gevorderdheid in jaren, en als zij hem bij john (wiens beeld zij nog duidelijk in het geheugen had) vergeleek, begreep zij zeer klaarlijk, dat de goede helena zich zelve had moeten geweld aandoen, om hare hand volgens haar vaders verlangen weg te schenken. Na dat nog eene korte wijle tusschen de bijeen zijnde personen een algemeen gesprek had plaats gehad, nam elisabeth haar afscheid, en keerde naar Barkey-Vale terug. Dáár had weldra een treuriger afscheid plaats. Schoon mejufvrouw basmooth geenszins tot het getal behoorde van die hoog gestemde en overdreven gevoelige personen, die aan alle levenlooze voorwerpen eene groote waarde hechten, zoodra die tot het eigendom van

{==60==} {>>pagina-aanduiding<<}
eenigen bloedverwant behoord hebben, of dezen tot dagelijks gebruik plagten te dienen, zoo was zij toch ook niet hard genoeg van hart, om zonder aandoening vaarwel te kunnen zeggen aan het verblijf, waar zij hare kindsche jaren en, behalve den tijd van school liggen, ook al de dagen harer eerste jeugd had doorgebragt. Veelerlei beuzelingen aan welke zij in lang niet meer gedacht had, kwamen haar nu weder te binnen, met hare trouwe debora sprak zij daarover en bezocht nog eens al de plekjes waar dit of dat, hetzij verblijdend, hetzij bedroevend voorval had plaats gehad, en tranen welden op in hare oogen. Al wat zij met zorg behandeld, of met belangstelling bewaakt had, bloemen, vogels, en wat van dien aard meer was, lag haar gelijk het scheen, thans naauwer dan ooit aan het hart, en hoe meer het scheidensuur naderde, hoe meer zij gevoelde, dat zonder de beperktheid van haar vermogen, zij al ligt bestenveldes hofstede haar eigendom zou hebben gepoogd te maken. Doch nog vrij bezwaarlijker dan al het levenlooze te verlaten, viel elisabeth het denkbeeld te verduren, dat iedere klokslag het einde van haren omgang met debora deed naderen. Ook hier bragten oude herinneringen eene vernieuwde hartelijkheid voort; al wat de weduwe tolver voor haar gedaan had, drong zich met eene verdubbelde helderheid op aan haren geest, en al wat zij aan die vriendin meende te zullen missen, spreidde over hare uitzigten in de toekomst een somber floers. Eens met hendrik alleen zijnde, zeide zij, dat zij gaarne aan de goede weduwe, die in het geheel door grootvader bestenvelde scheen vergeten te zijn ge-
{==61==} {>>pagina-aanduiding<<}
worden, eene kleine gedachtenis wilde laten, en vraagde wat hij daartoe wel geschikt zoude keuren? Hendrik antwoordde: ‘Ik billijk uwen inval, mijne lieve! doch laat uw geschenk niet iets zeer kostbaars zijn, want 
inderdaad, gelijk ik u reeds meermalen zeide, gij zijt geheel niet rijk; leer dus spaarzaam met het uwe om te gaan, en droom niet van een' overvloed, die waarlijk uw deel niet is.’ - ‘En evenwel,’ hernam elisabeth: ‘ik heb overvloed, lieve oom! want sedert ik mijn kasboekje volgens uwe voorschriften houde, heb ik altijd twee Guinjes meer, dan ik hebben moest; hoe ik ook tel en weder tel, en optrek en aftrek, en alles oplettend nakijk, het batig saldo blijft altijd bestaan.’
‘Onmogelijk!’ zeide hendrik, ‘tenzij gij eene fout begaan, of als uitgaaf iets aangeschreven hebt dat nog niet betaald is. Willen wij uw boekje en uwe quitantiën eens zamen nazien?’ - ‘O, niets liever dan dat,’ was elisabeths antwoord: ‘ik heb lang naar uwe hulp verlangt, maar u de zaak niet durven bekennen, om niet van achteloosheid beschuldigd te worden.’ - ‘Beter is het toch, mijne lieve!’ zeide hendrik ernstig: ‘een' misslag te belijden, dan gevaar te loopen, door dien te verhelen, in wezentlijke ongelegenheid te geraken.’ Na deze zachte vermaning aangehoord te hebben, ging elisabeth haar boekje en de betaalde rekeningen halen; lang zocht hendrik vergeefs waar het gebrek schuilde, maar eindelijk een' hoed van twee Guinjes opgeschreven vindende, zonder dat daarvan eene quitantie voor den dag kwam, schoot jufvrouw bas-
{==62==} {>>pagina-aanduiding<<}
booth in eens te binnen, dat debora de modemaakster voor haar betaald, en zij het geld nog niet terug gegeven had. Schaamrood over dit verzuim, stond zij nu daar, wel haalde zij tot hare verschooning aan, (hetgeen de lezer zich van Deel I, bl. 94 zal herinneren) dat op den dag, toen zij onder hendriks oog hare uitgave opschreef, de komst van den heer westmill haar gestoord had; wel zeide zij: ‘ik heb toen mijn geld niet nageteld, omdat ik wist dat er, behalve het uitschot voor den sluijer, f 100, - was, en eerst veel later, nadat ik meer uitgaven gedaan had, heb ik eens nagezien of het overschot met de som die het klappertje aanduidde, overeen kwam.’ - Zij ontsnapte niet aan hendriks billijke aanmerking, dat door soortgelijke onnaauwkeurigheden, wanorde in geldzaken al ligt geboren wordt, en aan zijne 
berisping over eene onoplettendheid, welke beleedigend voor de goede huishoudster was, voegende hij daarbij: ‘Indien gij zóó uwe zaken bestiert, zou ik uw waarlijk de zamenwoning met cecilia, die misschien niet naauwkeuriger is dan gij, ten sterkste afraden; let voortaan beter op, kindlief! en maak heden nog de zaak met debora uit de wereld.’ - Elisabeth beloofde het eene en deed het andere, want zoodra de weduw weder in de kamer was, stelde mejufvrouw basmooth haar het geld ter hand, en ontving de quitantie, voor hare nalatigheid eene verschooning vragende, welke debora, in deze oogenblikken althans, geheel niet gestemd was te weigeren. - Eindelijk was de dag der scheiding daar, niet minder dan elisabeth was de goede debora bewogen, geene van beide was in staat

{==63==} {>>pagina-aanduiding<<}
veel te zeggen, doch beider gelaat teekende duidelijk wat in de harten omging. ‘Vaarwel! trouwhartige beschermster mijner jeugd!’ riep elisabeth uit, zich in tolvers armen werpende. ‘Vaarwel, mijn kind! Gods zegen ruste op u!’ antwoordde debora - en nu nam hendrik zijne nicht bij den arm, geleidde haar naar het rijtuig, dat opgepakt voor de deur stond, en waar de vrouwelijke dienstbode die mejufvrouw basmooth vergezellen moest, zich reeds in geplaatst had, zette zich naast haar neder en rolde met haar voort. ‘Voor het laatst dan Barkey-Vale groet ik u!’ zeide elisabeth, toen zij het geliefde plekje gronds afreden - en een lang stilzwijgen volgde.



{==64==} {>>pagina-aanduiding<<}

XXIV.


Huiselijke omgang op Woolock.

Drie dagen reizens was Woolock, het kleine landgoed dat cecilia thans met haren echtgenoot bewoonde, van Barkey-Vale af gelegen. Eene voor haar geheel nieuwe landstreek trok elisabeth door, en dit nieuwe werkte in zoo ver voordeelig op hare stemming, dat zij opgeruimder werd, naarmate zij zich verder van haar oud verblijf verwijderde. Evenwel liet zij den tijd, waarin zij nog het bijzijn van haren oom genoot, niet ongebruikt voorbij gaan, maar besteedde dien grootendeels in het spreken over hare bijzondere belangen en over die van sommige andere personen, naar mate haar die voor den geest kwamen. Nicoles was een van deze. ‘Dien man,’ zeide mejufvrouw basmooth: ‘vind ik al zeer ongelukkig. Hoe lang is hij niet gekweld geweest door het denkbeeld, dat hij mijn' vader om het leven gebragt had, en toch had hij dit niet gedaan; om die kwelling te verdrijven heeft hij zich aan eene buitensporige leefwijze overgegeven, en dus zijne schuld vergroot. Veel heeft hij doorgestaan en geleden, en altijd is het ge-
{==65==} {>>pagina-aanduiding<<}
voel van zijne zonde zoo levendig bij hem gebleven, dat hij nu, op zijnen ouden dag, geene vernedering geschroomd heeft, maar zich zelfs voor mij, die zoo veel jonger ben, als een misdadiger heeft aangeklaagd. Hij schijnt, nu hij verligting van smart heeft ontvangen, en door de hoop op vergeving van boven, opgebeurd is, zich goed te willen schikken, gaarne zoude ik, zoo mogelijk, iets bijdragen om hem op zijnen beteren weg te doen staande blijven, en eenig geld afstaan om hem aan een geregeld bestaan te helpen, ik beveel hem, lieve oom! in uw aandenken te dezen opzigte.’ Het behoeft niet gezegd te worden, dat hendrik dezen wensch van zijne nicht gereedelijk beloofde in aanmerking te zullen nemen; hij prees daarenboven elisabeths teergevoeligheid jegens eenen 
gevallenen broeder, doch bragt haar tevens te binnen, dat de man, schoon letterlijk geen moordenaar zijnde, toch gepoogd had een' moord te doen, en voor het minst schuld had aan den rampzaligen staat van waanzinnigheid waarin zij haren vader gezien had, zoodat zijne angsten de welverdiende straf zijner misdaad waren geweest: ‘Doch,’ voegde bestenvelde hier ten slotte bij: ‘ik wil zijne laatste levensdagen niet door verwijten verbitteren, want ik beklaag hem ook; doch meer omdat hij zich tot het kwaad heeft laten vervoeren, dan omdat hij daarvoor geleden heeft. Tweesoortig is, mijns inziens, het medelijden, dat eenig persoon ons inboezemen moet, wanneer hij te beklagen is. Lijdende zonder zelf de oorzaak van zijn ongeluk te zijn geweest, is hij medelijden met achting gepaard, waar-
{==66==} {>>pagina-aanduiding<<}
dig; doch zelf alles gedaan hebbende wat tot ongeluk leiden moet, kan hij op geen ander medelijden aanspraak maken, dan hetgeen ingeboezemd wordt door het leedwezen, dat ieder regtschapen mensch gevoelt, voor eenen lijdenden natuurgenoot. De schipbreukeling, bij voorbeeld, wiens vaartuig onverhoeds door stormen op zee beloopen, tegen eene klip wordt aangesmeten en verbrijzeld, trotsch de meest geschikte pogingen om het te redden, en die zoo doende van al zijn vermogen beroofd is geworden, beklaag ik, en reik ik de behulpzame hand, met een gansch ander gevoel van medelijden dan den verarmden verkwister, die moedwìllig en brooddronken van het zijne heeft misbruik gemaakt en de onmiddellijke oorzaak van zijne ellende is. Beide zijn ongelukkig, doch de eerste kan ik achten, de laatste slechts met treurigheid over zijne dwaasheid aanzien.’ - ‘Ik begrijp u volkomen,’ antwoordde elisabeth: ‘dan ach! hoe vele menschen krijgen in hunne jeugd geene genoegzame kennis van ware zedelijkheid, deze handelen voorts, geloof ik, al naar mate hun gewaand belang van het oogenblik, het schijnt te 
vereischen, en bewerken zoo hun eigen ongeluk. O, dit te bedenken, wekt bij wie in zijne kindschheid zich niets dan alles goeds hoorde inprenten, een dubbel gevoel van dankbaarheid jegens degenen op, die hem zoo tegen het verderf behoedden! In dit opzigt ben ik oneindig veel aan debora verschuldigd, dit hoop ik dankbaar te erkennen; zij heeft nu geene hulp meer noodig; doch ook haar beveel ik in uwe gunst, verlies haar niet

{==67==} {>>pagina-aanduiding<<}
uit het oog, beste oom! vergun haar u van tijd tot tijd te schrijven, en indien gij immer bespeurt, dat ik haar van dienst zou kunnen wezen, o zoo verberg mij zulks niet!’ - Allengs kwam men nu Woolock nader; een welgebaande weg door een bosch, waarvan reeds de meeste boomen met den liefelijken lentedos prijkten, geleidde naar eene ruime vlakte, aan welker einde het sierlijk gebouwde huis, hetwelk elisabeth ging bewonen, op een' kleinen heuvel gelegen, van verre gezien werd; achter dat huis waren de tuinen die er toe behoorden, en regts af, eenigzins verder in het verschiet vertoonden zich de torens van de stad Glocester.
Zoodra cecilia het reisrijtuig zag aankomen, hetwelk zij berekende dat hare vriendin tot haar bragt, riep zij al hare huisgenooten aan de voordeur bijeen, opdat er geene vertraging in het afladen der pakkaadje mogte plaats grijpen. Met de grootste teederheid werd mejufvrouw basmooth, nu aangekomen zijnde, verwelkomd. Cecilia's hartstogtelijke vriendschap vertoonde zich meer dan ooit; zij hield niet op hare vriendin te kussen, de handen te drukken en door uitroepingen kenbaar te maken, hoe gelukkig zij zich vond haar weder te zien. De heer hasley, op dit oogenblik niet te huis zijnde, was van haren kant elisabeth vrijer in hare eerste ontmoeting van hare vriendin, dan zij gevreesd had het te zullen wezen, en zoo schroomde zij ook niet spoedig te zeggen: ‘Gij ziet, cecilia! dat ik mij al aanstonds aanmatig de regten der zamenwoning te laten gelden, want ik breng ongevraagd mijn' oom mede; hij wilde gaarne

{==68==} {>>pagina-aanduiding<<}
zien waar ik bleef en hoe ik gevestigd zou zijn, en tevens de goedheid hebben mij herwaarts te geleiden. Is er plaats voor hem, zoo blijft hij hier dezen nacht over, anders zal hij in de nabuurschap zoeken onder dak te komen; morgen bij tijds neemt hij den terugtogt aan.’ - ‘Wij zullen trachten den heer bestenvelde te gerijven,’ antwoordde mevrouw hasley: ‘doch de logeerkamer is nog niet geheel in orde en uw oom zal zich eenigzins moeten behelpen.’ De toon waarop dit gezegd werd, was niet die der gulle gastvrijheid op welke elisabeth gerekend had, zoo dat in haar de vrees opkwam, dat hare vriendin het gebruik dat zij van haar regt maakte, niet geheel goedkeurde, dit verwonderde haar en deed haar leed, dan weldra werden die gedachten door andere verdreven, en met het bezigtigen der twee kamers, die tot haar bijzonder gebruik bestemd waren, en het aldaar voorloopig eenigermate in orde plaatsen van het meest benoodigde van het goed, dat zij mede gebragt had, werd genoegzaam de overige tijd van den voormiddag gesleten. Tegen etenstijd kwam de heer lionel hasley te huis; met groot gedruisch trad hij binnen, terwijl een paar groote honden, die blaffende tegen hem opsprongen, wat hij tot de beide aangekomenen zeide, bijna onhoorbaar maakte. Zijn gelaat evenwel teekende vriendelijkheid, en het weinige wat men verstaan kon, was daarmede overeenkomstig. Onder den maaltijd lagen de honden naast of onder hun meesters stoel en kregen telkens iets van het eten, dat deze op zijn bord had, mede; dan de eensgezindheid tusschen de twee beesten werd

{==69==} {>>pagina-aanduiding<<}
niet zelden gestoord, wanneer het eene iets meer dan het andere erlangde, dan bromden zij of beten elkander, en lionel moest met zijne forsche stem, of met een zweepje dat hij bij zich had, meer dan eens tusschen beide komen, iets dat het gesprek telkens op eene onaangename wijze deed afbreken en zoodanig tegen hendriks gewoonte, van te midden zijns gezins aan te zitten, streed, dat zijne nicht, in de overtuiging dat hem deze wijze van doen onmogelijk wel kon bevallen, hem dikwijls meesmuilend en beteekenend aanzag, waarop hij dan met zijne oogen een antwoord gaf, dat haar bewees dat zij wel geraden had. Na het eten werd de tijd, zoo lang de dag dit gedoogde, doorgebragt met het bezigtigen der tuingronden, die tot het bestek van Woolock behoorden, en gedurende den avond ontbrak het niet aan stoffe tot het houden van een aangenaam gesprek. De vrouwen, die elkander zoo lang niet gezien hadden, kwamen op vele, gedurende hare scheiding voorgevallene, zaken terug, en hadden natuurlijkerwijze het daar bijzonder drok mede. Hendrik en lionel waren over de staatkundige gebeurtenissen aan het praten geraakt; wij behoeven onzen tijdgenooten niet te zeggen, hoe, althans bij verschil van denkwijze, zoo als hier plaats had, voor dit onderwerp een ruim veld voor bespiegelingen open lag. Want koning lodewijk XVIII had de wijk genomen, en napoleon was weder op den troon van Frankrijk gezeten. Dewijl de honden nu sliepen, konden de heeren ongestoord elkander hunne gedachten kenbaar doen worden, en beide maakten van die gelegenheid gebruik, de eene om

{==70==} {>>pagina-aanduiding<<}
zijn afgrijzen van den geduchten rustverstoorder, en zijne vrees, dat hij nogmaals den oorlog zou beginnen, de andere zijne verachting van de bourbons, en zijne bewondering van den onversaagden Corsikaan, aan den dag te leggen. Zonder bittterheid, doch niet zonder vuur, werd het gesprek zoo lang voortgezet, tot dat het hoog tijd was, nadat degenen die er lust toe hadden, nog iets genuttigd hadden, dat men zich ter rust begave. Dit oogenblik kwam echter niet, zonder dat elisabeth zich herinnerende dat zij den volgenden avond en voor lang zonder haren geliefden oom daar zitten zoude, op eens door eene diepe treurigheid werd overvallen. Bestenvelde de oorzaak van hare aandoening zeer wel bevattende, trad naar haar toe, omhelsde haar en zeide: ‘Houd u goed, kindlief! wij zullen, vlei ik mij, elkander nog wel eens weder zien - intusschen,’ voegde hij daar glimlagchende bij: ‘bedank ik u en den heer en mevrouw hasley voor de mij betoonde herbergzaamheid - vaart allen wel!’ - Nu spoedde hij zich de kamer uit, terwijl elisabeth hem toeriep: ‘Morgen ochtend zie ik u nog weder!’ - dan dit gebeurde niet, want hendrik alle noodelooze droefheid aan zijne nicht willende besparen, vertrok bij de eerste morgenschemering zonder eenig gedruisch te maken, en was reeds een goed eind wegs van Woolock af, toen elisabeth uit haren zeer gerusten slaap ontwaakte.
Thans als het ware eene geheel nieuwe loopbaan ingetreden, en op zich zelve staande, begon mejufvrouw basmooth zeker plan te vormen, hetwelk zij aan hare vriendin wilde voordragen, om op de meest

{==71==} {>>pagina-aanduiding<<}
aangename en tevens meer of min nuttige wijze haren tijd te besteden. Zij verlangde eenig deel in het huisbestier, eenige taak haar opgedragen te zien, voorts een gedeelte van den dag regelmatig tot eigen oefening, en een ander deel tot den gezelligen omgang met cecilia bepaald te hebben, evenwel niet zóó, dat gelijk bij grootvader bestenvelde de klok de baas wierd in huis, en de menschen door het nedervallen van den hamer op het klinkende metaal, gedwongen wierden, dan eens van tafel op te staan wanneer zij om de aangenaamheid of vrolijkheid van het gesprek wel verlangd zouden hebben wat langer te blijven zitten; dan eens zich genoodzaakt vonden eene vermakelijke wandeling te bekorten, soms, een leerzaam boek huns ondanks uit de hand te leggen, of een nuttig handwerk te staken. Het ongevallige van zulk een' noodeloozen dwang, had elisabeth lang, en cecilia in den veel korteren tijd, toen zij er mede aan onderworpen was, genoegzaam ondervonden, om er haar even als hare vriendin, van af te schrikken; in dit punt dan waren beide het volkomen, in andere zoo wel eens, dat mejufvrouw basmooths plan slechts kleine wijzigingen onderging. Zoo zetteden zij zich dan op den voet om het in werking te brengen, en beloofden zich gouden bergen van hare zamenwoning.
Eene der bijzonder menschkundige uitdrukkingen, welke wij in de heilige bladeren ontmoeten, is deze: (te vinden 1 Cor. II:11) ‘Wie van de menschen weet hetgene des menschen is, dan de geest des menschen die in hem is?’ Bij uitstek toepasselijk op de denkwijze, (soms eene geheel verkeerde denkwijze) van

{==72==} {>>pagina-aanduiding<<}
verschillende personen over elkander, is die uitdrukking meermalen bevonden te wezen; zij toonde zich ook zoo te zijn, op het oordeel dat elisabeth en cecilia stilzwijgend de eene over de andere velden. Laatstgenoemde, tot zekere treurigheid zonder oorzaak, van nature overhellende, bij uitstek teêrgevoelig, weinig ijverig van aard en niet met een bijzonder groot verstand begaafd, had elisabeth een' tijd lang in het huis van haren grootvader gadeslaande, aangezien voor een' zeer onderworpen, met alles tevreden persoon, die door onbezorgdheid vrolijk en door de eenzelvigheid van hare leefwijze bijkans onverschillig geworden was, ten minste weinig vatbaar voor innige gemoedsbewegingen; zij dwaalde. Elisabeth dwaalde ook, toen zij cecilia als logeergast op Barkey-Vale meende te wezen gemakkelijk van omgang, gereed om haren smaak ten gevalle van het voorwerp harer genegenheid, waaraan zij scheen met te veel geestdrift verkleefd te zijn, op te offeren; boven vooroordeelen verheven, en de zaken over het algemeen uit het regte oogpunt beschouwende. Hare eigene goedhartigheid deed haar zulks onderstellen, schoon haar geoefend verstand haar anders wel eene verschillende denkwijze zou hebben doen opvatten, maar bemerkende, dat zij in teêrhartigheid bij hare vriendin (schoon zij haar op hare wijze wezentlijk lief had) te kort schoot, deed hare zedigheid haar wanen, dat aan haar zelve de schuld lag, wanneer zij in eenig ding aan cecilia's meerderheid twijfelde. Beide personen elkander nu dagelijks, en op eenen meer gelijken voet dan voorheen, (toen elisabeth de onthalende en cecilia de

{==73==} {>>pagina-aanduiding<<}
onthaalde was) ziende en kunnende bestuderen, ontdekten nieuwheden, vreemdheden, en begrepen allengs, dat, schoon de volkomene kennis altijd bleef ontbreken, zij de eene de andere thans beter doorgrondden dan ooit, en elkander te voren niet geheel gekend hadden. De onderworpene, onverschillige elisabeth bleek iemand te wezen, die hare regten kende, en wanneer het te pas kwam, wist te doen gelden; die inschikkelijk was wanneer iets, dat haar tegenstond, met rede door de tegenpartij verlangd werd, maar die zich geenszins aan allerlei grillen van anderen, met welken zij gelijk stond, ten slagtoffer wilde overgeven; die eene weltevreden geaardheid bezat, doch nimmer dezelve tot lafheid overdreef; die noch onbezorgd was, noch onverschillig, maar niet noodeloos over allerlei beuzelingen tobde of zich gestadig door dezulken liet kwellen; en door geene bijzondere uitwendigheden, maar, waar het pas gaf, door wezentlijk dienstbetoon, of door een krachtig hartelijk woord, hare genegenheid aan den dag leide. Cecilia vertoonde zich als zeer met zich zelve ingenomen en alles op zich zelve tehuisbrengende, ligt geraakt wanneer zij meende dat haar te kort gedaan werd, ergdenkend wanneer iets gezegd werd, dat voor twee uitleggingen vatbaar scheen en niet regt door haar werd begrepen, aan kleinigheden een overdreven belang hechtende, zoodra zij zelve er in gemoeid was, meer uit égoisme dan uit warmte van hart teêrgevoelig, en niet zelden door vooringenomenheid voor of tegen eenig mensch, of eenige zaak, een averegtsch oordeel vellende. Uit het verschil in de karakters der twee

{==74==} {>>pagina-aanduiding<<}
vriendinnen, kwamen dan ook van lieverlede botsingen voort, die soms aanleiding gaven, dat de eene tot de andere zeide: ‘Gij zijt anders dan ik u gedacht had te wezen;’ dan volgden uitleggingen, die dikwijls het onderscheid van geaardheid nog duidelijker maakten, en door gevolgtrekking de vrees deden ontstaan, dat de zamenwoning op den duur niet zoo aangenaam zou wezen, als men zich dezelve voorgesteld had. Doch laat ons de gebeurtenissen niet vooruit loopen, maar liever door het verhalen van eenige voorvallen en gesprekken, den lezer, die onze omschrijving welligt niet klaar genoeg begrepen heeft, dezelve trachten duidelijk te maken.
Een dag of veertien na het vertrek van hendrik bestenvelde waren verloopen, en elisabeth was eenigermate gewoon geworden aan de vreemdheid der manieren van cecilia's echtgenoot, toen deze op een' morgen zeer vroeg, hard aan de deur klopte van de kamer, waar mejufvrouw basmooth nog gerust te bed lag, en tevens binnen trad, zich naast haar ledekant plaatste, en - terwijl zij verschrikt ontwaakte en hem aanzag - zeide: ‘Hier heb ik een' brief voor u uit Holland.’ - ‘Ik bedank u,’ antwoordde elisabeth: doch ‘waartoe de haast, die gij maakt met het overbrengen van dien brief, ik verzoek in het vervolg geene bezoeken van u op mijne kamer!’ - ‘Hoe kon ik denken u in dit heerlijke saizoen te zes uren nog in bed te vinden,’ hernam hasley: ‘dan, verschoon mij, ik vertrek.’ Dit deed hij werkelijk, doch elisabeth bleef niet in gebreke, toen hij, haar aan de ontbijttafel ontmoetende, lagchende vraagde, of zij wel geslapen

{==75==} {>>pagina-aanduiding<<}
had, hem zijne onbescheidenheid te verwijten, door te zeggen: ‘Het zou aan u niet ontbroken hebben, indien ik niet wel geslapen had.’ Cecilia, dit hoorende, zette een paar groote oogen, en vraagde: wat er voorgevallen was? ‘Uw man heeft mij op mijn bed een' brief gebragt, dat moogt gij hem wel afleeren,’ antwoordde mejufvrouw basmooth op een' schertsenden toon; dan zij bemerkte weldra, dat die toon hare vriendin, in dit geval, geenszins aanstond, want deze werd ernstig, en zag beurtelings haren echtgenoot en elisabeth met zulk eene uitdrukking van treurigheid aan, dat het laatstgenoemde speet, een woord van de zaak gerept te hebben. ‘Ferdinand gardijn komt hier dezen zomer misschien logeren, cecilia!’ zeide hasley, zonder op de somberheid van zijne vrouw acht te geven: ‘het zal mij lief zijn, den goeden jongen, mijn' gewezenen medestudent weêr te zien! Wij moeten hem regt goed onthalen, want hij heeft in zijn vaderland veel vriendelijkheid voor mij gehad!’ - ‘Is hij de broeder van mina gardijn?’ vraagde elisabeth, en op lionels antwoord dat hij eene zuster van dien naam had, gaf zij hare blijdschap te kennen, van in de gelegenheid te zullen komen, van door hem, dien zij een paar malen gezien had, weder iets te vernemen van eene juffer, die haar te Rotterdam zeer wel bevallen was, en voor wie zij eene wezentlijke vriendschap koesterde.
‘Wanneer wacht gij dien heer? lionel!’ vraagde cecilia gemelijk. ‘O! de tijd van zijne komst is nog geenszins bepaald,’ ontving zij tot antwoord: ‘doch mij, en u hoop ik ook, zal hij welkom wezen, als

{==76==} {>>pagina-aanduiding<<}
hij verschijnt: en nu tot straks, ik ga te paard rijden, en kom u te twee uren met de caricle halen.’ Met eene vriendelijke omhelzing verliet hij zijne echtgenoot, groette elisabeth met de hand, en ging zingende de kamer uit. - Nu volgde eene redekaveling, waarin eensdeels cecilia's ligtgeraaktheid en een begin van jaloezij duidelijk doorstraalde, en anderdeels hare vrees van door een' nieuwen bezoeker van het bijzijn haars echtgenoots verstoken te zullen worden, klaarlijk aan den dag kwam. Mejufvrouw basmooths onwilligheid om het voorgevallene van den vorigen morgen, als zulk eene ernstige zaak aan te merken, dat zij daardoor wantrouwen tegen hasleys vriendelijkheid jegens haar, zou moeten opvatten, geviel zigtbaarlijk cecilia geenszins, en dat zij het gevaar met opzigt tot den verwachten vreemdeling zeer luchthartig behandelde, even weinig; en daar elisabeth beide punten zamenvattende, besloot met te zeggen: ‘Maak u geene schrikbeelden uit dingen die geene oorzaak van wezentlijke bekommering zijn,’ hernam zij: ‘wij gevoelen niet op dezelfde wijze, dat is nog als van ouds!’ en eene onaangename stilte volgde op dit gesprek. Intusschen, schoon elisabeth geen voet wilde geven aan cecilia's ergdenkendheid, door in hare bekommering omtrent haren echtgenoot schijnbaar te deelen, nam zij echter voor, alle gelegenheden te vermijden, die de jaloezij van hare vriendin zouden kunnen aanvuren, en weigerde voortaan dikwijls hetzij een rijdtogtje met den heer hasley alleen, wanneer haar zoo iets door hem voorgesteld werd, hoewel zij liever eens zoude zijn uitgegaan, dan te blijven zitten

{==77==} {>>pagina-aanduiding<<}
bij de (uit hoofde der omstandigheden in welke zij zich bevond) thans dikwijls gemelijke, kwalijk gestelde en niets liever dan een zittend leven verlangende, huisvrouw. Niettegenstaande deze stilzwijgende pogingen ten goede, gebeurde het somwijlen, dat wanneer lionel in het gezelschap der beide dames een vrolijk gesprek voerende, daarin door elisabeth ondersteund werd, en deze twee met onbevangenheid praatten en schertsten, terwijl cecilia klagende over ongesteldheid, als eene onwillige toehoorster daar nevens zat, de vrolijkheid van haren man en van hare vriendin, hare ergdenkendheid op nieuw gaande maakte, en in weinig oogenblikken hare herstelde gemoedsrust weder werd verstoord. Hiervan de lucht krijgende, poogde elisabeth ook deze ergernis uit den weg te ruimen; te dien einde ontweek zij zoo veel mogelijk het gezelschap der beide echtgenooten, wanneer die tezamen waren, doch haalde zich zoodoende, meer dan eens het verwijt op den hals, dat men weinig aan haar bijzijn had, daar zij een bijzonder zwak voor de eenzaamheid scheen te hebben. In die eenzaamheid was elisabeth echter veelal voor cecilia bezig, want kennis dragende van den staat waarin hare vriendin zich bevond, werkte zij ijverig aan het borduren van eene jurk voor het verwacht wordend kind; dit bleef evenwel niet lang een geheim, want mevrouw hasley op zekeren dag onverwachts in mejufvrouw basmooths kamer gekomen zijnde, en haar iets ziende wegstoppen, was onbescheiden genoeg te vragen wat aan hare oogen onttrokken wierd, en daar hare houding te kennen gaf, dat er weder argwaan onder hare

{==78==} {>>pagina-aanduiding<<}
nieuwsgierigheid schuilde, oordeelde elisabeth geraden, haar ronduit te bekennen wat zij verrigtte. Dit bragt cecilia's gevoeligheid weder aan den gang, en veroorzaakte een' stroom van betuigingen van vriendschap en dankbaarheid, welke, elisabeth voor het oogenblik aangenaam waren, doch die allengskens uitliepen op zulk een staat maken op dezer bereidwilligheid om te helpen, dat een groot gedeelte van wat voor de luijermand benoodigd was, aan haar werd opgedragen te vervaardigen. Dan eens zeide cecilia: ‘Ach, elisabeth! ik kan door het zoomen van al die luijers niet heenkomen, zoudt gij er niet een deel van voor uwe rekening willen nemen?’ en toestemmend geantwoord hebbende, ontving laatstgenoemde drie vierde parten van het geheele getal. Dan was het: ‘Mijne oogen gedoogen het merken van die fijne lakentjes niet, gij merkt zoo netjes, elisabeth, ei vervolg gij wat ik begonnen heb,’ - en van de vier en twintig werden er achttien aan mejufvrouw basmooth ter volmaking gebragt. Weder op een ander oogenblik vereischte het opnaaijen der hansopjes eenigen spoed, en mevroow hasley had het zoo warm, dat zij de naald niet voort kon krijgen, nogmaals kwam er een beroep op elisabeth, en van lieverlede werden al de hansopjes, terwijl de vriendin zat te blazen en te luijeren, door haar gemaakt. Ja wel eens gebeurde het, dat als mejufvrouw basmooth een of ander voorstel tot uitgaan, dat haar door dezen of genen der naburen gedaan werd, aannam, en zij haar voornemen aan cecilia openbaarde, deze haar eenigzins gemelijk toevoegde: ‘Alles is wel, lieve,

{==79==} {>>pagina-aanduiding<<}
maar dat zal u zoo veel tijd doen verliezen, en uw verpligtend werk, dit weet gij, is nog in lang niet af.’ Schoon het woordje verpligtend hier als eene pleister op de wonde was tusschen gevoegd, begreep elisabeth zeer wel, dat er een zeker verwijt in de zinsnede verscholen lag, en dat het hare zaak was, niet al te toegevend te zijn, ten einde niet als gehouden aan dingen die beleefdheden waren, in het vervolg te worden aangemerkt. Dat er gevaar bestond voor overdrijving in de verlangens van cecilia, bleek op zekeren dag, toen deze over hare blijde vooruitzigten en eenige huiselijke schikkingen, welke het daar zijn van een kind zouden noodig maken, met elisabeth sprekende, te kennen gaf, dat de kamers welke laatstgenoemde tot nog toe bewoonde, haar meer dan andere geschikt voorkwamen om als (wat de Engelschen noemen) Nursery gebruikt te worden: ‘Ik twijfel niet,’ zoo vervolgde zij: ‘of het zal u om het even wezen, deze tegen twee andere (welke zij aanduidde) te verwisselen,’ en, toen mejufvrouw basmooth geantwoord had: ‘dat zij zich in die onderstelling wel kon vergissen, en dat zij niet gezind was eene soortgelijke verplaatsing zich te laten welgevallen,’ met zekere spijtigheid hernam: ‘Als ik toch die kamers, in mijn eigen huis wensch te gebruiken, geloof ik daar toe volkomen regt te hebben.’ Nu reikte elisabeth haar de hand toe en zeide op een' zachtzinnigen toon: ‘Indien gij, lieve! het woordje ons in plaats van mijn gebruiktet, en bedacht dat ik niet bij u logeer, maar dat wij te zamen wonen, en dat ik mijn deel in de huur betaal, zoudt gij ook eenig regt op de ka-
{==80==} {>>pagina-aanduiding<<}
mers aan mij toekennen, en begrijpen, dat ik dezelve geenszins verpligt ben af te staan. Ik beloof dus nog niets daaromtrent; als het kind 
geboren is en ik uw verlangen gegrond vind, zal ik zien wat ik, om u genoegen te geven, doen wil.’ Schoon deze wijze van de zaak te beschouwen mevrouw hasley niet aanstond, gevoelde zij genoeg de billijkheid van elisabeths tegenstreving, om voor het oogenblik niet meer te zeggen, doch hare houding, bij het stilzwijgen zelfs, gaf duidelijk te kennen, dat het haar hinderde elisabeth als een' onafhankelijken persoon, en niet gezind zich aan al hare denkbeelden te onderwerpen, te moeten beschouwen. - ‘Herinnert gij u nog,’ vraagde mejufvrouw basmooth eenige weken later aan hare vriendin: ‘dat toen wij het allereerst ons plan van tezamen te gaan wonen opperden, wij de weduwe tolver reeds bij voorraad noodigden, om ingeval dat die zamenwoning plaats grepe, ons eens het genoegen van haar bijzijn te schenken? indien gij er dus niet tegen hebt, wilde ik haar thans voor ettelijke dagen bij ons vragen; zoo eenzaam levende, als zij thans doet, zou het haar tot groot genoegen verstrekken het genot van uw en mijn gezelschap te hebben, en met uw' man kennis te maken, dus,.....’ - ‘Och neen, lieve!’ antwoordde mevrouw hasley hierop: ‘verschoon mij, bid ik u, van dat bezoek; om de waarheid te zeggen heeft mij de weduwe tolver nooit zeer behaagd, en nu ik geheel van haar af ben, verlang ik geenszins weder met haar aan te knoopen.’ - ‘Ik zou haar toch gaarne eenige vriendelijkheid bewij-
{==81==} {>>pagina-aanduiding<<}
zen,’ hernam elisabeth: ‘gij weet wat zij altijd voor mij gedaan heeft en geweest is.’ - ‘Ja, maar dat behoef ik juist niet te vergelden,’ zeide cecilia; en om des vredes wille drong mejufvrouw basmooth niet verder op haar voorstel aan, schoon zij er het regt toe gehad zoude hebben, 
te meer daar door mevrouw hasley dikwijls, zonder hare vriendin te raadplegen, menschen genoodigd werden, die geheel niet in den smaak van elisabeth vielen. Onder deze was zekere bedaagde jonkvrouw, wier hoofdbezigheid was het opsporen en oververtellen van allerlei weinig beduidend nieuws. Zoodra was er niet iemand in de buurt gevaarlijk ziek of overleden; zoo dra had er niet eene vechtpartij tusschen een paar boeren plaats gehad; zoo dra werd er niet van een op handen zijnde huwelijk gesproken, of de bedoelde juffer (meddlecock was haar naam) liep uit, om van de bijzonderheden de zaak betreffend onderrigt te worden, waarna zij dan de ingewonnene tijdingen, hetzij waar of valsch, overal ging rondbazuinen, zonder eenige onderscheiding in acht te nemen, hetzij aangaande de personen wie de zaken betroffen, hetzij met opzigt tot degenen aan wie zij, somtijds wel met eenige vergrooting en onechte bijsieraden, het voorgevallene ging vertellen. Bij degenen die haar sinds lang kenden, en wisten hoe veel kwaad die bemoei- en praatzucht aan velen berokkend had, was dit mensch niet gezien en niet geacht; des te meer was zij er dan ook op uit, om bij nieuwe buren een' witten voet te verkrijgen, en kort na dat de heer en mevrouw hasley zich op Woolock nedergezet hadden, had jufvrouw meddlecock een bezoek,

{==82==} {>>pagina-aanduiding<<}
door velen gevolgd, daar gedaan, en reeds had zij eene zekere gewoonheid verkregen om cecilia hare nieuwtjes te verhalen, toen elisabeth kwam, en door hare komst de praatster eene hoogst aangename gelegenheid verschafte, om elders te verspreiden wat op Woolock voorgevallen was. Dan, dit eens verspreid zijnde, was er weder behoefte aan iets anders, en dewijl van elisabeth niet meer bekend was, dan: zij is eene wees, eene oude vriendin van mevrouw hasley, bleef er voor de praatzieke nog veel te weten over, en hoe grooter hare nieuwsgierigheid ter eener, en mejufvrouw basmooths stilzwijgendheid ter andere zijde, was, hoe meer meddlecock hare bezoeken vermenigvuldigde. Dit nu mishaagde elisabeth, die, hoe groot eene liefhebster zij ook wezen mogt van het gezellig verkeer en van aangename onderhoudende gesprekken, een gepraat, dat niets afdeed, waaruit niets te leeren viel, en waarbij noch geest noch verstand te pas kwam, niet dulden kon, ergerde zich zoo dikwijls zij cecilia's nieuwe bekende over allerlei weinig beduidende dingen, die andere menschen betroffen, hoorde uitweiden, en haar zijdelingsche vragen doen, die aan het onbescheidene grensden, op welke zij niet verkoos te antwoorden, doch welke zij begreep dat niet beantwoord wordende, voedsel geven zouden aan de vinding der onvermoeide praatster, en aanleiding tot commentariën, die deze uit haar eigen brein putten zou. Wanneer dan elisabeth door mevrouw hasley mejufvrouw meddlecock hoorde uitnoodigen om dezen of genen dag op Woolock te komen doorbrengen, kon zij dikwijls niet

{==83==} {>>pagina-aanduiding<<}
nalaten door een afkeurend teeken haar leedwezen daaromtrent aan hare vriendin te kennen te geven, en als cecilia met haar alleen zijnde eens zeide: morgen komt mijn nieuwspost (want zoo werd de juffer in de wandeling bijgenaamd) hier eten, ontzag elisabeth zich niet, haar weinig genoegen in die schikking te openbaren; dan dit hielp niet, cecilia grondde zich op het vermaak dat haar het gezelschap van mejufvrouw meddlecock verschafte, en stoorde zich aan den onwil van hare huisgenoot geenszins.
Uit het gezegde zal, onzes inziens, nu den lezer genoegzaam gebleken zijn, dat er kleinigheden waren, die de zamenwoning der twee oude vriendinnen minder aangenaam maakten, dan zij in vroegere jaren gedacht hadden dat die wezen zoude, kleinigheden waren het inderdaad, doch de ophooping van kleine hindernissen maakt vaak eene groote smart, en de dagelijksche stoornis van het genoegen in weinig beduidende dingen, brengt eene algemeene treurige stemming voort en werpt een floers over het genoegelijke van het leven. Zoo ging het hier. - Men was den zomer ingetreden, de voor Holland hoogstbelangrijke maand Junij was ten einde; de zege bij Waterloo zoo roemrijk bevochten, had de vrees voor den werelddwinger doen ophouden, en de vrijheid der volkeren, om met elkander de oude betrekkingen voort te zetten, op nieuw verzekerd, toen de heer hasley in het bijzijn van elisabeth aan zijne echtgenoot bekend maakte, dat hij binnen weinige dagen zijn' vriend ferdinand gardijn op Woolock wachtte. ‘O!’ dacht mejufvrouw basmooth, dit hoorende: ‘mogt ik liever kun-
{==84==} {>>pagina-aanduiding<<}
nen zeggen, dat mijne goede debora hier weldra komen zou! een heer te meer zal onzen huiselijken kring niet veel veraangenamen, terwijl het bijzijn van de vriendin mijner jeugd, voor mij althans, van groote waarde wezen zoude!’ Dan, zij openbaarde hare gedachten niet, om lionels vrolijkheid niet te vergallen, en den schijn te geven alsof zij iedere gelegenheid gaarne aangreep om hare regten te doen gelden. Met zijne uithuizige bemoeijingen was de heer hasley op zekeren morgen in het laatst van Julij bezig, toen, terwijl de dames zich te zamen bevonden, de verwachte logeergast verscheen. Als de vriend van haren echtgenoot, werd hij door cecilia met de betamelijke wellevendheid 
ontvangen, dan daar zij hem nu voor het eerst in haar leven zag en weinig van zijne omstandigheden en betrekkingen wist, nam zij al spoedig den stand van het weerglas te baat, om over den vermoedelijken duur van het aanhoudende fraaije weder te praten, deed voorts eenige vragen de reize van den nieuw aangekomene betreffende, doch geraakte weldra zoo zeer ten einde van wat zij te zeggen vond om het gesprek eenigzins levendig te houden, te meer daar ferdinand met eenige verlegenheid en kort af antwoordde, dat zij ten laatste met een oogwenk elisabeth opriep om haar hulp te bieden. Elisabeth, gelijk wij vroeger gezien hebben, had den heer gardijn te Rotterdam ontmoet, en wist ten minste zoo veel meer van hem, om mevrouw hasley de verlangde dienst te bewijzen; zij vraagde dan al ras naar de zuster van ferdinand, vertelde het een en ander, dat na hare kennismaking met deze, staande haar

{==85==} {>>pagina-aanduiding<<}
verblijf bij haren oom hendrik plaats gehad had, en beter dan cecilia de kunst bezittende om van kleine voorvallen tot veraangenaming van een weinig beduidend gesprek partij te trekken, gelukte het haar ferdinand van zijnen kant tot praten uit te lokken, en zoo kwam men zonder verveling den tijd door, tot op de terugkomst van den heer hasley, die, toen zijne vooruitsnellende honden hem veroorloofden zijnen vriend te naderen, dezen hartelijk welkom heette, en hem terstond met zich voerde, om hem het voor hem gereed gemaakte vertrek aan te wijzen.
Naauwelijks waren beide heeren de kamer uit, of cecilia begon vooreerst over het uiterlijke van den heer gardijn uit te weiden; hij had, naar haren smaak, te zware wenkbraauwen, een' te langen neus, een' te grooten mond, te doordringende oogen, te grove gelaatstrekken; zijne houding evenwel was die van een fatsoenlijk man, en zijne stem niet onwelluidend: ‘Het kan wezen,’ voegde zij hier, zijne wijze van doen berispende, bij: ‘dat hij voor mijn' man, zijnen ouden vriend, zich een aangenaam gezelschap zal toonen te wezen, doch ik vond hem veel te bedremmeld en te weinig voorkomend, om mij te vleijen dat hij ons behagen zal. Heeren die niet weten wat zij zeggen zullen, wanneer zij alleen met vrouwen zijn, boezemen mij altijd vrees voor het duurzaam aangename van hun bijzijn in.’ Elisabeth lachte om al die aanmerkingen, en zeide; ‘Ik heb hem nog zoo naauw niet bekeken, om te zeggen dat ik alles, het uiterlijke betreffende, gegrond vind; voorts hebt gij mij zoo veel te doen gegeven, dat ik bij ons eerste

{==86==} {>>pagina-aanduiding<<}
onderhoud meer op mij zelve dan op hem heb moeten letten; dan ik zal bij tijd en wijle op mijne beurt aan het bestuderen van den vreemdeling gaan, en dan beter met u over hem kunnen praten, dan nu ik hem slechts een paar uren onder de oogen heb gehad.’ - ‘Dit is weder een staal van uwe oude onbezorgdheid,’ hernam cecilia: ‘zoo ras ik iemand zie, let ik naauwkeurig op zijne gelaatstrekken, houding en bewegingen, en leide daaruit af, wat ik van den persoon te wachten heb.’ - ‘Eene zeer ongewisse berekening, naar mijn inzien,’ antwoordde elisabeth: ‘hoe ligt mogelijk is het, dat zekere beschroomdheid, zekere onkunde met betrekking tot den smaak der personen met welke men zich voor het eerst in gezelschap bevindt, iemand onwillekeurig een geheel ander dan zijn gewoon voorkomen geeft; bij eene eerste ontmoeting in een vreemd huis, met vrouwen die met elkander gewend zijn om te gaan, is soms de moedigste man zoo verlegen, dat hij geheel anders schijnt te zijn, dan hij werkelijk is. Een die ons dan behaagt, kan ons in het vervolg magtig afvallen, en die ons niet aanstaat, zich onze goedkeuring waardig toonen; ik houde niet van eerste indrukken voor een' onfeilbaren maatstaf van onze beoordeeling te maken. Mij dunkt, lieve! dat uwe eerste indrukken ook niet altijd door de uitkomst als op waarheid gegrond, bewezen zijn geworden. Hoe wel stond u edward werner aan, toen wij hem, van jenny hootins terugkeerende, ontmoetten, en hoe ben ik toch niet later, juist aan u, de bevestiging van mijn' op reden

{==87==} {>>pagina-aanduiding<<}
gegronden tegenzin in hem, verschuldigd geweest!’
Cecilia bekende, dat zij inderdaad zich aangaande dien persoon bedrogen had, doch beweerde dat dit de eenige keer was dat zoo iets plaats gehad had, dewijl zij integendeel den heer nellis, over wien hare nicht pauline zoo zeer te klagen had, nimmer als vertrouwen waardig beschouwd, en lionel hasley haren echtgenoot, van het eerste oogenblik als een openhartig, vrolijk man aangezien had.
Elisabeth uitte de aanmerking, die zij stilzwijgend maakte, niet, dat er namelijk juist geene diepe menschenkennis noodig was, om terstond van den heer hasley de bovengenoemde gedachte te vormen; maar besloot het gesprek met te zeggen: ‘Nu, de tijd zal leeren of gij den heer gardijn wel beoordeeld hebt.’



{==88==} {>>pagina-aanduiding<<}

XXV.


Ferdinand Gardijn.

Ten einde onze lezers eenigzins meer met den genoemden persoon ferdinand gardijn bekend te maken, dan de twee vriendinnen dit tot nog toe waren, en hun oordeel over dien persoon beter te vestigen, dan het door cecilia's en elisabeths gezegden heeft kunnen gevestigd worden, willen wij het volgende, hem aangaande, mededeelen. Ferdinand gardijn was de jongste van negen broeders, zes en twintig jaren oud, van een mannelijk voorkomen en innemende manieren. Ongehuichelde godsdienst was bij hem de grondsteen waarop alle andere deugden rustten, de bronader van een onberispelijk gedrag, en van eene welgemoedheid, die, wat men ook zegge moge, zonder deugd niet duurzaam kan bestaan. Hartelijk door zijne ouders bemind, de lieveling zijner eenige, een paar jaren jongere zuster, leefde hij tot nog toe met deze in het ouderlijke huis, terwijl zijne broeders gehuwd, of in verschillende betrekkingen buiten hetzelve werkzaam waren. Met lof zijne studiën in de regten voleindigd hebbende, was hij tot advocaat gepromo-
{==89==} {>>pagina-aanduiding<<}
veerd, en had zijn' naam als zoodanig aan de deur van het ouderlijke huis doen plaatsen - dan niets beduidend was voor als nog zijne praktijk geweest. Zijn vader, een man uit den fatsoenlijksten stand van Amsterdam, en gewoon in eene aangename ruimte te leven, voorziende, dat de mogelijkheid om dit laatste op hunne beurt te doen, voor zijne tien kinderen niet mogelijk wezen zou, tenzij hunne geldmiddelen door eigen werkzaamheid of door voordeelige huwelijksverbindtenissen verbeterd wierden, had voor ferdinand het oog op een schatrijk meisje van zijnen stand, dat er vrij wel uitzag en negentien jaren oud was, gevestigd, en vermaande den jongman gedurig de kennis met dit meisje aan te binden, zich behagelijk bij haar te maken, en zijn best te doen haar lief te krijgen. Zulk eene bestudeerde genegenheid streed wel met 
ferdinands denkbeelden van hetgeen tot eene gelukkige echtvereeniging noodig is, maar daar hij evenwel duidelijk inzag hoe voordeelig het plan van zijnen vader in de uitvoering voor hem worden kon, en hij nog geene bijzondere neiging tot wie het ook zijn mogt, in zijn hart ontwaarde, besloot hij het bedoelde meisje eenige oplettendheid te betoonen, haar gade te slaan, en te zien of het hem mogelijk wezen zoude haar te beminnen. Overtuigd van de magt harer aantrekkelijkheden, vooral van die, welke in de ijzeren kist verborgen waren, had dit meisje in den winter, welke den zomer dien wij nu als loopende onderstellen, was voorafgegaan, hare intrede in de groote wereld gedaan, met een meer dan gewoon zelfvertrouwen, en de vele jonge heeren die haar

{==90==} {>>pagina-aanduiding<<}
vleijende dingen zeiden, van hare wenken vlogen, en haar als een hofstoet omgaven, hadden haar het denkbeeld ingeboezemd, dat zij slechts te kiezen zoude hebben wien zij tot echtgenoot wilde nemen. Zoo gestemd, kwelde zij dan den eenen en dan den anderen van hare aanbidders meêdoogenloos, of betoonde eene bijzondere goedwilligheid aan eenen, tegen wien zij zich den vorigen dag onheusch had gedragen, en was norsch tegen dengenen die vroeger in hooge gunst had schijnen te staan, om daarna of wel de kaart om te keeren, of met nieuwe voorwerpen een soortgelijk spel te spelen. Zoo was dan ook gardijn de speelbal van hare nukken geweest, en dikwijls had hij aan zijne zuster in vertrouwen gezegd, dat de handelwijze van de wufte schoone hem zoo weinig aanstond, dat hij niet dacht dat het hem immer mogelijk zou zijn haar te beminnen. Wanneer zijn vader hem vraagde hoe de bewuste zaak stond, en hij de luimen van de jonge dame als een' hinderpaal tegen den aanwas zijner genegenheid jegens haar aanhaalde, ried de oude heer hem ernstig, zich daardoor niet te laten afschrikken; ‘Zij is jong,’ zeide hij: ‘zij is tot nog toe verblind door al het nieuwe dat zij ziet, doch zij zal spoedig tot bedaren komen, en welk eene eer zal het niet voor u zijn, indien gij u behagelijk genoeg gemaakt hebt, om dan over al uwe mededingers te zegevieren. Houd aan, mijn zoon! de aanhouder wint.’ - 's Vaders raad werd gevolgd, doch het hart van den zoon bleef koud, nooit was het hem mogelijk iets dat naar teederheid zweemde, aan het meisje te zeggen, en wanneer zijne niets af-
{==91==} {>>pagina-aanduiding<<}
doende, haar vleijende woorden eens eenen meer dan gewonen indruk schenen te maken, schrikte hij, uit vrees van te ver te zijn gegaan, in plaats van zich over de schijnbare voorkeur, die hem voor het oogenblik boven anderen gegeven werd, te verblijden, en zijne gerustheid keerde eerst weder, als hij op een der volgende dagen overtuigd werd, dat hij op 
nieuw in ongenade vervallen was.
Zoo was de winter verloopen, de vermakelijkheden van dat saizoen hadden opgehouden, en de gelegenheid om elkander te ontmoeten, was voor jonge personen van beiderlei kunne grootelijks verminderd, inzonderheid door het vertrekken naar verschillende buitenverblijven waartoe de rijke bewoners der Amstelstad zich doorgaans al vroeg in de lente laten verleiden. Wel zoude het den jongen gardijn mogelijk zijn geweest, de hem door zijnen vader aangeprezene, hier of elders, waar zij zich buiten Haarlem, boven Utrecht, of in de schoone streken van Gelderland bevond, van tijd tot tijd te gaan opzoeken, dan hij gevoelde daartoe zoo weinig lust, dat de geringste bezigheid, die zich soms opdeed, altijd door hem aangehaald werd als eene gegronde reden om de stad niet te verlaten, zoo dikwijls de vader hem aanmaande om het bewuste ontwerp niet op te geven. Toen de vraag was van wilhelmina van Rotterdam af te halen, werd van geene der boven aangeroerde beletselen gerept, een bewijs dat broederlijke genegenheid bij ferdinand levendiger was dan liefde. Meer gevaar bestond er evenwel in dat voldoen aan broederlijke dienstbetooning, dan in iemands gedachten opgekomen was.

{==92==} {>>pagina-aanduiding<<}
Ferdinand bragt, gelijk wij vroeger (Deel II, bl. 20) zagen, behalve ettelijke oogenblikken aan het huis van mevrouw elters, een gedeelte van eenen dag in elisabeth basmooths gezelschap door, en die korte tijd was lang te over om in zijn hart een gevoel op te wekken, dat door de lange scheiding, welke vervolgens plaats had, niet uitgedelgd kon worden, integendeel, gevoed door al wat wilhelmina van elisabeth en van de vriendschap, die tusschen haar beide opgekomen was, verhaalde, schoot dat gevoel al dieper en dieper wortels, en deed den jongman gretiglijk verlangen naar eene wederontmoeting met haar, die hij evenwel vreesde in lang niet, ja welligt nimmer te zullen wederzien. Gekweld door dat verlangen, en door die vrees te gader, dan eens zich aan zijn gevoel overgevende, dan weder zich dat gevoel ontveinzende, sprak ferdinand van niets wat deze zaak betrof, en liet zelfs zijne zuster onkundig van den indruk, welken hare vriendin op hem had gemaakt. In den loop van den zomer bragten de ouders van ferdinand, gelijk zij jaarlijks gewoon waren, eene week of drie door de hofstede van de tante bij wie charlotte (de juffer die de oude heer gardijn voor zijn' zoon in het oog had) na haar ouders dood was komen inwonen; de juffer was te huis, en dus dagelijks onder de oogen van den man, die haar zoo zeer tot schoondochter verlangde. Die oogen waren te scherpziende, om niet al de gebreken van het meisje te bemerken, en evenwel, zoodanig werden zij door de geldzucht verblind, dat de heer gardijn niet naliet als het ware voor zijnen zoon te vrijen, en bij de terugkomst

{==93==} {>>pagina-aanduiding<<}
onder zijn eigen dak, dien zoon op nieuw aanmaande, om van hetgeen hij vermeende voor hem gewonnen te hebben, toch gebruik te maken. ‘Eene ongezochte gelegenheid,’ zoo vervolgde hij; ‘doet zich voor u op, om charlotte een bezoek te geven; aan een kostbaar halssieraad, dat zij een' dezer dagen om had, openbaarde zich een gebrek, zij gaf het mij mede om het te laten herstellen, breng gij het terug, hierin ligt zorgvuldigheid van mijne zijde voor het mij toevertrouwde kleinood, en beleefdheid van uwen kant; voeg, terwijl gij het haar ter hand stelt, er iets aangenaams, eenige vleijende woorden bij, en gij zult zeker wèl ontvangen worden; na oplettendheid voor haren persoon, is de meisjes niets liever dan oplettendheid voor hare opschikjes, beiden zult gij betoonen door aan mijn verlangen te voldoen. Ik wil hier niet bevelen maar ik verzoek.’ - Een verzoek van zijn' vader, was voor den goeden ferdinand zoo veel als een bevel; hij ging dan, doch vond de juffer en hare tante niet te huis, en keerde denzelfden dag terug, verheugd, dat (zoo als hij in zijn binnenste dit noemde) het geluk hem gediend had. Dan het geluk diende hem nog beter, toen hij ter vereffening van een handelsgeschil, dat tusschen zijn' vader en een huis te Bristol gerezen was, in de verpligting geraakte om eene reize naar Engeland te doen. Het kleine landgoed van zijnen vriend hasley in de nabijheid van die stad gelegen zijnde, vraagde hij verlof om eenigen tijd bij hem te komen doorbrengen, verkreeg dit zeer gemakkelijk, en werd op Woolock ontvangen, gelijk wij hier boven hebben vermeld.

{==94==} {>>pagina-aanduiding<<}
Wat wij echter toen niet vermeldden is de verbazing van ferdinand op het zien van elisabeth. Wel had hij van zijne zuster vernomen, dat mejufvrouw basmooth, toen het vaarwel te Delft werd uitgesproken, op het punt was om naar Engeland terug te keeren, doch in welk gedeelte van dat rijk zij zich bevond, was hem onbekend gebleven, en daar er geene geregelde briefwisseling tusschen de beide meisjes plaats had, had wilhelmina hem niet meer kunnen zeggen, dan, dat haar nieuw vriendinnetje wèl op haar gewoon verblijf Barkey-Vale aangekomen was, want dit had elisabeth haar in der tijd gemeld. Ferdinands verbazing dan was zoo natuurlijk als groot, toen hij haar, wier beeld niet uit zijn geheugen geweken was, als de huisgenoot van zijnen vriend wedervond, en zich terstond met haar en de hem geheel onbekende cecilia in gesprek moetende inlaten, was zijne bedremmeldheid er het wel te verwachten gevolg van geweest. Niets anders echter dan de verlegenheid, was door de twee vriendinnen bemerkt geworden, en dewijl ferdinand gegronde redenen had, om wat hij gevoelen mogt, in zijnen boezem op te sluiten, bleef ook zijn vriend onkundig van de aangename verrassing, welke voor hem plaats had gehad.
De eerste maaltijd welke op Woolock door de vier, daar nu gevestigde personen te zamen gehouden werd, gaf elisabeth een gunstig denkbeeld van degenen die volgen zouden, en schoon zij, gelijk vroeger gezegd is, liever debora tolver dan den heer gardijn mede zou hebben zien aanzitten, zoo bespeurde zij evenwel eene aangename verbetering in de gesprekken, door

{==95==} {>>pagina-aanduiding<<}
het bijzijn van eenen nieuwen gast. Deze in den grond van zijn hart zeer wel tevreden, deelde zijne opgeruimdheid aan het overige gezelschap mede, spotte somwijlen op eene geestige wijze met de vreemde manieren van zijnen gastheer, in wien, zeide hij, hij steeds zijnen ouden medestudent wedervond, en bewees door zijnen eigenen trant van omgaan met dien heer en met de beide aanzittende vrouwen, dat Hollandsche beschaafdheid vaak de Engelsche zeer verre overtreft. Afwisselend in Bristol bezig, en de aangenaamheden van den gezelligen omgang op Woolock smakende, was ferdinand gardijn slechts weinige dagen door de bewoners van het, nabij het landgoed gelegen dorp gezien geworden, toen op zekeren voormiddag, terwijl hij nogmaals zich in de stad bevond, en cecilia en elisabeth te zamen waren, mejufvrouw meddlecock gansch onverwacht verscheen. Bemerkende dat elisabeth haar gewaar wordende, het boek waaruit zij bezig was overluid hare vriendin voor te lezen, met eenigen onwil toesloeg en op de tafel wierp, zeide zij: ‘Een oogenblik slechts!..... één oogenblik. Onze gemeente is in rep en roer,.... ik kom als afgezant, als middelaar indien het noodig is, dus antwoord mij. Wordt er gekuipt om den heer hasley, wiens vestiging alhier zoo veel voordeel aan het dorp bezorgt, van ons af te trekken en over te halen om zich in de stad te gaan nederzetten?....’ De beide vriendinnen haar verbaasd aanziende, en slechts een flaauw: ‘Hoe zoo?’ in antwoord aan cecilia ontsnappende, vervolgde de nieuwsgierige: ‘Een onbekende is in vollen ren

{==96==} {>>pagina-aanduiding<<}
herwaarts komen aanrijden - hij is gezien met den heer hasley wandelende, en zoo het scheen in een vertrouwelijk gesprek - men weet dat hij zich dagelijks naar Bristol begeeft en hier terug komt; nu verlangt men te weten....’ ‘Niet men,’ zoo viel elisabeth lagchende haar in de rede: ‘maar jufvrouw meddlecock verlangt te weten, wie de vreemde heer is en wat hij komt doen, dit is, voor zoo veel ik het begrijp, de grond der zaak, het overige slechts een omkleedsel om de onbescheidenheid der vraag te bedekken. Gij verlangt iets te vertellen te hebben, nu zoo vertel: de onbekende is de prins van Mirocomali, hij komt uit Perzië, beladen met schatten van den Schach, en wil het westelijk gedeelte van Engeland voor zijnen meester koopen. Nu is het oogenblik waarvan gij spraakt verstreken, sta ons dus toe onze lectuur te hervatten.’ De ernstige wijze waarop mejufvrouw basmooth haar belagchelijk narigt gegeven had, en de vreemde woorden die zij had gebruikt, deden de vraagster in twijfel staan of zij het gezegde al dan niet moest gelooven. Regtstreeks bekennen: ‘ik ben nieuwsgierig om te weten wat het bezoek van dien heer in heeft,’ durfde zij niet, zij wendde dan de oogen naar cecilia, maar deze zag niet op, ontevreden zijnde met elisabeths spotternij, en toch haar niet willende ergeren door eene openbaring der waarheid aan de bemoeizuchtige meddlecock. Een paar dames uit de nabuurschap, die een bezoek bij mevrouw hasley kwamen afleggen, deden de voormelde zamenspraak een einde nemen, en de nieuwsgierige,

{==97==} {>>pagina-aanduiding<<}
gevoelende, dat zij in dat gezelschap niet op hare plaats was, nam de partij van te vertrekken, en vergenoegde zich, hier en daar, aan wie zij van hare bekenden ontmoette, te zeggen: dat er naar allen schijn een Prins op Woolock zijn' intrek had genomen. Die gewaande Prins intusschen, dag aan dag getuigen zijnde van de goede hoedanigheden, het vernuft en de minzaamheid door welke zich elisabeth van hare vriendin en in zijne oogen van en boven alle andere vrouwen onderscheidde, en meer en meer met hare uiterlijke bevalligheden ingenomen wordende, kon niet dan met schrik aan het naderend oogenblik denken, waarop zijne bemoeijingen met den hem opgedragen last een einde nemen, en hij verpligt zou zijn, het gastvrij Woolock te verlaten, en op nieuw bloot te staan aan het aandringen zijns vaders, op het huwelijk met charlotte, aan wie hij nu meer dan ooit gevoelde, dat hij nimmer weder een vriendelijk woord zou kunnen zeggen. Somwijlen sloegen hem zulke gedachten ten eenenmale ter neder, doch in andere oogenblikken lachte hem de mogelijkheid toe, om den ouden heer gardijn zijn plan te doen opgeven en te doen stemmen in eene vereeniging met elisabeth, doch hiertoe was vooral noodig (dit begreep ferdinand) dat de omstandigheden van mejufvrouw basmooth zoodanig waren, dat zij min of meer met die van charlotte gelijk stonden, of er in zekere opzigten tegen op wogen. Hieromtrent verlangde hij onderrigt te bekomen, maar hoe? Niet anders dan door zijnen vriend hasley te ondervragen; dit te doen zonder iets van zijne gevoelens te verraden, dacht hij niet mogelijk

{==98==} {>>pagina-aanduiding<<}
te wezen, en lionel was de man niet in wiens boezem hij raadzaam vond zijn geheele hart uit te schudden: ‘Vooreerst dan;’ dacht hij: ‘nog gezwegen, nog gewacht; de vereffening der bewuste handelszaak gaat langzaam voort, dewijl ik op Woolock logeer, is het geene vermeerdering van onkosten indien ik wat langer uitblijf dan ik eerst gedacht had te doen; komt tijd komt raad,’ en zoo zich aan een' stroohalm vasthoudende, en aan het genoegen van het oogenblik botvierende, nog meer dan aan de vrees voor de toekomst, was ferdinand zwak genoeg om de inspraak van zijn hart boven die der rede gehoor te geven, en bereidde zich zoodoende kwellingen en droefenissen, die door één manmoedig besluit zouden zijn te voorkomen geweest. O, ware hij de eenige geweest, die door zulk eene verkeerde handelwijze heeft te lijden gehad!
Elisabeth intusschen, was van hare zijde niet ongevoelig gebleven voor de wezentlijke verdiensten en voor de aangenaamheid van den omgang van ferdinand. Vergeleken bij den wuften edward, haren vorigen minnaar, blonken zijne ernstige grondbeginsels en wat men van deugden in hem kon gewaar worden, glansrijk uit; naast lionel hasley geplaatst, vertoonde gardijn het beeld van den beschaafden welopgevoeden man, in tegenstelling met den wel goedhartigen, maar ongemanierden natuurmensch, en met alerte, schoon diens aardigheid en begaafdheden mejufvrouw basmooth een oogenblik hadden begoocheld, was zelfs, met ter zijdestelling van des Franschmans afschuwelijk karakter, de edele Hollander (volgens eene gemeenzame

{==99==} {>>pagina-aanduiding<<}
uitdrukking) niet op eenen dag te noemen. Zoo zeer dan ferdinand met angst het oogenblik zijner scheiding van elisabeth zag naderen, zoo zeer zag deze op tegen den dag, waarop zij zoude hooren zeggen: ‘Onze logeergast vertrekt.’ Doch terwijl gardijn zich de reden van zijnen angst niet ontveinsde, maar die wel degelijk in zijne liefde voor elisabeth vond, schreef zij hare vrees alleenlijk toe aan het onaangename vooruitzigt van weder verstoken te worden van het gezelschap desgenen, die in den huiselijken kring op Woolock zulk eene buitengewone verscheidenheid had te weeg gebragt, en dewijl dit een natuurlijk en zeer geoorloofd gevoel was, deed zij niet de minste poging om het te onderdrukken, en gaf zich zoodoende onwillekeurig toe in de ook in haar hart opkomende liefde voor ferdinand. Te meer dacht zij aan geene liefde, daar hij niets van dien aard te kennen gaf, en mevrouw hasley met geene mindere onderscheiding dan mejufvrouw basmooth behandelde, ja zelfs was hare gewone geringachting van zich zelve, en hare weinige aanspraak op de kunst van te behagen, haar in den weg om de verbeelding te doen geboren worden, dat zij indruk op ferdinands hart zon hebben gemaakt; en hij, hare onbevangenheid ziende, werd teruggehouden haar iets bijzonder vleijends te zeggen, en vreesde dat zij hem met de uiterste onverschilligheid aanzag. Zoo bleef het eenigen tijd; dan op zekeren morgen, een versje, dat ferdinand voor cecilia uitgeschreven had, op de tafel liggende, bewonderde elisabeth de fraaiheid van het schrift, en cecilia zeide: ‘Inderdaad, zijne hand is uitmuntend,

{==100==} {>>pagina-aanduiding<<}
doch is het alleen zijne hand? mij dunkt neen! hij bevalt mij oneindig beter dan ik gedacht had dat hij doen zoude; mijns inziens is lionels vriend in vele opzigten een uitstekend mensch, ik heb wel eens gedacht dat hij een goed man voor u zou zijn, elisabeth!’ Als hadde zij eene liefdesverklaring gehoord, deden deze woorden mejufvrouw basmooth ontstellen, zij bloosde en zweeg, doch van nu aan kwam de gedachte in haar op, dat inderdaad ferdinand gardijn een goed man voor haar wezen zoude, en begon zij te bemerken, dat zij iets meer voor hem gevoelde, dan voor eenigen andere van zijne kunne. Doch die ontdekking verontrustte haar; niets in ferdinands gedrag of woorden regtvaardigde hare genegenheid voor hem, zij moest die dan onderdrukken, althans ontveinzen; dit eischte, meende zij, de vrouwelijke kieschheid en haar gevoel van eigene waarde. Zoo werd zij dan stroever jegens den huisgenoot dan zij te voren geweest was, ontweek zoo veel mogelijk zijn bijzijn, wat haar zulks ook kosten mogt; liet zich maar zelden in gesprek met hem in, en bevestigde zoodoende steeds zijne overtuiging, dat zij hem ongenegen was.
Intusschen was er in Holland iets voorgevallen, dat den ouden heer gardijn deed besluiten, zijn' zoon tot een goedig tehuiskeeren aan te manen. De tante bij wie charlotte inwoonde, was gewaar geworden dat de voogd, welke het groote fortuin der minderjarige onder zijn bestier had, door wederwaardigheden in zijnen handel, genoopt was geworden een groot gedeelte der hem toebetrouwde penningen ten eigen ge-
{==101==} {>>pagina-aanduiding<<}
bruik te besteden, hij had daarmede in effecten gespeculeerd, mis geraden, op nieuw de vertrouwde kas aangesproken, en zoodoende meer dan de helft van het kapitaal zijner pupil te zoek gemaakt. Dewijl de voogd een man van groot aanzien was en hooge eereposten bekleedde, was het geraden zijne schande niet aan den dag te doen komen, en dit kon te ligter geschieden, daar charlotte geheel onkundig in al wat geldzaken betrof, gemakkelijk om den tuin te leiden was; men had haar slechts te zeggen, dat ten haren vermoedelijken profijte gespeculeerd, doch ongelukkiglijk slecht geraden was, zij zou alles zonder argwaan op te vatten gelooven, wel eenigzins bedroefd zijn over het verlies, doch met weinig moeite getroost worden, wanneer men haar verzekerde, dat zij evenwel nog in ruimte zou kunnen leven, en aan haren smaak voor opschik enz. botvieren. De tante bovendien, om redenen uit haar gedrag in vroegere dagen ontsproten, belang hebbende bij het ontzien van den voornoemden voogd, zoo werd door haar, ten einde verdere verduistering van penningen te beletten, geraden gevonden de zaak geheim te houden, doch charlotte hoe eer hoe beter aan een' harer minnaars uit te huwelijken, en daar ferdinand gardijn degene was, die de tante, zoo om zijne geboorte als goede hoedanigheden het best voor haar keurde, stelde zij alle pogingen in het werk om hare nicht ten zijnen voordeele te doen besluiten, en schreef, nadat zij genoegzaam meende gevorderd te wezen, aan 
den ouden heer, dat, indien ferdinand zijn geluk niet verbeuzelde, maar hetgeen men van zijne gevoelens vermoedde, door een regt-
{==102==} {>>pagina-aanduiding<<}
streeks aanzoek gestand deed, zij niet twijfelde of charlotte zou de zijne worden. Naauwelijks was dit heugelijk nieuws den ouden heer gardijn bekend, of hij deelde het zijnen zoon mede, en wel in zulke bewoordingen, dat deze zich in gemoede verpligt rekende, althans zich aan geene banden, hoe zacht ook, te leggen, eer hij de oude kluisters geheel verbroken zou hebben, iets waartoe hij voorhad zijne uiterste pogingen aan te wenden, doch waarvan hij de groote moeijelijkheid inzag. De twee elkander in het geheim hartelijk genegenen, leefden zoo onder één dak te zamen voort, zonder iets van de genoegens te smaken, die meerdere vrijheid tot het openbaren hunner wederzijdsche innerlijke bewegingen hun zoude hebben verschaft, ja gekweld door vrees van onwillekeurig te veel van hunne ware gevoelens aan den dag te leggen, en door angst van de liefde, die beiden in zich bespeurden, niet met wederliefde beloond te zien. O! hoe ellendig is de mensch, die vaak weinige gelukkige tijdperken in zijn leven kent, dat de gelukkigste dikwijls door bijkomende omstandigheden vergald worden of wel geheel verloren gaan. Vooral nadat ferdinand den brief van zijnen vader had ontvangen, maakte eene diepe treurigheid zich meester van zijn gemoed; wel bleef hij bij zijn voornemen volharden om zich niet te laten verbinden aan iemand die hij niet lief hebben kon, doch zijn vader te moeten wederstreven, kostte te veel aan zijn ouderlievend hart, dan dat hij met onverschilligheid de teleurstelling welke bij ging veroorzaken, zou hebben kunnen overdenken. Haar te verlaten, die hij dagelijks meer bewonderde

{==103==} {>>pagina-aanduiding<<}
en beminde, zonder haar iets van zijne gevoelens te durven openbaren, geheel onzeker ten opzigte van hare gezindheden jegens hem, en met het vooruitzigt van hem wachtende onaangenaamheden, was meer dan hij met kalmte verduren kon. Zijne treurigheid kon door elisabeth niet onopgemerkt blijven, en werkte nadeelig op haar, zoo dat zij dan eens door cecilia verrast werd in diep gepeins zittende, dan door hare vriendin van gemelijkheid werd beschuldigd, dan weder aanleiding gaf tot de vraag van deze, of zij zich ongesteld bevond. Alle aanmerkingen of vragen, waarop zij nimmer een volledig antwoord geven kon. O, diep, zeer diep zijn de schuilhoeken van het menscheschelijke hart!



{==104==} {>>pagina-aanduiding<<}

XXVI.


Ontboezeming.

Op zekeren morgen, terwijl het gezelschap van Woolock zat te ontbijten, vertoonde zich in het park en naderde de openstaande voordeur een heer, die mejufvrouw basmooth al ras voor selsats neef herkende. Naar hem toesnellen, hem met verbazing toeroepen: ‘john, zijt gij het inderdaad?’ hem de hand schudden en vrolijk welkom heeten, was voor haar het werk van een oogenblik. Cecilia, aan wie john, gelijk wij weten, ook niet onbekend was, ontving hem mede vriendelijk, en zoo zat weldra deze nieuwe gast te midden van den huiselijken kring. De heer hasley zag hem met onverschilligheid aan, doch zoo niet ferdinand gardijn. Voor hem was elisabeths minzame welkomgroet een stellig bewijs van hare genegenheid, de vreemdeling was een medeminnaar, zijne komst was een bevel om spoedig te vertrekken voor ferdinand, en deze maakte dan ook zijn voornemen bekend om den volgenden dag de terugreis naar Holland aan te nemen. Elisabeth ontstelde en verbleekte op het hooren van dit besluit, doch begreep tevens hoe onvoegzaam het voor haar zou wezen, daarover eenig bijzonder leedwezen aan den dag te leggen; daarom

{==105==} {>>pagina-aanduiding<<}
wendde zij zich naar john, begon met hem een gesprek, zoo goed hare bevende stem haar veroorloofde dit te voeren, luisterde naar zijne woorden, zonder veel van derzelver zin te verstaan, en deed onwillekeurig al wat mogelijk was, om ferdinands argwaan te vermeerderen en zijn besluit onwankelbaar te maken.
Hoe gaarne mejufvrouw basmooth in andere omstandigheden, al de nog overig zijnde oogenblikken zoo veel mogelijk in het gezelschap van ferdinand zou hebben doorgebragt, de zaken staande gelijk zij deden, ontweek zij hem opzettelijk, hield zich het grootste gedeelte van den avond bezig met het schrijven van een' brief aan zijne zuster, en hoopte dat zij moeds genoeg zou hebben om hem, bij het afscheid nemen te verzoeken, dien over te brengen, zonder iets van hare innerlijke gevoelens aan den dag te leggen. Tegen het einde van den avondmaaltijd, nam ferdinand volgens oud Hollandsch gebruik zijn glas met wijn gevuld op, bedankte zijnen vriend en diens echtgenoot voor hunne hem bewezene herbergzaamheid, en voegde er, elisabeth aansprekende, bij: ‘Ook u, mejufvrouw! als mede te beschikken hebbende over het al of niet ontvangen van gasten in dit huis, (want dat dit het geval was, was hij te weten gekomen, alsmede iets van elisabeths beperkte fortuin) ook u bedank ik, daar gij in mijn verblijf alhier bewilligd hebt, gaarne zoude ik onbescheiden genoeg geweest zijn, dat verblijf te verlengen en langer het genot van uw zoo aangenaam bijzijn te smaken, dan pligt - en welligt eigenbelang, roepen mij van hier; doch in gedachten blijf ik in de-
{==106==} {>>pagina-aanduiding<<}
zen vriendenkring, mag ik hopen dat men er mij ook niet geheel vergeten zal?’ Hier wischte hij zich een' traan uit het oog, terwijl de heer en mevrouw hasley beiden hem de hand toestaken. Elisabeth zat roerloos, ferdinand hernam: ‘Kan ik niets voor u in Holland verrigten, mejufvrouw basmooth?’ - ‘Een' brief voor uwe zuster, mijnheer! - wilt gij haar dien geven?’ - stamelde elisabeth. IJlings rees ferdinand op, vloog naar de beminde jonkvrouwe toe, vatte de 
hand waarin zij den brief hield, drukte die vurig aan zijne lippen, en zeide haastig, ontsteld door hetgeen hij gedaan had: ‘een kus van mijne zuster, om de hand te bedanken die de pen gevoerd heeft.’ - Hierop verliet hij de kamer. Lionel keek verbaasd op, lachte, en riep uit: ‘Wat is die jongen van avond sentimenteel!’ Cecilia zeide: ‘Hij schijnt weltevreden te wezen over ons onthaal, en met leedwezen te vertrekken, dat is mij lief.’ - John zag elisabeth met eenige bevreemding en argwaan aan, en deze gebruikte de gekuste hand om haar aangezigt te bedekken, ten einde niemand bemerken zou hoe zij over ferdinands gedrag aangedaan en verwonderd was. Een ieder zich nu naar zijn slaapvertrek begeven hebbende, bedwong zich mejufvrouw basmooth langer niet; zij barstte in een' vloed van tranen uit, en vraagde zich zelve rede van hare aandoening, terwijl zij poogde uit te vinden wat toch wel de meening van ferdinands woorden en de beweegoorzaak van zijn zonderling gedrag had mogen zijn. ‘Ik bemin hem! dit is maar al te waar!’ was het antwoord dat zij zich op het

{==107==} {>>pagina-aanduiding<<}
eerste gedeelte van hare vraag gaf; op het andere was het antwoord niet zoo gemakkelijk te vinden: ‘Hij zeide,’ zoo redeneerde zij: ‘dat hij gaarne langer genot van mijn aangenaam bijzijn zou gehad hebben. Aangenaam! o ik heb niet gedacht dat hij mijn bijzijn aangenaam vond. Waarom, helaas! moest ik dit eerst op het oogenblik van onze scheiding vernemen! hoe veel aangenamer zou ik mij niet hebben kunnen maken, indien ik de overtuiging gehad hadde, dat ik hem wel geviel! Ach! hoe veel tijd en gelegenheid voor mij, om mij behagelijk te maken, is er zoodoende niet verloren gegaan! Eén woord van zijnen kant, en vele noodelooze kwellingen waren voor mij bespaard geweest - doch pligt, zeide hij verder, riep hem naar Holland terug, welke pligt mag dat wezen? niet die van verslag van zijne zending te doen, want zulk een verslag zou hij schrijvende kunnen geven; niet die van zijne gewone bezigheden te hervatten, want, volgens zijn zeggen heeft hij geene bepaalde bezigheden in zijn vaderland - dan hij voegde er bij dat ook eigenbelang hem drong ons te verlaten - zou hij misschien eene beminde in Holland hebben, en vreezen dat die hem ontrouw zoude worden indien hij langer afwezend bleef? maar hoe kan ik zoo iets te zamen knoopen met de drift, welke hij, mijne hand kussende, aan den dag leide?.... evenwel ben ik niet dwaas die drift als iets vleijends voor mij aan te merken! Vriendschap voor wilhelmina alleen, boezemde hem die in, want hij zeide: een kus van mijne zuster om u voor den brief te bedanken. Neen, neen, ferdinand bemint mij niet; mijne vooringenomenheid alleen

{==108==} {>>pagina-aanduiding<<}
deed mij iets bijzonders in zijne woorden en gedragingen vinden; cecilia leidde er niets anders uit af, dan zijne tevredenheid over ons in het algemeen, en de heer hasley lachte! O, er was zeker niets dat mij uitsluitend raakte in deze geheele zaak!’ - Dit besluit opgemaakt hebbende, wilde elisabeth zich ter rust begeven, en niet meer om het voorgevallene denken, maar de slaap ontvlood hare oogen, en nogmaals overdacht zij ferdinands woorden en gedrag, leidde er nieuwe gevolgtrekkingen uit af, keerde zich dan op eene andere zijde op hare peluw, en poogde te slapen, doch vergeefs, begon voorts alweder te overpeinzen, bragt zoo den nacht door, en stond even nadat zij in den vroegen morgen een rijtuig had hooren voorkomen, achter het half geopende luik van hare kamer door eene reet te gluren om den vertrekkende nog eenmaal te zien. Zij zag hem, zij hoorde zijne stem, bij het afrijden meende zij hem de oogen naar hare vensters te zien opslaan - dit gaf haar wederom nieuwe stof tot stille vragen en overdenkingen - en de bel, die het huisgezin tot het ontbijt moest roepen, klonk, eer zij er aan gedacht had zich genoegzaam aan te kleeden om in de eetzaal te verschijnen. - De eerste persoon welke zij daar eindelijk binnentredende, gewaar werd, was mejufvrouw meddlecock, die nu, de aankomst van een' zeeman op Woolock gewaar geworden zijnde, niet in gebreke bleef, ook te zijnen opzigte iets te komen vernemen, en dit te stoutmoediger durfde doen, dewijl zij tevens een en ander dorpnieuws aan cecilia had te vertellen. Hiermede was zij bezig, toen zij elisabeth ziende, terstond hare rede

{==109==} {>>pagina-aanduiding<<}
over een' anderen boeg wendde, en uitriep: ‘Gij hebt daar laatst iets fraais uitgerigt, mejufvrouw! met mij op de mouw te spelden, dat die vreemde heer een prins was, men heeft mij op het dorp, toen ik dat verhaalde, zoo ellendig uitgelagchen, dat ik wel lijden mag, dat gij voortaan uwe sprookjes voor u zelve houdt. Ik ben sinds beter onderrigt, en kan u nu misschien meer van hem vertellen, dan gij beide weet, want ik hoor de man was treurig en geheimzinnig, maar zijn bediende heeft mij gezegd wat er van was. Hij is een Amsterdamsche koopmanszoon, niets meer, hij kwam hier niet om een stuk van Engeland voor groote schatten te verkrijgen, maar om de zaken van zijn' vader, die in de war zaten, in orde te brengen, dat was voor hem hoogst noodig, want daarvan hing zijn huwelijk af met een meisje daar hij smoorlijk op verliefd is, en dat hem niet hebben wil indien zijn vader eene bankbreuk maakt. Nu is hij heden morgen vóór het lemieren van den dag zoo spoedig vertrokken, omdat hij bang was dat men hem bij de kladden zou krijgen, want zijne onderneming is mislukt, en nu was hij zoo treurig omdat het kantoor van zijn' vader zal moeten springen, en hij zijn liefje derven - ja, ik weet alles op een haar, en gij kunt staat maken op de waarheid van mijn berigt.’ - ‘Ik kan toch niet gelooven,’ zeide cecilia: ‘dat het in allen deele naauwkeurig is; dat hij in Holland bemint, kan waarheid wezen, maar van het gevaar van zijn vaders handelshuis heb ik niets gehoord.’ Elisabeth, die in andere omstandigheden niet de minste

{==110==} {>>pagina-aanduiding<<}
waarde aan al de vertellingen van mejufvrouw meddlecock hechtte, en ook nu aan haar zeggen niets gehecht zoude hebben, was thans zwak genoeg om eenige overeenkomst tusschen sommige harer denkbeelden en hetgeen de praatster zeide, ontdekkende, bevestigd te worden in haar bedroevend vermoeden, dat gardijn inderdaad in Holland eene beminde had; zij zweeg dan, peinsde in zich zelve voort, en hoorde niet wat vervolgens meddlecock, haar afgebroken gesprek met cecilia weder opvattende, verhaalde, aangaande den onlangs opgedaagden john (want mevrouw hasley had haar gezegd, wie de zeeman was.) Diens naam elisabeth evenwel meermalen in de ooren geklonken hebbende, als nu eens door cecilia dan weder door de ondervraagster uitgesproken wordende, lette zij eindelijk een weinig beter op, en verheugde zich zóó gedaan te hebben, toen zij gewaar werd dat meddlecock mejufvrouw selsat kende, haar als eene heilige prees, haren neef van de grootste ondankbaarheid beschuldigde, en mevrouw hasley op den weg bragt om den jongeling met afkeer te beschouwen en verder goed onthaal te haren huize te ontzeggen. Nu eigen druk ter zijde stellende, sprong elisabeth voor john in de bres, verhaalde, zoo veel zij met bescheidenheid doen kon, van zijn wedervaren, verdedigde zijn gedrag, hoewel met verbloeming van selsats ongelijk, en wischte zoo veel mogelijk de nadeelige indrukken uit, welke meddlecocks woorden op cecilia's zwak karakter gemaakt hadden. Gelukkig in zoo ver, dat ferdinand niet meer in het geval was, te vernemen wat het gevolg werd van deze edele poging van mejufvrouw bas-
{==111==} {>>pagina-aanduiding<<}
mooth ten voordeele 
van een' op dat oogenblik afwezigen vriend, want meddlecock leidde uit die poging af, dat john de beminde van elisabeth wezen moest, zij bazuinde hare onderstelling als eene zekere waarheid rond, en weldra ging in het geheele dorp de sprake, dat er onlangs op Woolock een bruiloftsfeest gehouden zou worden, en de zeeman met de jonge juffer trouwen.
En nu die zeeman? De verschijning van dezen op Woolock zal welligt onzen lezeren eene verwondering gebaard hebben, die wij ons dus ten pligt stellen, door opheldering der zaak, te doen verdwijnen. John was werkelijk naar New-York geweest, maar niet geslaagd in zijn voornemen om daar eene gezette bezigheid te bekomen; om die reden had hij zich weder aan boord begeven, met oogmerk om eerst naar Engeland terug te keeren, daar, door het verkoopen van eenige voorwerpen van handel die hij opgedaan had, en op welke men hem gezegd had dat een goed profijt zat, zijn gering kapitaal te vergrooten, en dan eene nieuwe reize naar Amerika met denzelfden kapitein te ondernemen. Het schip waarop hij behoorde, lag in de haven van Bristol ten anker, toen hij vernam, dat een van de fraaiste landgoederen in de nabuurschap dier stad, bewoond werd door zekeren heer hasley, wiens echtgenoot mejufvrouw wickham, thans hare vriendin elisabeth basmooth bij zich had. Zulk een aangenaam nieuws had john terstond doen besluiten, zich voor een paar dagen van boord te verwijderen en een bezoek bij zijne oude vriendin af te leggen. Dit was de eenvoudige reden van zijne komst. Staande zijn verblijf op Woolock verhaalde hij elisabeth, dat

{==112==} {>>pagina-aanduiding<<}
de koopgoederen welke hij uit New-York had medegebragt, en in Engeland met winst verkocht, hem in staat stelden de kosten van het heen en weder reizen ruimschoots te betalen, en hem bovendien de hoop gaven van weder in de vereenigde Staten terug zijnde, een' kleinen handel te kunnen beginnen. ‘Mijne wenschen betreffende Miss falmain,’ voegde hij bij het gezegde: ‘stel ik geheel aan eene zijde, ik denk wel aan haar, ik bemin haar wel altijd, doch ik ga mijnen weg als leefde ik voor mij zelven alleen, daar ik het vast besluit heb genomen, van haar nimmer weder te zien en nimmer van liefde te spreken, eer ik mij zal kunnen vertoonen, niet als een onbeduidende jongen, gelijk weleer, maar als een man, harer waardig, en in staat haar een behoorlijk onderhoud aan te bieden. Ik heb haar vrij gelaten toen ik mij zelven heb vrij verklaard, ik vraag niet naar haar, ik begeer niets van haar te vernemen. Het verledene beschouw ik als niet gebeurd zijnde, het toekomende zal mijn lot beslissen, en, indien het voordeelig is, als een schitterend tijdperk van mijn leven uitmaken.’ Elisabeth deze redenering hoorende, had zich niet vermeten te openbaren wat haar van falmains dochter bekend was: aan john te zeggen, dat hij haar verloren had, zou welligt zijne hoop in alle opzigten den bodem ingeslagen en hem radeloos gemaakt hebben; haar werd niets gevraagd, ja veeleer te kennen gegeven, dat zij niets aan den dag brengen moest, zij begreep dus, dat het verkieslijk was het stilzwijgen te bewaren; doch zij zag met medelijden den jongman aan, die door zijne

{==113==} {>>pagina-aanduiding<<}
geestdrift voortgestuwd en opgewonden, niets te zwaar vond om een doel te bereiken, dat, tenzij een bijzondere keer van zaken plaats grepe, nu reeds niet meer door hem te bereiken was. O, dacht zij, hoe veel gelukkiger maakt niet dikwijls onkunde dan wetenschap den mensch! Schijn maakt veelal het heil uit van ons leven, wij jagen en streven naar hetgeen wij voor zekerheid houden, en vinden op het eind dat wij ons deerlijk bedrogen hebben, maar wisten wij vooraf dat wij bedrogen zouden uitkomen, geene poging zouden wij doen, alle geestdrift zou ten eenen male uitgedoofd zijn, het leven zou van deszelfs grootste aanlokkelijkheid verstoken wezen. Ook hierin dan, is alles goed zoo als het is.
Zonder dus uit zijne gewenschte onkunde tot eene bedroevende kennis gekomen te zijn, verliet john, na een verblijf van drie dagen, Woolock, en dáár werd alles weder even eentoonig als voorheen, ja de weinige opgeruimdheid welke elisabeth aankleefde, niettegenstaande haar besluit om ferdinand uit hare gedachten te verbannen, en niets van hare innerlijke gevoelens te laten bemerken, vermeerderde de heerschende stilte. De heer hasley alleen zou door zijne gewone woelachtigheid nog eenige levendigheid in den dagelijkschen omgang hebben kunnen te weeg brengen, dan hij was thans meestal van huis, het jagtsaizoen was dáár, en de jagtvermaken riepen hem dan ginds, dan elders, en zoo werd noch zijne forsche stem, noch die van zijne honden gehoord.
Na verloop van weinige dagen evenwel, werd de stilte en eentoonigheid op Woolock afgebroken, door

{==114==} {>>pagina-aanduiding<<}
het onverwacht bezoek van george kirham met zijne echtgenoot. ‘Is lionel op de jagt?’ riep emma al ras, na dat zij ter loops hare schoonzuster de hand geschud had: ‘dat spijt mij - ik had gehoopt hem nog te huis te vinden, en dezen schoonen morgen met hem in het veld te gaan; nu, dat pretje zal dan uitgesteld moeten worden, en ik verpligt zijn mijn geduld een weinig te oefenen. Kom,’ (zich tot de bedienden wendende) ‘pak de koffers spoedig af en breng ze naar mijne kamer; cecilia! waar is de kamer die gij mij geven wilt? - Voorzigtig met de geweren! kom, lieve man! steek uwe handjes ook eens uit, om wat binnen te dragen.’ Mevrouw hasley stond versuft, de drokte welke emma maakte, te beschouwen, en antwoordde niets op de vragen, welke deze haar deed. De bagaadje binnen 's huis nedergezet zijnde, trad emma, zonder zich voor het oogenblik meer om dezelve te bekommeren, de kamer, waaruit zij cecilia haar te gemoet had zien komen, in, wierp zich op de sofa neder en zeide: ‘Schaf nu eens wat op, zusje! ik heb razenden honger, mijn edele echtvriend zeker ook, en indien gij van het reeds geschoten wild iets op schotel hebt, zoo laat dat voor den dag komen, met wat brood, boter, zout, en zoo een en ander tot een luncheon.’ - ‘Verzoek mejufvrouw basmooth hier te komen,’ - beval cecilia aan een' bediende, en vervolgde tegen emma: ‘zij weet beter dan ik hoe de provisiekelder gesteld is.’ - ‘Dat is verkeerd,’ riep de openhartige mevrouw kirham uit: ‘de vrouw van den huize behoort op een haar

{==115==} {>>pagina-aanduiding<<}
te weten wat er op te disschen valt, daar hebben geene logeergasten mede noodig.’ - ‘Maar,’ viel haar cecilia in de rede: ‘elisabeth is geene logeergast, zij is mijne huisgenoot.’ - ‘O, dat is ook waar,’ hernam emma lagchende: ‘de zamenwoning is begonnen, en mejufvrouw basmooth is welligt de commissaris, belast met het keuken-departement;’ en nu elisabeth ziende binnenkomen, sprong zij op, groette haar en vervolgde tegen cecilia: ‘Is dat uwe hartvriendin? Een gansch ander beeld van haar spiegelde zich voor mijnen geest - dat van een vrolijk fleurig mensch, en zij is bleek en mager.’ - ‘Kind, wat draaft ge weder door!’ zeide nu george kirham: ‘wie zegt terstond van de menschen in hun bijzijn dat zij er niet goed uitzien?’ - ‘Vergeef mij,’ sprak zij nu op een' hartelijken toon: ‘ik vond het, daarom zeide ik het; complimenten te maken is mijne zaak geenszins.’ Elisabeth, die, geschrikt door de overtuiging welke emma's woorden haar gegeven hadden, dat haar gelaat de bekommering die in haar gemoed huisvestte, kenteekende, kleur gekregen had, wendde verdere aanmerkingen af, door te zeggen: ‘Uwe vriendelijke belangstelling is mij aangenaam, dan hiervan op een' anderen keer; laat ik nu weten wat van mij verlangd wordt.’ - ‘Dat men ons wat eten bezorge,’ antwoordde emma; en cecilia voegde er bij: ‘en dat gij orders geeft, ten einde de blaauwe kamer voor den heer en mevrouw kirham gereed gemaakt en hunne koffers daar geplaatst worden.’ - Toen elisabeth het vertrek verliet, om het verlangde ten

{==116==} {>>pagina-aanduiding<<}
uitvoer te brengen, kon emma zich niet weerhouden tegen hare schoonzuster te zeggen: ‘Dat is gemakkelijk! ik begin nu te gelooven dat mejufvrouw basmooth geheel en al minister van binnenlandsche zaken is!’ Cecilia glimlachte, george lachte hard op, en omhelsde zijne vrouw. Intusschen werd de tafel behoorlijk toebereid, en begonnen de gasten met smaak van het voorgezette te gebruiken. ‘Hoe maakt het toch pauline?’ vraagde mevrouw kirham al etende: ‘weet gij niets van haar? Gij zult welligt zeggen, gij emma zijt hare zuster, en ik ben slechts hare nicht, dus ware het natuurlijker dat de vraag door u aan mij gedaan wierde, dan de karakters van u, cecilia, en van ons arme paulientje komen meer overeen dan het hare met het mijne, buitendien, schrijven is mijne liefhebberij geenszins, dus gaan er wel eens vele weken voorbij, dat ik van mijn schoonvaders huisgezin niets verneem, zeg dan, hoe maken ze het daar?’ - ‘Over het algemeen wel, sedert de laatste berigten,’ antwoordde mevrouw hasley: ‘doch pauline kan nog hare gevoeligheid aan den schok dien zij geleden heeft, niet geheel overwinnen, en dit staat hare volkomene herstelling wel eenigzins in den weg. Het is thans ook zeer stil aan haar vaders huis, en zij zou wel eenige verstrooijing van gedachten noodig hebben.’ - ‘Wel ja,’ riep emma lagchende uit: ‘zij moet eens weder eene conquete maken, dan zal de volkomene gezondheid wel terugkeeren, ba! de coquettes zoo als zij, leven slechts van harten te kapen, en gelukt dat niet, dan o wee!’ - ‘Zij zal wel

{==117==} {>>pagina-aanduiding<<}
voorzigtigheid geleerd hebben, vlei ik mij,’ hernam cecilia: ‘uit al wat zij ondervonden heeft.’ - ‘Geloof het niet,’ hervatte emma; ‘menschen van hare soort worden door de ondervinding zelden wijs; de ouderdom is de beste remedie tegen derzelver kwaal, en die nog niet altijd; ten voorbeelde die zotte jufvrouw westmill, die nu onlangs met haren kapper, een' jongen van twintig jaren, is weggeloopen en getrouwd.....’ ‘Hoe nu!’ - ‘eleonore, is het mogelijk!’ riepen cecilia en elisabeth, die gedurende dit gesprek weder binnen gekomen was, gelijktijdig uit, en laatstgenoemde voegde daar bij: ‘zulks doet mij grootelijks leed voor haren goeden broeder, mijn oom hendriks vriend.’ - ‘Ik wist niet dat gij die familie kendet,’ zeide mevrouw kirham: ‘want dan zoude ik misschien de juffer niet zoo plomp weg, eene zottin genoemd hebben, doch nu is dat woord er uit en - ik neem het niet terug.’ - ‘O, dat behoeft gij om mijnent wil ook geenszins te doen,’ hernam elisabeth: ‘want in den persoon van mejufvrouw westmill stel ik niet het minste belang. Op Barkey-Vale heeft zij ons zoo vele dwaasheden verteld, en is cecilia en mij zoo wonderlijk buitensporig voorgekomen, dat wij toen reeds dachten dat zij niet regt wijs was!’ - ‘Men moet ook niet regt wijs zijn,’ hervatte emma: ‘wanneer men handelen kan zoo als zij gedaan heeft; doch verhaal mij voor de grap eens wat zij op Barkey-Vale verteld heeft.’ De beide vriendinnen voldeden beurt bij beurt aan mevrouw kirhams verzoek, en zoo doende werd de lachlust 
van

{==118==} {>>pagina-aanduiding<<}
het geheele gezelschap, niet weinig opgewekt. Doch daar onze lezers hetgeen hier bedoeld wordt reeds uit het 1ste deel, hoofdstuk VI kennen, willen wij hen niet door eene herhaling van het vroeger verhaalde, vervelen.
Tegen den avond kwam lionel hasley te huis, en was aangenaam verrast door het zien van zijne zuster en dier gemaal. Voor den volgenden dag werd nu eene jagtpartij met emma afgesproken, en zoo waren dien ochtend de te zamenwonende vriendinnen weder alleen, alsof er van geene logeergasten de rede was. Cecilia merkte dit op, en zeide: ‘Ons huis begint zoo wat naar eene herberg te gelijken; dan komt deze, dan gene er zijn intrek nemen, en een ieder loopt zijns weegs. Gelijk oude lieden zeggen: dit of dat was anders in mijne jeugd! zoo zou ik ook welhaast zeggen: eertijds bleef men meer bij elkander, en ging te zamen op en neder; ik vind deze wijze van doen niet aangenaam.’ - ‘De omstandigheden,’ antwoordde elisabeth: ‘wijzigen veelal het genoegen, dat men uit eene zelfde zaak trekt. Eertijds vlug en gemakkelijk in uwe bewegingen, deedt gij gaarne met anderen mede, nu zou het u, geloof ik, geheel niet aanstaan op de jagt te gaan. Toen gij bij mijn' grootvader logeerdet, bleven wij natuurlijkerwijze altijd bij elkander, want onze smaak liep op hetzelfde uit, thans is stilzitten u het aangenaamste, en niet alle menschen verkiezen stilzitten boven eene meer bedrijvige leefwijze, de smaken loopen uiteen.’ Cecilia hervatte: ‘Vele kosten worden ook door dat gedurig onthalen veroorzaakt,

{==119==} {>>pagina-aanduiding<<}
ik geloof waarlijk, elisabeth! dat ik met het geld hetwelk gij tot onze zamenwoning bijdraagt, niet uit zal komen; gij zult meer dienen te geven - wij hebben onze schikkingen, dienaangaande, niet goed gemaakt.’ - ‘Meer geven kan ik niet,’ antwoordde mejufvrouw basmooth: ‘en buitendien, al wie hier onthaald zijn geworden, waren kennissen van u of van uwen echtgenoot; mijne goede tolver, die ik gaarne genoodigd zoude hebben, hebt gij mij verzocht niet te vragen, ik heb dit dan ook niet gedaan, en behalve mijn oom, die eenen nacht hier geslapen heeft, is er niemand van mijne vrienden geweest, uitgenomen john, zoo gij wilt, maar die kwam zoo wel om u als om mij te zien.’ - ‘En mijnheer gardijn?’ zeide mevrouw hasley: was ‘hij dan geen vriend van u? Ik zou waarlijk denken, dat hij geheel niet om mij, maar wel degelijk om u alleen hier zoo lang vertoefd heeft.’ - Nu versta ik ‘u niet,’ hernam elisabeth, geschokt door cecilia's aanmerking: ‘gij weet toch dat de heer hasley ferdinand gardijn verwachtte, eer gij wist dat ik dien Hollander eenigzins kende, dat ik laatstgenoemden slechts zeer enkele keeren te Rotterdam gezien had toen hij hier verscheen, en dat hij om kantoorzaken kwam?’ - ‘Nu ja,’ hernam cecilia: ‘dat alles is mij wel bekend, doch hiervan ben ik overtuigd, dat ferdinand zijn verblijf veel korter zou gemaakt hebben, indien hij in u geene trekpleister gevonden had, die hem weerhield; dit bragt meddlecock mij in de gedachte, en ik geloof dat zij wel geraden had.’ - Nu vestigde zij de oogen op elisabeth, en ziende haar

{==120==} {>>pagina-aanduiding<<}
stil als in gedachten verzonken zittende, vervolgde zij: ‘Waren wij nog in de dagen van ouds, toen ik bij uwen grootvader logeerde, gij zoudt mij zoo lang geen geheim gemaakt hebben van hetgeen in uw binnenste omging; gij zoudt mij gezegd hebben: ferdinand gardijn heeft mij lief, en ik ben niet onverschillig jegens hem; thans, ik weet niet waarom, verbergt gij mij uwe gevoelens.’ - ‘Neen,’ sprak elisabeth: ‘ik verberg u mijne gevoelens niet met opzet, maar wat zal ik u openbaren? Alleen ferdinands gedrag in den laatsten avond toen hij hier was, heeft mij eenig vermoeden gegeven dat hij mij niet ongenegen was, vóór dien tijd heb ik juist gedacht dat ik hem mishaagde, en toen gij bij gemelde gelegenheid, al zijne aandoening op ons allen in het algemeen te huisbragt, heb ik mij mijnen waan ontgeven. Wat mij persoonlijk betreft, ik beken, dat ik den heer gardijn een zeer beminnelijk man vond, maar hoe zoude ik u dat ongevraagd verteld hebben, voornamelijk daar ik al mijn best deed het mij te ontveinzen, en door uwe mejufvrouw meddlecock versterkt werd in de overtuiging, dat hij in zijn vaderland eene beminde had.’ - ‘De vrees, dat dit waar mogt wezen, heeft mij,’ zeide cecilia: ‘tot nu toe weerhouden om u over die zaak te spreken, maar emma uwe neerslagtigheid opgemerkt hebbende, kon ik niet langer het stilzwijgen in acht nemen, want als uwe oudste vriendin, meende ik toch eenig regt op uwe vertrouwelijkheid te hebben, en zou ongaarne zien, dat iemand anders meer van u te weten kwame dan ik.’ - ‘Mijne oudste

{==121==} {>>pagina-aanduiding<<}
vriendin,’ hernam elisabeth: ‘loopt geen gevaar dat ik aan eenen mij geheel vreemden persoon iets, mij betreffende, zal openbaren terwijl ik het haar verbergde, maar ik herhaal het: wat zoude ik u gezegd hebben van eene hersenschim. Zoudt gij den spot niet met mij hebben gedreven, indien ik verteld hadde: gardijn behaagde mij, het doet mij leed dat hij in zijn vaderland bemint, want ik zou wel gewild hebben, dat hij mij zijn hart hadde aangeboden! O mijne lieve! zoo iets te zeggen, zelfs aan eene boezemvriendin, strijdt tegen mijn gevoel van vrouwelijke kieschheid; gij zelve schijnt dit gevoel gekend te hebben; in den tijd toen gij voor edward werner eenige genegenheid in u bespeurdet, hebt gij mij zulks nimmer gezegd, en eerst daarvan iets te kennen gegeven, toen gij hadt opgehouden zijne voorkeur te verlangen; moest ik dan niet vreezen dat eene bekentenis zoo als die welke gij thans bedoelt, uwen spotlust zou opgewekt hebben, moest ik niet vreezen, dat gij met uwen man (want toch voor haren man heeft, dit hebt gij mij zelve wel eens gezegd, eene vrouw geen geheimen) mij uitgelagchen zoudt hebben, ja dat meddlecock, die zulk eene liefhebster van uithooren is, iets van die zaak zou zijn gewaar geworden, en wie weet welke praatjes ten mijnen opzigte zou hebben uitgestrooid?’ - ‘Zulk eene vrees zou overdreven geweest zijn,’ antwoordde mevrouw hasley: ‘lionel is niets buitengewoons aan u gewaar geworden, en gelooft niet dat ferdinand iets voor u gevoelt, en meddlecock meent dat gij onverschillig over

{==122==} {>>pagina-aanduiding<<}
laatstgemelden denkt, dewijl gij hem schertsende als een' vreemden Prins hebt afgeschilderd; zij zegt: als men iemand lief heeft, kan men niet spottenderwijze over hem spreken, zij zegt,....’ - ‘Zoo hebt gij dan reeds,’ met deze woorden viel haar mejufvrouw basmooth in de rede: ‘met uwen man en met de babbelaarster over mijn geheim gesproken! O, cecilia! oordeel nu zelve of ik geen gelijk gehad heb met te zwijgen?’ - Mevrouw hasley sloeg verlegen de oogen neder; na een weinig stilzwijgens hervatte elisabeth: ‘Hoor, cecilia! mijn goede naam is mij meer dan eenig ding ter wereld van waarde; dezelve zou op het spel gezet worden, indien iemand het vermoeden koesterde, dat ik in eenige betrekking stond tot een' man, die elders bemint; spreek dus in 's hemels naam niet meer, met wie het ook zijn moge, van eene, waarlijk slechts denkbeeldige zaak, laat mij mijne persoonlijke gevoeligheid in stilte bestrijden en pogen te overmeesteren, en kwel mij met geene vragen. Als ik iets te openbaren zal hebben, zal ik het u (onder belofte van geheimhouding van uwe zijde, indien zulks noodig is) met de oude vertrouwelijkheid openbaren, gelijk ik u, dat mijn vader nog leeft, en een en ander meer, hem en mij betreffende, geopenbaard heb; voedt dus geene jaloezij te dien opzigte, want er bestaat geene reden voor; wilt gij mij nu beloven wat ik verzoek, zoo hergeeft gij mij de rust, die ik anders als verloren zou moeten aanmerken?’ ‘Hier is mijne hand!’ antwoordde cecilia; beide vriendinnen omhelsden elkander; mevrouw hasley nam

{==123==} {>>pagina-aanduiding<<}
ernstig voor woord te houden, en elisabeth wendde hare uiterste pogingen aan om opgeruimd te schijnen, en om ferdinand gardijn uit hare gedachten te verbannen. De somtijds wel wat plompe, maar toch altijd het kenmerk der opregtheid dragende, uitvallen van emma kirham, werkten gunstiglijk mede tot opbeuring van elisabeth, en dwongen haar dikwijls tot lagchen, hoewel één smartelijk gevoel steeds bleef schuilen in haar hart. Niemand bemerkte nu iets van dat smartelijk gevoel, en zij verwezentlijkte wat de chateaubriand zoo sierlijk geschreven heeft (*). ‘Het gemoed, dat uitwendig de meeste kalmte vertoont, gelijkt naar zekeren put, door de natuur in de onbebouwde vallei van Alacua gevormd. De oppervlakte van het water is stil en effen, doch wie door hetzelve in de diepte nederblikt, bespeurt een' grooten krokodil die op den bodem van den put zijn voedsel zoekt.’



{==124==} {>>pagina-aanduiding<<}

XXVII.


Kinderpligt, en eene reize naar Woolock.

Zeer lang onze oogen van elisabeths betrekkingen in Holland afgekeerd hebbende, willen wij die nu eens weder derwaarts wenden, en vooreerst het huisgezin, en wel bijzonderlijk den persoon van hendrik bestenvelde in ons geheugen terug roepen. Nadat deze laatste te Rotterdam terug was, vernam hij naarstiglijk naar den toestand van robbert basmooth, doch van zijnen verzorger bij herhaling vernemende, dat die ongelukkige, al het onlangs voorgevallene zich naauwelijks herinnerde, of als een' droom aanzag, en geen verlangen hoegenaamd naar het wederzien van zijne dochter betoonde, stelde hendrik steeds daaromtrent in zijne brieven elisabeth gerust. Wat alerte betreft, het duurde eenen geruimen tijd eer hij ten opzigte van dien eenige tijding bekwam, doch eindelijk ontving hij van zijnen correspondent te Parijs een' brief, waarin deze hem meldde, dat de graaf de valmont als Orléanist van ouds bekend, in vele knoeijerijen (intrigues) ook met den nu in ongenade gevallenen hertog van Otrante gewikkeld, gegrepen was

{==125==} {>>pagina-aanduiding<<}
en in hechtenis zat. Ook dit nieuws werd door hem aan zijne nicht medegedeeld. ‘Doch,’ schreef bestenvelde verder: ‘in deze omstandigheden zult gij begrijpen, lieve nicht! dat de groote zaak, het erlangen van eene bekentenis van zijne misdaad, en het terug bekomen van eene zekere somme gelds ten uwen behoeve, vooreerst niet veel vorderen kan; dit spijt mij te meer, daar ik weet dat uwe inkomsten naauwelijks uwe noodzakelijke uitgaven bestrijden, en ik u zoo gaarne in staat zoude zien, om meer dan gij thans doet tot de huishouding van uwe vriendin bij te dragen, want indien mijne berekening goed is, moet de manier van leven op Woolock veel meer kosten veroorzaken, dan dat uwe bijdrage in behoorlijke verhouding tot dezelven zoude staan. Zoodoende leeft gij om zoo te spreken boven uw vermogen, geniet veel ten koste van degenen met welken gij te zamen woont, en laadt eene zekere verpligting op u, die onaangename gevolgen hebben kan. Dat gij edward werner uwe hand geweigerd hebt, heb ik niet kunnen misbillijken, doch raad ik u in het vervolg, indien zich welligt eene voegzame partij voor u mogt opdoen, die, niet zonder ernstig nadenken van de hand te wijzen, al ware liefde van uwe zijde niet grootelijks mede in het spel, want het doet mij leed zulks te bekennen, maar ik word er door het belang dat ik in u stel toe gedrongen, niet anders dan in een betamelijk huwelijk, zie ik eenig duurzaam aangenaam vooruitzigt voor u. Te oordeelen naar hetgeen gij mij van tijd tot tijd gemeld hebt, beantwoordt uwe te zamen-
{==126==} {>>pagina-aanduiding<<}
woning met cecilia niet in alle deelen aan uwe verwachting, gij vindt in haar niet meer die uitsluitende genegenheid, die zij u voormaals toedroeg, enz. is dit nu reeds het geval, wat zal het dan zijn wanneer zij eens moeder zal wezen, allengs, ik voorzie het, zal hare vriendschap voor u verflaauwen, eindelijk zal die van al het bijzonder 
kenmerkende beroofd worden, en uw bijzijn niet meer als een onontbeerlijk geluk door haar beschouwd worden. Dan zult gij u willen verwijderen, maar zeker gevoel van dankbaarheid zal u weerhouden en de keuze werwaarts te gaan u belemmeren. Wel staat mijn huis te allen tijde voor u open, doch ieder wenscht natuurlijk eens naar eene eigen have en naar een eigen bedrijf, en met het weinige geld dat gij te verteren hebt, zie ik, althans in Engeland, geene kans, dat zulks zonder eenig goed huwelijk immer gelukke.’
Terwijl bestenvelde zoo over de wenschelijkheid van een huwelijk voor elisabeth redeneerde en schreef, was de man, welken zij heimelijk beminde, op reis, en verwijderde zich hoe langer hoe meer van haar. Eindelijk kwam hij vol bekommering over het lot dat hem te wachten was, op de plaats zijner bestemming aan. Vol vreugd omhelsden hem zijne ouders en zijne zuster; de vader, na den uitslag van zijne bemoeijingen in de bijzonderheden vernomen te hebben, bedankte hem, prees zijn beleid, en zeide: dat hij nu niets meer verlangde, dan hem beloond te zien door eene gelukkige echtvereeniging, waartoe hij hem herhaalde, hoe schoon de kans scheen te staan. Ferdinand luisterde met zigtbare treurigheid toe, en zeide

{==127==} {>>pagina-aanduiding<<}
eindelijk: ‘Uwe belangstelling in mijn geluk treft mij, mijn goede vader! en dringt mij tot dankbaarheid, dan ik kan in eene vereeniging met charlotte geen geluk voor mij zien. Zij is geenszins de vrouw die ik zoude verlangen, hare wuftheid, hare ongestadigheid heeft mij altijd tegengestaan, en sinds ik in Engeland geweest ben, doet zij dit meer dan ooit.’ Hier zweeg hij plotseling, de vader zeide: ‘Hoe, meer dan ooit? gij hebt charlotte sedert uwe terugkomst niet gezien, wat kan zij u dan mishagelijks gedaan hebben - ik hoop toch niet dat mijn zoon eene dwaasheid begaan en onder vreemden gezocht heeft, wat hij in zijn vaderland versmaadt?’ - ‘Gezocht heb ik niets,’ hernam ferdinand: ‘maar gevonden, onwillekeurig gevonden heb ik, de parel der vrouwen, het liefste meisje dat ooit deze aarde betrad, een meisje dat met uitwendige schoonheid eene edele ziel, een helder verstand, bezadigdheid, ingetogenheid, betamelijke vrolijkheid, in een woord al die hoedanigheden vereenigt, die ik in de gezellinne mijns levens verlangen zoude, haar bemin ik met al de geestdrift van eene eerste liefde, haar....’ ‘Tut, tut, tut!’ riep de vader in gramschap opstuivende: ‘dat is de taal van een' verliefden dwaas, eene taal, die ik gehoopt had u voor niemand anders dan voor charlotte te hooren uiten! - zoo verijdelt gij dan mijn geheele plan - zoo slaat gij mijnen goeden raad in den wind - zoo stelt gij mij aan de bespotting van eene deftige familie bloot - zoo iets had ik van u niet gewacht, ferdinand!’ De jon-
{==128==} {>>pagina-aanduiding<<}
ge gardijn bragt nu zijn' vader onder het oog, dat hij nimmer smaak in charlotte gehad, en niet dan op zijn' aandrang haar eenige oplettendheid betoond had; dat hij dezen nimmer verzocht had voor hem bij de juffer te spreken, 
en geene schuld had aan het laatste aanzoek door hare tante gedaan; de oude heer bleef gramstorig, wilde volstrekt niets hooren van wat ferdinand hem nog wel van elisabeths aanvalligheden en deugden had wenschen te zeggen, en liep eindelijk met (wat eene eigenaardige spreekwijze ons veroorloofd te noemen) een opgezet zeil zijn huis uit, naar de beurs, waar zijne handelszaken hem riepen. Ferdinand bragt den tijd gedurende de afwezigheid van zijnen vader in diepe treurigheid en eenzaam op zijne kamer door, bestreden door de vraag wat pligt hem gebood te doen, en wat zijn persoonlijk belang hem veroorloofde. Aan de eene zijde was zijn gemoedelijk antwoord: ‘Het voegt een kind den wil zijns vaders te eerbiedigen; de ondervinding der ouders zoo veel grooter dan de onze zijnde, betaamt het ons, ons door hen te laten leiden. Zij kunnen nimmer iets anders willen dan ons geluk, waar dit in gelegen is, zien zij dikwijls klaarder dan wij. Een huwelijk tegen den wil van vader of moeder gedaan, valt zelden naar verlangen uit, wordt vaak niet door God gezegend! Doch,’ dit antwoordde hij zich zelven op het tweede lid dier vraag: ‘ik ben toch op jaren om voor mij eene keuze te doen; ik behoef toch het geluk van mijn leven niet aan eene opvatting van mijnen vader prijs te geven; ik ben niet genoodzaakt trouw te zweren aan eene vrouw, die

{==129==} {>>pagina-aanduiding<<}
ik noch achten, noch liefhebben kan, en af te zien van eene andere die ik uit grond mijns harten hoogacht en bemin! Ik mag toch weigeren wat mij door mijn' vader voorgesteld wordt, en gehoor geven aan de stem die in mijn binnenste voor elisabeth spreekt. Want elisabeth is geen mijner liefde onwaardig voorwerp! charlotte verzinkt in het niet, bij haar vergeleken! Ik mag aan jaren van geluk de voorkeur geven boven sommige maanden van verdriet; want lang zal ik het leven niet uithouden, indien ik aan charlotte gekluisterd wordt; mag ik mij integendeel met elisabeth vereenigen, o, zoo kan ik, indien God ons het leven laat, nog lang gelukkig zijn!’ Nu voegde de eigenliefde hier bij: ‘Heb ik niet reeds mijn' kinderlijken pligt getrouw vervuld, daar ik mij in de tegenwoordigheid der geliefde zoo krachtig heb bedwongen, hoe dikwijls was ik niet op het punt van te spreken, aan hare kniën nedergezonken, haar mijn geheim te openbaren, haar te smeeken om wedermin! altijd als ik zulks doen wilde, kwam mij mijn vaders wensch, en wat met charlotte voorgevallen was, in de gedachte, de vrees van mij in een dubbel net te verwarren, schoot pijlsnel door mijne ziel - en ik vermande mij, ik zweeg. Elisabeth scheen mij niet genegen te wezen, maar kwam dit ook, doordien ik mij zoo koel gedroeg? Ach! wie weet, of ik niet, door wat ik meende mijn pligt te wezen, te volbrengen, de kans verbeurd heb, die ik anders welligt gehad zou hebben om haar te behagen.....’ Nu kwam de jaloezij mede in het spel, en ferdinand vervolgde: ‘Die zeeman, die nieuw

{==130==} {>>pagina-aanduiding<<}
aangekomene oude kennis! hoe vriendelijk zag zij hem aan! hoe vertrouwelijk stak zij hem bij zijn binnentreden de hand toe! welk een' blik wierp hij op haar, toen ik bij het afscheid nemen haar voor den brief aan mijne zuster bedankte - o, dat oogenblik! nimmer zal ik het vergeten; ik was buiten mij zelven, ik was geheel in de beschouwing van elisabeth verzonken - nog een polsslag en ik had gesproken - en evenwel ik zegevierde over mijn gevoel, ik bragt mijn geheim met mij naar Holland over. O, kust van Engeland, wat heb ik u niet aangestaard! met welken weedom heb ik u niet uit het oog verloren! Het was mij, als zeide ik het leven vaarwel, toen de laatste witte stip mijn oog ontsnapte, en toch zag ik altijd en zie ik nog in verbeelding de aanbiddelijke elisabeth! En zou een ander mij haar ontrooven, zou ik zelf de mogelijkheid om haar de mijne te maken, opgeven, zou ik mij laten binden door den wil van eenig mensch, al is zijn titel vader! - Nooit!’ De opbruising van zijne drift stoorde nu voor eene wijle de geregeldheid van ferdinands gedachten; wat later eenigzins bedaarder geworden zijnde, nam hij het volgende besluit. Ik zal nog eens met mijnen vader spreken, hem ronduit verklaren dat ik charlotte niet trouwen wil, maar hem beloven, zoo hij zich tegen mijne vereeniging met elisabeth blijft kanten, dat ik niets zal doen om hare genegenheid te winnen, indien ik van lionel, dien ik schriftelijk daar naar vragen wil, ten antwoord ontvang, dat zij geen minnaar heeft, totdat mijn vader overtuigd zal wezen, dat ik het geluk van mijn leven,

{==131==} {>>pagina-aanduiding<<}
aan mijnen pligt van kinderlijke onderdanigheid ten offer brengende, eenige aanspraak op zijn medelijden heb; die overtuiging eens geboren zijnde, zal het vaderhart spreken, mijne gestadige droefheid en mijn stilzwijgend lijden zal het vermurwen, en welligt zal ik in het eind aan mijne liefde kunnen botvieren, zonder mijnen pligt te kwetsen!
Beneden zich achtende eene opgeruimdheid te veinzen, die niet in zijn hart was, verscheen ferdinand dien middag aan den ouderlijken disch. De heer gardijn was stil en afgetrokken, doch niet onvriendelijk tegen zijnen zoon. Moeder en dochter, die van niets bijzonders wisten, zagen elkander vragende aan, doch waren bescheiden genoeg om geen opentlijk onderzoek te doen naar de reden waarom beide heeren zoo weinig tot de algemeene gezelligheid bijdroegen. Eerst 's avonds, na dat de oude heer nogmaals, tegen zijne gewoonte, uit geweest was, en onder het gebruiken van eenige luchtige spijzen, waarbij geene afluisterende bedienden tegenwoordig waren, vernamen zij hetgeen volgt. ‘Een leelijk gerucht,’ met deze woorden ving de vader zijn gesprek aan: ‘een leelijk gerucht heeft zich heden middag op de beurs verspreid; dewijl ik geen geloof aan hetgeen verteld werd kon hechten, ben ik dezen avond nog eens op kondschap uitgeweest, en nu kan ik niet meer twijfelen, of het verhaalde is maar al te waar. De heer X.... is totaal geruïneerd, en voortvlugtig! Naar het schijnt heeft zijn huis lang vrak gezeten, en heeft hij deszelfs crediet staande gehouden, door het, onder hem berustende kapitaal van zijne pupil aan te spreken. De tante bij wie

{==132==} {>>pagina-aanduiding<<}
deze te huis is, heeft, zegt men, lont geroken en verdere ontvreemding belet, doch daardoor heeft X.... met betalen moeten ophouden, en zijne schande is aan den dag gekomen!’
‘Zoo heeft dan nu mejufvrouw charlotte hare grootste aanvalligheid verloren!’ - kon ferdinand bij de eerste opwelling der verblijdende gedachte, dat zijn vader nu niet meer op zijn huwelijk met haar gesteld zou wezen, zich niet beletten uit te roepen; doch het antwoord van den ouden heer: ‘Zij is minder rijk dan zij was, doch nog zeer vermogend, en buitendien, haar ongeluk geeft haar aanspraak op ons medelijden, zij kan billijkerwijze verwachten aan geene teleurstelling van onze zijde bloot te staan,’ - dit antwoord, zeggen wij, sloeg ferdinands vreugde weder geheel ter neêr; ja zelfs hij verweet zich nu, zich uit eigenbelang, in een anders leed verblijd te hebben, schrikte bij het denkbeeld, dat zijne verbinding met charlotte nu wel eene gewetenszaak kon worden, en spoedde zich naar zijne slaapkamer, zoodra hij met welvoegelijkheid het gezelschap verlaten kon.
Hoewel de heer gardijn, om de ons bekende redenen zeer gaarne zijn' zoon aan charlotte zou hebben verbonden gezien, was hij er toch verre af op een' geheel lossen voet in deze te willen handelen, en zijn kind ongelukkig te maken zonder eenige belangrijke verzachting in geld: geld! dat hij meende alles te kunnen vergoeden, behalve eenen goeden naam, en charlottes goede naam was door de ontrouw van haren voogd niet gekwetst. De hoegrootheid nu van char-
{==133==} {>>pagina-aanduiding<<}
lottes verlies hem niet bekend zijnde, had hij slechts om ferdinand geene hoop te geven, gezegd, dat zij nog zeer vermogend was; doch eer hij zijn' zoon op nieuw tot den bewusten echt aanmaande, verlangde hij te weten of dit te doen, de moeite waard zou zijn. Hij besloot dus aan de tante te schrijven, wel met omzigtigheid en zijne eigentlijke meening verbloemende, door het betuigen van de grootste deelneming in het ongeluk der pupil, doch zoodanig, dat de bejaarde dame, die het aan geene slimheid ontbrak, zeer wel bemerken zoude waar hij henen wilde. Met het opstellen van dezen brief hield hij zich een groot gedeelte van den volgenden ochtend bezig, en verzond hem, na er een afschrift van gemaakt te hebben, zonder van iets aan zijnen zoon te spreken. Trouwens deze, dieper bedroefd dan ooit, en door eene opeenstapeling van twijfelingen bestreden, onthield zich zoo veel mogelijk op zijne kamer alleen, en vond zich waarlijk door de kwellingen zijner ziel, naar het ligchaam ongesteld. Wel kwamen moeder en zuster hem bezoeken, en naar de reden van zijne somberheid vragen, hij antwoordde slechts, dat hij niet antwoorden kon, wees hare zorgen van de hand en zeide, dat de grootste dienst die zij hem bewijzen konden, was: hem aan zijne gepeinzen over te laten. - O! hoe dikwijls worden de vrouwen van bijzondere zwakheid beschuldigd, en hoe dikwijls zijn niet de mannen, aan wie sterkte van geest wordt toegeschreven, 
oneindig zwakker dan zij! Elisabeth, met een hart vol liefde, zagen wij zich tegen hare neiging met kracht, en een ten minste oppervlakkig goed gevolg verzetten, omdat zij vreesde niet

{==134==} {>>pagina-aanduiding<<}
weder bemind te worden; en ferdinand even zeer beminnende en even zeer vreezende, bezweek onder zijn leed, en liet zich door hetzelve geheel wegslepen. Zegt men nu: Ja, maar ferdinand had nog meer redenen tot neêrslagtigheid, die elisabeth niet kwelden; ons antwoord is: hij behield toch altijd magt tot handelen naar zijne verkiezing, en elisabeth moest lijdelijk blijven; en deze verpligting alleen, is zij niet de grievendste aller kwalen?
Eenige dagen verliepen, terwijl alles in denzelfden toestand bleef, alleen bevestigde zich, en werd meer algemeen bekend, wat den heer X.... betrof; wat in het eerst vertrouwde vrienden elkander, onder belofte van geheimhouding, in het oor gefluisterd hadden, werd nu overluid in alle gezelschappen en bijeenkomsten verhaald, met verzwarende omstandigheden door dezen, met verzachtende bijzonderheden door genen, doch het referein was en bleef altijd: het huis van X.... is gesprongen, en zijne pupil heeft er geld bij ingeschoten. Met ongeduld verwachtte intusschen de heer gardijn het antwoord op zijnen, hier boven vermelden brief; veel langer bleef dat antwoord uit, dan noodig zou geweest zijn, indien charlottes tante terstond geschreven had, en reeds vreesde de oude heer, of, dat gemelde dame zich door zijne bewimpelde vragen had beleedigd gevonden, of dat er een verzuim aan het postkantoor had plaats gehad, en zijn brief niet was teregt gekomen, toen eindelijk het gewenschte geschrift hem in handen kwam.
Eer wij onzen lezeren den inhoud van dezen brief mededeelen, moeten wij hun verzoeken, zich nog eens

{==135==} {>>pagina-aanduiding<<}
met ons naar Engeland te begeven, en den draad van elisabeths wedervaren op te vatten.
Mejufvrouw meddlecock bemerkt hebbende, dat john Woolock, na een kort verblijf had verlaten, en zich daar niet weder vertoonde, wist niet langer wat zij denken moest van zijn aanstaand huwelijk met mejufvrouw basmooth. Vele van hare bekenden, aan wie zij van een naderend bruiloftsfeest en al den aankleve van dien, zeer veel verhaald had, en die zich op het zien van eerepoorten, bloemfestoenen en vuurwerk gespitst, ja zich met de hoop gevleid hadden van welligt op eene of andere partij bij den heer en mevrouw hasley genoodigd te zullen worden, kwamen haar nu vragen, wat er toch van al die blijde vooruitzigten worden moest, waarom zij zoo voorbarig in hare voorspellingen geweest was, of om wat reden zij hun sprookjes op de mouw gespeld had? - Zoo doende in verlegenheid gebragt zijnde, en vooral nu er nieuwe logeergasten op Woolock waren, daar niet regtstreeks durvende gaan hooren hoe het met de zaak stond, vermeette zij zich aan de door haar zoo hooggeschatte vriendin selsat te schrijven wat zij wist (het verschijnen van john) en wat zij niet wist, doch slechts vermoedde (zijne liefde voor elisabeth) en bij wijze van gelukwensching eene poging te wagen om achter de waarheid te komen. Selsat, die, sedert dat john haar verlaten had, niets van hem had vernomen, en steeds van toorn blaakte zoo dikwijls zij slechts zich zijner herinnerde, verbeeldde zich, nadat zij meddlecocks brief gelezen had, of dat zich deze in den persoon vergiste, dat er wederom sprake was van helena falmain

{==136==} {>>pagina-aanduiding<<}
of dat welligt mejufvrouw basmooth in eenige verstandhouding met de dochter van den schoolmeester, ten voordeele van john kirkumbaine stond, of dat inderdaad de jongeling, zijne oude genegenheid vergetende, het oog had laten vallen op elisabeth, van wie hij altijd met zeer veel lof gesproken had, doch welke selsat ook geenszins als echtgenoot voor haren neef verlangde, dewijl zij begreep dat er geen geld met mejufvrouw basmooth te behuwelijken was. Ergdenkendheid is eene der kenmerken van lieden van selsats karakter. Willende weten wat er gaande was, en begrijpende, dat zij veel spoediger en gewisser door eene mondelinge zamenspraak met elisabeth, dan door het schrijven van honderd brieven aan meddlecock, die toch als eene praatster in het wilde, bekend stond, haar doel bereiken zoude, stapte zij ditmaal over de onvermijdelijke onkosten eener reize heen, besteeg des morgens te vier uren een rijtuig, en liet zich naar Woolock brengen, waar zij tegen den middag, tot groote verbazing der twee vriendinnen, aanlandde. Het geheele gezelschap was daar tot het tweede ontbijt (the luncheon) verzameld, toen zij zich liet aanmelden. ‘Waaraan zijn wij wel de eer van uw bezoek verschuldigd?’ was eene der eerste vragen welke cecilia deed, te meer daar zij aan hare zamengetrokkene lippen, deftige houding en vonkelende oogen meende te bemerken, dat hare komst eene bijzondere reden had.
‘Belangstelling in een' persoon, die aan mij alles verschuldigd is, en over wien ik mij evenwel zeer te beklagen heb,’ antwoordde zij teemende: ‘deed mij, mij de moeite eener reize getroosten. - ‘En van

{==137==} {>>pagina-aanduiding<<}
waar komt gij met dat liefderijk oogmerk?’ vraagde emma, hare wijze van spreken eenigzins nabootsende. ‘Van mijn landgoed Selsat-Park, acht uren rijdens van hier gelegen!’ zeide zij, de hoegrootheid van den afstand duidelijk doende klinken. Emma hervatte: ‘Acht uren rijdens! dan zult gij wel honger hebben; wil ik u eene boterham smeren? Kom, man lief! schenk haar een glas wijn.’
selsat. ‘Wijn in den ochtend! o neen; een kopje bouillon zou mij beter vleijen.’
Cecilia schelde en liet bouillon komen. Intusschen vervolgde emma, het bord in de hand houdende, waarop koude patrijs voorgediend was: ‘Zal ik u hiervan een vleugeltje bij de boterham geven?’
selsat. ‘Wild! de hemel beware mij, dat eet ik nooit!’
emma. ‘Welke kuren zijn dat! zijt gij eene discipelinne uit de school van pythagoras?’
selsat. ‘Ik heb een' afkeer van het moorden van onschuldige beestjes, alleen om mijnen smaak te voldoen.’
emma. ‘Cecilia! zeg spoedig de bouillon weder af. Of is die van het vleesch van een' zondigen os, of van een zondig kalf getrokken! ha ha ha!
Haar lagchen bragt lionels honden aan den gang, die zoo geweldig begonnen te blaffen, dat selsats antwoord, al hadde zij er een gegeven, niet zou gehoord geworden zijn. Onder het gekef, en geroep van den heer hasley: ‘Zwijg, Turk! heidaar, Black! stil, Mylord!’ muisde zij de binnen gebragte bouillon en het boterhammetje in stilte op, en gelukkig werd er

{==138==} {>>pagina-aanduiding<<}
van haren afkeer van wildbraad, niet meer gesproken. ‘U voornamelijk, mejufvrouw basmooth! betreft mijne komst alhier,’ in dier voege nam zij vervolgens het woord weder op: ‘doch gaarne zoude ik u onder vier oogen willen spreken; zou er dus ook gelegenheid zijn?....’ - ‘Kom met mij in mijne kamer,’ sprak elisabeth, die niet begreep wat selsat haar kon te zeggen hebben, maar in wier boezem de vrees dat zij welligt ten voordeele van edward werner spreken wilde, en de sinds lang afgebrokene betrekkingen met hem weder trachten aan te knoopen, eenige bekommering verwekte.
Te zamen ter bestemder plaatse nedergezeten zijnde, begon selsat als volgt: ‘Ik behoef u niet te vragen, mejufvrouw elisabeth! of u bekend is, maar ik zeg, u is zeker bekend, dat mijn neef john op eene cervergetende wijze al de verpligtingen, die hij aan mij had, met voeten heeft getreden, en uit mijn huis ontloopen is, na geheel beneden zijn fatsoen, zich te hebben ingelaten met.... men verhaalde mij in der tijd met helena falmain, doch ik heb sedert redenen gevonden om te gelooven dat het was.... met iemand anders.... met u - ja, zie maar zoo verbaasd niet op, mejufvrouw elisabeth! met u. John is hier geweest.... val mij niet in de rede. John is hier geweest, zeg ik, dat weet ik ontwijfelbaar, hij maakte u zijn hof.... gij waart hem genegen.... men verwachtte een bruiloftsfeest. Wel is john nu weder verdwenen, doch weldra moet hij terug komen en zich met u in den echt vereenigen. En dat alles gaat buiten mij om! dat alles moet ik

{==139==} {>>pagina-aanduiding<<}
van vreemden vernemen! - Weet dat ik nooit zal stemmen in zulk eene verbindtenis; zonder mijne hulp kan john niet door de wereld komen, en schoon hij nu reeds mijne gunst verbeurd heeft, zou het mogelijk zijn dat hij door onderwerping aan mijne verlangens, nog eens eenigzins die gunst herwon, maar ik onttrek hem die voor altijd, indien hij tegen mijnen zin, beneden zijnen stand een huwelijk aangaat. Dit wilde ik u zeggen, ik wilde u waarschuwen....’ Tot zoo ver sprak de fijne met klimmenden toorn voort, doch eindelijk werd hare stem door hare woede gesmoord, en zoo had elisabeth gelegenheid, om haar met de meeste bedaardheid te antwoorden:
‘Men heeft u kwalijk onderrigt, mejufvrouw! ten minste in sommige opzigten. Wat er staande uw verblijf op Werner - Castle tusschen uw' neef en helena falmain is voorgevallen, laat ik ter zijde, mij heeft hij nimmer, noch toen, noch onlangs, van liefde gesproken. Het is waar, dat hij hier geweest is, en ons weder heeft verlaten, maar onwaar, volstrekt logenachtig, ik herhaal het, dat hij mij zijne hand zou aangeboden hebben; ik heb hem geene andere genegenheid betoond, dan die men aan een' goeden bekende verschuldigd is; eens heb ik hem, daar hij afwezig was, tegen eene lasteraarster..... van wie gij welligt al uwe verkeerde narigten bekomen hebt - verdedigd; dit eischte mijn pligt als goede vriendin, doch verder heb ik met john niets uitstaande, en behoef dus uwe waarschuwing niet. - Doch dewijl gij in uwe aanspraak eene uitdrukking

{==140==} {>>pagina-aanduiding<<}
gebruikt hebt, die ik beleedigend heb gevonden, namelijk dat john, indien hij helena of mij bemind hadde, eene keuze geheel beneden zijn fatsoen gedaan zou hebben, zoo zij het mij vergund u te vragen: weet gij wel wie ik ben?’
‘O, verschoon mij!’ zeide selsat, die nu kalmte genoeg verkregen had om te spreken, en ook door elisabeths rondborstige en ernstige verzekering gerustgesteld was; ‘verschoon mij; ik had in het geheel geen voornemen om u te beleedigen, gij moet een woord, mij in drift ontvallen, zoo niet opnemen!’ Elisabeth herhaalde: ‘Neen, maar weet gij wie ik ben?’
‘De dochter van zekeren heer basmooth - een eerlijk koopman - doch verschoon mij, geen persoon van hoogen adel, gelijk john!’ hernam selsat op een' vleijenden toon, doch op het einde van haar antwoord hare hooghartigheid niet kunnende bedwingen.
‘Gelijk john kirkumbaine!’ zeide elisabeth met eene edele fierheid, terwijl de fijne verwonderd opkeek dat zij den naam van den jongeling wist: ‘welnu, ik ben de dochter van Sir robbert kirkumbaine, de zoon van uwen vader, wiens bestaan gij gekend hebt, maar aan wien gij nimmer eene zusterlijke hand hebt toegestoken; van Sir robbert, die van zijne teederhartige verzorgster den naam van basmooth gekregen heeft, maar die als oudste zoon van Lord edwin meer aanspraak op zijne titels zou gehad hebben dan Sir alfred, de vader van john, indien.....’

{==141==} {>>pagina-aanduiding<<}

‘Ja, indien hij geen natuurlijke zoon geweest ware!’ zoo viel haar de verschrikte selsat in de rede. ‘Dan dit was hij, dit heeft gemaakt, dat hij billijkerwijze nooit door de familie is erkend geworden, en dat wij ons dus niet rekenen als aan hem of zijne nakomelingen vermaagschapt.’
‘Hiermede zij het zoo als gij zult goedvinden,’ hernam elisabeth: ‘ik heb alleen het voorgaande gezegd, om u te doen zien, dat john niet zoo zeer tegen zijn fatsoen gezondigd zou hebben, indien hij eenig plan op mij had gehad, doch ik bevestig het nogmaals, dit had hij nooit. Hij kent mij alleen als Miss basmooth, en zwerft welligt thans weder op zee, zonder in het minst aan mij te denken.’
‘Maar, lieve!’ zeide nu de schijnheilige, op een' zeer vriendelijken toon: ‘zeg mij toch eens, hoe gij aan al die kennis omtrent het geslacht van kirkumbaine komt?’
elisabeth. ‘Dat is nu mijn geheim.’
selsat. ‘Wij hebben redenen gehad om eenigzins al wat tot mijn' vader betrekking had, te omsluijeren, daarom bevat ik niet hoe....’
elisabeth. ‘Die redenen ken ik ook. Ik weet hoe gij aan den naam van selsat komt, waarom gij die bij voorkeur draagt, ik weet....’
Selsat verlegener wordende over het vele dat elisabeth wist, en vreezende dat deze haar mogt gaan verwijten, dat zij een te groot deel der erfportie van hare tante benaderd had, brak haar antwoord af, door te zeggen: ‘Ik heb john altijd strengelijk verboden te openbaren, hoe zijn geslachtnaam was.’

{==142==} {>>pagina-aanduiding<<}

elisabeth. ‘Hij heeft mij dien ook niet geopenbaard, doch ik weet alles, ten gevolge van omstandigheden, die mij persoonlijk betreffen, en waarvan ik niet verkies de bijzonderheden te openbaren.’
selsat. ‘Zoo begrijp ik, dat ons gesprek hier een einde neemt. Laat ons bij het gezelschap terug keeren, het zal ook welhaast weder mijn tijd zijn om te vertrekken.’
Geen langer onderhoud begeerende met iemand van hare maagschap, die beleden had haar niet als zoodanig te willen erkennen, en dus geene aanspraak hoegenaamd op hare bijzondere oplettendheid had, opende elisabeth terstond hare kamerdeur, en volgde selsat den trap af, naar de eetzaal terug.
Daar bevond zich thans cecilia met mejufvrouw meddlecock, die het overige gezelschap hebbende zien uitgaan, het lang uitgestelde bezoek op Woolock had gewaagd te doen. Naauwelijks had selsat haar in het oog, of zij vraagde, wat haar toch bewogen had haar dingen te melden, van welke zij zoo onvolkomen onderrigt was: ‘gij hebt mij zoo doende,’ voegde zij er bij: ‘op groote onkosten gejaagd, en eene reize doen ondernemen, die hoogst schadelijk voor mijne gezondheid worden kan!’ - ‘Dat zoude mij leed doen,’ antwoordde meddlecock: doch hoe kon ‘ik vermoeden, dat gij herwaarts komen zoudt, ik wilde u alleen mijne belangstelling toonen, en u geluk wenschen, indien er voor u iets aangenaams in de zaak gelegen was.’ - ‘Lieve schat!’ hervatte selsat: ‘neem mij niet kwalijk, indien ik ge-
{==143==} {>>pagina-aanduiding<<}
loof, dat er eenige nieuwsgierigheid bij kwam!’ - ‘Heden mijn tijd!’ riep de andere uit: ‘hoe kunt gij mij van nieuwsgierigheid verdenken! die is in het geheel mijn zwak niet, dat kunnen alle getuigen die met mij omgaan!’ - O! dacht elisabeth, hoe weinig kent men zich zelven! of hoe gereed is men, eigene gebreken te verbloemen; zij glimlachte, meddlecock zag dit, en vervolgde: ‘Antwoord gij, mejufvrouw! of ik nieuwsgierig ben?’ - ‘Gij vertelt inderdaad dikwijls meer dan gij vraagt,’ antwoordde mejufvrouw basmooth: ‘doch wat gij vertelt, heeft toch wel de lust om iets te vernemen, u genoopt elders te gaan vragen.’ - ‘Nu, weetlust is iets prijzenswaardigs,’ zeide meddlecock hierop: ‘en geheel onderscheiden van eene laakbare nieuwsgierigheid.’
Elisabeth haalde de schouders op. ‘Hoe het zij, hernam selsat: ‘ik verzoek vriendelijk, lieve vriendin! dat gij mij niet weder met dergelijke brieven lastig wilt vallen, ten minste niet zonder dezelve te frankeren en....’ - Eene hevige regenbui had het wandelende gezelschap naar huis gejaagd, lionels honden kwamen blazende en zich afschuddende binnen loopen, zoo dat selsat in hare verdere aanspraak gestoord werd, daarop kwam emma door de beide heeren gevolgd, veel gedruisch makende en lagchende de kamer in: ‘Zie hoe nat wij geworden zijn!’ riep mevrouw kirham: ‘en dat om even naar de boerderij te gaan! ‘Hadden wij er nog maar een paar hazen of hoenders bij nedergelegd! maar om die ellendige koeijen te zien, dat is al te lastig!’

{==144==} {>>pagina-aanduiding<<}

Selsat met verbazing. ‘Gaat mevrouw ook wel eens mede ter jagt?’
emma. ‘Wel zeker! Dat is mijne grootste liefhebberij, maar dan ben ik er op uitgerust, dan heb ik niet zulke dunne flenters aan, die aanstonds door nat worden.’
selsat. ‘Durft mevrouw waarlijk een geweer hanteren en afschieten?’
emma. ‘Dat geloof ik, even goed als een heer.’ En nu de jagtgebaren nadoende, vervolgde zij. ‘Dan gaat het berg op berg af: Taro! Pif, Paf, Poef! hier een schot, daar een schot. O, dat is het regte vermaak?’
Hoe meer zij zich op deze wijze uitliet, hoe meer selsat ineen kromp, een lang aangezigt maakte en rugwaarts ging, als vreesde zij doorschoten of door de aan den gang gemaakte en bassende honden aangevallen te zullen worden. - Ondertusschen was haar rijtuig voorgekomen, wel werd zij genoodigd om te blijven eten, dan zij sloeg het voorstel af, eensdeels dewijl het gezelschap van mevrouw kirham haar zoo zeer mishaagde, als dat van elisabeth haar, sedert het voorgevallene, in verlegenheid bragt, anderdeels omdat zij, langer vertoevende, niet voor, haars inziens, te laat in den avond te huis zoude kunnen zijn. Op vriendelijk verzoek van meddlecock, stond zij deze toe, dewijl de regen bleef aanhouden, mede te rijden tot aan het dorp, en zoo werd het gezelschap op Woolock van deze beide lastige bezoekers verlost.
‘Ik bid u, cecilia!’ zeide de heer hasley, zoo dra zij vertrokken waren: ‘wat deed dat lastige schep-
{==145==} {>>pagina-aanduiding<<}
sel, die babbelaarster meddlecock nu weder hier? gij weet dat ik haar niet dulden kan.’
‘Gij zijt van denzelfden smaak als elisabeth!’ hernam cecilia eenigzins spijtig: ‘zij heeft ook een vooroordeel tegen dat arme mensch opgevat! doch trouwens gij beide zijt het altijd eens!’
‘Geen vooroordeel....’ ‘Eens of niet eens,’ zeiden elisabeth en lionel te gelijk, dan eerstgenoemde zweeg, terwijl de andere vervolgde: ‘ik heb gezegd en herhaal het, dat ik haar hier niet hebben wil, en u verzoek, haar zulks te doen verstaan.’
‘Eene moeijelijke taak,’ hervatte mevrouw hasley: ‘zij is althans ditmaal ongevraagd gekomen, en iemand die bij mij een bezoek wil afleggen, kan ik de deur niet voor den neus toesluiten.’
‘Neen,’ was lionels antwoord: ‘doch gij behoeft haar niet aan te halen, gij kunt haar allengs minder vriendelijk opwachten, en zoo de kennis met den tijd geheel laten zakken. Niet waar, vrouwtjelief! dat kunt gij, en dat zult gij ten mijnen gevalle ook wel doen.’
Met eene omhelzing trachtte hij cecilia weder in eene goede luim te brengen. Ten einde zulks te bevorderen, nam emma het woord en zeide:
‘Maar die andere? die vrome, die acht uren ver kwam rijden om u te spreken, elisabeth! dat was een rare snaak, die geviel mij niet!’
‘Met reden!’ antwoordde mejufvrouw basmooth: ‘zij is ook geenszins eene lieveling van mij: ik zie haar aan als iemand wier handelingen niet altijd met de fraaiheid harer uitdrukkingen overeen ko-
{==146==} {>>pagina-aanduiding<<}
men.’ - Een zachter vonnis kon elisabeth niet uitbrengen over den persoon van wie zij zoo onlangs nog eene grievende beleediging had ondergaan, en van wier slechte handelwijze zij overtuigd was. Emma vervolgde: ‘Zij is eene kwezel, geloof ik, zij had zulk een uitgestreken gezigt! hoe komt gij toch aan die kennis?’
‘Zij logeerde op Werner Castle, toen ik bij mijn grootvader woonde, en zoo heb ik haar van tijd tot tijd ontmoet,’ antwoordde elisabeth.
Mevrouw kirham was te bescheiden om meer te vragen, en het gesprek nam eene andere wending.



{==147==} {>>pagina-aanduiding<<}

XXVIII.


Er verschiet eene ster.

Sinds lang reeds en zeer dikwijls, had elisabeth aan mevrouw hasley hare verwondering te kennen gegeven, dat zij niets van hare vriendin tolver vernam. Na dat het plan van mejufvrouw basmooth, om debora op Woolock te noodigen, door cecilia's tegenkanting mislukt was, was eerstgenoemde door een' brief onderrigt geworden van het op handen zijnde vertrek van de weduwe naar Holland, werwaarts de ziekelijke en bekrompene omstandigheden van hare zuster, haar riepen, doch na dien tijd was er volstrekt geene tijding gekomen. Cecilia was nu zoo ver in hare zwangerschap gevorderd, dat zij van dag tot dag hare bevalling verwachtte, en uit vrees van daarbij tegenwoordig te moeten zijn, had mevrouw kirham, die reeds vroeger lagchende gezegd had: ‘Ik weet daar tot nog toe niets van, kan u dus niet helpen, en verzoek daarom vriendelijk bij tijds gewaarschuwd te worden, dan loop ik heen,’ benevens haren man afscheid genomen. Bij uitstek aangenaam was dan nu aan elisabeth, die al wederom had moeten hooren

{==148==} {>>pagina-aanduiding<<}
van het afstaan van hare kamer, van de noodzakelijkheid van eene grootere bijdrage tot de zamenwoning, van den last voor mevrouw hasley om eene dienstbode in haar huis te hebben, waarover zij niet te zeggen had, en die niets voor haar uitvoerde, enz., het ontvangen van een' dikken brief, uit welks schrift zij terstond de hand van debora erkende. Wij laten een gedeelte van den inhoud hier volgen.
‘Om mijne kranke zuster te zien, en haar mijne hulp te bieden, kwam ik hier - ach! het bloed spreekt toch altijd; in jaren had ik niemand van mijne maagschap onder de oogen gehad, en ik verlangde naar santje, hoewel er niet veel aangenaams van haar, mij in het geheugen bleef. Bij een' grutter op eene bovenkamer wonende, vond ik haar in een' ziekestoel zittende, zeer vermagerd en zoo veranderd, dat ik alleen aan hare scherpe stem haar nog herkende. Zij zou, geloof ik, mij ook niet herkend hebben, indien zij mij op straat ware tegen gekomen, doch nu, daar zij mij wachtende was, stak zij mij de hand toe en zeide: “Welkom, zuster! het is goed dat gij mij de oogen komt sluiten, want er is niemand anders van de familie meer over.” - “Kom!” zeide ik: “oogen sluiten, daar zal het, hoop ik, niet toe komen, gij zult het er nog wel opkrabben, zanne!” Ik bemerkte intusschen, dat het er sober op de kamer uitzag, en vraagde of zij ook ergens naar verlangde, want dat ik in staat was het haar te bezorgen, en er ook den wil toe had. Van dat oogenblik af werd ik tot mijn leedwezen altijd de rijke zuster genoemd, en onder ons gezegd, straalde er eene zekere jaloezij door, schoon

{==149==} {>>pagina-aanduiding<<}
er ruimschoots van mijn aanbod gebruik gemaakt werd. Om kort te gaan, santje herstelde, maar, lieve elisabeth! toen werd het mijne beurt. Ik kreeg eene krankte, zoo als ik er nimmer eene gehad had, en daar lag ik in een logement, zonder een schepsel van kennis, want mijne zuster was nog te zwak om bij mij te komen; doch gelukkig vond ik in den doctor een meêwarig man, die niet alleen zelf uitmuntend voor mij zorgde, maar mij ook bovendien eene kostelijke oppasster verschafte, zoo dat ik door 's Hemels zegen eindelijk mijne gezondheid weder herkreeg. Nu ben ik herstellende en dagelijks in krachten toenemende, doch nog wat bevende als ik lang achter elkander de pen voer, daarom gaat deze bij tusschenpoozen. - Dewijl ik ontzaggelijk verlangende was iets van u te vernemen, schreef ik een paar woorden aan den heer hendrik, uwen oom, en zie, in plaats van een' brief wederom, daar kreeg ik een bezoek van den goeden man zelven. Dat was zoo goed als eene krachtige artsenij voor mij, hij verhaalde mij allerhande van u, mijne lieve jufvrouw! doch tot mijn leedwezen begreep ik, dat gij het niet zoo goed naar uwen zin hebt, als ik voor u zou verlangen; dan of het mij verwondert? neen, gij weet dat ik dat plan van zamenwoning nooit goedgekeurd heb, en dan uw karakter en dat van cecilia komen niet genoeg overeen; met al hare hoogdravende sentimenteligheid vond ik haar nooit den persoon om eene ernstige blijvende vriendschap te koesteren, en pas maar op, als zij een kind zal hebben, zult gij geheel achter liggen. Och kind lief, ik heb waarlijk deernis met uw lot. “Ik hoop,”

{==150==} {>>pagina-aanduiding<<}
zeide uw oom: “dat zij een fatsoenlijk man zal behagen, en dan moet zij trouwen,” - doch ik antwoordde: “Lieve mijnheer bestenvelde, wie schud er nu een fatsoenlijk man, dien elisabeth kan liefhebben, van de boomen!” - Neen, kind! ik weet er wat anders op. Indien gij er niet tegen hebt om in Holland te wonen, kom dan bij mij, want ik ben voornemens mij hier ergens te vestigen, nu ik toch eens de zee over ben; het is hier veel goedkooper leven dan in Engeland, en gij kunt bij mij logeren zoo lang het u goeddunkt, zonder dat mijne zuster daarom zal behoeven te lijden. Ik heb een mooi kapitaaltje, dat weet gij, welnu, wat zou ik beter met mijn geld doen, dan er mijne naaste betrekkingen en vrienden mede genot van te geven. Met zanne in één huis altijd te verblijven, dat zou niet goed gaan, maar zij zal niet te klagen hebben, en dan mag ik toch met het overige waarover ik beschikken kan, doen wat ik wil. In Engeland heb ik met den tuinman en eene der oude dienstboden, die ik op Barkey-Vale achterliet, mijne zaken zoodanig geschikt en afgesproken, dat ik niet behoef terug te keeren, en met schrijven alles in orde brengen kan, nu is mijn plan nog eenigen tijd hier te blijven, ten minste totdat ik mijne krachten volkomen terug hebben zal, en dan eens rond te zien, of te vernemen, waar andere lieden denken dat ik mij het aangenaamst zou kunnen nederzetten; intusschen, lieve jufvrouw! denk gij eens na, over mijn voorstel, en laat mij bij gelegenheid iets van u vernemen, u steeds overtuigd houdende van mijne deelneming in uw lot, en belangstelling in uw wedervaren.’

{==151==} {>>pagina-aanduiding<<}

‘O, goede getrouwe debora!’ riep mejufvrouw basmooth uit, toen zij geëindigd had den brief te lezen: ‘hoe troostelijk is mij de gedachte, dat ik, indien mijne zamenwoning met cecilia een einde moeste nemen, mijn' oom niet zou behoeven tot last te wezen, en behoudens mijne vrijheid, op eene betamelijke wijze gehuisvest kunnen worden! Zeker zal ik over uw voorstel nadenken, doch de omstandigheden zullen mijn besluit bepalen.’ Het verhuizen naar Holland baarde elisabeth thans minder tegenzin, dan het vroeger gedaan had. In Holland woonde het voorwerp harer innige genegenheid, ware zij daar, geene zee zou haar ten minste meer van hem scheiden, wel zou zij hem mogelijk nimmer ontmoeten, maar de kans tot wederzien was toch grooter, en hem eens weder te zien, slechts op eenen afstand.... O, meer verlangde zij niet! Deze gedachten doorvlogen elisabeths brein, terwijl zij debora's getrouwheid prees, maar zij doorvlogen het, zonder dat het lieve meisje dit opzettelijk wilde, gelijk bij eenen slapende een droom onwillekeurig voor den geest zweeft, of gelijk maar al te dikwijls, bij een' wakende, allerlei denkbeelden oprijzen, die hij zou willen verbannen, en die als kwelgeesten telkens terug komen, en met eene afmattende hardnekkigheid hunne prooi vervolgen. Of het geschiedde om zich van de opgerezene gedachte los te maken, of om over het voorstel van debora meer geregeld na te denken, of alleen om van het herborene schoone herfstweder (men was de maand December ingetreden) gebruik te maken, willen wij niet beslissen, hoe het zij, elisabeth wierp haren

{==152==} {>>pagina-aanduiding<<}
shawl om, zette een' hoed op, en ging eene wandeling doen. Te goeder ure had zij die ondernomen, en zich van het huis verwijderd, want terwijl zij zich in het genot der altijd verrukkelijke schoonheden der natuur verlustigde, viel er in het huis iets voor, waarbij zij toch niet tegenwoordig had kunnen wezen, dat haar in verlegenheid zou gebragt hebben, en bij hare terugkomst tot groote vreugd verstrekte. In de twee uren tijds namelijk, dat hare wandeling geduurd had, was mevrouw hasley gelukkig van een' zoon bevallen; het eerste voorwerp, dat zij, het huis nabij komende, ontmoette, was lionel, bezig zijne honden met touwen om den hals naar buiten te trekken, om die in den stal vast te leggen, ten einde zij door hun geblaf, cecilia niet hinderlijk worden mogten. ‘Ik heb een' zoon! Ik heb een' zoon!’ riep hij in blijde verrukking, zoodra hij elisabeth zag, haar toe, en deze ontving weldra van de bedienden in huis de bevestiging van dit verrassend nieuws. Niet voor des avonds laat, eer elisabeth ter rust ging, werd het haar vergund hare vriendin een oogenblik te zien en haar geluk te wenschen; voorts mogt zij haar dagelijks eens of tweemaal een half uur lang bezoeken, maar het overige van den tijd sleet zij meestal alleen, terwijl de heer hasley zijne vrouw, voor welke hij nu eene verdubbelde teederheid aan den dag leide, veeltijds gezelschap hield, en had dus al spoedig een' voorsmaak van de mindere gezelligheid waarmede zij door de vermeerdering van het gezelschap bedreigd werd.
Van het jaar proeftijd, ten opzigte der tezamenwoning bepaald, waren ruim tien maanden verstreken,

{==153==} {>>pagina-aanduiding<<}
toen cecilia, dagelijks in krachten toenemende, doch meer dan ooit aan gemak en stilzitten gewend, op zekeren morgen aan elisabeth verzocht, uit een kastje in de eetzaal een kluwen naaikatoen te krijgen, dat zij van nooden had, en dat op den bodem van haar werkmandje liggen moest. Bij het zoeken daarnaar, trof elisabeths oog een open briefje, waarop zij onwillekeurig bemerkte, dat haar naam meer dan eens geschreven stond. Door eene, welligt laakbare, doch in dit geval niet onnatuurlijke nieuwsgierigheid gedrongen, las zij eenige woorden, en die woorden deden haar besluiten kennis te maken met het geheel, voor zoo ver eene groote inktvlak, die waarschijnlijk het verzenden van dit briefje belet had, haar toeliet; zij vernam, dat haar gestadig bijzijn niet in alle opzigten overeen kwam met de verblijdende gedachte, die cecilia zich daarvan in vroegere dagen voorgesteld had, dat de tegenwoordigheid van een' derden persoon, tusschen man en vrouw, altijd eenige hinderlijkheid in de gesprekken veroorzaakte, en dat de zorg voor haar (toen het briefje geschreven werd, nog gewacht wordende) kind, het dikwijls zonder haar, bijeen zijn van elisabeth en den heer hasley, onvermijdelijk zullende maken, somtijds kwellende gedachten in haar deed oprijzen. ‘Niet,’ zoo vervolgde de schrijfster: ‘Niet dat elisabeth mij daartoe immer eenige reden gegeven heeft, dan ik ben wat jaloersch, en weet hoe aangenaam zij in gezelschap gevonden wordt. Voorts, wat zij bij ons verteert, is te weinig naar mate den voet, op welken wij leven; tot nog toe heb ik sommige bezoekers, die om haar alleen hier gekomen zouden zijn,

{==154==} {>>pagina-aanduiding<<}
afgewend, doch dat zal mij niet altijd gelukken, en zoo doende zal hare bijdrage tot de vertering nog minder in evenredigheid met mijne uitgaven komen te staan. Wel houde ik altijd veel van elisabeth, doch mijn man is mij dierbaarder, mijn kind zal het mij wezen, hoe zal ik mij het beste uitdrukken? mijne genegenheid voor haar is niet meer zoo uitsluitend als voorheen. Gaarne zoude ik haar dit alles eens onder de oogen brengen, maar ik wil haar niet bedroeven, dus weet ik niet hoe ik het aanvangen zal. Zoudt gij, die de kunst...... (hier maakte de inktvlak het schrift onleesbaar) hetzij door - hetzij door zelve,’ waren nog eenige woorden, die lager onbevlekt waren gebleven, doch deze behoefde elisabeth zelfs niet, om genoeg te hebben aan het bovenstaande, en het vermoeden te koesteren, dat hier de hulp van den persoon aan wien het briefje zou gerigt geworden zijn, werd ingeroepen, en wie was nu die persoon? Mejufvrouw meddlecock, naar allen schijn, meende zij, en ware dit denkbeeld gegrond, dan hoopte zij, dat de bevalling van cecilia de verzending van het tweede verhinderd, en dus de babbelaarster buiten eene nadere kennis van hetgeen haar betrof, gelaten zou hebben. Had de verzending evenwel plaats gehad, zoo was er toch ten minste van meddlecocks zijde, dat wist zij zeker, nog geene poging bij haar gedaan om hare gevoelens over de zamenwoning te ontdekken, en zij zelve kon dus bij eene gepaste gelegenheid, op grond van hare kennis van cecilia's denkwijze, een gesprek met deze over gemeld onderwerp aanvangen. Zij bragt nu het verlangde kluwen aan de kraamvrouw

{==155==} {>>pagina-aanduiding<<}
en vraagde, of zij haar gezelschap voor een uurtje verlangde, dan cecilia dit liever eenigzins later op den dag verkiezende, had elisabeth den tijd om over het gebeurde na te denken. Bij dit nadenken kwam het zelfverwijt bij haar op, dat zij zich aan eenig misbruik van vertrouwen en aan onbescheidenheid schuldig gemaakt had, en zij leide zich tot straf op, dit onbewimpeld te bekennen, wanneer het gesprek over de bewuste zaak zou plaats grijpen, doch kon zij intusschen niet nalaten, zich te verblijden over hare ingewonnene kennis, dewijl zij nu zonder vrees van cecilia's teergevoeligheid te zeer te schokken, de bekentenis kon afleggen, dat ook zij, van haren kant, de zamenwoning niet voor altijd wenschte duurzaam te maken. Op het vooraf bepaalde uur bij mevrouw hasley opgewacht zijnde, vond elisabeth, na eenig spreken over andere dingen, gelegenheid om te zeggen: ‘Wij denken toch nog altijd eensluidend over sommige onderwerpen, cecilia!’ en toen mevrouw hasley gevraagd had, hoe haar dit in de gedachte kwam, te vervolgen: ‘Het kluwentje garen, van dezen ochtend, heeft mij in de gelegenheid gebragt, daarvan een nieuw bewijs te ontvangen. Terwijl ik in uw werkmandje zocht, heb ik een open briefje gevonden, en - ik beken het - gelezen, waaruit mij duidelijk gebleken is, dat onze zamenwoning even weinig aan u als aan mij, de groote genoegens verschaft welke wij er ons van voorgesteld hadden; dewijl wij het dus te dien opzigte eens zijn, blijft ons slechts over te bepalen, dat zij, wanneer het vastgestelde jaar verloopen zal wezen, een einde nemen

{==156==} {>>pagina-aanduiding<<}
zal; evenwel mag ik over niets verder spreken, eer ik u om verschooning gevraagd heb, voor de door mij begane onbescheidenheid, dit doe ik bij deze; vergeeft gij ze mij, cecilia?’ - ‘Uwe openhartigheid vordert, dat ik die navolge,’ antwoordde mevrouw hasley: ‘het bewuste briefje heb ik met voordacht geschreven en in mijn mandje gelegd, en het kluwen heb ik u verzocht te zoeken opdat gij het briefje lezen zoudt, er komt dus geene vergiffenis te pas. Daar ik u reeds eenige keeren gezegd had, dat uwe bijdrage tot de huishouding niet toereikende was en gij daarop niet geantwoord hadt, dan dat gij niet meer geven kondet, zonder van het eindigen onzer schikkingen te reppen, wist ik geen beter middel om u met mijne denkwijze bekend te maken, dan het gebruiken van de nu welgeslaagde list, te meer daar u alles te zeggen, mij groote verlegenheid veroorzaakte. Ik ben regt blijde, dat wij van één gevoelen omtrent de groote zaak zijn, en zullen hoop ik als goede vriendinnen scheiden. Dan elisabeth, mag ik u vragen: hebt gij eenig plan voor de toekomst, zijt gij bepaald werwaarts gij gaan zult? want voor dat gij daarmede in het reine zijt, moogt gij mij niet verlaten, en bied ik u zelfs zonder eenige betaling, mijn huis ter verblijfplaats aan.’
‘Edelmoedig en vriendelijk is dit uw aanbod,’ hernam mejufvrouw basmooth: ‘ik dank er u voor, doch ik ben gelukkig niet in de noodzakelijkheid om er gebruik van te maken; bij mijn' oom zoude ik altijd welkom wezen, doch sinds kort weet ik, dat ik dit ook bij de weduwe tolver wezen zal, en mijn

{==157==} {>>pagina-aanduiding<<}
voornemen is, mij bij haar in Holland neder te zetten. Wat betreft het als goede vrienden scheiden, mijne lieve! hoe zouden wij dat niet? wij hebben nimmer getwist, nimmer elkander beleedigd - alleen maar hebben wij ondervonden, dat er gebrekkigheid, ook in de beste menschelijke berekeningen plaats heeft, en dat vriendschap geene proef houdt tegen naauwere betrekkingen; dit alles is ons te voren gezegd - maar wij hebben moeten ondervinden, eer wij het wilden gelooven; ach! gaat het niet dikwijls zoo in de wereld!’
Eene waarlijk hartelijke omhelzing volgde op deze zamenspraak. Het ijs was, zoo als men het noemt, gebroken, en daardoor kwam nu eene meerdere vrijheid en gemakkelijkheid in den omgang der beide vrouwen tot stand. Cecilia's jaloerschheid had een einde te gelijk met elisabeths vrees van te mishagen, en het scheen, alsof men nu beter te zamen overweg zou hebben kunnen komen, dan eer eene uitlegging plaats gehad had. Van die meerdere gemakkelijkheid maakte elisabeth gebruik om bij eene volgende gelegenheid aan hare vriendin te vragen, of zij wel geraden had, dat het bewuste briefje tot opschrift zou hebben moeten voeren: aan mejuffrouw meddlecock, dan of het louter met oogmerk was geschreven, om door haar zelve alleen gelezen te worden. Hierop antwoordde cecilia: ‘Eer mijn man mij bij het laatste bezoek der bewuste juffer, zoo ernstig verzocht den gemeenzamen omgang met haar na te laten, had ik het briefje geschreven, met oogmerk om het aan haar te zenden, dan op het oogenblik dat ik het wilde sluiten, hoor-
{==158==} {>>pagina-aanduiding<<}
de ik emma's stem, en dacht dat zij bij mij zou komen, daarom wilde ik schielijk zand over hetzelve strooijen, doch ik greep in de haast den inktkoker en bevlekte zoo doende het papier. Emma kwam niet, en ik had dus tijd om den inkt te laten afloopen, het briefje eenigzins te droogen en weg te sluiten, met het voornemen om het den eenen of anderen dag over te schrijven en te verzenden. Dan nadat lionel mij het bovengemelde verzoek gedaan had, vond ik mij bezwaard over mijn vertrouwen op meddlecock, oordeelde beter haar het briefje niet te zenden, en besloot dus het gevlekte alleen tot het oogmerk, dat u bekend is, te bezigen.’ - ‘Wel gedaan!’ hernam elisabeth: ‘het verzoek van uwen man, was, mijns inziens, te wel gegrond om het 
te veronachtzamen, en wat mij betreft, ik ben zeer verheugd te vernemen, dat de nieuwsgierige onkundig van de zaak gebleven is.’
De winter nu met rassche schreden vorderende, beantwoordde elisabeth debora's brief, tevens maakte zij haar besluit aan haren oom bekend, en begon allengs hare schikkingen tot haar aanstaand vaarwel aan Engeland te maken.
Terwijl zij zich daarmede bezig houdt, willen wij ons bij den heer gardijn te Amsterdam vervoegen, en nevens hem vernemen wat den brief van charlottes tante behelsde. De inhoud was, zoo als wij in het volgend hoofdstuk gaan vermelden.



{==159==} {>>pagina-aanduiding<<}

XXIX.


Dwaasheid, die ten goede medewerkt.

‘Wel Edel Geboren Heer!

Gelijk simsons bruiloftsgasten, op het door hem voorgestelde raadsel, dat zij niet hadden kunnen oplossen, met eene vraag, die hunne bekomene kennis aanduidde, antwoordende zeiden: Wat is zoeter dan honig, en wat is sterker dan een leeuw? zoude ik, indien ik lust tot schertsen had, hun voorbeeld gaarne willen volgen, en u, in plaats van een regtstreeks antwoord op uwen brief te geven, wel de oplossing vragen van dit voorstel: Wat is wispelturiger dan eene vrouw? Trouwens niet dan alle vrouwen, want ik weet dat er ook zijn, die bij een eensgenomen besluit standvastig volharden, maar dan sommige van mijne kunne, en wel met name: dan mijne nicht. Wat ik u ga varhalen, zal u doen zien, dat gij, ondersteld wij hadden, gelijk de Rigter Israëls, om een of ander kleedingstuk gewed, de weddenschap zoudt verliezen, al noemdet gij, ter oplossing van mijne vraag, den Weerhaan op een' toren, den Gek op een' schoorsteen, ja vrouw Fortuin, in eigen hoogen persoon. Van hetgeen verleden winter heeft plaats gehad, zal ik u

{==160==} {>>pagina-aanduiding<<}
wel niet veel behoeven te neggen, ik onderstel dat gij door uwen zoon reeds weet, dat charlotte uit al hare aanbidders of vleijers, die als zoo vele vlindertjes om haar heen snorden, dan eens aan dezen, dan aan genen de voorkeur gaf. Ik wenschte steeds haar zich op uwen zoon te doen bepalen, en meende somwijlen mijn oogmerk bereikt te hebben, dan was het: ‘Ferdinand is een allerliefste jongen! wat krult zijn haar mooi! wat zit zijne das altijd netjes!’ enz. - doch op andere tijden werd ik geheel uit het veld geslagen door de woorden (verschoon mij, WelEd. geb. Heer, dat ik ze zoo rondweg overschrijf): ‘Ferdinand is een botterik! hij kan niet eens met gracie iets aanreiken; mijn handschoen viel, hij raapte dien op, en gaf hem mij, doch zoo lomp, dat ik welhaast mijn geheele glaasje ijs over mijn' japon kreeg! - Ik boudeerde hem den ganschen avond - hij bemerkte het niet - Neen! nooit wordt hij mijn man.’ Haar oordeel over andere heeren was even onvast, en ik voedde nog altijd hoop, vooral toen, na uw verblijf alhier, charlotte mij eens vraagde, of de jonge gardijn niet eens komen zou, en toen hij werkelijk gekomen was, om het halssieraad terug te brengen, doch ons niet te huis had gevonden, mij haar leedwezen betuigde met de woorden: ‘Ik had hem wel eens in zijn zomercostuum willen zien, en hem voor zijne bewezene galanterie bedanken - want waarlijk, wat hij nu gedaan heeft, was regt zoo als het behoort!’ - Na dien tijd zagen wij wel ferdinand niet weder, doch wat mijne nicht van tijd tot tijd van hem zeide, scheen mij zoo gunstig, dat ik vermeende u te mogen schrij-
{==161==} {>>pagina-aanduiding<<}
ven, dat zijne kans schoon stond; dan ik rekende zonder mijnen waard. De zoon van haren voogd kwam omstreeks dien tijd bij mij logeren, en begon haar oogenschijnlijk zijn 
hof te maken. Ik waarschuwde charlotte tegen den strik dien haar werd gespreid, en zij zeide mij ook altijd, dat zij in dien jongeling geheel geen' zin had. Of dit toen de waarheid geweest is, of een sprookje, dat mij op de mouw werd gespeld, kan ik niet beslissen, maar eene waarheid is het, dat op dit oogenblik charlotte aan hem verloofd is, en over drie dagen met hem in den echt zal treden! Gelijktijdig met het bankroet van den heer X.... vernam ik haar besluit tot dezen alleronvoorzigtigsten stap, dan geene magt over haar hebbende, kon ik dien niet beletten, en moest mij vergenoegen met haar hare dwaasheid onder de oogen te brengen, dan haar antwoord was: ‘Lodewijk X.... behaagt mij. Mijn geld, zegt hij, dat onder zijn' vader berust, kan ik niet beter in veiligheid stellen, dan door met hem te trouwen, dewijl hij er beter oppassen zal, dan de oude heer gedaan heeft, en mijn man zijnde, het onder zijn beheer hebben zal. Er is wel wat van weg, maar in lang niet alles. Nu zullen wij te Parijs gaan wonen, waar het veel goedkooper is dan te Amsterdam, en ik zal niet bemerken dat ik eenen cent minder rijk ben dan voorheen!’ - ‘Maar kind!’ zeide ik: ‘begrijpt gij dan niet, dat het juist uw geld is, dat lodewijk om uwe hand heeft doen vragen, hij wil zich, die door zijn vaders bankroet nu arm is, de zakken vullen van uw fortuin. Reeds heeft de vader u te

{==162==} {>>pagina-aanduiding<<}
kort gedaan, hoe wilt gij u nu vertrouwen aan den zoon, die altijd als een verkwister heeft te boek gestaan! Doe toch die dwaasheid niet!’ - ‘Gij hebt mij altijd gezegd,’ hervatte zij: ‘dat ik te dikwijls van besluit veranderde, en vaster bij mijne voornemens moest blijven, nu zal ik u toonen dat ik uwe lessen weet op te volgen, en met lodewijk trouwen, gelijk ik hem heb beloofd.’ - Zij wilde naar geene verdere raadgevingen luisteren, dus moest ik het opgeven, en ten einde haar niet aan het doen van andere verkeerdheden bloot te stellen, veroorloven tot na haren trouwdag bij mij te vertoeven. Gij ziet dus, WelEd. geb. Heer! dat ik met u dit verhaal te doen, uwen geëerde genoegzaam beantwoord heb; het doet mij leed, dat charlotte voor uwen zoon verloren is, maar ik weet geen middel om dit te voorkomen; ik vertrouw dat gij mij dezen onaangenamen keer van zaken niet wijten zult, dat dezelve geenen nadeeligen invloed zal hebben op de oude vriendschap welke ons aan elkander hecht, en dat gij en uwe echtgenoot steeds zult willen aannemen de verzekering der hoogachting, waarmede ik de eer heb mij te noemen’ -
‘Wel! wel! wel!’ riep de heer gardijn, zijnen bril afnemende, uit, na dat hij in stilte dezen brief gelezen had. ‘Wat zijn toch onze berekeningen, onze plannen! IJdelheid!’ Met den openen brief nog in de hand, bleef hij nu eene wijle in eene peinzende houding zitten, totdat eindelijk zijne vrouw hem vraagde: ‘Wat is het? is de boedel van het meisje ook geheel op?’ - ‘Haar boedel!’ ontving zij

{==163==} {>>pagina-aanduiding<<}
op een' gemelijken toon tot antwoord: ‘het geheele meisje is op!’ - ‘Dood?’ vraagde mevrouw gardijn: ‘ach lieve hemel!’ - ‘Dood voor ons,’ hernam de oude heer: ‘dood voor ferdinand! dat is te zeggen: buiten zijn bereik, verloofd aan lodewijk X....’
‘Aan den zoon van den ontrouwen voogd?’ zeide mevrouw gardijn: ‘dat is eene wonderlijke keuze. Doch de zaak in haar geheel valt mij in de hand, want ik geloof toch niet, dat ferdinand regt zin in het meisje had!’ - Met het verzoek, dat er van den brief en van het daarin vervatte niets aan den zoon mogt gezegd, of in zijn bijzijn er van gesproken worden, verliet de vader het vertrek; aan zijn verlangen werd getrouwelijk voldaan, en dewijl ferdinand, nog altijd lijdende, zich slechts zelden bij de huisgenooten vervoegde, en alle vreemde bezoekers afwees, werd deze, van al wat charlotte betrof, niets gewaar, vóór een paar dagen na het voltrekken van haar huwelijk, toen hij de Haarlemsche Courant doorlezende, onder de aankondigingen vond:
‘Getrouwd
lodewijk X, met Jonkvrouwe charlotte N.’

Naauwelijks kon hij zijne oogen gelooven; twee, drie malen las hij die zoo verblijdende aankondiging over - dan toen, de zaak als ontwijfelbaar zeker aanmerkende, liep hij al wat hem in den weg stond omver, ijlde naar zijn' vader, viel voor hem op de kniën neder, en stamerde de vraag uit: ‘Hebt gij de Haarlem-
{==164==} {>>pagina-aanduiding<<}
sche Courant gelezen?....’ Met vriendelijke blikken zag hem zijn vader aan, en zeide met nadruk: ‘Ja.’ Nu vloog ferdinand op, omhelsde den ouden heer alsof deze zijn geluk bewerkt had, en riep met geestvervoering uit: ‘O, God dank! nu kan ik nog weder gelukkig worden, nu is er een vreesselijk pak van mijn hart.’ - Zoodra de jongman eenigzins tot bedaren gekomen was, verhaalde hem de heer gardijn al wat hij onlangs gedaan had, gaf hem den brief van charlottes tante ter lezing, en zeide eindelijk, dat hij nu zelf geloofde, dat zijn zoon met de bewuste juffer niet gelukkig zou zijn geweest. Moeder en dochter werden van den haar opgelegden last van stilzwijgendheid ontheven; wat de eene of de andere, van al wat er tusschen vader en zoon was voorgevallen nog niet wist, werd haar verhaald, en zoo keerde in dit huisgezin de oude vertrouwelijkheid en algemeene opgeruimdheid weder geheel terug. Ferdinands ongesteldheid had met zijne hevige kwellingen opgehouden, en in den kring zijner vrienden, welker bezoeken hij nu niet meer afsloeg, bragt hij weder, gelijk voorheen, veel tot de aangenaamheid van het onderhoud bij. - Dat er na het eerste gesprek tusschen den heer gardijn en ferdinand, na dezes terugkeer uit Engeland, van zijne ingenomenheid met elisabeth basmooth tot de andere huisgenooten gesproken was, behoeft wel niet gezegd te worden, doch wij stippen dit aan, om al aanstonds te kunnen voortgaan met te verhalen welken indruk dit nieuws op de moeder en 
op de zuster van den belanghebbende gemaakt had. Eerstgenoemde, even als haar echtgenoot, uit eene der oudste Hol-
{==165==} {>>pagina-aanduiding<<}
landsche familiën gesproten, en zeer aan Hollandsche denkwijzen en manieren gewend, vond weinig behagen in het denkbeeld, dat zij gevaar liep eene geheel vreemde schoondochter, van eenen bij haar niet bekenden naam, en van wier betrekkingen en omstandigheden haar zoon zelf weinig wist, te krijgen, en hierdoor was zij haren echtgenoot niet tegengevallen, toen zij hoorde, dat deze op de bekentenis van ferdinand eenigzins in drift was opgestoven. Wilhelmina integendeel, had met een innig genoegen vernomen, dat het meisje voor wie zij eene vriendschappelijke genegenheid had opgevat, en wier oom zij wist een allezins braaf en fatsoenlijk man te zijn, welligt hare schoonzuster zou worden, en vaders gramstorigheid, even als moeders afkeuring (welke zij op haar gelaat las) hadden haar leed gedaan. Evenwel hoopte zij, en ferdinand hoopte met haar, dat wanneer hij met meer gezetheid over de zaak zoude spreken, en de toestemming zijner ouders vragen, om zijne hand aan elisabeth aan te bieden, zulks hem, na het mislukken van het groote plan, niet geweigerd zonde worden. In die hoop versterkten broeder en zuster elkander. Wilhelmina beloofde, wanneer ferdinand met zijn voorstel voor den dag zoude komen, hem zoo veel mogelijk te ondersteunen, en zoo wachtte laatstgenoemde slechts naar eene gepaste gelegenheid om te spreken. Die gelegenheid bood zich weldra aan. Op zekeren avond, dien beide ouders zonder vreemde bezoekers, in gezelschap van wilhelmina te huis doorbragten, voegde ferdinand zich, in plaats van zich hier of daar in schouwburg of vriendenkring, zoo als hij anders wel eens

{==166==} {>>pagina-aanduiding<<}
deed, te gaan verlustigen, bij hen, grondde zijne aanspraak op de, dien dag ontvangene blijde tijding, dat de vrouw van zijnen oudsten broeder, te Dordrecht woonachtig, zeer voorspoedig van een' zoon (gardijns eerste kleinzoon) bevallen was, en zeide:
‘Pieter is regt gelukkig; na vier meisjes, nu het voorwerp zijner wenschen, een' zoon gekregen te hebben, en met regt verheugt gij u over die zaak. Het is toch goed getrouwd te wezen, anders mist men zeer veel geluk. Gij weet, vader! dat ik ook gaarne trouwen wilde, zoudt gij mij uwe toestemming niet geven tot het ten huwelijk vragen van haar, die ik u reeds eenmaal genoemd heb, en die ik zoo hartelijk bemin, elisabeth basmooth?’
gardijn. ‘Indien zij u voegde, indien wij haar eenigzins kenden; van hare inborst, afkomst, familiebetrekkingen en geldmiddelen voldoende narigten hadden, zou ik u die toestemming niet weigeren, maar wie is jufvrouw basmooth? een meisje wier naam wij anders nooit gehoord hebben, eene vreemde, die dan hier, dan daar logeert of inwoont, dus geen ruim inkomen, geene nabloedverwanten schijnt te hebben....’
wilhelmina. ‘De heer bestenvelde te Rotterdam is haar oom, haar moeders broeder....’
gardijn. ‘Goed, kindlief? maar wie is haar vader geweest, wat had hij om handen, wat heeft hij haar nagelaten?’ - Zie, op dat alles kunt gij niet ‘antwoorden.’
ferdinand. Maar, vader! gij vraagt ook altijd naar ‘geld en naar familiebetrekkingen....’
gardijn. ‘Zonder geld kan men niet leven, en

{==167==} {>>pagina-aanduiding<<}
indien de familiebetrekkingen van een meisje niet goed zijn, bereidt men zich met haar een ongelukkig leven.’
ferdinand. ‘Men trouwt haar, hare betrekkingen niet.’
Mevrouw gardijn. ‘Kindlief! wanneer de betrekkingen niet fatsoenlijk zijn, komt men in zulke nare kringen en gemeene gezelschappen!’
gardijn. ‘Niet alleen dit, maar men haalt zich allerlei onaangename verpligtingen en beslommeringen op den hals; jonge lieden hebben daar nog geen denkbeeld van, dan het is evenwel zoo.’
ferdinand. ‘Het kan zijn; doch mij dunkt wij behoeven daarover nog niet uit te weiden, dewijl wij niet weten of elisabeth, behalve haren oom, eenige familiebetrekkingen heeft.’
Mevrouw gardijn. ‘Daar hebt ge gelijk in. Maar zij is eene vreemde.’
wilhelmina. ‘Hare moeder was eene Rotterdamsche, en zij spreekt Hollandsch zoo goed als wij.’
Mevrouw gardijn. ‘Doet ze? nu dat zou mij wel aanstaan, want gij weet ik durf mij nooit aan eene Engelsche conversatie wagen.’
ferdinand. ‘O, gave God, dat het eens tot een gesprek tusschen u, lieve moeder! en elisabeth kwame! Gij zoudt behagen in haar vinden, zaagt gij haar slechts, zij zou u betooveren, gelijk zij mij betooverd heeft. O, sta mij toe, lieve ouders! haar te schrijven, haar te zeggen hoezeer ik haar bemin! Vader, denk om uwe jeugd; moeder, neem het geluk van uw kind ter harte! Ik wil mij niets op

{==168==} {>>pagina-aanduiding<<}
eigen verdiensten laten voorstaan, want ik heb slechts gedaan wat ik meende mijn pligt te wezen, maar die pligt is mij dan ook heilig geweest. Niettegenstaande al wat het mij kostte, heb ik elisabeth niets gezegd - nu moet ik spreken, of ik verval weder in mijne vorige kwijning en ongeluk terug. Zonder elisabeth heb ik een' walg van het leven!’
gardijn. ‘Uw geluk, kind! is wat wij wenschen en beoogen, ik heb, dit zoekende, eens gedwaald, dit beken ik, dan ik meende het goed; nu meen ik het weder goed, en kan nogmaals dwalen, maar tot het moedwillig begaan eener groote onvoorzigtigheid geef ik mijne toestemming niet. Al wat ik u kan veroorloven is, narigten in te winnen betrekkelijk den stand en de geldmiddelen van het meisje - ik zeg niet van hare inborst en zedelijke hoedanigheden, omdat gij zoo wel als uwe zuster te dien opzigte gunstig onderrigt schijnt te zijn. Wat hare uiterlijke gedaante betreft (voegde de vadar er glimlagchende bij) wil ik liever niets vragen, want daaromtrent is de getuigenis van een' minnaar altijd voordeelig en strekt geenszins tot regelmaat voor anderer oogen!’
‘O, niemand in geheel Holland is zoo schoon als zij,’ hernam ferdinand; ‘groot, welgemaakt, sierlijk in hare bewegingen, blozende van kleur, blank van vel, en hare inborst! O, mijn vader! zou uwe deugdzame wilhelmina vriendschap voor haar opgevat hebben, indien zij niet deugdzaam, lieftallig, vrolijk en vriendelijk ware!’
‘Ik beken,’ zeide wilhelmina: ‘dat ik al die

{==169==} {>>pagina-aanduiding<<}
hoedanigheden in haar meen gevonden te hebben; ik hoop, dat zij mijne schoonzuster worden mag.’
‘Nu, ik hoop het dan ook,’ zeide de verteederde moeder: ‘het zal mij lief zijn, indien wij gunstige berigten aangaande de bewuste punten van haar ontvangen.’
‘Mij niet minder,’ sprak de heer gardijn: ‘doch laat ons nu eens overleggen wat ons best te doen staat; aan wie vragen wij naar elisabeth basmooth?’
wilhelmina. ‘Aan haren oom bestenvelde, die is met al wat haar aangaat bekend.’
gardijn. ‘Neen, dat zou opzien baren.’
ferdinand. ‘Voorzeker, vader! indien gij geene reden van uw onderzoek gaaft, maar zeg dat het is omdat uw zoon zin in het meisje heeft - zoo is de zwarigheid opgelost!’
gardijn. (Afkeurend met het hoofd schuddende.) ‘Beter zou het, dunkt mij, wezen, indien gij onderzoek deedt bij den heer en mevrouw hasley, bij wie zij woont; dan kunt gij iets laten blijken van het belang dat gij in haar stelt, zonder ergens aan gehouden te zijn, ingeval de berigten tegenvielen - mits gij op uwe vrienden kunt staat maken en vertrouwen, dat zij, volgens hetgeen gij verzoeken moet, van al uw schrijven niets aan de juffer zullen laten blijken.’
‘Mevrouw hasley,’ zeide wilhelmina: is van jongs ‘op elisabeths hartsvriendin, van haar zal ferdinand zeker veel kunnen vernemen.’
‘Ja, welligt meer van haar dan van haren man,’

{==170==} {>>pagina-aanduiding<<}
zeide ferdinand: ‘want deze, hoe goedhartig en welwillend ook, is eenigzins woest van aard, en niet geschikt om eene taak als die welke wij hem zouden willen opdragen, met de vereischte bescheidenheid te behandelen.’
Ingevolge deze welgegronde meening van den jongen gardijn, werd nu besloten, dat hij in een' over andere onderwerpen handelenden brief aan zijnen vriend, er een' aan cecilia zou insluiten, welke de bewuste vragen moest behelzen, doch toen hij de pen opvatte, was het met groote moeite dat hij zich weerhield van te zetten: zeg haar - bid haar, alle uitdrukkingen die den minnaar kenmerkten, maar die voor koele vragen naar den stand, de geldmiddelen en de betrekkingen van de geliefde plaats ruimen moesten.
Intusschen werd afgesproken, dat zoo wel hij als zijn vader geene gelegenheid, die zich zou kunnen opdoen, zoude laten voorbij gaan, om ook in Holland iets aangaande de familie basmooth te vernemen.
Terwijl dit alles in Holland plaats had, vond elisabeth eene goede gelegenheid, om met een paar getrouwde lieden uit Glocester, met welke de heer hasley in eenige betrekking stond, de reize naar het vaste land te doen, en dewijl het saizoen zich allengs gunstiger toonde, en genoemde lieden eenigzins gehaast waren, namen de twee vriendinnen reeds in het laatst van Maart 1816, niet zonder eene levendige aandoening van elkander een afscheid, waarvan het twijfelachtig was, of het immer door eene wederontmoeting zoude afgebroken worden. ‘Wij sterven wel niet,’ zeide elisabeth, bij die gelegenheid: ‘doch wij zullen bijna

{==171==} {>>pagina-aanduiding<<}
voor elkander zijn alsof wij gestorven waren. Cecilia! vergeet mij echter niet geheel, denk somtijds, te midden uwer meer dierbare betrekkingen, de jaren nog eens over, toen ik alles voor u was, gij alles voor mij waart, houd mij ten goede, wat ik gedurende mijn verblijf alhier, u mishagelijks gedaan of gezegd mogt hebben; geef mij somtijds eenige berigten van u, en geloof dat ik altijd met de grootste belangstelling in gedachten uw wedervaren volgen zal.’ - De meer hartstogtelijke cecilia kon bijna niet spreken, zij stortte een' vloed van tranen, klemde elisabeth aan hare borst, en stamerde eindelijk uit: ‘Vaarwel! vaarwel, vergeet mij niet - de hemel zij met u.’ - De heer hasley voor zijne zogende vrouw eene al te sterke gemoedsbeweging vreezende, bekortte het afscheidstooneel. Elisabeth bedankte hem nog, in cecilia's bijzijn, voor de aan haar bewezene vriendschap - en ving de reize aan.



{==172==} {>>pagina-aanduiding<<}

XXX.


De uitslag van eene ontdekkingsreize.

Midden op de zee, kwam het schip, waarop zich mejufvrouw basmooth bevond, het schip tegen, waarin de brief van ferdinand gardijn aan lionel hasley benevens dien aan cecilia was. Oostwaarts ging het eene, en westwaarts ging het andere, en de reizende persoon vermoedde geenszins, dat zij met eene zeer bijzondere belangstelling genoemd werd in een geschrift, dat komen moest op de plaats, die zij verlaten had. Reeds was zij in Holland, en wel bij voorraad aan het huis van haren oom afgestapt, toen lionel den brief ontving. Met denzelven geopend in de eene, en den inliggende in de andere hand, ijlde hij naar zijne vrouw en zeide: ‘Zie hier een geschrift, dat mij welhaast tot jaloerschheid zou opwekken, indien ik aan dat euvel ziek was, gelijk gij het somwijlen zijt. Gardijn sluit in zijn' brief aan mij, er een' toegezegelden aan u; daar moet wel iets belangrijks instaan, kom, open hem en lees.’ Schoon cecilia niet juist bijzonder voortvarend was, dreef in dit geval de nieuwsgierigheid haar, om terstond

{==173==} {>>pagina-aanduiding<<}
te zien wat de brief behelsde, en eer zij gekomen was aan de zinsnede waar ferdinand haar de stilzwijgendheid aanbeval, riep rij uit: ‘Onze vriend schijnt onze gewezene medebewoonster van Woolock niet met onverschilligheid aanschouwd te hebben; ik heb dus wèl geraden. Wij vrouwen bemerken toch zulke soort van dingen vroeger dan gij heeren, die altijd van onverschilligheid droomt, wanneer men niet luidruchtig voor zijne gevoelens uitkomt. Ferdinand wenscht aangaande elisabeth het een en ander te weten - ik ben waarlijk verlegen omtrent het antwoord.’ - ‘Hoe, verlegen?’ zeide lionel: ‘hebt gij geen papier bij de hand, zoo zal ik het halen, of deugen uwe pennen niet, zoo zal ik ze versnijden; gij moet spoedig aan het werk gaan, want de goede jongen mag in zulk eene zaak, niet lang naar antwoord wachten.’ - ‘De reden van mijne verlegenheid,’ antwoordde mevrouw hasley, ‘is niet wat gij vermoedt; ik heb al wat tot schrijven noodig is bij mij, doch ik weet veel van elisabeth waaromtrent ik haar geheimhouding beloofd heb, en hoe gunstig ik omtrent haren persoon denk, zijn er, behalve de geringheid van hare fortuin, sommige dingen, hare betrekkingen rakende, die niet voordeelig zijn; ik moet dus tijd hebben om over het bewuste antwoord na te denken, want niet gaarne zou ik mijne vriendin benadeelen, en ook niet gaarne den goeden ferdinand misleiden.’ - De heer hasley begreep het gegronde van cecilia's aarzeling, en liet haar ongestoord den verlangden tijd tot overpeinzen. De beantwoording deels door haar zelve,

{==174==} {>>pagina-aanduiding<<}
deels door haren man, volgde zoo spoedig, en was zoo volledig, als die, behoudens cecilia's gemoedelijke vrees van te veel te openbaren, kon gegeven worden, dat is te zeggen: elisabeth werd afgeschetst als met cecilia op de school in kennis geraakt, en als bij haren grootvader opgevoed, de dochter van zekeren heer basmooth, van wien men wist, dat hij lang geleden, een handelshuis te Londen gehad had, doch die thans, niet wel bij het hoofd zijnde, weinig meer in aanmerking kwam. Dit was alles wat cecilia (schoon zij door hare vriendin onderrigt was geworden van al wat haren vader aanging) hem betreffende, durfde zeggen. Van alerte meende zij te moeten zwijgen. Voorts was de getuigenis, met opzigt tot elisabeths persoon zoo voordeelig, als zulks van hare vriendin te wachten was; alleen het artikel der geldzaken, was op eene wijze behandeld, die te kennen gaf, dat men van hetgeen mejufvrouw basmooth van haren grootvader geerfd had, geene hooge gedachten koesterde. Wat het verzoek van stilzwijgendheid aanging, hierop werd geantwoord, dat niets gemakkelijker zou vallen dan daaraan te voldoen, dewijl de zamenwoning had opgehouden, en elisabeth naar Holland vertrokken was.
Eer zij daar nog was aangekomen, had de oude heer gardijn, ongeduldig om zijnen kleinzoon te zien, en dezen lust alleen als de beweegreden zijner reize opgevende, zich naar Dordrecht begeven, daar eenige dagen vertoefd, en toen het andere gedeelte van zijn plan ten uitvoer gebragt. Hij had zich namelijk te Rotterdam eene kamer in een logement laten geven, en van daar aan den heer hendrik bestenvelde ge-
{==175==} {>>pagina-aanduiding<<}
schreven, dat eene zaak van belang hem de vrijheid deed nemen, met dezen heer, wanneer het hem gelegen zou zijn, een bijzonder mondgesprek te verzoeken. Op den dag na elisabeths aankomst, terwijl zij met haren oom en tante en de overigen van hun gezin het ontbijt zat te gebruiken, werd het briefje, hetwelk gemeld verzoek bevatte, aan hendrik ter hand gesteld. Na het gelezen en schriftelijk beantwoord te hebben, zeide hij: ‘Gardijn, gardijn, die naam speelt mij voor den geest, doch ik kan mij niet herinneren wie ook zoo heet.’ Elisabeths hart klopte hevig bij het hooren van dien naam. Bestenveldes dochter antwoordde: ‘Zoo heet mina, die jufvrouw uit Amsterdam, die verleden winter bij mevrouw elters logeerde.’ - ‘En zoo heet ook haar broeder, die ons naar Delft vergezelde,’ dacht elisabeth, doch al wat men van haar hoorde, was een zucht. Hendrik vervolgde: ‘Die juffer heb ik, geloof ik, een paar malen gezien - wel ja, zij heeft met ons bij nicht van almstein gegeten, nu weet ik het zeer goed, doch wat de heer gardijn mij kan te zeggen hebben, begrijp ik evenwel niet.’ - O, wie beschrijft bij deze woorden de ontroering van elisabeth! ‘Hij wil mij in het 
bijzonder spreken,’ zoo ging hendrik voort: ‘dus zal ik hem liefst op de zaal afwachten, tegen één uur heb ik hem bescheiden, ik verzoek dat dan niemand bij mij kome. Zoo was dan, volgens elisabeths meening, ferdinand in de stad waar zij zich bevond! binnen weinig uren zou zij in hetzelfde huis met hem wezen, en waarschijnlijk hem niet zien - o, mogt zij zijne stem ten min-
{==176==} {>>pagina-aanduiding<<}
ste hooren - mogt zij zijne schaduw op den muur van het voorhuis gewaar worden. Al hare gedwongene kalmte verdween; geheel het, met zoo veel moeite opgetrokkene gebouw harer onverschilligheid viel in duigen, met een brandend verlangen reikhalsde zij nu naar de kennis van hetgeen gardijn haren oom mogt te zeggen hebben, want zeker betrof het haar.... doch was dat wel zoo zeker! hij beminde haar immers niet - hij had immers sedert zijn vertrek van Woolock niets van zich laten hooren - welligt was hij reeds met eene andere getrouwd! Als lood vielen deze laatste gedachten op elisabeths beminnend hart ter neder, en de uiterste pogingen werden op nieuw door haar aangewend, om haar geschokt gemoed tot bedaren te brengen, en zich diets te maken, dat zij geene liefde gevoelde voor ferdinand gardijn. - Onder voorwendsel van haren koffer te moeten ontpakken, onttrok zij zich aan de huisgenooten, en wachtte met eene ontroering, die haar zeer dikwijls zeer averegts deed verrigten wat zij bezig was te doen, den klokslag van een uur af. Toen zij dien eindelijk hoorde, beving haar eene geweldige siddering, en toen er een paar minuten later aan de voordeur gebeld werd, zonk zij op eenen stoel neder, en had de kracht niet te gaan luisteren of zij ook de welbekende stem mogt hooren. Een bijzonder heen en weder loopen in den gang, en het knarsen van de scharnieren der zaaldeur, dat zij gewaar werd, deed haar begrijpen dat de verwachte persoon 
gekomen was. Lang bleef nu alles stil, en toen na een tijdverloop van bijkans twee uren, hetzelfde geknars nog eens hare ooren trof, had zij den moed om

{==177==} {>>pagina-aanduiding<<}
hare kamerdeur te openen; hoorbaar nam bestenvelde afscheid van een' anderen persoon, deze antwoordde hem begroetende - doch het was ferdinand niet, die sprak. Teleurgesteld en treurig keerde zij nu in hare kamer terug, verweet zich hare aandoening, en hervatte hare werkzaamheid, doch telkens kwam de gedachte weder bij haar op, wie dan die heer gardijn kon wezen? Ach! een, welligt van denzelfden naam als ferdinand, doch die anders niets gemeen met hem had, welligt een koopman, of een makelaar, die haren oom over handelszaken had moeten spreken! - nu schaamde zij zich over zich zelve, en besloot bij den aannaderenden maaltijd niets te vragen, en zich te houden alsof niets hare gemoedsrust had gestoord.
Van den des morgens opgewachten bezoeker, werd door bestenvelde niets gezegd, en naar hem, door geenen der huisgenooten gevraagd; zoo bleef elisabeth ten eenen male in onzekerheid met betrekking tot hem en tot de reden van zijne komst; doch dewijl zij zeker was, dat ferdinand daar niet geweest was, viel haar hare onkunde minder pijnlijk. In den achtermiddag van denzelfden dag, kwamen vele der personen, die mejufvrouw basmooth den vorigen winter in Rotterdam gezien hadden, haar bezoeken, en bezorgden haar door de vele vragen welke zij deden, naar haar wedervaren, naar de plaatselijke gesteldheid der hofstede welke zij bewoond had, naar de manier van leven aldaar, enz., en door de verpligting welke zij zoodoende elisabeth oplegden, van meer of min uitvoerig te antwoorden, eene nuttige verstrooijing van gedachten.

{==178==} {>>pagina-aanduiding<<}

De volgende dag werd, ingevolge elisabeths geuit verlangen, tot een bezoek aan robbert basmooth besteed. Dan, weinig vrucht plukten oom en nicht van hunne moeite, want het wederzien van zijne dochter, deed den krankzinnige oogenschijnlijk niet het minste genoegen; wat zij verhaalde van hare lange afwezigheid hoorde hij, even als wat zij zeide, van haar voornemen om in Holland te blijven, met de grootste onverschilligheid, ja zelfs zonder er iets op te antwoorden, aan, en toen zijne bezoekers naauwelijks een uur bij hem vertoefd hadden, gaf hij door de uitdrukking: ‘Ik heb hoofdpijn’ (welke uitdrukking hij, volgens het zeggen van den oppasser, gewoonlijk gebruikte, wanneer het bijzijn van anderen hem verveelde) te kennen, dat hij naar hun vertrek verlangde. Treurig voldeden hendrik en elisabeth aan zijnen wensch.
Nog vol van de zoo weinig aangename opwachting welke zij te Delft gehad had, hoorde mejufvrouw basmooth des avonds den heer bestenvelde zeggen, dat hij morgen middag den heer van sparre, een' man van aanzien uit Dordrecht, ten eten verwachtte, en zoo wel zijne vrouw als zijne kinderen en elisabeth verzocht, dien heer alle voegzame oplettendheden te betoonen, en elk (uitgenomen de jeugd, die aan tafel niet medepraten mogt) zoo veel doenlijk bij te brengen om het gesprek levendig en onderhoudend te maken. Gaarne alles willende aanwenden wat in haar vermogen was om haren geliefden oom hendrik iets welgevalligs te doen, kleedde zich elisabeth dien dag met eene bijzondere zorgvuldigheid, verbande alle kwellende gedachten zoo veel mogelijk uit haren geest,

{==179==} {>>pagina-aanduiding<<}
en spitste er zich op, om den gast (die zich tegen etenstijd aan bestenveldes huis liet vinden) niet alleen met onderscheiding te bejegenen, maar ook om haren oom behulpzaam te wezen in wat zij meende alleen tot korting van den tijd, door hem verlangd te zijn. O, hoe zeer werkte zij zoo doende onwetend in haar eigen belang. De gewaande heer van sparre was ferdinands vader, die na het met bestenvelde gehouden gesprek (waarvan wij later verslag zullen doen) vernomen hebbende, dat de beminde van zijn' zoon zich bij hendrik aan huis bevond, een groot verlangen getoond had om haar onbekend te zien en te spreken. ‘Niets beter,’ had elisabeths oom daarop gezegd: ‘weet ik daartoe te bedenken, dan dat gij onder eenen verdichten naam het middagmaal bij mij houdt.’ Dit plan was door gardijn goedgekeurd geworden en dus ten uitvoer gebragt. De oude heer speelde zijne rol (in welke hij door bestenvelde en diens echtgenoot, aan wie hendrik het geheim toevertrouwd had, ondersteund werd) voortreffelijk; van Amsterdam of zijne betrekkingen aldaar, repte hij niet één woord, aan elisabeth deed hij vele vragen, en lette naauwkeurig op hare antwoorden, gaf haar dikwijls gelegenheid over eene of andere zaak hare meening te uiten, sprak haar somtijds tegen om hare bescheidenheid op de proef te stellen, en maakte in een woord zoo veel mogelijk van de weinige uren, die hij in haar bijzijn doorbragt, gebruik, om haar te leeren kennen. Zij behaalde eene volkomene zege. Gardijn vond haar even behagelijk van uitwendig voorkomen, als aanlokkelijk door haar verstand en aangename ma-
{==180==} {>>pagina-aanduiding<<}
nier van spreken, en achting inboezemende door hetgeen van goede grondbeginselen en zedigheid in hare gesprekken had 
doorgestraald. Eerst vrij laat in den avond nam gardijn zijn afscheid, zonder aan elisabeth iets bijzonders te kennen te geven, doch zich niet kunnende bedwingen, aan bestenvelde, zoodra zij te zamen de kamer uit waren, te zeggen: ‘Waarachtig, ik kan ferdinand zijne keuze niet kwalijk nemen! jammer dat..... en dat..... en dat haar geene twee tonnetjes goud achterna rollen. Het meisje is allerliefst.’
Zoo sprak vader gardijn te Rotterdam, dan toen hij in de Amstelstad terug was, repte hij niet van zijn bezoek bij bestenvelde, tot nadat ferdinand het antwoord van den heer en mevrouw hasley ontvangen had. Dit antwoord zoo gunstig voor elisabeths persoon, en alleen ongunstig met opzigt tot haren vader en tot hare geldmiddelen, verrukte ferdinand, die veel meer op het eerste, dan op de twee andere artikels lette; en het daarbij bekomen nieuws, dat zij in Holland was, bragt hem in zulk eene geestvervoering, dat hij te gelijk den brief aan zijnen vader gaf, en zijn besluit deed kennen, om de beminde op te zoeken, en haar, die hem zoo waardig was, zijne hand te bieden. ‘Zacht! zacht!’ sprak nu de heer gardijn: ‘hoor eerst wat ik u heb te zeggen. Ik heb van mijnen kant, terwijl gij op dit schrijven wachtedet, niet stilgezeten; ik ben laatst niet alleen te Dord maar ook te Rotterdam geweest, en heb elisabeths oom gesproken.’ - Ferdinand zag verbaasd en hoogst nieuwsgierig op. Gardijn vervolgde;

{==181==} {>>pagina-aanduiding<<}
‘Deze heer, aan wien ik zeide, dat mijn zoon het oog had laten vallen op zijne nicht, en dat ik mij daarom had durven verstouten, eer er eene verklaring plaats had, te komen vragen naar de betrekkingen en de middelen tot bestaan van het meisje, antwoordde mij: Haar vader leeft nog - doch te Delft in het krankzinnige hospitaal. Hij is van hooge afkomst - doch de natuurlijke zoon van een Schotsch edelman. Hij is de echtgenoot geweest van wijlen mijne eenige zuster, want verschillende omstandigheden, thans niet voegelijk te verhalen, dewijl gij mij vreemd zijt, mijnheer! (en ik moest den man gelijk geven) hebben te weeg gebragt, dat wij van zijne afkomst niet bij tijds ten volle zijn onderrigt geworden, elisabeth is zijn eenig kind; al het vermogen dat hij gehad heeft, en dit was aanzienlijk, moest dus op deze dochter bij zijn overlijden komen, maar een man, eene slang, die hij in zijn' boezem gekoesterd had, heeft hem van dat vermogen en van het grootste deel van dat mijner zuster beroofd, en is de oorzaak geworden van de verbijstering zijns verstands. Mijne nicht heeft niets meer dan een inkomen van veertien of vijftien honderd gulden. - Nu vraag ik u, kind, hoe wilt gij trouwen met een meisje in zulke omstandigheden, en met zulk een bekrompen fortuin, gij die nog minder hebt en bijna niets verdient. Hoor toch naar raad; overwin u zelven, en haal u geene beslommeringen op den hals, waarvan gij tot nog toe vrij zijt. Ik kan de handen niet leenen aan uw verderf, ik mag mijne toestemming tot het doen van zulk eenen

{==182==} {>>pagina-aanduiding<<}
onvoorzigtigen, ja roekeloozen stap niet geven.’
In diepe treurigheid al meer en meer wegzinkende, had ferdinand zijn' vader aangehoord. Toen deze zweeg, riep hij uit: ‘Hoe het zij, ik moet haar wederzien! Haar in mijne nabijheid te weten en van haar gescheiden te blijven is de dood! Ik zal haar niet ten huwelijk vragen, dewijl gij dit afkeurt, maar ik moet voor het minste onderzoeken of haar hart vrij is, dan of ik voor dien zeeman, dien ik op Woolock zag, te vreezen heb; ik moet naar Rotterdam of ik sterf!’ Met groote stappen de kamer op en neder gaande, sprak ferdinand deze woorden uit. Gardijn, schoon hij al het gevaarlijke van eene ontmoeting tusschen zijn' zoon en elisabeth inzag, durfde hem niet ook in dit verlangen tegenstreven, hij zeide dan alleen: ‘Gij zijt geen kind meer dat ik aan een' lijband kan tegenhouden! ik heb het mijne gedaan, gij zelf moet weten of gij kracht genoeg bezit om het meisje te zien, zonder haar van uwe liefde te spreken. Ga dus - en zwijg - waarlijk, het doet mij leed dat ik niet zeggen mag: ga en spreek, want....’
‘Want?....’ herhaalde ferdinand vragenderwijze. Gardijn antwoordde: ‘Maak haar de complimenten van den heer van sparre; onder het bedeksel van dien naam heb ik haar gezien en gesproken....’
‘Gij hebt haar gezien!!’ riep ferdinand uit met eene blijdschap, alsof zijn vader gezegd had: ik heb haar voor u ten huwelijk gevraagd; ‘hoe vondt gij haar? o zeg mij toch: hoe vondt gij haar?....’
‘Beminnelijk,’ zeide de oude heer: ‘doch hoe

{==183==} {>>pagina-aanduiding<<}
meer zij dit ook in mijne oogen is, hoe meer ik voor uwe getrouwheid aan uwe belofte vrees, en waarlijk, kindlief! het meisje lijkt u niet.’
Nu moest ferdinand nog weten, hoe zich de ontmoeting van zijn' vader met zijne beminde elisabeth had toegedragen, en omtrent de minste bijzonderheden deed hij vragen, welke de heer gardijn met meer of minder uitvoerigheid, naarmate hij zulks geraden vond beantwoordde; eindelijk verblijd over de gunstige denkwijze van zijnen vader, ten minste aangaande den persoon der geliefde, en zich in het vooruitzigt van haar weldra te zien, grootelijks verheugende, maakte ferdinand alles tot zijn vertrek gereed.



{==184==} {>>pagina-aanduiding<<}

XXXI.


Het concert.

Terwijl al het boven verhaalde voorviel, had de weduwe tolver niet stil gezeten, maar zich beijverd om, eer de zomer daar zou zijn, zich eene geschikte verblijfplaats te bezorgen, en het was haar gelukt in het aangenaam gelegene dorp Voorschoten een huisje te huren, waarin ruimte genoeg was, om ook mejufvrouw basmooth en dezer dienstmaagd op te nemen. Een fraaije, vrij ruime tuin, behoorde bij dit erf, en debora had er zich met Mei voor goed gevestigd. Zoodra al hare schikkingen naar eisch gemaakt waren, en alles in gereedheid gebragt was om hare lieve jufvrouw (zoo als zij elisabeth steeds noemde) te ontvangen, had zij deze daarvan schriftelijk berigt gegeven. Schoon elisabeth wel liever ergens gewoond zoude hebben, waar meer omgang met menschen van haren stand en eenige deelneming aan de vermakelijkheden der groote wereld, waarvan zij dikwijls had hooren spreken, doch nog zeer weinig kende, ware mogelijk geweest, zoo liet zij zich de bepa-
{==185==} {>>pagina-aanduiding<<}
ling van hare trouwe debora welgevallen, en meende na acht dagen Rotterdam vaarwel te zeggen, toen zij op zekeren avond met haren oom en hare tante een concert bijwonende, ferdinand gardijn gewaar werd. Dat zij hevig ontroerde, behoeft naauwelijks gezegd te worden, even min als dat zij zoo veel mogelijk hare ontsteltenis verbergde, en zich geliet als hadde zij den beminde niet gezien. Deze evenwel, die zoodra hij te Rotterdam was aangekomen, niets onbeproefd liet om elisabeth op te sporen, en zich om geene andere reden naar het concert had begeven, dan omdat hij hoopte haar daar te zien, dewijl men hem gezegd had, dat de meeste lieden van aanzien daar komen zouden, had haar naauwelijks bemerkt, of hij ijlde naar de plaats waar zij zat, en sprak haar aan. Elisabeth, wier hartklopping haar 
naauwelijks toeliet te spreken, antwoordde, betuigende hare verwondering van hem te Rotterdam te zien. Hij ontveinsde onder een gezocht voorgeven, de ware reden, die hem derwaarts gevoerd had, en verzocht haar, hem aan haar bijhebbend gezelschap voor te stellen. ‘De heer gardijn,’ zeide zij tegen bestenvelde en zijne echtgenoot, ferdinand aanduidende, doch de wijze waarop hendrik althans, dit nieuws ontving en de groete van den jongman beantwoordde, was niet zoodanig als elisabeth wel zoude hebben gewenscht. Zij zag bevreemding en terughouding op het gelaat van haren oom geteekend, en kon volstrekt niet begrijpen hoe hij, die altijd zoo voorkomend en vriendelijk plagt te wezen, van dit een en ander zoo weinig aan den dag leide jegens een' man als ferdinand gardijn! een' man, wiens

{==186==} {>>pagina-aanduiding<<}
gelaat de spiegel was van zijne edele ziel, wiens houding en manieren den fatsoenlijken eenvoudigen Hollander aanduidden, wiens stem zoo welluidend, tot in het binnenste van haar hart ten minste, doordrong! Dan, hierover peinzende, kwam haar in de gedachte het briefje van den heer gardijn, en het mondgesprek, waarvan zij niet zeker was of het met den persoon dien haar oom verwachtte, had plaats gehad of niet, want hoewel op het bepaalde tijdstip zeker iemand vreemds bij hendrik geweest was, wist zij gelijk wij hier boven zagen, niets met gewisheid daaromtrent, en nu vreesde zij, dat welligt de oude heer van sparre, die later aan huis geweest was, iets ten nadeele van ferdinand gezegd mogt hebben; dan hoe kon iemand iets nadeeligs weten van hem, die haar de deugd in persoon scheen te zijn! Welligt evenwel had men aan bestenvelde gezegd, dat gardijn op het punt was van te trouwen, en vond haar oom het daarom ongepast, dat hij met schijnbare belangstelling haar kwam aanspreken. Deze gedachte scheen haar een lichtstraal, en deed haar besluiten eene poging te wagen, ten einde te ontdekken hoe het met ferdinands huwelijk stond. Daarom een weinig meer bedaardheid en moed, dan in het eerst gekregen hebbende, zeide zij: ‘Hoe vaart uwe zuster? mijnheer gardijn! en hoe varen al uwe overige betrekkingen?’ glimlagchende en met zekeren nadruk het laatste gedeelte der vraag doende. Schoon ferdinand dit zeer wel opmerkte, antwoordde hij, zich zijne belofte herinnerende, als werd hij niet gewaar welk eene schoone kans om iets van zijne ge-
{==187==} {>>pagina-aanduiding<<}
voelens te zeggen, hij zoodoende liet voorbij gaan, in algemeene bewoordingen, dat alles wel was. Doch elisabeth hierbij hare rekening niet vindende, had de stoutheid, te vragen: ‘Mag ik u geluk 
wenschen met uw voltrokken of aanstaand huwelijk? ik heb gehoord....’ - ‘Neen, God dank! ik ben niet getrouwd!’ zoo viel ferdinand haar met geestdrift in de rede: ‘en wat mijn aanstaand huwelijk betreft,’ voegde hij er zuchtende bij: ‘daaromtrent kan ik helaas nog geene gelukwenschingen aannemen.’ - Zoo zeer als het eerste gedeelte van het antwoord elisabeth verblijd had, zoo zeer sloeg haar het vervolg ter neder, of wel belemmerde het haar, want het kon even goed zien op voornemens van gardijn omtrent iemand in zijne geboortestad, als op iemand te Rotterdam of elders. Nu volgde eene geruime poos stilzwijgen, daar de muzijk elk ander dan een overluid gesprek onmogelijk maakte. Doch toen de symphonie en het handgeklap waarmede de uitvoerders van dezelve beloond werden, geëindigd waren, zeide ferdinand zacht aan elisabeths oor: ‘Ik heb gehoord: waren straks uwe laatste woorden, toen ik onbescheiden genoeg was u in de reden te vallen, mag ik nu wel vragen: wat hebt gij gehoord?’ - ‘Ach! men zeide in Engeland,’ antwoordde mejufvrouw basmooth, eene onverschilligheid veinzende, die inderdaad haar geheel vreemd was: ‘dat gij ons zoo spoedig verliet, dewijl de liefde u naar Holland terug riep.’ - ‘O, veeleer gebood mij de liefde op Woolock te blijven,’ hernam gardijn met eene hevige gemoedsbeweging, die door elisabeth niet on-
{==188==} {>>pagina-aanduiding<<}
opgemerkt bleef: ‘dan pligt riep mij van daar.... o, mejufvrouw basmooth! mogt ik u dat alles eens uitleggen! ten minste weet en geloof, dat ik in Amsterdam geene trekpleister heb.’ Elisabeth wendde het 
hoofd van den beminde af, iets hetwelk zij gevoegelijk doen kon, dewijl eene uitmuntende kunstenaresse eene zeer welluidende en zeer teedere Romance was beginnen te zingen: intusschen knoopte elisabeth hetgeen ferdinand het laatst gezegd had, in hare gedachten te zamen, met het voorgevallene op den laatsten avond op Woolock; hare vrees van eene mededingster naar het hart van ferdinand te hebben, verminderde zeer, en iets als een koesterende zomergloed begon haren boezem te doorstroomen. Het streelende gezang vermeerderde hare aandoening nog en bragt haren minnaar zoodanig buiten zich zelven, dat hij, na met geestdrift in de handen geklapt en bravo! mede geroepen te hebben, tegen elisabeth zeide: ‘O, hoe strooken de daar uitgedrukte gevoelens met de mijne! hoe gelukkig zou ik mij achten, indien ik mij met zulke bewoordingen mogt wenden tot haar die ik aanbid; indien ik mogt hopen, dat zij mij met welgevallen zou aanhooren, en dat haar vooroordeel tegen mij, voor mijne teederheid zwichten zon!’ Elisabeth, hoezeer zij zich vleide, dat zij zelve door ferdinand bedoeld werd, was omzigtig genoeg hiervan niet het minste blijk te geven, zij vond het zelfs geraden niet te antwoorden, en geen' enkelen blik waagde zij op den geliefde te slaan. Een nieuw muzijkstuk belette dezen zijne ingewikkelde vraag te herhalen, doch elisabeth hoorde

{==189==} {>>pagina-aanduiding<<}
hem zuchten. Later zeide hij: ‘O, als ik mij dien tijd op Woolock doorgebragt, herinner, met welke zoete gewaarwordingen vervult zich dan mijn hart,.... doch beter zou het voor mij zijn, dat alles te vergeten, want ook grievende smart leed ik daar. Daar werd ik gewaar, dat zij die mijne geheele ziel vervulde, mij niet genegen was; daar ontstond bij mij de vrees dat een ander zich van haar hart had meester gemaakt!....’ Met een' nieuwen zucht werd deze zinsnede besloten, en elisabeth, die nu een weinig meer moed gekregen had, zeide, met opzet ferdinands meening averegts opvattende: ‘Wat gij daar zegt, mijnheer! verwondert mij. Naar luid van mejufvrouw meddlecocks verhaal, waart gij zeker van de genegenheid uwer geliefde, en wist gij dat hare liefde u door niemand werd betwist.’ - ‘Meddlecock!’ riep gardijn met verbazing uit: ‘hoe kon zij iets van mijn hartsgeheim weten, hoe kon zij een oordeel vellen over zaken, van welke ik tot niet een eenig mensch gesproken had?....’ Nu begon een heerlijk Quartet van blaasinstrumenten, en werd door de meerderheid der aanwezigen met de grootste oplettendheid aangehoord, voor onze twee gelieven evenwel was de bekwaamheid der kunstenaars geheel verloren, en toen aan het einde van het stuk de toejuichingen nogmaals begonnen, schrikten ferdinand en elisabeth, alsof zij uit een' diepen slaap plotseling wierden gewekt. Ferdinand vond het nu geraden mevrouw bestenvelde eens toe te spreken, en vraagde haar, hoe haar het concert beviel, of men in Rotterdam dikwijls gelegenheid had zich op deze wijze

{==190==} {>>pagina-aanduiding<<}
te vermaken, enz. enz., doch bekreunde zich geenszins om het antwoord dat hij ontving. Voorts wendde hij zich nogmaals tot mejufvrouw basmooth, zeggende: ‘Zou ik u niet eens aan het huis van uwen oom mogen komen spreken?’ - ‘Vraag het hem zelven,’ antwoordde zij, en het begin eener veel gedruisch makende laatste symphonie zou, al hadde zij meer willen zeggen, hare stem onhoorbaar hebben gemaakt. Gardijn evenwel had hare woorden gehoord, en vraagde dus verlof aan hendrik, om te zijnen huize te verschijnen; deze geheel koelbloedig zijnde, antwoordde met omzigtigheid: ‘Uw persoon, mijnheer! zou ik gaarne te mijnen huize zien, doch gij zelf moet beoordeelen of gij voegzaam daar verschijnen kunt.’ Deze woorden maakten een' diepen indruk op ferdinand; zij deden in zijne gedachten opkomen de naïve verzen van den menschkundigen cats (*), en hem gewaar worden, dat hij ditmaal niet getrouw aan zijn voornemen, en aan hetgeen hij zijnen vader had doen hopen, gebleven was. Een smartelijk gevoel maakte zich meester van zijnen geest, en toen, na den laatsten klank der muzijkinstrumenten,

{==191==} {>>pagina-aanduiding<<}
elisabeth bij het heengaan, hem haren arm weigerde en bestenvelde aanklampte, zoo dat hij genoodzaakt werd, de tante, in plaats van de nicht naar buiten te geleiden, zag hij daarin eene straf voor zijne onvoorzigtigheid.
Onder het avondeten vraagde hendrik aan mejufvrouw basmooth of zij zich wel vermaakt had op het concert; doch hij vraagde dit op zulk een' schalkachtigen toon, dat elisabeth niet kon antwoorden, en slechts door de hoog roode kleur, die haar aangezigt overdekte, stilzwijgend uitsprak: bij uitnemendheid wèl. Hendrik hervatte: ‘Over dat concert, kindlief! moet ik u spreken; gunt gij mij morgen bij tijds daaromtrent op uwe kamer een bijzonder onderhoud?’ - ‘O, zonder twijfel! bepaal slechts het uur!’ was elisabeths antwoord, en den volgenden dag had het onderhoud plaats. Hierin betoonde vooreerst bestenvelde zijne verwondering, dat zijne anders zoo openhartige nicht, niets van hare betrekking tot, en gevoelens voor gardijn aan hem had toevertrouwd, en verantwoordde elisabeth zich volkomen voldoende, door de waarheid te spreken, door namelijk te zeggen, dat zij, zoo ongewis aangaande ferdinands denkwijze, had gemeend zich niet te moeten toegeven in hare vooringenomenheid jegens hem, ja dat zij zelfs tot op dit oogenblik niet zeker wist of hij haar beminde, dewijl hij dit niet regtstreeks gezegd had. Toen zeide hendrik ten tweede: dat hij, voor zoo veel hij uit de houding der jonge lieden, en uit hunne wijze van het gesprek te voeren, op het concert had gemeend te mogen besluiten, zich had

{==192==} {>>pagina-aanduiding<<}
verbeeld, dat er eene liefdesverklaring gedaan was. Elisabeth herhaalde hare ontkenning, doch hendrik vervolgde, zijne blijdschap betuigende over hetgeen mejufvrouw basmooth hem met hare gewone rondborstigheid verzekerde, in de derde plaats, met haar bloot te leggen, al wat tusschen hem en den ouden heer gardijn had plaats gehad, verhaalde dat de gewaande heer van sparre de vader van ferdinand geweest was, en eindigde met deze woorden: ‘Het doet mij leed, kindlief! maar een huwelijk met den bewusten jongman, dien ik dus zeker weet dat u lief heeft, kan niet gelukken. Ik heb hem om deze reden flaauwelijk geantwoord op zijn verzoek om u hier te komen zien; ik weet niet wat hij doen zal, doch indien hij komen en u van liefde spreken mogt, zoo raad ik u hem af te wijzen, want wat zijn vader zegt is maar al te waar: van den wind kan men niet leven, hij heeft weinig, gij hebt niets noemenswaardigs, en buitendien, ik gevoel mij verpligt dit te zeggen, uwe geboorte uit een' onechten zoon, en de staat waarin zich uw vader bevindt, zijn almede zaken die den ouden heer gardijn tegen eene verbindtenis van iemand uit zijn geslacht met u, zeer deden opzien, ga dan met de rede te rade, en wikkel u niet in eene onafzienbare ramp.’ - ‘Ach! dat die rede, die ik zoo gaarne huldig, ook altijd in wederspraak met onze liefste wenschen wezen moet!’ riep elisabeth, zich nu niet bedwingende, uit, terwijl tranen uit hare oogen vloeiden, ‘dan,’ zoo vervolgde zij na eene wijle zwijgens: ‘ik begrijp het, lieve oom! en hoop of wel dat ferdinand niet

{==193==} {>>pagina-aanduiding<<}
zal komen, of dat hij mij niets bijzonders zeggen zal.’ -
Ach! zij gevoelde, en wie zal het haar ten kwade duiden, dat indien gardijn haar nogmaals met zoo veel teederheid als den vorigen avond aansprak, en welligt het groote woord: ‘Ik bemin u,’ zich liet ontvallen, het haar niet mogelijk wezen zou, hare wederkeerige liefde geheel te verbergen, en dat, zoo hij van dezelve iets gewaar werd, en zoodoende genoopt werd om haar zijne hand aan te bieden, het boven hare magt zou gaan die zoo in eens af te wijzen. Door al wat bestenvelde gezegd had, overtuigd, dat zij ferdinands dubbelzinnige uitdrukkingen gerustelijk ten voordeele van zich zelve zou hebben mogen opvatten, en bovendien, door hetgeen tusschen haren oom en den ouden heer gardijn was voorgevallen, gewis van diens zoons genegenheid, wenschte zij niet in de gelegenheid te komen die genegenheid, als haar niet ter harte gaande, te doen beschouwen, en zoo het ongeluk te maken van een' man wiens geluk in alle deelen zij zoo gaarne bevorderen zou. Ook smartte haar diep wat zij gehoord had, omtrent den tegenzin welken de oude heer geput had uit zaken, die geheel buiten hare schuld lagen. Hare afkomst toch van een' onwettig geborene, en de treurige omstandigheden van haren vader, waren dingen die zij zelve zoo gaarne anders gezien zou hebben, doch bij geene mogelijkheid veranderen kon. Hare eerste aandoening, toen zij begreep dat plaats hebbende omstandigheden haar geluk in den weg stonden, was geraaktheid over wat zij eene onregtvaardigheid noemde, en eene stem in haar

{==194==} {>>pagina-aanduiding<<}
binnenste fluisterde haar in, dat zij ook daarover niet koelbloedig, niet zonder den ouden heer gardijn te laken, met ferdinand zou in staat zijn te spreken. Dan, aan haren oom iets van die aandoening medegedeeld hebbende, werd zij, tot hare varbazing, door hem in het ongelijk gesteld. ‘Gij bedriegt u,’ hoorde zij hem zeggen: ‘door een eenzijdig oordeel te vellen. Stel u in de plaats van een' man van goeden huize, op de leden van wiens gezin niets te zeggen valt: zoudt gij het goedkeuren indien een van dat gezin zich verbond aan eene familie, op welke, hoe onschuldig ook, eene smet kleeft, aan een' persoon, hoe beminnelijk ook, die eenen krankzinnigen vader heeft, en die in geldelijk vermogen niets kan bijdragen om eenigzins als verzachting tegen de ongunstige zijde van het tafereel te worden overgesteld? Vrij zijnde, wat behoeft men zich in beslommeringen te wikkelen? Waarlijk, hoe zeer het mij leed doet voor u, ik moet bekennen, dat ik in de plaats van den heer gardijn, niet anders denken zou dan hij denkt, en mijn' zoon zou raden wat hij waarschijnlijk hem geraden heeft: bied uwe hand dit meisje niet.’
Gelijk een strijder, die na eenen langen en zeer moeijelijken kamp, de kroon der overwinning meent te zullen vatten, en door een' nieuwen vijand achterwaarts gedreven wordt; of gelijk een in het renperk tot bezwijkens toe gedraafd hebbende en zich nu op weinig passen na tot den eindpaal genaderd ziende, struikelt, valt, en de verwachte belooning mist, zoo was elisabeth gestemd, na het aanhooren van bes-
{==195==} {>>pagina-aanduiding<<}
tenveldes toespraak. Voor haren oom leide zij al hare smart niet bloot, maar die smart woedde daarom niet minder in haren boezem. O, dacht zij, toen zij zich weder alleen bevond, ware ik verre van ferdinand af gebleven, hadde ik hem nimmer weder gezien! Eene ten minste oppervlakkige kalmte was de mijne geworden, de wond, door hem geslagen, was niet geheeld maar verzacht. Waarom kwam hij de windselen afrukken die deze wond bedekten, waarom sprak hij eene taal, die mijn hart verteederde en mij de hoop gaf, dat ik hem eens onbewimpeld mijne genegenheid zou mogen bekennen! Wreed was zijn doen, indien hij mij, hetzij dan om zijnen vader te believen, hetzij om welke andere reden dan ook, niet mogt belijden dat ik het voorwerp zijner liefde ben, en mij zijne hand niet mogt bieden! of zou er ook bij de mannen coquetterie bestaan? zouden ook zij vermaak scheppen in het kwellen en teleurstellen van te zeer op hunne woorden staat makende, en door hen uit den slaap der onverschilligheid gewekte harten? O, al konden dit alle mannen, mij dunkt, ferdinand zou daar niet in staat toe zijn; hij denkt te edel, hij is te opregt!
Terwijl mejufvrouw basmooth met deze overpeinzingen bezig was, werd haar een brief aan haar adres, doch zonder postmerk gebragt. Het schrift haar geheel onbekend zijnde, drong de nieuwsgierigheid haar dien spoedig te openen, en vooreerst naar de handteekening om te zien. Herbert rinkhuizen was de naam van den schrijver, doch dien te kennen bragt mejufvrouw basmooth nog geenszins uit den droom met op-
{==196==} {>>pagina-aanduiding<<}
zigt tot hetgeen die heer (wien zij zich herinnerde een paar maal in gezelschap ontmoet te hebben) haar te melden had. Zij begon dan van voren aan, en las:

‘Wel-Edel Geboren Jonkvrouwe!

Niet zeker of het gerucht waar was, dat gij nog eenmaal onze stad met een bezoek vereerdet, verblijdde het mij u gisteren avond op het concert te zien. Ik meende u mijn compliment te komen maken, en het genoegen van uwe aangename conversatie eene wijle te smaken, toen een jeune homme, mij onbekend, zich zoodanig van u empareerde, dat ik vruchteloos het moment afwachtte, wanneer er plaats in uwe voisinage voor mij zou zijn. De assiduiteit van den gemelden heer, deed mij de suppositie opvatten, of wel, dat hij een uwer favoriten was, of dat hij zich in uwe bonnes graces zocht in te dringen. Dit choqueerde mij, en deed mij vreezen, dat ik welligt achter het net zoude visschen, indien ik uitstelde u te zeggen: dat ik reeds verleden winter, u niet impunément heb kunnen zien, dat ik reeds toen, de coeur et d'ame aan u ben gedévoueerd geworden, en alleen door uw spoedig vertrek belet mij formeel aan u te déclareren. In plaats van naar bed te gaan, was ik niet zoo ras op mijne kamer terug, of ik eischte schrijfgereedschap, en bleef een groot deel van den nacht bezig met beginnen en verscheuren van brieven, die u le véritable état de mon ame moesten doen kennen. A la fin des fins, bepaalde ik mij bij een eenvoudig exposé van hetgeen door het, op gis-
{==197==} {>>pagina-aanduiding<<}
teren gebeurde, in mij is gepasseerd; reserverende ik mij, u van mijne passion violente eene beschrijving te geven, zoo ras het mij gepermitteerd zal worden u te zien, waartoe ik hoe eerder hoe liever verlof verzoek. Bedenk, aanbiddelijke elisabeth! dat het geluk 
van mijn leven van u afhangt. Je vous ai voué un amour, qui ne mourra qu' avec ma vie! (*) O accepteer de hand, die ik u bied, benevens mijn aanzienlijk vermogen, en al de genoegens die hetzelve verschaffen kan. Vous serez reine chez moi et je serai le plus zelé de vos esclaves! (†) Van den morgen tot den avond zal ik bedenken, en doen wat gij verlangen kunt. Lang heb ik, doch en vain, eene echtgenoot gezocht, die, gelijk gij, van eene aanzienlijke afkomst, en zonder bloedverwanten, die zoo dikwijls à charge zijn, door het voegen van haren naam bij den mijne, laatstgenoemden tot eer zou verstrekken; en door haar, zoo te zeggen, alleen staan op de wereld, mij, die in soortgelijk geval verkeer, geenen last van familiebetrekkingen zou aanbrengen. In u vind ik alles vereenigd wat ik verlang. O, mogt dan mijne liefde indruk maken op uw hart, en mij over al mijne rivaux doen triomferen. Bepaal, je vous en supplie, dag en uur, wanneer ik aan het huis van uwen oom u mag komen spreken, hoor mij gunstig aan, en streel mijn oor, op mijne smeeking om wederliefde,

{==198==} {>>pagina-aanduiding<<}
met het zoete woord Oui! zoo vervult gij de wenschen van
Uwen onderdanigen Dienaar en teeder liefhebbenden Aanbidder herbert rinkhuizen.’

Hadde elisabeth lust tot lagchen gehad, zij zoude het na het lezen van dezen brief uitgeschaterd hebben; nu zuchtte zij slechts en zeide in zich zelve: ‘Neen, neen zal het antwoord zijn, dat ik dien man zal geven. O, ferdinand! hoe verschilt zijne taal van uwe taal! mag ik de uwe niet worden, ik blijf wie ik ben, al zou ik ook nog zoo soberlijk moeten leven!’
‘Zijt gij nog niet gereed, betje?’ riep nu oom bestenvelde ouder aan den trap, en met het antwoord: ‘Ik kom, lieve oom!’ haastte zich elisabeth, haren mantel omslaande, en den brief in hare tasch stoppende, naar beneden. - Het rijtuig stond reeds eene poos voor de deur, dewijl men nogmaals plan had naar Delft te rijden, en te zien of robbert basmooth beter dan den vorigen keer te spreken zoude zijn, en mevrouw bestenvelde (die mede wilde gaan om eene goede bekende te bezoeken) zat er reeds in, toen hendrik en elisabeth er mede plaats in namen. Zoo lang men de stads straten voortreed, werd er weinig gesproken, doch toen het gerammel en geschommel minder geworden was, verbrak mejufvrouw basmooth het stilzwijgen, met de vraag: ‘Is u zekere heer rinkhuizen bekend?’ - Hendrik antwoordde: ‘Dat geloof ik! Hij is een van onze aanzienlijkste jonge lieden en een schatrijk man!’ - ‘Welnu,’ hernam elisabeth: ‘gij zult mij niet

{==199==} {>>pagina-aanduiding<<}
weder van achterhoudendheid beschuldigen, lieve oom! hij vraagt mij ten huwelijk, lees den brief, dien ik zoo even van hem ontvangen heb.’ - ‘Wel, betje! is het mogelijk!’ riep mevrouw bestenvelde uit: ‘daar wensch ik u geluk mede, dat is een aaltje gestrikt!’ Hendrik zag even verbaasd op als zijne huisvrouw, en zeide, terwijl zijne nicht hem den brief toereikte: ‘Die zou u beter lijken dan ferdinand gardijn!’ Terwijl hij den brief las, lette elisabeth naauwkeurig op de bewegingen van zijn gelaat; haar eenvoudig opregte, haar schoon opgeruimde, in zijne woorden en daden ernstige oom, kon, meende zij, geen behagen vinden in de manier van zich, omtrent eene zaak van zoo veel belang als eene liefdesverklaring uit te drukken, zoo als de heer rinkhuizen gedaan had. Wat men bij de Franschen een fat noemt, erkende zij in den schrijver, en met eene ingespannene verwachting beidde zij het eerste woord, dat bestenvelde uitspreken zou. Na, zoo het scheen, gelezen en herlezen, gemeesmuild, het hoofd geschud en ernstig gekeken te hebben, vouwde hendrik den brief langzaam toe, en zeide: ‘De stijl bevalt mij niet, die Fransche uitdrukkingen mishagen mij, doch het voorstel is uwe overweging dubbel waardig.’ Nu verzocht elisabeth ook hare tante den brief te lezen, en sprak intusschen met hendrik voort, op eene wijze, die dezen al ras overtuigde van de vastheid van het besluit, dat wij reeds weten dat mejufvrouw basmooth genomen had. Mevrouw bestenvelde niet zeer ver in de Fransche taal zijnde, vraagde van tijd tot tijd, wat met deze of gene uit-
{==200==} {>>pagina-aanduiding<<}
drukking gemeend was, en zeide eindelijk, dat indien men in hare jeugd haar zulk eene liefdesverklaring gedaan 
hadde, zij gedacht zou hebben, dat men den spot met haar dreef, en niet, of weigerend zou geantwoord hebben. ‘In uw geval evenwel, lieve betje!’ voegde zij daar bij: ‘is het misschien raadzaam u niet gebelgd te toonen, beleefd te antwoorden, en mag ik mij zoo eens uitdrukken, een' slag om den arm te houden, om, na dat gij den heer gardijn zult gesproken hebben, een vast besluit te nemen.’ ‘Neen, tante!’ hernam mejufvrouw basmooth: ‘ik zal geenszins de coquette spelen. Mijn antwoord zal terstond afwijzend zijn, want nooit geef ik mijne hand aan iemand dien ik niet lief heb. Ferdinands echtgenoot te worden, zou.... doch dit kan billijkerwijze niet gebeuren, dus trouw ik niet.’
Na den afloop van den togt naar Delft (waar elisabeth niet bij haren vader was toegelaten geworden, dewijl hij in eene zijner treurige buijen en ongesteld zijnde, niemand had willen zien) vernam het te huis gekomene gezelschap, dat ferdinand gardijn daar geweest was, en een kaartje met zijnen naam gelaten had. Nu hij het eens gewaagd had, niettegenstaande bestenveldes koelheid op het concert, aan diens huis te verschijnen, twijfelde elisabeth geenszins, of hij zou zijn bezoek herhalen, en dewijl zij toch bij nadere overdenking, zich zijne woorden herinnerende: mogt ik u dat alles eens uitleggen, die uitlegging wel eens wenschte te hooren, hoopte zij nu dat hij niet geheel afgeschrikt zou zijn; hoe treurig ook welligt de ontmoeting zou wezen, nog had zij denkelijk het geluk

{==201==} {>>pagina-aanduiding<<}
te goed van den geliefde te zien en te hooren spreken, en dit was iets, aan welks voor altijd voorbij zijn, zij niet dan met diepe droefheid kon denken. - Een uur van den avond werd door mejufvrouw basmooth besteed aan het opstellen van een antwoord aan den heer rinkhuizen, het was van den navolgenden inhoud:

Wel-Edel geboren Heer!

‘Hoezeer ik mij vereerd gevoele door het aanbod van uwe hand, van uw hart en van uw vermogen, vind ik mij verpligt u zoo ras mogelijk te antwoorden, dat ik noch het een, nog het andere aannemen kan. Wat mijne bijzondere redenen tot die weigering zijn, zal wel niet noodig wezen, dat ik u ontvouwe, daar het alles afdoende woord: ik bespeur in mij niets van eene wederkeerige genegenheid, al het overige noodeloos maakt.’
Nadat elisabeth dit gesteld had, kwam haar in de gedachte, dat zoo wel als de oude heer gardijn veel inbragt tegen hare afkomst en betrekking tot een' krankzinnige, de heer rinkhuizen door beide te kennen, ook afgeschrikt zou kunnen worden om zich met haar te willen vereenigen; dit denkbeeld, waarvan de gegrondheid versterkt werd door hetgeen in den brief omtrent de genoemde zaken, welligt vragenderwijze, gezegd was, meende zij ten haren voordeele te mogen aanwenden; zij voegde dus nog bij hetgeen zij geschreven had, na de woorden noodeloos maakt: ‘Echter wil ik u ter vertroosting over mijne weigering, niet onkundig laten van twee zaken, de eene

{==202==} {>>pagina-aanduiding<<}
dat mijne afkomst, indien gij die kendet, misschien niet aan uwe verwachting zou beantwoorden, de andere dat ik een' ongelukkigen krankzinnigen vader in leven heb. Na dit alles zult gij wel niet noodig keuren, dat gij mij aan het huis van mijnen oom koomt spreken, want mijne woorden zouden niets dan eene herhaling van mijn schrijven zijn. Ik heb de eer, enz.’
Om geheel openhartig te werk te gaan, liet elisabeth dit briefje aan haren oom en tante lezen, en verzond het den volgenden morgen, in weerwil van al wat hendrik ook tegen eene zoo haastige beslissing in het midden bragt. Dien morgen, van dat zij de oogen opende, was elisabeth in eene geweldige ontroering. Voor vast, dacht zij, zou ferdinand komen, haar even teederlijk aanspreken als twee dagen te voren, haar uitleg geven van zijne vreemde handelwijze op Woolock, haar zeggen wie hij bedoeld had, toen hij onlangs de woorden gebruikte: daar werd ik gewaar, dat zij die mijne geheele ziel vervulde, mij niet genegen was, enz., welligt haar bekennen, dat hij haar beminde. Dit uit zijnen mond te hooren, zou haar, meende zij, tot troost en gerustheid verstrekken, al bood hij haar zijne hand niet aan. Tot niets was zij dien ochtend bekwaam, verstrooid van gedachten in het bijzijn der huisgenooten, begreep zij, dat zij voor dezen geen aangenaam gezelschap was, en sloot zich op in hare kamer, waar zij ten minste zonder iemand hinderlijk te wezen, met de handen over elkander geslagen, op één punt kon blijven staren, of zuchten, of weenen, al naar het in haar gemoed opkwam. Iederen keer dat er aan de voordeur gebeld werd,

{==203==} {>>pagina-aanduiding<<}
ontroerde zij; zoo dikwijls zij eenig ongewoon gerucht of eene vreemde stem meende te hooren, sprong zij op, liep onwillekeurig naar den spiegel om te zien of haar gelaat ook merkteekenen van hare gemoedsaandoeningen droeg, doch niet geroepen wordende, zette zij zich weder neder, verviel op nieuw in mijmering, ontwaakte uit dezelve, nam dan een boek en las, doch zonder iets te begrijpen, of greep haar naaiwerk, maar werkte niet. Zoo verliep de voormiddag, doch geen ferdinand vertoonde zich. Na den middag, door het gezellige gesprek aan tafel, hare afgetrokkenheid grootelijks verloren hebbende, bleef elisabeth als naar gewoonte bij het gezelschap, en verlustigde zich met de vragen van joachim, omtrent haar onlangs geëindigd verblijf in Engeland te beantwoorden, en met hem over Barkey-Vale en wat daarvan hem voor den geest kwam, te praten, toen eene dienstbode kwam vragen, of de heer bestenvelde op het kantoor was; mevrouw antwoordde: ‘ja, doch waarom?’ - ‘Omdat er een heer is, die mijnheer verlangt te spreken,’ hernam de dienstmaagd, terwijl zij de kamer verliet. Kleur en bedaardheid verlieten elisabeth op hetzelfde oogenblik: ‘Gardijn was daar,’ meende zij - en wat joachim nu vertelde, werd niet gehoord. Zij bedroog zich evenwel in hare gissing; de heer, die bestenvelde had verlangd te spreken, was herbert rinkhuizen. De list, die elisabeth gebruikt had om zich zelve min aannemelijk in zijne oogen te maken, had de gewenschte uitwerking gedaan, en de minnaar, afgeschrikt door het denkbeeld van eene minder fatsoenlijke vrouw dan hij gemeend had, de zijne

{==204==} {>>pagina-aanduiding<<}
te maken, en met haar een' krankzinnigen vader te behuwelijken, verlangde te weten hoe het juist met beide artikelen stond, om daarnaar zijn verder gedrag te regelen, in elisabeths afwijzend antwoord te berusten, of nog eenen stap te wagen om haar van besluit te doen veranderen. Hoezeer bestenvelde het huwelijk van zijne nicht met rinkhuizen, voor zoo veel den rang en het vermogen aanging, voor eene zeer wenschelijke zaak mogt aanzien, en niettegenstaande elisabeths geuite gevoelens, nog wel eenige hoop voedde, dat zij zich bij een herhaald aanzoek zou laten overhalen, te meer dewijl er op eene vereeniging met gardijn, geene kans scheen te wezen, en hij wel wist, hoezeer eene groote ruimte van geld in staat is, althans iemand die daaraan niet gewend is, de oogen te verblinden, was hij te eerlijk om niet volmondig de hem voorgestelde vragen te beantwoorden, en te zeggen: dat robbert basmooth de natuurlijke zoon was van een Iersch edelman (den naam verzweeg hij) en dat hij inderdaad te Delft in eenen staat van krankzinnigheid leefde. ‘Dit zoo zijnde,’ antwoordde de minnaar, op een' toon en met eene houding welke den heer bestenvelde geene hooge gedachte van de innigheid zijner liefde voor mejufvrouw basmooth achterliet. ‘Dit zoo zijnde, zal ik best doen mijne nasporingen, naar eene vrouw zoo als ik die begeeren zou, voort te zetten, en mijne liefde te dwingen, zich op een ander voorwerp te vestigen.’ Voorts bedankte hij hendrik voor de hem gegevene inlichtingen, en verliet het huis. - Toen elisabeth nog in den loop van den avond van haren oom vernam wat

{==205==} {>>pagina-aanduiding<<}
er was voorgevallen, en hoe de wijze waarop rinkhuizen de zaak had opgenomen, hem had tegengestaan, en zijn vertrouwen op diens welgemeende genegenheid verminderd, verheugde zij zich zeer, en begaf zich welgemoed ter rust, schoon de dag verloopen was zonder dat zij iets van ferdinand had gehoord.
Den volgenden morgen ontving bestenvelde een briefje van gardijn, waarin deze hem in weinige woorden, doch dringend verlof verzocht, mejufvrouw basmooth te mogen komen spreken, op welk uur zulks het meest gelegen zou wezen. Hendrik zijne nicht gevraagd hebbende, hoe zij verlangde dat hij het antwoord inrigtte, zeide zij, dat er op eene of andere wijze een einde moetende gemaakt worden aan de onzekerheid waarin zij nog verkeerde, den heer gardijn verlangde op te wachten; het uur werd bepaald, het antwoord verzonden, en op het vastgestelde tijdstip was ferdinand aan bestenveldes huis, en begon de zamenspraak tusschen de gelieven. Gardijn sprak eerst: ‘Naauwelijks vond ik in mij moeds genoeg, na eenmaal vruchteloos een bezoek gewaagd te hebben, mij wederom aan dit huis aan te melden, toen die moed mij gisteren avond eensklaps hergeven werd, door een' heer dien ik in de societeit (waar ik door een' mijner bekenden ingeleid was) ontmoette. Die heer, rinkhuizen is zijn naam, mij herkend hebbende voor dengeen die op het concert het geluk gehad had veel met u te spreken, begon al aanstonds met groote onbescheidenheid mij verschillende vragen te doen, waarop ik niet geraden vond te antwoorden, en ging zoo ver, dat ik gedrongen werd hem te zeg-
{==206==} {>>pagina-aanduiding<<}
gen, dat hij mij toescheen zich te zeer te bemoeijen met dingen die hem niet aangingen, waarom ik verzocht dat hij nu een einde maakte. Hierop nam hij eene spotachtige houding aan, en riep uit: “Dingen die mij niet aangaan! Weet dat het voorwerp mijner liefde is mejufvrouw basmooth, en dat ik haar mijne gevoelens heb bekend gemaakt!” Hierop keerde hij zich om, en verliet het gezelschap, doch voor mij was wat ik gehoord had, genoeg, en van dit oogenblik af besloot ik niet alleen u te gaan spreken, maar u te 
zeggen, elisabeth! dat ik u onuitsprekelijk bemin, en dat, indien ik gelooven moest, dat iemand anders u behaagde, ik mij boven alle menschen rampzalig noemen zou. Zeg mij, o zeg mij, moet ik voor dien rinkhuizen vreezen? is het waar gelijk ik op Woolock dacht, dat gij tegen mij vooringenomen zijt?’
‘Ik tegen u, mijnheer!?’ vraagde nu op hare beurt elisabeth met verbazing. ‘O, neen! veeleer heb ik gedacht, dat ik ongevallig was in uw oog!’
‘En rinkhuizen? en die zeeman, dien gij op Woolock zoo vriendelijk verwelkoomdet; moet ik hen slechts als schrikbeelden aanmerken? Ach! red mij uit mijnen angst!’ - hernam gardijn; en mejufvrouw basmooth was verblijd te kunnen antwoorden, dat eerstgenoemde door haar afgewezen was, en zeker slechts om ferdinand te kwellen, gesproken had gelijk hij deed, en dat de andere niets meer dan een oude goede bekende voor haar was, wien weder te ontmoeten haar genoegen gedaan had.
Hierop volgde eene uitlegging van de redenen die

{==207==} {>>pagina-aanduiding<<}
beiden averegts over elkanders gevoelens hadden doen oordeelen, en aan betuigingen en verzekeringen van eene allerhartelijkste liefde van ferdinands zijde ontbrak het niet. Met welgevallen en innerlijke blijdschap hoorde mejufvrouw basmooth den geliefde aan, en van haren kant beleed zij hem zoo veel van hare genegenheid, als met de omstandigheden en de vrouwelijke kieschheid en billijke terughouding bestaanbaar was. Doch te midden der onbeschrijfelijke vreugde welke nu het hart van den gelukkigen minnaar doorstroomde, werd eensklaps die blijdschap ter neder geslagen, door de weinige woorden van elisabeth: ‘Maar uw vader! hij billijkt immers uwe liefde te mijwaarts niet?’ Ferdinand sidderde en verbleekte. ‘Mijn vader vindt,’ dit was zijn antwoord: ‘onoverkomelijke zwarigheden in mijne vereeniging met u, doch de tijd baart rozen - wie weet of hij niet voor mijne aanhoudende smeekingen om zijne toestemming, zwichten zal - uw vader - o verschoon mij - maar indien hij eens onder zijn lijden bezweek, indien daardoor hetgeen aan zijne geboorte hapert, althans in dit land, waar hij zoo weinig bekend is, vergeten wierd, zoo zouden twee groote hinderpalen uit den weg zijn geruimd; de derde betreft slechts het geldelijk vermogen - daarvoor is raad....’ Nu werden allerlei plannen door hem geopperd welke jonge lieden, en vooral verliefden, voor zeer uitvoerlijk houden, en als bij de uitvoering zeker tot het gewenschte doeleinde leidende, aanzien, doch tot geen ander dan een treurig besluit kon men voor het oogenblik komen. ‘Verlaat mij,’ sprak elisabeth; ‘verlaat dit huis en deze stad - wat zou men

{==208==} {>>pagina-aanduiding<<}
wel van mij beginnen te denken, wanneer ik de bezoeken gedoogde van een' man, dien ik, zoo als de zaken nu staan, niet gevoegelijk liefhebben mag. Ik ben vereerd door uwe voorkeur, doch ik begrijp dat ik de uwe niet wezen kan - ga dan, gehoorzaam uwen vader, of wacht welken keer de tijd aan onze omstandigheden brengen zal.’ Dit laatste zeide zij met nedergeslagene oogen, en op een' flaauweren toon. Ferdinand begreep al het bemoedigende, dat voor hem in hare woorden en in hare houding opgesloten lag; met geestdrift vatte hij hare hand, overlaadde die met kussen, en riep uit: ‘Ja, aangebedene! ik zal mij eenen tijd lang van u verwijderd houden - gij haat mij niet - mijn angst is geweken, ik heb tot wachten moed....’
De etensbel luidde, elisabeth was verwonderd dat nu reeds de tijd tot het zoo lang gewenschte onderhoud verloopen was, doch zij begreep er nu een einde aan te moeten maken: ‘Mijn tijd,’ zeide zij dan: is verstreken - vaarwel, mijnheer gardijn.’ Nogmaals vatte ferdinand hare hand, drukte die op zijn hart, uitroepende: ‘O, moge eens die hand mij geschonken worden!’ sprak toen ook het vaarwel op een' geroerden toon uit, en verwijderde zich.
Ingevolge hare loffelijke gewoonte van openhartigheid, deelde ook ditmaal elisabeth bij de eerste voegzame gelegenheid aan haren oom en tante mede, wat tusschen haar en ferdinand was voorgevallen, en ontveinsde hare blijdschap niet over de zekerheid dat zij door hem bemind werd, en hare hoop, dat eens de zaken eenen gunstigen keer zouden nemen. Besten-
{==209==} {>>pagina-aanduiding<<}
velde betuigde haar zijnen dank voor het vertrouwen dat zij in hem en zijne echtgenoot stelde, doch deelde niet in hare blijde verwachting, en waarschuwde haar tegen het te veel bouwen op eene zeer onzekere toekomst. Dan elisabeths hart was nu te zeer tot blijdschap gestemd om aan treurige denkbeelden te kunnen voet geven, en gedurende den weinigen tijd, dien zij nog in het huis van hendrik doorbragt, toonde zij eene opgeruimdheid, die sinds lang haar geheel vreemd was geweest.
Ferdinand verliet nog denzelfden dag waarop het boven verhaalde had plaats gehad, de stad Rotterdam, en keerde bij zijne ouders terug met een gelaat, waarop ook zijne vreugd te lezen was; dan alleen in het hart van zijne zuster vond hij den weerklank van het zijne, want vader gardijn berispte hem over wat hij zijne onvoorzigtigheid noemde, en herhaalde, dat hij zijne toestemming tot het verlangde huwelijk niet geven zou. In weerwil van de treurigheid welke deze herhaling in den zoon te weeg bragt, gaf hij de hoop niet op, liet het woord Advocaat dat onder zijnen naam aan de deur van zijn vaders huis stond, opschilderen, gaf zich alle moeite tot het verkrijgen van eenig ambt, en troostte zich, wanneer de moedeloosheid hem overweldigde, met de gedachte: ik word bemind!



{==210==} {>>pagina-aanduiding<<}

XXXII.


Belangrijk nieuws.

Toen de acht dagen, nog tot elisabeths verblijf te Rotterdam bestemd, verstreken waren, en zij uit een klein briefje van tolver vernomen had, dat deze gereed was haar te ontvangen, nam zij afscheid van de familie bestenvelde, en begaf zich naar hare nieuwe bestemming. Met niet zoo vele teekenen van hooggestemde gevoeligheid dan zij vroeger op Woolock door cecilia was ontvangen geworden, maar echter met de kenmerken eener hartelijke genegenheid, werd zij te Voorschoten door hare trouwe debora verwelkomd, en als eene logeergast, van wier bijzijn men zich veel genoegen belooft, dadelijk op eenen gemakkelijken voet gezet. Niets had nu voor elisabeth meer plaats, van dien gedwongenen staat van half wel, half niet, mede gezaghebster, in het huis van hare woning; debora voerde alleen bevel, dit wist zij, dat zoo wezen moest, en daarnaar kon zij zich ook zonder moeite schikken; en verlangde zij eens iets anders te hebben, dan het was, zoo had zij verlof en vrijmoedigheid om dit te zeggen, en de verandering greep plaats, al of

{==211==} {>>pagina-aanduiding<<}
niet, naarmate debora het goedvond. Hare dienstmaagd was voor haar, en moest haar alleen bedienen, dit wist de weduwe, en zoo kwam nimmer eenige klagte te pas, over het niet mede de hand leenen van deze aan het huiselijk bedrijf; deed zij dit eens, zoo werd zij er voor bedankt, doch nimmer kon daaromtrent tusschen tolver en mejufvrouw basmooth eenige twist ontstaan. Had debora eens lust, dezen of genen van hare geburen, met welke zij kennis gemaakt had, bij zich te zien, zoo noodigde zij die, en zeide aan elisabeth: ik wacht dezen of genen, verlangde dan de logeergast mede in het gezelschap te verschijnen, zoo deed zij het, verkoos zij alleen te zijn, zoo bleef zij op hare kamer. Hadde elisabeth eens verlangd iemand in het bijzonder bij haar te zien (doch dit gebeurde vooreerst niet, doordien zij geene kennissen in het dorp had) zoo zoude zij daartoe der weduwe verlof gevraagd hebben, en geene weigering zoude zij hebben ondervonden. In alle opzigten dus, schoon zij niets te zeggen had, was elisabeth op eenen veel aangenameren voet te Voorschoten, dan zij, voor de helft te zeggen hebbende, op Woolock geweest was. Boven dit alles, werd hare tegenwoordige leefwijze grootelijks veraangenaamd, door de onverdeelde genegenheid van debora voor haar, en door de geheel vertrouwelijke wijze waarop zij met deze oude vriendin over al het haar betreffende, kon spreken, zonder te vreezen te hebben, dat hare geheimen aan een' echtgenoot (want deze bestond niet voor debora) of aan eene meddlecock (want zulk eene indringster werd in het Hollandsche dorp niet gevonden) zouden

{==212==} {>>pagina-aanduiding<<}
medegedeeld worden. De gesprekken tusschen de bedaagde en de jeugdige vriendin liepen dan ook veeltijds over elisabeths betrekkingen en over hare jongste liefdesgevallen. Tolver, die zelve zoo veel door eene ongelukkige genegenheid geleden had, kon volmaakt in mejufvrouw basmooths gevoelens komen, en nam een hartelijk deel in haren druk, wanneer zij eens hare bekommering voor de toekomst te kennen gaf; en in hare vreugde, wanneer de blijdschap van door een braaf en haar in alle opzigten zoo wel behagend man, bemind te worden, boven dreef. ‘Naar alles wat gij mij van den heer gardijn verhaald hebt,’ zeide debora onder andere eens, op een' dag dat elisabeth van beide aandoeningen bij beurte had blijken gegeven: ‘moet ik gelooven dat hij bij uitnemendheid geschikt zoude zijn om u gelukkig te maken, en ik vind het eene wezentlijke beproeving voor u, dat er tegen uwe vereeniging zware hinderpalen in den weg staan; dan, mijne lieve! beproevingen zijn ons hier op de wereld noodig en heilzaam; zij komen ons nimmer over, dan onder de wijze toelating of beschikking van de Voorzienigheid, die ons op deze wijze wil louteren, en van de verkleefdheid aan de aardsche dingen los maken. Dikwijls zien wij na verloop van tijd, hoe goed het voor ons geweest is, dat wij tegenspoeden hadden, en dikwijls ook worden wij uit dezelve gered, op eene manier, die ons verbaast, en Gods wijze bestiering leert eerbiedigen en bewonderen; dus moed gehouden, kindlief! is de mensch al niet tot lijden geboren, zoo als sommige zwartgallige dweepers, dit

{==213==} {>>pagina-aanduiding<<}
staande houden, hij is toch op de wereld in een' proefstaat, en moet gelijk een kind, zijne zedelijke opvoeding door lijden verkrijgen. Zeker uw tijd is nog niet daar om de smarten gering te achten, en u alleen in het blijde vooruitzigt van eenen kalmen ouderdom te verheugen; doch ik die oud ben, kan u verzekeren, dat men met bedachtzaamheid op den levensweg vorderende, dikwijls medelijden met zich zelven heeft, om het gewigt dat men vroeger aan vele dingen hechtte, die de ondervinding geleerd heeft, dat onze bekommering niet waardig waren; niet dat ik de oorzaak van uwe tegenwoordige bekommering voor eene beuzeling aanzie - daartoe weet ik te zeer wat het is, afstand van een geliefd voorwerp te moeten doen, maar alleen wilde ik u het denkbeeld aannemelijk maken, dat zelfs het harteleed niet bestand is tegen de magt des tijds, dat men na verloop van jaren, ook daarop met een' glimlach kan nederzien, en dat aan het einde altijd blijkt, dat voor degenen die God liefhebben, alle dingen medewerken ten goede.’
Elisabeth betuigde, dit alles wel te gelooven, en ook hare beste pogingen te willen aanwenden, om wat haar opgelegd werd, met gelatenheid en onderwerping te dragen, doch zij kon zich niet weerhouden bij die betuiging tranen te storten, en zich te beschuldigen van zwakheid of vooringenomenheid, daar zij niet kon nalaten zich te vleijen, dat alles eens ten goede zou uitloopen. ‘O, laat mij die hoop!’ voegde zij daar bij: ‘zij beurt mij op en houdt mij staande, terwijl ik zonder haar, ligt tot moedeloosheid zou verval-
{==214==} {>>pagina-aanduiding<<}
len! want bedenk ik het wel, zoo is geld niet gemakkelijk te winnen, en zijn de twee andere dingen, die mijn geluk in den weg staan, alleen, de eene door eene treurige omstandigheid, de andere door geene gebeurtenis hoe ook genaamd, te overwinnen, en niets dan eene onwaarschijnlijke zinsverandering van den ouden heer gardijn kan die doen zwichten. En evenwel, ik hoop, ik vlei mij nog!’ Debora was geene mejufvrouw selsat, die de treurende met magtspreuken uit den Bijbel (in dat Heilige Boek vaak tot geheel andere einden, of bij geheel andere gelegenheden gebruikt) over het zondige van hare verkleefdheid aan de dingen der aarde, zou naar het hoofd geworpen, of in tegenstelling van den zachtmoedigen jezus met ijsselijke straffen, indien zij niet op eens al hare gevoeligheid afleide, bedreigd zoude hebben, debora was eene meêwarige troosteres en raadgeefster, die geen kwaad zag, waar geen wezentlijk kwaad aanwezig was, die het voorbeeld van haren Goddelijken Meester volgende, met de weenenden wist te weenen, zich met de blijden wist te verblijden, en niet meer vorderde dan zij met billijkheid vorderen kon.
Kalm en genoegelijk, voor zoo veel kalmte en genoegen in hare tegenwoordige omstandigheden voor elisabeth bestaan konden, vloden dan nu hare dagen voort; van cecilia kreeg zij, zoo als ook van wilhelmina gardijn, van tijd tot tijd een' brief, dan dewijl eerstgenoemde nog niet ontheven was van de stilzwijgendheid omtrent ferdinands liefde, welke deze haar, gelijk wij weten, in zijn eerste schrijven opgelegd had, maakte zij geene melding van die zaak, en

{==215==} {>>pagina-aanduiding<<}
schreef meest over haar kind, en over wat er al zoo in den omtrek van Woolock voorviel, en wilhelmina die van haren broeder geene melding durfde maken, zocht het een en ander op, om haren brief vol te krijgen, en bragt zoo doende onwillekeurig aan het licht, dat zij alleenlijk schreef om de kennis met mejufvrouw basmooth eenigermate aan te houden. Geene dezer brieven en evenmin de antwoorden welke door elisabeth daarop gegeven werden, verdienen dan ook, dat wij er eenige bijzondere melding van maken. Doch van eenen geheel anderen aard was die, welke elisabeth, nadat zij omtrent een paar maanden bij tolver doorgebragt had, van haren oom hendrik ontving. Deze brief gaf varslag van hetgeen nu onze taak is den lezer te verhalen.
Onder de verpligtingen, den boeteling nicoles door den eerwaardigen Pater milford opgelegd, was, dat hij pogingen doen zoude om den graaf de valmont op te sporen, en dit gelukt zijnde, hem zou trachten over te halen, ten bewijze dat nicoles de waarheid aangaande robbert basmooth gezegd had, dezen een onderteekend getuigschrift, de verlangde bevestiging behelzende, ter hand te stellen; voorts dat hij hem onder de oogen houden zoude, hoezeer elisabeth in haar vermogen benadeeld was, door het voorschot, hetwelk hare moeder aan alerte gedaan, en nimmer uit haar mans boedel terug gekregen had, en er op aandringen, dat de graaf in eenige schikking met den heer bestenvelde kwame, om zijne nicht het bedoelde geldverlies, ten minste eenigermate, te vergoeden. Nicoles, wiens berouw al de kenmerken

{==216==} {>>pagina-aanduiding<<}
der opregtheid droeg, had zich bereid getoond om den opgedragenen last, hoe moeijelijk die hem ook toescheen naar eisch te volvoeren, op zich te nemen, was, het benoodigde reisgeld daartoe, van den geestelijke zelven, van bestenvelde en van de goede debora ontvangen hebbende, overgestoken naar Frankrijk en had zich voorts op weg begeven naar Parijs, waar hij, na vele vruchtelooze pogingen, eindelijk vernam dat de graaf de valmont gevangen zat. Toen hij dit wist, kostte het nog veel moeite om bij zijnen voormaligen heer toegang te verkrijgen, en toen de zwarigheden dienaangaande uit den weg geruimd waren, ondervond hij hoe bezwaarlijk hij het oogmerk van zijne zending bereiken zou, want alerte, ontsteld door het zien van zijnen ouden medestander, betoonde zich ten eenen male ongezind om aan zijn verzoek te voldoen, voer in hevige verwijtingen tegen nicoles uit, omdat deze zijn geheim ontdekt had, aan degenen die het meest in zijn belang was, dat het nimmer te weten kwamen, en zeide, dat het hem geheel onverschillig was of nicoles voor een' logenaar gehouden wierd, ja dat hij dit wel moest wenschen, om zelf als onschuldig aangemerkt te kunnen worden. Vruchteloos liet de boeteling hem een' tijd lang in den waan, dat basmooth dood was, en dat diens bloedverwanten de zaak naauwkeurig wilden onderzoeken; hierop antwoordde de valmont met een' schamperen lach: ‘Laat hen begaan! Wat willen zij meer, daar ik reeds in hechtenis zit, en om andere dingen mijn doodvonnis wacht!’ - Vruchteloos bekende nicoles vervolgens, dat basmooth leefde, hopende dat dit

{==217==} {>>pagina-aanduiding<<}
nieuws den schuldige verblijden zou en hem minder zwarigheid doen vinden in het getuigen van een feit, dat niet volbragt geworden was. Alerte zeide: ‘Welnu! wat behoef ik dan te belijden wat ik had willen doen, of door u laten verrigten; dat zou alleen tot uwe regtvaardiging kunnen dienen, en ik heb u reeds gezegd, dat die mij niet ter harte gaat.’ - Eene laatste poging stelde nicoles tot eene volgende gelegenheid uit; zij bestond in het aan den graaf overhandigen van een briefje, door elisabeth, met medeweten van haren oom geschreven, waarin zij alerte vergiffenis aanbood, voor al wat hij zich jegens hare ouders mogt te verwijten hebben, mits hij zijne schuld niet vergrootte, door aan een' ongelukkige die berouw betoonde, de mogelijkheid van ook vergiffenis te erlangen, te benemen. Zij beloofde daarenboven, dat hij noch van harentwege, noch door iemand van hare maagschap om het voorgevallene immer zou gekweld of vervolgd worden, indien hij aan haar geuit verlangen voldeed; en poogde ten slotte hem tot de teruggave van eenig geld te bewegen, door hem te herinneren, dat zij persoonlijk te veel betuigingen van genegenheid van hem ontvangen had, om te kunnen gelooven, dat hij hare schade zou willen. ‘Evenwel,’ dit was het slot van het briefje: ‘mogt gij onschuldig zijn, het zou ons allen hartelijk verblijden, doch zulks vereischt onwederlegbare bewijzen; dewijl, behalve het verhaal van nicoles, zoo zeer veel tegen u pleit!’ - Meer indruk dan al wat zijn oude bediende gezegd had, scheen dit briefje op den graaf te maken. ‘Elisabeth! evenbeeld van

{==218==} {>>pagina-aanduiding<<}
uwe aangebedene moeder!’ riep hij uit: ‘kunt gij mij alles vergeven! Dan waartoe dient mij uwe vergiffenis, ik ben immers verloren! O, stond het in mijne magt, ik vergoedde u rijkelijk wat gij door mijn toedoen missen moest - maar ik kan niet! ik ben arm! - Wat evenwel in mijn vermogen is om u te believen, dat wil ik doen. Nicoles! ik beken, dat ik u tot den moord van robbert basmooth heb aangezocht en overgehaald!’ - Verblijd zocht de boeteling schielijk een stuk papier en schrijfgereedschap bijeen, bood het zijn' meester aan, en zeide: ‘Zet wat gij daar zeidet hier, en onderteeken het.’ - ‘Dat nimmer!’ riep de graaf in toorn ontstoken, uit: ‘zoo lang mij nog eene vonk van hoop overblijft, dat men mij het leven zal laten, schrijf en teeken ik zoo iets niet!’ - Welke moeite nu ook de bediende name om de valmont te overtuigen, dat zijne mondelinge bekentenis niets afdeed, het was vergeefsch, en op nieuw moest nicoles ongetroost de gevangenis verlaten. Verscheidene dagen verliepen gedurende dewelke hij geen' toegang tot den graaf kon verkrijgen, en niet anders van hem hoorde dan dat men bezig was met het opmaken van zijn proces. Eindelijk werd hij op zekeren morgen uit zijnen slaap gewekt door een' bode, die hem verzocht zich ijlings met hem naar de gevangenis te begeven, dewijl alerte zich in den nacht eene doodelijke wond had toegebragt, en hem nog eens wenschte te spreken. Nicoles volgde terstond den afgezondene, en bevond zich naauwelijks weder in de tegenwoordigheid van zijnen heer, of deze zeide met eene flaauwe stem:

{==219==} {>>pagina-aanduiding<<}
‘Ik sterf! zonder geld, zonder aanzien, zonder hoop op elisabeths hand, waartoe zou mij het leven dienen! - indien men het mij al wilde laten behouden, doch dit is zoo niet, ik ben veroordeeld - een schavot - eene openbare teregtstelling - neen! beter zelf een einde gemaakt aan mijn bestaan; zoo dacht ik dezen nacht, en zoo deed ik - zeg nu aan robbert dat hij gewroken is - geef dit papier aan elisabeth, en zeg haar....’ hier werd de stem van den lijdende onhoorhaar, en weinige minuten later blies hij, te midden van hevige stuiptrekkingen, den laatsten adem uit. Diep getroffen door dit schouwspel, en over het geheel onboetvaardig sterven van zijnen gewezenen meester, stond nicoles als aan den grond genageld daar, tot dat hij uit zijne mijmering gewekt werd, door den uitroep van een' der oppassers: ‘Ah! ah! en voilà un qui nous épargne la peine de le trainer à l'échafaud! c'est très-bien; allans camarades, otons d'ici le cadavre de ce grédin!’ (*) - Gruwende van de onverschilligheid van dezen snaak en van diens makkers, welke nu toeschoten om het lijk weg te nemen, verliet nicoles het gevangenhuis, en haastte zich naar Engeland terug te keeren. Daar gekomen zijnde, stelde hij het belangrijk geschrift Pater milford in handen, met verlof om het aan den heer bestenvelde in Holland over te zenden, gaf verder verslag van den dood van

{==220==} {>>pagina-aanduiding<<}
den graaf de valmont, herhaalde zijne belofte van voortaan een stil en werkzaam leven te leiden, en werd dienvolgens door den geestelijke geplaatst bij en onder het opzigt van een' hem welbekenden landbouwer, met welken hij vooraf de noodige schikkingen te dien einde gemaakt had.
Het geschrift van alerte was van den volgenden inhoud: ‘Ik ondergeteekende beken dat waarheid is, wat mijn voormalige bediende daniel nicoles verhaald heeft. Liefde voor sofia bestenvelde heeft mij tot een' aanslag tegen het leven van robbert basmooth overgehaald. Nadat ik haar als weduwe aanzag (dewijl mij door nicoles geschreven werd, dat het feit volbragt was, en hij de belooning ontvangen had) vraagde ik haar ten huwelijk, en bood haar het medegenot van mijnen rijkdom aan. Zij wees mij smadelijk af, en nu besloot ik haar zoo ongelukkig mogelijk te maken, hierom belasterde ik haren goeden naam, en eischte mijn voorgeschoten kapitaal terug, zonder naar eenig verlangd uitstel te willen wachten. Dan, toen ik mijn geld ontvangen had, mij onrustig in Engeland gevoelende, wilde ik beproeven door mijne oude vriendschap met vele toen gezaghebbenden in Frankrijk geholpen, daar terug te keeren, voorts dienst nemen, of mij in eene of andere staatkundige betrekking laten gebruiken. Ik zocht dus gelegenheid om naar Holland, dat door onze legers overmeesterd was, over te steken, en vond met groote moeite een' schipper die mij tegen zeer ruime betaling in eene visschers schuit wilde overzetten. Wij scheepten ons des nachts bij tamelijk goed weder in, doch

{==221==} {>>pagina-aanduiding<<}
midden op de zee overviel ons een geweldige storm; ons zwak vaartuig werd op de banken voor Hollands kust verbrijzeld, zoo verloor ik mijn' geheelen rijkdom, en kwam zwemmende, met groote moeite aan wal, niets over hebbende, dan een weinig zakgeld. Om weder iets bij elkander te krijgen, nam ik het les geven in de Fransche taal en de muzijk bij de hand, en vertoefde te Rotterdam, tot dat ik van mijn' ouden vriend fouché, die na den 18den Brumaire, (10 Nov. 1799) aan het hoofd der politie stond, een' brief ontving, waarin hij mij zekeren last opdroeg, welken naar eisch uitvoerende, ik tevens van hem de belofte verkreeg, om meer door hem gebruikt te zullen worden. Toen verliet ik Holland, en werd dan eens naar Italië, dan eens naar Polen of Duitschland gezonden. Zoo verliepen de jaren, totdat ik nu laatstelijk in de lente van 1814 om een' brief van fouché aan lodewijk XVIII, die toen in Engeland zijn lot afwachtende was, over te brengen, derwaarts gegaan zijnde, op mijne terugreize, die om verschillende redenen tot in den herfst was vertraagd geworden, elisabeth basmooth ontmoette. Om harentwil veranderde ik mijn plan, dat geweest was terstond naar Frankrijk door te reizen, en begaf mij naar Rotterdam, waar ik weder een' tijd lang de rol van onderwijzer speelde. Ik had gehoopt elisabeths hand te verkrijgen, doch dit mislukte voor het oogenblik, dewijl haar oom in het spel gemengd werd. Een briefje, waarin de heer bestenvelde meldde dat hij mij verlangde te spreken, joeg mij eenen doodelijken schrik aan, en ik reisde ijlings naar Parijs,

{==222==} {>>pagina-aanduiding<<}
altijd nog hopende tot eindelijke belooning van al mijne aan de hooge politie bewezene diensten een gevestigd bestaan te erlangen, en dan als graaf de valmont, de dochter van mijne eertijds zoo geliefde sofia tot echtgenoot te bekomen. Dan helaas! de tijdsomstandigheden verijdelden mijne hoop. Bij mijne terugkomst in December reeds, verhaalde mij fouché, dat er een onweder broeide, een ieder weet hoe het in het voorjaar van het verledene jaar (1815) is losgebarsten, en hoe fouché, na met buonaparte geheuld, en onder lodewijk XVIII nogmaals minister van politie geweest te zijn, eindelijk gevallen is. In dien val ben ik medegesleept geworden, doch zijne ongenade is door de belofte van een gezantschap bemanteld, en ik ben om eene daad, reeds lang geleden, op zijn bevel volvoerd, in hechtenis genomen en veroordeeld ter dood. Dit nu zoo zijnde, schrijf ik deze om elisabeth te voldoen, doch moet tevens er bijvoegen, dat ik geen geld te geven heb, en ware ik losgelaten, om onderstand zou moeten vragen. - Vaarwel.

Graaf de valmont.’
Parijs, 8 Januarij 1816.

    Hendrik bestenvelde besloot zijn schrijven aan elisabeth, met deze woorden: ‘Zoo weten wij dan na, mijne lieve! dat wij van den man, die uwe ouders, zoo zeer gekweld en benadeeld heeft, niets meer te vreezen hebben; doch ook, dat er geene kans voor (*)

{==223==} {>>pagina-aanduiding<<}
u overblijft, om uit zijnen boedel eenig geld terug te bekomen. Dit zoude mij, om reden van het geringe kapitaal, dat van uw moeders goed, en van uw deel uit mijn vaders nalatenschap overblijft, leed doen, indien ik niet gelijktijdig met het berigt aangaande alerte van Pater milford, eene andere tijding door mijn' vriend westmill ontvangen had, die mij ten hoogste verblijdt. Indien gij den heer rinkhuizen niet bedankt hadt, zoo zoudt gij het thans kunnen doen, want gij behoeft zijne schatten niet meer om een zeer fatsoenlijk inkomen te hebben, en indien uwe vereeniging met den heer gardijn alleen om gebrek aan geldmiddelen geene plaats konde hebben, zou deze nu geen beletsel meer vinden. Aanstaanden zondag na kerktijd, hoop ik van hier naar u toe te komen en u van alles naauwkeuriger verslag te geven, dan mij nu door tijdsgebrek mogelijk is te doen.’ - Debora was juist bezig (iets waaraan zij zich sedert hare ziekte gewend had) haar middagslaapje te nemen, toen elisabeth bestenveldes brief ontving. De duisterheid welke in de kamer heerschte, mejufvrouw basmooth belettende aan de etenstafel, waarbij zij nog gezeten was, het geschrift te lezen, nam zij het vrij dikke pak mede in den tuin, en begon eene lezing, die natuurlijk zeer verschillende gemoedsbewegingen in haar opwekte. Doch het slot van bestenveldes brief, deed alle andere aandoeningen voor die der blijdschap wijken. Zonder lang te peinzen over de wijze waarop zij aan een fatsoenlijk inkomen kwam, en gereedelijk het voldoen van hare nieuwsgierigheid dienaangaande opschortende, tot dat zij haren oom spreken zoude,

{==224==} {>>pagina-aanduiding<<}
raapte zij in haast al hare papieren bijeen, en snelde het huis weder in, roepende: ‘Kom, lieve debora slaap niet langer, lees wat oom hendrik mij schrijft! lees, ik kan naauwelijks mijne eigene oogen gelooven!’ - ‘Lees!’ antwoordde debora ontwakende, met de grootste bedaardheid: ‘gij hebt goed praten, zonder mijnen bril, en in deze sombere kamer kan ik niet zien.’ - Elisabeth sloeg nu zelve de luiken open, zocht den bril, gaf hem aan hare oude vriendin, en stelde haar den verblijdenden brief ter hand. ‘Ik wensch u van harte geluk, mijne lieve!’ sprak debora, toen zij gelezen had: ‘zoo is althans uwe blijde hoop in een opzigt vervuld, en een van de hinderpalen tegen uw huwelijk omver gevallen, ten minste zijn evenwigt kwijt....’ ‘Hoe zijn evenwigt kwijt?’ vraagde elisabeth: ‘dit laatste begrijp ik niet.’ Tolver antwoordde: ‘Ik meen de hinderpaal heeft veel van zijne kracht verloren, doch hij is niet overwonnen, want denkt gij dat de heer gardijn zou wagen u zijne hand te bieden nu gij hem in rijkdom verre overtreft? ik twijfel daar grootelijks aan, elisabeth! doch al is er voor uw huwelijk niet veel gewonnen, voor uw persoonlijk genoegen wel, en ik ben zeer verlangend van den heer bestenvelde de bijzonderheden, die hij u bespaart, te vernemen - trouwens voor zoo veel gij mij daarvan zult willen mededeelen.’ - ‘O, alles moogt gij weten, beste vriendin!’ hernam mejufvrouw basmooth met een' trek van treurigheid, door debora's aanmerking verwekt, op haar gelaat: ‘zie hier de andere papieren

{==225==} {>>pagina-aanduiding<<}
die ik ontvangen heb, zij zullen u, althans met opzigt tot alerte, inlichting geven.’ Dan niettegenstaande de hulp van haren bril, kon debora niet regt wijs worden uit het vreemde schrift, dat zij nu voor zich had, elisabeth, die zelve nog wel eene tweede lezing verlangde, voldeed dan gaarne aan haar verzoek om die overluid te doen. Somtijds gaf eene of andere zinsnede aanleiding tot een gesprek, en op die wijze, dan eens lezende, dan eens redenerende over het genoemde onderwerp, werd door de twee vriendinnen de avond van dien dag ten einde gebragt.



{==226==} {>>pagina-aanduiding<<}

XXXIII.


Droefheid en vreugde.

Van woensdag, toen de brief van hendrik bestenvelde ontvangen was, moest mejufvrouw basmooth tot den zondag wachten, eer zij de verlangde opheldering, met opzigt tot haar geldelijk vermogen, kreeg, doch toen ook werd haar die opheldering op eene allezins voldoende wijze gegeven. Wat bestenvelde verhaalde, kwam hoofdzakelijk op het volgende neder. De voornamelijk met de liquidatie van basmooths kantoor belaste persoon fredrik urgell, was toen ter tijd een man zonder vermogen, en met de zorg voor een groot getal kinderen bezwaard. Die omstandigheid, gevoegd bij de weinige achting welke hij voor de, door alerte belasterde, weduwe van zijnen meester gevoelde, haalde hem over tot oneerlijkheid. Gedurig schreef hij aan sofia, dat nu dit, dan een ander handelshuis, waarvan zij gelden te vorderen had, bankbreukig was geworden, of dat er schade geleden was bij een' verkoop van goederen, die winst hadden moeten geven, en schoon dit alles bezijden de waarheid was, leed het geen twijfel, ja wekte het zelfs

{==227==} {>>pagina-aanduiding<<}
geen argwaan bij de, geheel in handelszaken onkundige sofia, totdat zij den ontrouwen zaakbezorger zag toenemen in eene te voren door hem niet gekende welvaart. Eens, niet lang vóór haar overlijden zich te Londen bevindende, en verlangende urgell te spreken, vond zij hem naar oogenschijn in zoo veel ruimere omstandigheden dan in vroegeren tijd, dat zij hare verwondering daarover aan sommige andere personen te kennen gevende, door deze op zoo vreemd eene wijze, en met zulke veelbeteekenende oogwenken beantwoord werd, dat zij vermoedens opvatte, welke zij, op Barkey-Vale terug zijnde, aan haren vader te kennen gaf. Deze hoorde haar met buitengewone belangstelling aan, en zeide: ‘Kind! die zaak is waard dat gij poogt te ontdekken hoe het er mede gelegen zij,’ - doch hij zelf gaf zich geene moeite dienaangaande, en bestenvelde was veel te vadzig van aard, om althans toen hij na den dood van zijne dochter door niemand aangespoord werd, de zaak naar eisch te doorgronden en voor zijne kleindochter in de bres te springen; zoo triumfeerde de ondeugende volkomen, en dewijl hij even kundig in den handel als gelukkig in zijne ondernemingen was, werd hij een zeer vermogend man. Dan altijd plaagde hem zijn geweten, nooit had hij regt genot van zijn kwalijk verkregene fortuin, allengs verloor hij al zijne kinderen op een' zoon na, dien hij tot zijnen opvolger in de zaken bestemde; kort na dat ook zijne echtgenoot gestorven was, ontviel hem deze zoon. Daar zat nu de rampzalige alleen, in zijne prachtige woning, zeer rijk naar het uitwendige, maar dood arm naar den inwen-
{==228==} {>>pagina-aanduiding<<}
digen mensch! O, als hij den tijd herdacht, toen hij met moeite jaarlijks rondkwam, en regt verheugd was, als hem eens iets tot versnapering kunnende dienen, overschoot; den tijd toen hij met vrouw en kroost niet ruim, maar zeer genoegelijk leefde, hoe ellendig vond hij 
zich dan nu! nu daar de opoffering der rust van zijn binnenste hem toescheen door God gestraft te worden, daar hij alleen met zijn geweten en met zijn' noodeloozen overvloed overbleef! Omtrent dezen tijd kwam hem ter ooren, dat er met opzigt tot alerte en basmooth onderzoek gedaan werd; deze omstandigheid maakte den schuldige wakker, en wekte het denkbeeld om eenigzins te vergoeden wat nog te vergoeden was, in hem op. Dit denkbeeld hem eene onmiddellijke verzachting van zijne boezemsmart aanbrengende, vleide hij zich, dat de uitvoering van zijn plan hem nog meer geruststelling zou aanbrengen, en zoo aarzelde hij niet om aan den heer westmill, onder belofte van geheimhouding omtrent alle anderen dan die noodzakelijk alles weten moesten, te bekennen, dat hij zich te verwijten hebbende, niet volkomen naar behooren in de hem toebetrouwde administratie gehandeld te hebben, daarover berouw gevoelde. ‘Om die reden verzoek ik,’ zoo vervolgde hij: ‘dat het mij vergund worde aan de dochter van de door mij miskende sofia basmooth uit te keeren de helft van het kapitaal, dat ik in de twintig laatstverloopene jaren bijeengezameld heb, en daarenboven de f 10,000 welke de weduwe aan het kantoor had voorgeschoten, om alerte des te spoediger te voldoen, benevens den intrest van die som à 5 pCt. gerekend

{==229==} {>>pagina-aanduiding<<}
over twintig jaren, makende dit nog een toevoegsel uit van f 20,000. - Zoodat ik berekenen kan dat alles tezamen genomen, ongeveer twee en een halve ton gouds Nederlandsch Courant beloopen zal.’ - Met verbazing en blijdschap had de heer westmill geantwoord, dat hij onverwijld de zaak ter kennisse van den heer bestenvelde zou brengen, en niet twijfelde of urgells aanbod zoude aangenomen worden. Dit was dan ook werkelijk het geval, hendrik begreep, en elisabeth met hem, dat er geene reden bestond waarom men weigeren zou, wat eenigermate slechts als eene teruggave van oneerlijk bezeten goed kon aangemerkt worden, en ingevolge dit overleg werd dan ook na verloop van eenigen tijd de zaak ten einde gebragt.
Na sommige in stilte doorgebragte dagen, werd eens in de nu aangevangene week des avonds laat zeer hard aan de deur van tolvers huis gebeld. Het was een renbode, door bestenvelde gezonden, om elisabeth te berigten dat haar vader, steeds naar het ligchaam verzwakkende, het verlangen had te kennen gegeven om haar nog eenmaal te zien, waarom zij verzocht werd den volgenden dag vroegtijdig te Delft te komen, om haren oom, die haar aan het door hem aangeduide logement zou afwachten, naar het krankzinnigenhuis te vergezellen. - Een staat van gedurige afwisseling is toch het menschelijk leven! vreugd en smart, blijdschap en droefheid, hoop en vrees volgen elkander gestadig op; wanneer men meent het eind der slingeringen bereikt te hebben, wordt men vaak door nieuwe geschokt, en wanneer men waant geene rust meer te zullen sma-
{==230==} {>>pagina-aanduiding<<}
ken, verdwijnen de nevelen, en breekt niet zelden de dageraad der kalme vergenoegdheid aan!
Alles vergetende wat geene onmiddellijke betrekking op haren ongelukkigen vader had, maakte elisabeth terstond de noodige toebereidselen om aan zijnen wensch te voldoen, begaf zich des morgens bij tijds op reis, en stond weldra met haren oom, aan basmooths ledekant. ‘Wie is daar?’ vraagde de lijdende, zoo ras hij het geridsel in zijne nabijheid hoorde, en van den opzigter ten antwoord gekregen hebbende, dat zijne dochter daar was, rigtte hij zich ijlings op, vatte hare handen, zag haar met verwilderde oogen stijf in het aangezigt, en vraagde op een' ontevreden toon: ‘Waar is sofia?’ - Vreesselijk ontsteld door deze wijze van haar aan te spreken, terwijl zij een vriendelijk woord van haren vader verwacht had, stond elisabeth een oogenblik, zonder te weten wat zij best antwoorden zou, doch toen robbert hare handen stijver klemmende, zijne vraag op dezelfde norsche wijze herhaalde, zeide zij: ‘Mijne moeder is u in den hemel voorgegaan.’ - ‘Zoo roep haar, en kom niet zonder haar mede te brengen, mij weder onder de oogen!’ schreeuwde basmooth, elisabeth van zich afstootende, en binnen 's monds mompelende: ‘hemel - voorgegaan,’ leide hij zich neder met het aangezigt van de omstanders afgewend, en trok het dek tot bijna over zijn hoofd. De opzigter verzocht nu elisabeth zich van de bedsponde te verwijderen, en boog zich over den lijder, hem zachtzinnig vragende, of hij niet iets wilde drinken. ‘Ik wil sofia zien!’ antwoordde robbert - en deze

{==231==} {>>pagina-aanduiding<<}
woorden waren de laatste, die hij verstaanbaar sprak. De doctor, die mede getuige van het boven beschrevene tooneel geweest was, zeide dat de hevige gemoedsbeweging waaraan zich basmooth overgegeven had, niet anders dan nadeelig voor hem kon wezen, en dat men hem zoo stil als mogelijk was moest laten liggen. - Wie beseft niet in welk eene treurige stemming elisabeth gedurende het uur van doodsche stilte, dat nu volgde, zich bevond. Zij hoorde haren vader dan eens woelen, dan zuchten, dan onverstaanbaar spreken, en zij durfde hem niet naderen, hem geen enkel woord doen hooren. Zij had zich voorbereid op eene allezins teedere en aandoenlijke ontmoeting, en schrik en vrees had die ontmoeting gekenmerkt. Wat zou nu verder gebeuren? helaas! haar vader had eene onmogelijk te vervullene voorwaarde tot eene nieuwe toenadering gesteld; vertoonde zij zich nog eens, wie weet tot welke woede hem zoo iets brengen zou, en kon zij haren vader, zoo als hij daar rampzalig nederlag, verlaten, zonder kwetsing van haren kinderpligt? Deze en dergelijke gedachten hielden de goede elisabeth steeds bezig, toen de doctor nog eenmaal den lijder genaderd zijnde, geraden vond hem zijne medicijn toe te dienen; hij zelf door den opziener geholpen, beproefde dit, doch vergeefs, de kranke hield den mond stijf gesloten, en gaf geen gehoor aan beider herhaald verzoek. ‘Laat ons hem niet kwellen,’ zeide de doctor: ‘zijn einde genaakt.’ Inderdaad, weinige oogenblikken later hoorde men basmooths adem hoe langer hoe korter en hoe flaauwer gaan, een paar zuchten werden

{==232==} {>>pagina-aanduiding<<}
door hem geslaakt - en hij was niet meer. Eene kleine poos daarna trad elisabeth toe, en vestigde nog eens hare oogen op het gelaat van haren vader. ‘Ongelukkig man!’ riep zij uit: ‘hoe aangenaam, hoe kalm zoude uw leven hebben kunnen afloopen, indien gij niet een' snoodaard tot vriend hadt gehad! hoe veel genot zoude ik van uwe liefde gehad hebben, indien niet uwe verstandsvermogens, door toedoen van denzelfden snoodaard waren gekrenkt! Rampzalig is de helft van uwe aardsche loopbaan geweest, hoe heerlijk moet niet uwe ontwaking in de gewesten der eeuwigheid wezen! daar toch worden uwe denkbeelden niet meer door de verwonding der hersenen verward, daar staat alles klaar en helder voor uwen geest, die niet meer van de gebrekkigheid uws ligchaams lijdt!’ Hier ontsprong een tranenvloed elisabeths oogen. Bestenvelde liet haar eenige minuten weenen, doch vatte nu vol vriendschap hare hand, en geleidde haar de kamer uit.
Geschokt door al hetgeen waarvan zij nu getuige geweest was, en voornamelijk bedroefd over de wijze waarop haar vader haar had aangesproken, zonder dat zijne ontevredenheid later door eenig vriendelijk woord was verzoet geworden, keerde elisabeth met haren oom naar Rotterdam terug. Hier vond zij al den troost welken zij kon verlangen, in de teedere deelneming van bestenvelde zelven en van zijne echtgenoot; ook hunne kinderen betoonden haar eene verzachtende vriendschap, en eenige dagen na den afloop der begravenis, die met medeoverleg der bestierders van het huis waar basmooth zoo veel jaren had doorgebragt,

{==233==} {>>pagina-aanduiding<<}
door hendrik werd bezorgd en gadegeslagen, keerde elisabeth in het stille verblijf van debora terug. Ook hier vond zij deelneming en hartelijkheid, hier was haar in het bijzonder aangenaam dat zij geene bezoeken behoefde af te wachten, en dus bevrijd bleef van de anders bijna onvermijdelijke veinzing van eene droefheid, grooter dan die zij inderdaad over basmooths dood gevoelde; want elisabeth had haren vader in zijne gezonde dagen niet gekend, hare kindschheid en gedeeltelijk hare jeugd doorgebragt in de overtuiging dat hij niet meer leefde, wat zij later van hem ondervonden had, was meer schrik- dan liefdewekkend geweest, en de laatste ontmoeting had haar meer angstig dan gehecht aan den ongelukkige gemaakt. Voor hem zelven begreep zij dat zijn dood een geluk was, en voor haar vond zij niet eene reden, die zijn langer leven zou hebben wenschelijk gemaakt; onmogelijk dus kon hare droefheid gelijk wezen aan die welke kinderen gevoelen, die de ouderlijke zorg en teederheid ondervonden hebben, en vader of moeder, terwijl deze hunne zielsvermogens nog bezitten, verliezen. Aan huis bij bestenvelde, en vooral met tolver alleen, kon elisabeth hieromtrent hare gevoelens vrijelijk uiten, en men begreep haar wel, doch vreemden - o hoe vele aanmerkingen zouden deze niet ten nadeele van mejufvrouw basmooth gemaakt hebben, indien zij hadden bespeurd dat hare droefheid niet in evenredigheid stond met de somberheid van haar rouwgewaad.
Ferdinand gardijn, dien hopen wij onze lezers niet geheel vergeten zullen hebben, schoon wij in lang geene bijzondere melding van hem maakten, had den

{==234==} {>>pagina-aanduiding<<}
tijd waarvan wij nu laatstelijk spraken, in eene gemengde, doch meestal naar het treurige overhellende gemoedsstemming doorgebragt. Zijne aangenaamste oogenblikken waren die, waarin zijne zuster hem een' pas ontvangen brief van elisabeth ter lezing gaf, doch in die brieven, welke eene zeldzaamheid waren, werd nimmer iets van hem gerept, en alleen het genoegen van een papier in zijne handen te houden, dat zijne beminde in hare handen gehad had, en de overtuiging, dat zij voortdurend eene goede gezondheid genoot, was alles wat hem voor een oogenblik verblijdde. Nog steeds bragt zijne waardigheid als advocaat hem weinig voordeel aan, en hij wanhoopte bijna, eer hij tot den ouden dag gekomen zou zijn, met de praktijk genoeg te doen te hebben om er een fatsoenlijk bestaan in te vinden, toen zeker ambtje, dat gerekend werd omtrent de twee duizend gulden 's jaarlijks op te brengen, openviel; hiernaar te dingen besloot ferdinand, na zijn vaders goedkeuring verkregen te hebben, en na onvermoeide pogingen van zijnen kant, en aandrang bij al degenen die tot zijne benoeming konden medewerken, had hij het geluk over alle zijne mededingers te triomferen en zijne aanstelling te bekomen.
Bijna gelijktijdig met dit heugelijk nieuws, ontving hij door middel der nieuwspapieren de tijding dat de heer robbert basmooth te Delft overleden was. Deze persoon voor hem van niet de allerminste waarde zijnde, ja diens dood hem waarschijnlijk eene schrede nader tot zijn geluk zullende brengen, ontveinsde hij zijne blijdschap niet, maar leide zijn geheele hart aan zijnen vader open, en zeide dat, nu twee groote hinder-
{==235==} {>>pagina-aanduiding<<}
palen aan zijne vereeniging met elisabeth uit den weg geruimd waren, de derde, zijns inziens, niet meer dan een schaduwbeeld was, en dat hij nu niet langer wachten kon, mejufvrouw basmooth stellig ten huwelijk te vragen. In aanmerking nemende hoe voorbeeldig het gedrag zijns zoons geweest was, en hoe hij zich bijzonder gunstiglijk had onderscheiden van vele andere jonge lieden, die ouders raad vaak in den wind slaan, en zich door hunne neigingen en driften, soms geheel tegen rede laten wegslepen; begrijpende, dat elisabeth toch een wettig kind zijnde, als zij van naam veranderde althans, de onwettige geboorte van haren overledenen vader (al wierd die algemeen bekend) weldra vergeten zoude worden; en gezien hebbende hoe ferdinand getreurd had onder den last zijner kinderlijke onderwerping, welk lijden den vader toch gestadig gesmart had, besloot de heer gardijn eindelijk toe te geven, en verblijdde zijn' zoon met zijne lang gewenschte toestemming, evenwel niet zonder hem nogmaals onder het oog gebragt te hebben, dat hij van zeer weinig zou moeten leven. Hieraan stoorde ferdinand zich niet meer, hij vond zich bovenmate gelukkig, en niets scheen hem nu langer het heil dat hij verwachtte, in den weg te zullen staan. Elisabeth, die zich niet ongevoelig aan zijne liefde getoond had, zou hem nu de hare volmondig belijden! Elisabeth, die hem aarzelende 
vergund had betere tijden te wachten, zou hem nu het loon van zijn geduld toezeggen! Elisabeth, die hij voorheen geschroomd had te beminnen, zou nu de zijne worden voor altijd! o, zijn hart was niet ruim genoeg om al zijne vreugde te be-
{==236==} {>>pagina-aanduiding<<}
vatten; moeder en zuster althans moesten hooren hoe blij zijne vooruitzigten waren, en het kostte hem veel zijn vertrek naar Voorschoten uit te stellen, tot nadat hij begreep dat de begrafenis van robbert basmooth zou hebben plaats gehad. Dan eer hij zich zelven vertoonde, meende hij dat het welvoegelijk wezen zou aan de geliefde te schrijven, ten einde haar voorloopig berigt te geven van den grond, op welken hij de verwachting bouwde van aan het huis van de weduwe tolver (schoon haar geheel onbekend) toegelaten te zullen worden. Hij schreef dan, maar hoe veel meer dan hij gedacht had! Thans aan zijne gevoelens den vrijen loop durvende laten, was het alsof er geen eind zou komen aan al wat hij te zeggen had! en wat hij zeide, o hoe straalde daar zijne eerlijke inborst, zijne welgemeende liefde in door! De brief ten langen laatste geeindigd zijnde, werd in de bus geworpen, en alles was zoodanig berekend, dat elisabeth tijd zou hebben hem te lezen, en zich eenigzins op eene ontmoeting voor te bereiden, eer ferdinand verscheen. Dan deze berekening faalde, want elisabeth was nog te Rotterdam, toen de brief aan debora's huis werd besteld. Daar bleef hij liggen, want de oude vriendin was de jongere, op verzoek van mevrouw bestenvelde gevolgd, en kwam met haar, eerst een paar dagen na den brief, te Voorschoten terug. Toen beide eindelijk het dorp binnen reden, was ferdinand reeds daar, en kuijerde op den weg heen en weder. Elisabeth werd hem gewaar. ‘Daar is 
gardijn!’ riep zij onwillekeurig, vol ontsteltenis uit, en toen zij aan debora's huis was afgestapt, duurde het niet langer dan de verlangende min-
{==237==} {>>pagina-aanduiding<<}
naar bescheiden geoordeeld had, te wachten, of: ‘de heer, die er straks al eens geweest is,’ zeide de dienstmaagd, meldde zich aan. Debora zeer wel begrijpende dat het bezoek niet haar, maar mejufvrouw basmooth gold, en dat hare tegenwoordigheid bij de ontmoeting, welke plaats ging hebben, niet anders dan belemmerend wezen kon, zeide, in elisabeths oogen hare goedkeuring lezende, dat die heer welkom zoude zijn, en verliet het vertrek. Ferdinand zeer verheugd zijne geliefde alleen te vinden, begon, zich grondende op den inhoud van zijnen brief, met een woord over het afsterven van haren vader, toen zij hem in het voortzetten van zijne rede stoorde, door te zeggen, dat zij den brief, dien men haar zoo even eerst overhandigd had, nog niet had gelezen. Nu meende gardijn haar op het aangenaamst te zullen verrassen, door op het treurige gezegde te laten volgen: ‘Ik heb een winstgevend ambt verkregen!’ Dan de koele wijze waarop elisabeth deze tijding aanhoorde, sloeg bijkans al zijnen moed tot verder spreken ter neder, en niet zonder blijken van verlegenheid vervolgde hij: ‘Vindt gij in deze gelukkige wending van mijn lot, niets verblijdends, mejufvrouw basmooth? Heb ik u dan bij onze laatste ontmoeting niet wel verstaan? Helaas! zou het u onverschillig wezen, dat ik, ingevolge de plaats gehad hebbende omstandigheden, met volkomene toestemming van mijnen vader u mag belijden hoe zeer ik u bemin, u mag smeeken: word de mijne, schenk mij uwe hand en uw hart!....’ Elisabeth glimlachte, hem met teederheid aanziende, en sprak: ‘Niet

{==238==} {>>pagina-aanduiding<<}
onverschillig, mijnheer gardijn! ben ik aan het laatste deel van uwe rede, maar aan het eerste geheel - want ook mijne omstandigheden zijn grootelijks veranderd, ik zelve ben niet van vermogen ontbloot....’ ‘Is het mogelijk!’ riep ferdinand vol verbazing uit: ‘heeft uw vader?....’ ‘Mijn vader was geheel buiten deze zaak,’ antwoordde elisabeth: ‘gaarne zal ik u alles dienaangaande bij gelegenheid duidelijk maken, voor heden zij het u genoeg te weten, dat uw geld geene verandering hoegenaamd te weeg brengt in mijne denkwijze over uwen persoon.’ - ‘Maar zeg mij dan meer bepaaldelijk hoe die denkwijze is,’ hernam gardijn op een' smeekenden toon: ‘o martel mij niet door mijne twijfelingen te laten voortduren, beloon, kan het zijn, mijn geduld, door een bemoedigend woord’ - ‘Ik heb u eens gezegd wacht,’ antwoordde elisabeth: ‘thans zeg ik hoop. Gestreeld door uwe liefde, wil ik uw aanbod in overweging nemen, en na eene wijle tijds u mijn besluit openbaren; doch veel moet ik u nog zeggen, veel moet ik nog van u hooren eer ik eene beslissende partij kieze. Wilt gij de moeite nemen van morgen hier weder te komen, welligt zullen wij dan te zamen eene wandeling kunnen doen, en zoo volkomen vrijheid tot redekavelen hebben? Nu mogen wij mijne goede gastvrouw niet langer buiten hare huiskamer houden - tot morgen dan, mijnheer gardijn.’ Deze woorden werden met zoo veel vriendelijkheid uitgesproken, dat ferdinand in de ziel verblijd, niet nalaten kon, zijne hand de beminde toe te steken, en

{==239==} {>>pagina-aanduiding<<}
toen die aangenomen werd, haar te vragen: ‘Mag ik u niet met een' kus, vaarwel tot morgen heeten?’ Elisabeth bloosde, antwoordde niet, maar wendde het hoofd eenigzins om, en ontving op haren wang den eersten kus der liefde, als een rein en heilig zegel op de geuite gevoelens gedrukt. - IJlings werden nu de handen losgelaten, en ferdinand verliet het huis. Op den bepaalden tijd van den volgenden dag bleef hij natuurlijk niet in gebreke aan te bellen, en elisabeth ving de voorgeslagene wandeling met hem aan. Op zijnen arm geleund deed zij hem een getrouw verhaal van haren levensloop, sprak van den ouden joachim bestenvelde met verschooning van diens verkeerd- en zwakheden, van debora met de verschuldigde hoogachting, eerbied en dankbaarheid; - van hare moeder met teekenen van innige deelneming in haar treurig lot, eindelijk van alerte, als die het leed van hare ouderen berokkend en haar geluk gedreigd had te verstoren, want zoo zag zij thans aan het gevaar dat zij eens had geloopen van in naauwere betrekking tot den graaf de valmont te komen. Lang en uitvoerig was haar verhaal, en echter het verdroot geenszins den minnaar, die aan alle hare woorden met de ingespannenste oplettendheid hing. Nu vraagde ook elisabeth van hare zijde, en gardijn gaf haar volgaarne de uitlegging van alles wat haar nog, hem betreffende, eenigzins duister bleef. - Dan waartoe zouden wij hier van dit een en ander eene naauwkeurigere omschrijving geven. Wij vleijen ons, dat onze lezeren elisabeths geschiedenis genoegzaam kennen en de redenen van ferdinands gedrag naar eisch be-
{==240==} {>>pagina-aanduiding<<}
grepen hebben. Wat voor de twee gelieven nieuw en hoogst belangrijk was, zou voor degenen die hen niet zien noch hooren, welligt langdradig en vervelend zijn; wij bepalen ons 
dan bij te zeggen, dat zij hunne wandeling bij uitstek met elkander tevreden volbragten, ten hoogste vergenoegd bij debora terug keerden, en toen niet zwijgen konden van de aangenaamheid van het weder, van de schoonheid der landouwe, enz., alsof zij niets anders waren gewaar geworden, en over niets anders gesproken hadden!
Dat ferdinand zoodra hij in zijn logement terug was, de pen opvatte, om van al het verblijdende dat hem te beurt was gevallen, zijnen ouders kennis te geven, behoeft almede naauwelijks gezegd 1e worden, evenmin als dat elisabeth zich haastte om aan bestenvelde schriftelijk te verhalen wat er bij tolver voorgevallen was, en hem te verzoeken zoo mogelijk omtrent de familie gardijn in het algemeen, en met opzigt tot ferdinand in het bijzonder, eenige narigten in te winnen, dewijl zij, indien er niets ongunstigs van dien kant vernomen werd, in zich zelve besloten had, hare hand aan dien geliefde te schenken. Debora werd ook door mejufvrouw basmooth geraadpleegd; (of dit Pro Forma geschiedde, of met het vast besluit om welken de raad ook geweest mogt zijn, dien op te volgen, willen wij niet beslissen, want de beweegreden tot het vragen zat in een' schuilhoek, dien wij niet hebben kunnen doorgronden.) Het antwoord der oudere vriendin was omzigtig: ‘Ik geloof,’ zeide zij: ‘dat de man u hartelijk bemint, ik geloof alles goeds van hem; ik geloof dat

{==241==} {>>pagina-aanduiding<<}
uwe stemming zoodanig is, als het tot het aangaan van een gelukkig huwelijk behoort; dan, mijne lieve! ik heb ondervinding van zoo veel smartelijks, dat het meest toelagchende geluk kwam verstoren, en van zoo veel leed, dat een' met goede redenen aangeganen echt verbitterd heeft, dat ik noch u, noch iemand in uw geval een' stelligen raad zou durven geven.’
Vader gardijn durfde zijne oogen naauwelijks vertrouwen, toen hij las, dat zij, van wie hij eens gezegd had: ‘Het meisje is allerliefst! jammer maar dat haar niet een paar tonnetjes goud achterna rollen,’ waarlijk die twee tonnetjes ten huwelijk aanbrengen kon; zoo zeer hij eertijds gevreesd had, dat zijn zoon zijne verbindtenis met haar zoude doorzetten, zoo zeer verlangde hij nu van dezen te vernemen, dat het stellige jawoord uitgesproken was, en hij bleef niet in gebreke aan ferdinand te schrijven, dat hij toch op een beslissend antwoord aandringen moest. Het heugelijke nieuws, dat hij ontvangen had, werd zoo wel als zijn beantwoordende brief, door den ouden heer, aan vrouw en dochter medegedeeld; beide verheugden zich grootelijks over het eerste, en keurde den laatste in zoo ver goed, als er 's vaders blijdschap in doorstraalde, doch mevrouw gardijn maakte de gegronde aanmerking, dat het wel overbodig zou zijn, ferdinand tot het bespoedigen der beslissing aan te sporen, en dat er niets in den brief stond van haar verlangen om kennis met mejufvrouw basmooth te maken. ‘Mij dunkt,’ dus vervolgde zij: ‘dat gij beter zoudt gedaan hebben, met te vragen, of wij

{==242==} {>>pagina-aanduiding<<}
niet eens aan het huis waar zij tegenwoordig haar verblijf houdt, zouden toegelaten worden, om haar te zien, en haar voor onzen zoon ten huwelijk te vragen; het ligt toch in den aard der zaak, dat dit geschieden moet. Wij hebben beloofd in 's Gravenhage bij mijn' broeder den kamerheer te komen logeren, en zouden op een' voormiddag van daar naar Voorschoten kunnen gaan.’ - De oude heer kon niet nalaten, in deze zijne vrouw gewonnen spel te geven, en haren voorslag volkomen goed te keuren; hij veranderde dan ook zijnen brief in haren zin, wilhelmina schreef er een vriendelijk woordje bij, en allerwegen verspreidde zich nu in de voornaamste kringen van Amsterdam het gerucht, dat ferdinand gardijn met eene rijke erfdochter ging trouwen, en dat men weldra het genoegen zou hebben deze dame te zien; zoo doende reeds als zekere waarheden opgevende, wat bij de, in de zaak het meeste belang hebbende lieden, tot nog toe slechts als wenschenswaardig aangezien werd. ‘Zij moet zeer rijk zijn,’ zeide de een. ‘Zeker oud en leelijk,’ zeide een ander. Werd dan hervat: ‘Neen! rijk en mooi tevens,’ zoo uitte weder een ander het denkbeeld; ‘dat er in dat geval zeker wel niet veel verstand of geest bij zou zitten,’ en hoorde men die gedachte wederleggen, zoo werd de onderstelling geboren, dat dan alvast haar humeur ondragelijk moest zijn, anders zoude zij wel reeds in Engeland gelegenheid gehad hebben eene goede partij te doen. ‘Zijn er geene meisjes genoeg in Holland!’ werd voorts gevraagd: ‘dat gardijn ons zulk eene vreemde moet opdringen?’ - ‘Ik ga haar niet

{==243==} {>>pagina-aanduiding<<}
bezeeken, zij zal zeker vreesselijk nuffig zijn,’ werd daarop geantwoord. ‘Nuffig of niet,’ hervatte eene, die tot nog toe gezwegen had: ‘ik ga haar zeker bezoeken; ik moet eens zien hoe eene overzeesche schoonheid, die ons allen overschijnt en overtreft, er uitziet.’ - ‘'t Is jammer van ferdinand!’ sprak deze. ‘Ach, hij was toch altijd wat vreemd in zijne denkwijzen!’ zeide gene. ‘Een goede jongen toch!’ zoo uitte zich de bestgezinde, en nu was het: ‘adio, - goeden avond - tot wederziens,’ en zoo ging het gezelschap uiteen.
Maar eerst begonnen alle tongen regt los te worden, toen eene week of zes later het voormelde bezoek en de aanvraag van den heer en mevrouw gardijn plaats gehad, en elisabeth van alle zijden, ja zelfs door haar eigen hart gedrongen eene beslissende uitspraak gedaan, en hare trouw aan ferdinand beloofd hebbende, werkelijk in onze hoofdstad verschenen, en aan het huis van willem gardijn, een' getrouwden broeder van ferdinand, gelogeerd was. Wie vroeger gezegd had: ‘Ik ga haar niet bezoeken,’ was de eerste om met een paar andere kennisjes afspraak te maken, om haar een bezoek te geven; wie de grootste nieuwsgierigheid getoond had naar de overzeesche schoonheid, wilde nu niet indringend schijnen, was eenigzins verlegen wat aan eene geheel vreemde juffer te zeggen, en bleef weg, tot dat vele anderen mejufvrouw basmooth reeds hadden welkom geheeten. Zoo ras de deur van het huis achter de bezoekers gesloten was, en deze zich weder op de straat bevonden, was het: ‘Welnu?’ en deze ééne vraag was ge-
{==244==} {>>pagina-aanduiding<<}
noeg om zoo vele antwoorden als er menschen waren, uit te lokken: ‘Lief.’ - ‘Niet zoo mooi als ik gedacht had.’ - ‘Een weinigje stijf, zoo als de Engelschen meer zijn.’ - ‘Eene goede houding toch.’ - ‘Vriendelijke oogen.’ - ‘Eene blonde, ik zie liever eene brunet.’ - ‘Beelderige handjes, hebt ge daar wel op gelet?’ - ‘Goed Hollandsch sprekende.’ - Ja, maar toch met een zeker accent.’ - ‘'t Is zoo, doch dat vond ik niet leelijk.’ Deze en dergelijke waren de aanmerkingen, tot welke elisabeths uitwendige gedaante en wijze van spreken aanleiding gaf. Over hare innerlijke hoedanigheden kon met geene mogelijkheid nog eenig afdoend oordeel geveld 
worden, anders zouden ook die voorzeker de kritiek niet ontgaan zijn; genoeg, dat haar eerste aanblik niet mishaagde in den ruimen kring der bekenden van den heer en mevrouw gardijn; laat ons nu zien hoe zij zich in den dagelijkschen omgang vertoonde, en hoe na weinige dagen reeds, althans de moeder van ferdinand (want 's vaden oordeel is ons te voren gebleken) over haar dacht. Het zij ons vergund te dien einde een' brief mede te deelen, die mevrouw gardijn aan de vrouw van haren oudsten zoon, te Dordrecht schreef. ‘Ik verlang zeer u hier te zien. De reden die tot uwe overkomst aanleiding geven zal, is een tweede genoegen voor mij. Waarlijk, ferdinand behoeft zich over zijne keuze niet te schamen. Ik was nog al bevreesd voor het vreemde; doch daar word ik bijna niets van gewaar. Elisabeth schikt zich uitnemend naar onze gewoonten: zij gaat zoo gemeenzaam met

{==245==} {>>pagina-aanduiding<<}
ons om, alsof zij sinds jaren van onze familie geweest was: en betoont evenwel aan uwen vader en aan mij den verschuldigden eerbied. Zij weet met jonge lieden regt aardig en vrolijk te zijn en niettemin ziet men haar aan, dat zij gewend is met bejaarde personen om te gaan. Schoon zij altijd met achting van haren grootvader spreekt, doet zij ons dikwijls lagchen, als zij ons van zijne groote gezetheid op kleinigheden vertelt. De weduwe tolver is eene soort van heilige voor haar, en naar hetgeen zij van haar weet te zeggen, moet zij ook waarlijk een uitnemend mensch wezen; hoe het zij, het is mij altijd lief bij jonge lieden dankbaarheid gewaar te worden, voor degenen, die in de kindsche jaren voor hen gezorgd hebben. Dikwijls is dit het geval niet. Hare genegenheid voor ferdinand straalt haar ten oogen uit, en zij doet ook geene moeite die te verhelen. Evenwel neemt zij eene behoorlijke terughouding jegens hem in acht, en betoont zich in alle deelen van die fatsoenlijkheid, waar ik zoo veel prijs op stel, doordrongen. Onder hare goede zedelijke hoedanigheden, mag ik niet verzuimen te noemen, hare kennis met den Bijbel, waarin ik evenwel van uwe schoonzuster hoor, dat zij nog dagelijks leest, en de overtuiging die zij aan den dag legt, dat men moet zoeken te betrachten, en niet alleen te weten, wat ons in de Evangeliën geleerd wordt. Een bewijs van hare zucht tot betrachten, vind ik onder andere, in de edelmoedige denkwijze, die zij aan den dag gelegd heeft in het volgende. Gij weet, dat de jonge welburg met uwen broeder dong naar een ambt, dat de laatste verkregen heeft. Welburg was

{==246==} {>>pagina-aanduiding<<}
het allezins waardig, en had gehoopt, indien hij het verkreeg, zijn salaris tot ondersteuning zijner oude door vele ongelukken beproefde moeder, grootendeels te doen dienen. Dan, hetzij ferdinand betere voorspraken gehad hebbe, of zich met meer aandrang beijverd, hij werd gekozen, en wilburg vernam niet zonder spijt en benijding, zijn mededingers benoeming. Nu laatst, dat er eens over die zaak gesproken werd, en ferdinand nog al uitweidde over het leelijke der jaloezij, zeide elisabeth: ‘Ja, lieve vriend! gij hebt goed praten; ik beken dat een ander te benijden, niet goed is, doch het laken is in deze gemakkelijker, dan het met onderwerping dragen van eene groote teleurstelling; hadde uw tegenstander gezegevierd - ik weet het niet - maar zoudt gij daar geheel stil onder gezeten hebben?’ - ‘O, het gold u!!’ riep ferdinand met vervoering uit, haar teederlijk aanziende. ‘En het gold zijne moeder!’ hernam zij op eenen hartroerend zachtzinnigen toon. ‘Doch,’ zoo vervolgde zij met vuur: ‘nu de zaak is gelijk zij is, betaamt het u, u over de beleedigende benijding te wreken.’ - Wij zagen allen verwonderd op, terwijl zij voortging te zeggen: ‘Mijnheer gardijn, de overwinnaar, heeft thans dat ambt niet noodig om te kunnen bestaan, hij tere dan op zijne waardigheid als Advocaat, enz.; enz., enz. en verzoeke dringend degenen die hem benoemd hebben, die benoeming op den heer welburg over te brengen. Lieve ferdinand! wilt gij iets, mij zeer welgevalligs, doen, zoo doe dit!’ Dit laatste voegde zij er op

{==247==} {>>pagina-aanduiding<<}
een' smeekenden onwederstaanbaren toon bij. Ferdinand vloog op, drukte haar aan zijn hart en zeide: ‘Gij zijt een aanbiddelijk mensch! Geloof, dat ik gaarne doen zoude wat gij verlangt, doch....’ hier zag hij zijn' vader vragenderwijze aan, en deze nam toen het woord, en zeide glimlagchende: ‘Ik bewonder altijd hoe de vrouwen ieder ding weten te schikken, doch, lieve betje! men speelt zoo met de ambten niet; het zou met reden door degenen die ferdinand begunstigd hebben, hem kwalijk genomen worden, indien hij het door u verlangde voorstel deed. Zie hier mijn' raad. Mijn zoon biede den heer welburg de eerste commiesplaats onder hem aan, en salariëre hem dan zoo ruim als gij beide verkiezen zult.’ Deze raad werd door uwen broeder met gretigheid goedgekeurd. Ik geloof, dat hij ingevolge van denzelven handelen zal, en zoo zal hij zich welligt van een' benijder een' vriend maken. Wat nu verder elisabeths wijze van doen betreft: zij is arbeidzaam, handig, netjes, en geenszins beschroomd hare handen uit te steken, wanneer er eens iets huiselijks gedaan moet worden. O, ik verlang dat gij haar ziet. Ik ben overtuigd dat gij haar lief zult hebben, gelijk als ik, en met mij instemmen wanneer ik zeg: ferdinand heeft eene uitmuntende keuze gedaan.’



{==248==} {>>pagina-aanduiding<<}

XXXIV.


Het ziekbed.

Na ettelijke weken in Amsterdam doorgebragt te hebben, keerde mejufvrouw basmooth, ten uiterste voldaan over de wijze waarop zij door ferdinands bloedverwanten was ontvangen geworden, bij hare getrouwe debora terug. Laatstgenoemde had gedurende elisabeths afwezigheid, hare halve zuster bij haar gehad, doch op nieuw ondervonden, dat beider geaardheid niet overeen kwam, en dat de omgang met suzanna op den duur haar het leven verbitteren zou. Dubbel welkom was haar zoodoende de wederkomst van haar troetelkind, en dubbel verheugde zij zich in dezer weltevredenheid, welke dikwijls het onderwerp van het gesprek, gedurende de zich nu reeds verlengende avonden uitmaakte. ‘Ik vind mij onuitsprekelijk gelukkig,’ zeide onder andere elisabeth eens, op een' avond dat de koude herfstlucht de weduwe genoopt had een weinig vuur aan den haard in hare woonkamer te laten aanleggen, en zij met hare jeugdige vriendin genoegelijk daar nevens zat: ‘Ik vind mij onuitsprekelijk gelukkig. De liefde van ferdi-
{==249==} {>>pagina-aanduiding<<}
nand, die zich dagelijks mijne innige wederliefde meer waardig getoond heeft, vervult mijne uitgestrektste verlangens. Zijne moeder is eene waardige vrouw, die benevens den vader alles deed, wat zij meende dat mij welgevallig wezen kon. Wilhelmina gaf mij gedurig blijken van hare weltevredenheid met het vooruitzigt mij eens zuster te zullen noemen. De vrouw van den heer willem gardijn, wier meest geliefde schoonbroeder ferdinand altijd geweest is, betoonde mij ook veel goedheid, en schijnt iemand van een' gemakkelijken omgang te wezen. De menschen in het algemeen waren vriendelijk jegens mij. Ik bid u, wat zoude ik meer verlangen om regt in mijnen schik te zijn? En wanneer ik dan eens terug denk, aan den tijd, toen ik moest vreezen geheel alleen 
met grootvader, ook zonder u, op Barkey-Vale te zullen zitten! of toen ik om het huwelijk met edward werner geplaagd werd! of toen ik na de ontmoeting met alerte, naauwelijks wetende waarheen, op Woolock een verblijf zocht, dat mij later zoo tegenviel; hoe onbegrijpelijk gunstig steken dan mijne tegenwoordige omstandigheden niet bij de verledene af, om nu niet eens te gewagen van de dagen der kwellende onzekerheid, waarin ik aangaande mijn toekomstig lot verkeerde, in het begin van mijn verblijf bij u!’ Debora voelde tranen in hare oogen opwellen, toen zij elisabeth in dezer voege hoorde spreken; vriendschap en deelneming waren daar schuld aan, doch ook lokte de herinnering van eigen wedervaren, die tranen uit. Ach! de eigenliefde is zoo zeer ingeweven in het wonderbaar za-
{==250==} {>>pagina-aanduiding<<}
menstel van den mensch, dat de in schijn meest belangelooze zelfs, door eigenliefde wordt beheerscht, en vaak alleen om anderer belangen, meent zich te bedroeven of te verblijden, wanneer een verouderd gevoel van eigen leed of van eigen vreugde, zich inderdaad in het spel mengt! ‘Waarlijk, mijne lieve!’ antwoordde de weduwe: ‘uw lot schijnt thans benijdenswaard, ik verheug mij grootelijks het als zoodanig te mogen aanmerken, want ik heb mij dikwijls over u verlegen gemaakt, doch zoo ziet men; de dingen die ons meest beangstigen, loopen somtijds uit op onverwacht en ongedacht geluk. Wat was ik niet hopeloos bedroefd, toen ik afstand doen moest van richards hand, na mij zoo zeer in zijne liefde verheugd, en van onze aanstaande vereeniging zoo veel heil voorspeld te hebben, hoezeer wenschte ik toen niet, dat ik hem nimmer gekend had, en hoe beangstigde mij niet de toekomst, en mijn oude dag! en zie, dat ik richard eens gekend heb, maakt juist mijn' ouden dag zoo vrij van zorgen, als die thans is! Dat gij mij 
welhaast zult verlaten, is nu hetgeen mij het meeste kwelt, doch daar ik mijn eenig kind niet heb mogen behouden, moet ik erkennen dat ik in u meer gehad heb dan ik had kunnen verwachten, na dat verlies; en leefde! mijn zoon, hij zou toch nu wel niet meer bij mij wezen. Der oude lieden lot is alleen te blijven; zonder kinderen of met een kind wie weet hoe ver van mij af, zoude ik mij dus als gansch verlaten moeten beschouwen, dan nu heb ik u om mij aan te bechten, en gij zult mij

{==251==} {>>pagina-aanduiding<<}
toch wel van tijd tot tijd komen zien?’ - ‘Ja, lieve debora!’ hernam mejufvrouw basmooth: ‘dat zal ik zeker, of wel gij zult bij mij komen en eenigen tijd getuige zijn van mijn geluk; want wat ik op Woolock van cecilia niet kon verkrijgen, zal ferdinand mij niet weigeren, en te Amsterdam zal ik u zien! - Doch zouden wij niet nog een weinig vuur bijleggen: mij dunkt het wordt ontzaggelijk koud.’ - ‘Ik bemerk daarvan niets,’ hervatte tolver, en evenwel om hare jonge vriendin te believen, stookte zij het vuur helder op. Doch de koude, welke elisabeth gevoelde, had haren oorsprong niet in de gesteldheid van de lucht; eene koorts die haar als op het lijf gesmeten werd, was oorzaak, eerst van eene huivering, later van eene beving, die haar het spreken moeijelijk maakte, en weldra drong vroegtijdig te bed te gaan. Gevatte koude, aandoeningen van verschillenden aard, dacht, en zeide men in het eerst, zou deze ongesteldheid te weeg gebragt hebben, en eenige uitzettende middelen zouden de kwaal wel spoedig doen verdwijnen - dan wie zoo dacht en zoo gesproken had, vond zich weldra deerlijk bedrogen; de koorts verliet mejufvrouw basmooth niet, ja verhefte zich telkens, en maakte debora zoo verlegen, dat zij geraden vond de hulp van een' geneesheer in te roepen. ‘De patiente ziet rood,’ zeide deze: ‘het schijnt of er kinderpekken willen uitkomen.’ ‘Ik ben in Engeland gevaccineerd,’ zeide de lijderes: ‘mijne kwaal moet dus iets anders dan de kinderpokken zijn.’ - ‘Dan misschien mazelen of roodvonk?’ hernam de arts. ‘Beide

{==252==} {>>pagina-aanduiding<<}
ziekten heeft zij in hare vroege jeugd gehad,’ verzekerde debora, en de doctor haalde de schouders op. Te bed blijven, warm houden, en uitzettende middelen gebruiken, was intusschen wat hij aanbeval, en de zorgvuldige tolver bleef niet in gebreke met de uiterste naauwgezetheid te zorgen, dat al zijne voorschriften ten uitvoer wierden gebragt. Dagelijks evenwel verergerde de toestand der kranke, zware benaauwdheden en hoofdpijnen matteden haar af, en verwittigende brieven van debora's hand, werden aan hendrik bestenvelde en aan ferdinand gardijn gezonden. Laatstgemelde, die zich te Amsterdam bevond, kende geene rust meer, nadat hij het genoemde berigt ontvangen had, en kwam het eerst bij tolver aan; dan hij mogt zijne geliefde niet zien, zij was op dat oogenblik geheel buiten kennis, en worstelende met eene benaauwdheid, die, het nogmaals verheffen van de koorts scheen aan te duiden. Men verbeelde zich de droefheid van den goeden ferdinand, vooral toen op zijne vraag: ‘Zou er gevaar bij zijn?’ de geneesheer, die zoo even de lijderes bezocht had, hem ten antwoord gaf: ‘O ja!’ ‘Zoo gaan dan,’ riep hij uit: ‘mijne droombeelden van geluk te niet! O, God! neem ook mijn leven weg, indien het hare onder de kracht der ziekte bezwijken moet - dan eer zij sterft moet ik haar zien, moet ik haar in mijne armen knellen - welligt zullen dan onze zielen te gelijk ten hemel varen, en daar vereenigd zijn!’ - Een tranenvloed gaf nu aan den benaauwden boezem van den diep bedroefde lucht; bestenvelde, die zich op dat pas vertoonde, poogde hem tot bedaren te brengen, en

{==253==} {>>pagina-aanduiding<<}
haalde hem eindelijk over, hem naar het logement te vergezellen. Een nacht van kommer volgde op het hier boven omschreven tooneel. Terwijl ferdinand op zijne legerstede door angst niet slapen kon, verbande de hevigheid der ziekte, welke de doctor nu verklaarde van de catharale soort te wezen, alle rust voor elisabeth. In den morgenstond een oogenblik tot zich zelve gekomen zijnde, riep zij debora en zeide, zoodra zij haar zag: ‘Ik sterf, trouwe vriendin! heb dank voor al het goede, dat gij aan mij hebt gedaan, en bij aanhoudendheid doet. Zeg ferdinand vaarwel, ook mijn' oom. Schrijf een vriendschappelijk woord, uit mijnen naam, aan mevrouw hasley. Bid God dat hij mij in mijne laatste ure nabij zij. Op Hem en op christus berust mijne hoop. - Murmureren - o neen - maar ik had zulke blijde verwachtingen....’ Dit laatste zeide zij reeds mompelende, het overige was onverstaanbaar, en nu greep haar de ijlhoofdigheid weder aan.
Dobberende tusschen hoop en vrees, al naar mate de gesteldheid der kranke tot de eene of andere aanleiding gaf, bleven haar minnaar, hare naaste betrekkingen en hare oude vriendin, al den tijd dat de ziekte woedde; dan gelukkig nam zij eindelijk eenen gunstigen keer, zoodat de doctor, tot overgroote blijdschap van ieder, verklaren kon dat het gevaar geweken was; evenwel bleef hij veel omzigtigheid en het vermijden van bijzondere aandoeningen, aanbevelen, en verzocht dat vooreerst nog niemand dan die met de oppassing belast waren, elisabeth kwame bezoeken. Hoezeer ferdinand ook verlangde haar te zien, en zijne vreug-
{==254==} {>>pagina-aanduiding<<}
de te betuigen over haar waarschijnlijk behoud, getroostte hij zich naar Amsterdam, werwaarts zijn nieuw verkregen ambt hem dringend riep, terug te keeren, zonder aan zijnen wensch te hebben voldaan, en stelde zich tevreden met de vergunning om aan mejufvrouw basmooth te schrijven, hoewel zij vooreerst niet lezen mogt, en met de belofte van debora, dat zij hem gestadig tijding zou zenden, en waarschuwen, zoodra men geen gevaar van eene ontmoeting tusschen hem en zijne teerbeminde meer vreesde. Mevrouw bestenvelde, die eenige dagen de zorgen van de weduwe tolver gedeeld, en hare taak verligt had, keerde nu ook met haren echtgenoot, die van tijd tot tijd zich naar Voorschoten begeven had, huiswaarts terug.
Eene groote, voor de langzaam beterende kranke heilzame, stilte heerschte thans weder in debora's huis. De jeugdige krachten van elisabeth werkten gunstig mede, en na verloop van eenige dagen vond zij zich sterk genoeg om eens weder een geregeld gesprek met hare vriendin aan te knoopen. ‘Hoe vreemd is men te moede wanneer men ziek is,’ zeide zij op een' schoonen morgen in October, toen zij voor het eerst durfde wagen het daglicht onbelemmerd in hare kamer te laten doordringen: ‘men wenscht geregeld te denken, en kan dit niet. Wat moet het akelig wezen, wanneer men, zijn einde voelende naderen, door gewetensangsten gekweld wordt! Dit was, God dank! mijn geval niet, maar evenwel de gedachte aan den dood verontrustte mij, en dikwijls heb ik in de stilte gebeden dat God mij zou bijstaan en christus mij de hand zou reiken, wan-
{==255==} {>>pagina-aanduiding<<}
neer het scheidensuur daar zou zijn. Dan werden mijne denkbeelden verward, dan meende ik een heerlijk licht en zwevende engelen te zien, dan weder zag ik ferdinand de armen naar mij uitstrekkende, en ik was als aan den grond vastgenageld, en kon niet tot hem gaan. Dan bespeurde ik mijn' vader, mij aanziende zoo als hij in den laatsten dag zijns levens deed; ik wilde hem ontvlugten, en hij hield mij vast; licht, duisternis en allerlei vreemde voorwerpen mengden zich voorts onder elkander, ik wilde uit dien chaos tot een redelijk besef der dingen komen, en het was mij niet mogelijk, al vloog mij somtijds de gedachte door het hoofd: gij dwaalt!’ - ‘Een natuurlijk gevolg der ziekte,’ zeide debora hierop. ‘Wanneer het geheele ligchaam ongesteld is, kan de ziel op hetzelve niet vrijelijk werken, en zoo ontstaan allerlei ongerijmde gedachten. God weet wat hij den mensch toezendt, en hoe veel of hoe weinig den lijder daarbij van de magt over zijn' eigen wil overblijft. Hij zal dan niet boven magt 
eischen, en, mag ik mij zoo eens uitdrukken, uit zijne liefde vergoeden, wat bij ons, door de zwakheid onzer natuur, te kort schoot. Wij moeten alles met onderwerping dragen wat ons opgelegd wordt, maar stond het ons vrij te kiezen, mij dunkt een langzaam verval van krachten, zoo als dat hetwelk mijne vrome gravin van bellinckhausen ten grave bragt, zou wel het wenschelijkste wezen.’
Elisabeth dezen naam hoorende, herinnerde zich dat debora in het verslag van haren levensloop gezegd

{==256==} {>>pagina-aanduiding<<}
had, dat zij van de gesprekken dezer achtingwaardige vrouw, haar wel eens mondeling het een en ander zou mededeelen. De gelegenheid scheen haar bij uitstekendheid gepast, om harer vriendin deze belofte te herinneren; zij verzocht dus iets meer omtrent de gevoelens der genoemde vrouw te hooren, en met genoegen, schoon niet zonder aandoening, voldeed de weduwe tolver op eenen anderen dag aan haren wensch, in deze woorden: ‘Heengaan,’ zoo sprak mijne vrome leidsvrouw eens: ‘van hier verhuizen, daar wij niets anders kennen dan deze aarde, naar een nieuw, gansch onbekend verblijf, heeft iets ontzettends voor den mensch; maar zijn wij niet alle op aarde gekomen zonder van dat verblijf ook iets te weten? Welligt zal ons sterven meer gelijkheid met ons geboren worden hebben, dan wij doorgaans ons verbeelden; welligt zullen wij, mag ik zoo spreken, veel spoediger in onze nieuwe betrekkingen te huis zijn, dan wij wanen. En zal onze kennis aan God daar gindsch niet helderder worden, zal ons vertrouwen op christus geen nieuw voedsel door de meer dadelijke ondervinding van zijne genadige liefde ontvangen? zullen wij niet verkeeren in eene wereld waar geregtigheid woont, en alle tranen van onze oogen zien afgewischt! O, als ik dat alles bedenk, zoo wijkt de vreeze des doods geheel, zoo verlang ik dit strijdperk te verlaten, en de ruste in te gaan!’ - ‘Een' anderen keer zeide zij: Het komt er in de laatste oogenblikken slechts op aan, te weten, of wij eene gegronde hoop op de te beërvene zaligheid hebben, en om die hoop te kun-
{==257==} {>>pagina-aanduiding<<}
nen gewaar worden, behoeft men een geloovig en onergerlijk leven te hebben geleid, dus niet op het sterfbed, maar van dat de rede zich in ons begint te ontwikkelen betaamt het ons van godsdienstige kennis en overtuiging en van eenen godzaligen wandel werk te maken, ingevolge jezus voorbeeld en leer; altijd (omdat wij 
steeds zondaars zijn en dagelijks in vele struikelen, al leiden wij oogenschijnlijk een onergerlijk leven) aan onze bekeering te arbeiden, en nimmer te denken dat wij de volkomenheid verkregen hebben.’ - ‘Weder op een' anderen dag, van hare legerstede af de ondergaande zon over het heerlijke landschap, dat het kasteel waar wij woonden, omringde, hare laatste stralen ziende schieten, riep zij mij en sprak: Zie dat verrukkelijk tooneel! Hoe groot is God in de werken van zijne hand! Hoe groot de mensch door Zijne goedheid, daar hij alleen van al het geschapene op aarde het vermogen bezit, om de werken van zijnen Schepper te bewonderen! om te verstaan dat er overeenstemming is tusschen het ons in de natuur afgebeelde, en het zedelijke hetwelk een deel van ons wezen uitmaakt! Het ondergaan der zon, die de gezegende uitwerkselen van hare koestering op aarde achterlaat, schijnt mij het beeld des opregten wiens werken nog goed doen, na dat hij de aarde niet meer betreedt. De rust die de aarde smaakt in den nacht, terwijl ook mensch en vee door den slaap tot nieuwen arbeid bekwaam gemaakt worden, is mij eene afschaduwing van de rust des grafs; maar de zon verrijst op haren tijd, de menschen

{==258==} {>>pagina-aanduiding<<}
en het vee waken tot nieuwe werkzaamheden op; o daarin vind ik weder het licht der eeuwigheid, en ons herboren worden tot een nieuw bestaan.’ - ‘Op den dag, die de voorlaatste van haar leven geworden is, verlangde zij, dat ik, gelijk meest alle dagen voor haar in den Bijbel zoude lezen: ditmaal verkoos zij de kapittels XIV, XV en XVI van johannes; ik voldeed geredelijk aan haren wensch; zij luisterde aandachtig toe, tot aan het einde van het laatstgenoemde hoofdstuk, toen riep zij uit: Dit heeft jezus gesproken! O, die woorden waarmede het volgende kapittel begint, hoe hebben zij mij niet altijd getroffen, hoe treffen ze mij nu nog! Het is als wilde de geliefde discipel daarmede zeggen: Neem aan wat gij daar gelezen hebt, als hadt gij het uit den mond des Heeren zelven gehoord, eigen u al het troostelijke, het bemoedigende, het verhevene toe dat daarin vervat is, want jezus heeft het gesproken, jezus die heden en morgen dezelfde blijft, en in eeuwigheid blijven zal! Wat u ook moge overkomen - zoo vervolgde zij, mijne hand drukkende - wat u ook overkome, houd aan die gedachte vast, verban de kleingeestigheid, die ons somwijlen kwelt, en aan beuzelingen ons vertrouwen ligt zou ten offer brengen; zie de dingen in het groot, denk christus die eenmaal zich zelven ten zoenoffer voor de wereld stelde, is heden en morgen en in alle eeuwigheid dezelfde goede en ons heil behartigende Heiland; hoe ook de dingen der wereld loopen, mijn pand, bij Hem weggelegd, zal hij bewaren tot zijnen dag toe. Hij is de ware wijn-
{==259==} {>>pagina-aanduiding<<}
stok, alle ranke die vrucht draagt, reinigt hij, opdat zij meer vrucht drage; dit heeft jezus gesproken, dit is dan ontwijfelbaar waar. O zoo laat ons dan heiliglijk en matiglijk leven in deze wereld, opdat wij door hem geholpen worden te zijner tijd, en de kroone der onverderfelijkheid gewinnen!’ - Dan 
‘genoeg,’ voegde debora hier nog bij: ‘genoeg voor ditmaal van mijne nu zalige vriendin; al wat zij zeide was voor mij, die gezond en sterk was, heilzaam, voor u die nog zwak zijt, zou meer, afmattend wezen.’ - ‘God schenke mij eens een sterfbed als het hare!’ zeide elisabeth, de handen zamenvouwende en de ‘oogen ten hemel heffende: ‘doch, lieve tolver!’ zoo vervolgde zij; ‘nu ik herstellende ben, verheugt mij het denkbeeld van nog voort te zullen leven, ik hoop niet dat ik daar zonde aan doe?’ - ‘Voorzeker niet, lieve mejufvrouw!’ was het antwoord dat de weduwe gaf: ‘de liefde tot het leven is den mensch ingeschapen, dus natuurlijk en geoorloofd; God laakt die niet, geniet slechts dankbaar wat u geschonken wordt, en maak een nuttig gebruik van den tijd om u tot de eeuwigheid voor te bereiden.’
Van lieverlede nam nu de beterschap van mejufvrouw basmooth toe. Wanneer het weder zulks toeliet, beproefde zij van tijd tot tijd eene kleine wandeling op het warmste van den dag in debora's tuin, en te huis ondernam zij allengs iets te lezen, of eenige regels te schrijven. De volgende brief aan cecilia was haar eerste werk van die soort, in verscheidene dagen. ‘Ik dank u, cecilia! voor het deel dat gij in mijnen droevigen toestand hebt genomen, ja ik weet

{==260==} {>>pagina-aanduiding<<}
het, indien gij hier geweest waart, zoudt gij mij mede opgepast, en benevens debora en mijne tante, alle mogelijke hulp toegebragt hebben. Ik gevoel wat gij gedaan zoudt hebben, alsof gij inderdaad in dit opzigt werkzaam waart geweest. Dan het heeft mij aan niets ontbroken, en nog wordt niets verzuimd van hetgeen mij aangenaam wezen kan, en geduldig den tijd doen afwachten, wanneer ik weder in volkomene gezondheid, gelijk voorheen, met alle menschen mede zal kunnen doen. Waar ik het meeste naar verlang is - ik geloof dit nu toch wel te mogen zeggen - het wederzien van ferdinand, dan juist dit genoegen zal mij, denk ik, wel het langste onthouden worden. Echter wil ik niet klagen, want alleen om bestwil word ik gekweld. In den tijd toen, wanneer gij mij van al uwe uithuizige vermakelijkheden verslag deed, ik niets vond om u te antwoorden dan de beschrijving van een theesaletje, om tegen uwe dans- en schouwburg-vermakelijkheden op te wegen, dacht ik wel eens bij mij zelve: O, hoe veel aangenamer dan het mijne is cecilia's lot! evenwel, ik murmureerde niet; hoe zoude ik dan thans nog eenigzins om klagen denken, daar ik, geene uithuizige vermakelijkheden behoef, om te gevoelen, dat ik veel gelukkiger ben dan gij toen nog waart. Volmaakt gelukkig, zoo dat er nergens iets hapert! dat wij wel anders zouden wenschen, kunnen en mogen wij op de wereld niet wezen, dit heb ik debora meermalen hooren zeggen, en staven met bewijsgronden die ik nu niet zal aanvoeren, doch ik ben overtuigd dat zij gelijk had. Dat ik geene ouders, broeders of zusters heb, die in mijne blijde vooruitzigten

{==261==} {>>pagina-aanduiding<<}
kunnen deelen, mag wel aan het hoofd geplaatst worden der dingen, die ik anders zou willen hebben, doch wat baat het of ik dit zegge, en daaromtrent ijdele wenschen vorme; het is nu eens zoo, en ik moet de smart te dien opzigte geduldig dragen. Zoo is het ook gelegen met sommige dingen van minder belang, doch daar tegenover staat zoo veel goeds, zoo veel verblijdends, meer dan ik immer verwacht had, dat ik u dringend verzoek, wanneer gij aan mij denkt, te gelooven, dat gij denkt aan eene der gelukkigste en weltevredenste menschen op aarde.’
Eindelijk werd het door den arts aan elisabeth veroorloofd, een briefje te schrijven aan gardijn, dat, indien hij nu te Voorschoten wilde komen, het haar aangenaam zoude wezen hem te zien. Geen uur was dit briefje door den verlangenden minnaar ontvangen, en reeds snelde hij voort op den weg die hem zijne geliefde nader moest brengen. De gewenschte ontmoeting had plaats - dan niemand eische van ons die te beschrijven; al onze woorden zouden te kort schieten om de verrukking uit te drukken van twee zich hartelijk beminnenden, die gemeend hadden, dat de dood eene scheiding tusschen hen zou hebben gemaakt, toen zij elkander met de hoop eener aanstaande vereeniging weder zagen. Doch toen de eerste ontboezemingen der blijdschap een weinig bedaard waren, en elisabeth omtrent hetgeen er gedurende hare ziekte in het huisgezin waartoe ferdinand behoorde, was voorgevallen, hem sommige vragen deed, bespeurde zij alras, dat er iets bestond dat hem kwelde, en waarvan hij den schijn had, haar een geheim te

{==262==} {>>pagina-aanduiding<<}
willen maken. ‘U deert iets,’ zeide zij: ‘o, ferdinand! geloof niet dat gij thans zoo als voorheen, mij uwe geheime gedachten zoudt kunnen ontveinzen; ik lees thans beter dan op Woolock op uw gelaat wat in uw binnenste schuilt.’ - ‘Lieve! het is mij aangenaam dit te hooren,’ antwoordde ferdinand: ‘gaarne verneem ik dat mijn gelaat de spiegel is van mijne ziel, en althans dat gij, die ik verlang altijd in mijne ziel te doen lezen, mijne aandoeningen uit mijne trekken raadt! Het is waar, er is iets dat mij hindert, doch om uwe gevoeligheid zoo kort na uwe ziekte te sparen, heb ik er u nog niets van gezegd. Dewijl gij zulks echter schijnt te verlangen, zoo hoor toe. Onder mijne vele broeders is er een, die in zijne jeugd noch tot de studiën, noch tot eene gezette bezigheid hoe ook genaamd, eenigen lust hebbende, met toestemming van mijn' vader, onder behoorlijk opzigt, eene groote zeereis is gaan doen, eer dat onze buitenlandsche zeevaart door de tijdsomstandigheden zoo zeer belemmerd werd. Aan de Kaap aangeland zijnde, heeft hij zich daar gevestigd, en ouder en bezadigder geworden zijnde, zich met den handel bezig gehouden onder het Engelsche bestuur. Zijne zaken ziende vooruitgaan, heeft hij vervolgens niet geschroomd zich, zonder mijn vaders toestemming te vragen, in den echt te begeven, en eene vrijgemaakte slavin is zijne huisvrouw geworden. Met deze en zijne drie kinderen is hij thans op weg naar het moederland, verlangende voor hunnen dood onze ouders nog eens te omhelzen. Alle da-
{==263==} {>>pagina-aanduiding<<}
gen wordt hij verwacht - en vader weigert hem, weigert althans zijne echtgenoot te zien. Zulks zal u niet verwonderen, elisabeth! die weet, hoezeer de heer gardijn op het fatsoen van zijn geslacht gezet is, maar het smart mijne zuster en mij, dat wij gevaar loopen karel niet 
als onzen broeder te zullen mogen omhelzen; het smart mijne moeder dat zij door den, ook in hare oogen laakbaren, stap van haren zoon, welligt van diens bijzijn verstoken zal blijven. Wat nu gedaan? ‘Ik vergeef karel “zijne verkeerdheid nooit,” zegt mijn vader, en of wij al zeggen: hij is wettig getrouwd, op den persoon van zijne vrouw valt, volgens zijn berigt, niets te zeggen, zijne kinderen zijn geheel onschuldig - het baat ons niet; ik wil hem, ik wil althans zijne vrouw niet zien, is al het antwoord dat wij ontvangen.’ - ‘Inderdaad,’ hernam elisabeth: ‘dit is eene treurige zaak, en waarvan ik regt begrijp dat zij u hindert; doch welligt, indien karel zich op eens aan uw vaders huis vertoont, zal hij verteederd worden, hem omhelzen en vergeving schenken; het voegt mij niet mij in de bres te stellen, en den ouden heer onder het oog te brengen wat hij behoort te doen, anders zou ik hem de geschiedenis van den verloren zoon herinneren, hem zeggen dat, daar wij dagelijks bidden: Vergeef ons onze schulden, gelijk ook wij vergeven onzen schuldenaren, wij den toorn niet mogen behouden, maar volgens Christenpligt ook in deze aan anderen moeten doen wat wij, in hunne plaats zijnde, zouden wenschen dat ons door

{==264==} {>>pagina-aanduiding<<}
hen gedaan wierd.’ - ‘Indien mijn vader u zoo hoorde spreken,’ riep ferdinand met geestvervoering uit: ‘zou het hem, dunkt mij, niet mogelijk wezen u te wederstaan; o uwe intrede in onze familie zal voor dezelve een zegen zijn, want door uwe lieftalligheid zult gij aller harten winnen, door uwe zachtzinnigheid zult gij alle kleine botsingen, die somtijds plaats hebben, doen verdwijnen, wanneer? wanneer zult gij de mijne zijn?’ - Op deze vraag gaf elisabeth te kennen, dat zij het voegzaam keurde een jaar te laten voorbij gaan tusschen den tijd van haar vaders overlijden en hunne huwelijksvereeniging, wel bragt haar minnaar veel daartegen in, doch voor het oogenblik althans kon hij haar niet van besluit doen veranderen; hij berustte dan in hare schikkingen, en verliet haar, toen de tijd tot zijn bezoek, door den doctor toegestaan, verstreken was.



{==265==} {>>pagina-aanduiding<<}

XXXV.


De verbeterde overtreder.

Zoo veel van zijnen tijd als hij aan zijne bezigheden in de hoofdstad onttrekken kon, werd in de volgende maanden door ferdinand te Voorschoten, en wel inzonderheid aan het huis van debora, bij zijne geliefde doorgebragt. Wel vielen de dagen van afwezendheid hard aan twee personen, die nimmer van elkanders gezelschap verzadigd waren, en steeds veel te zamen te spreken hadden, doch gelijk aan alle dingen in de wereld, zoo was ook hier naast het kwade, eene goede zijde, want hoe hinderlijker voor beide de dagen van scheiding waren, zoo veel te meer prijs stelden zij op die welke zij te zamen konden doorbrengen; dan zag elisabeth lang vóór het uur waarop ferdinand verwacht werd, reikhalzend naar hem uit, dan was de ontmoeting regt hartelijk, dan waren de wandelingen, somtijds bij strenge koude en op hard bevrozene paden, regt aangenaam, de gesprekken dubbel belangrijk, en het vooruitzigt op de blijde toekomst, die de vervulling van beider wenschen vervatte, en waaraan men telken week nader kwam, verzachtte

{==266==} {>>pagina-aanduiding<<}
de nog voortdurende ontbering. Dikwijls kwam, hetgeen ten opzigte van ferdinands broeder hangende was, op het tapijt, en telkens vraagde elisabeth of de stemming van den vader nog niet veranderd was; na eenige keeren een ontkennend antwoord hierop ontvangen te hebben, vernam zij eindelijk, dat de aankomst van karel in Holland, door de najaarsstormen vertraagd was en hij zich thans in de haven van Portsmouth onthield. Dat brieven, die sedert gewisseld waren, den toorn van den ouden heer eenigzins hadden doen bedaren, en dat men nu de hoop voedde dat de zoon ten minste, met heuschheid zou ontvangen worden; maar voor de vrouw scheen nog geene genade te zijn. Wanneer ferdinand weder vertrok, bleef elisabeth niet in gebreke hem altijd haren wensch te herhalen, om dien aan zijnen vader over te brengen, dat ook de echtgenoot van karel op hare bruiloft mogt tegenwoordig zijn, en steeds vermeerderde zoo doende voor haar de achting en liefde van haren vriend.
Op zekeren morgen, gardijn sedert een' dag of acht weder in de hoofdstad zijnde, gebeurde het, terwijl de weduwe tolver en mejufvrouw basmooth te zamen zich met haren gewonen dagelijkschen arbeid bezig hielden, en bij den haard in de woonkamer genoegelijk gezeten waren (het was in het laatst van Februarij 1817) dat een heer uit Engeland zich liet aanmelden, en de beide vrouwen tot hare groote verbazing Sir edward, Lord werners zoon zagen, binnentreden. ‘Mag ik mijne oogen gelooven?’ riep elisabeth uit. ‘Zijt gij het waarlijk, Sir edward!

{==267==} {>>pagina-aanduiding<<}
dien ik voor mij zie?’ - ‘Ik ben het in eigen persoon, o zon van Barkey-Vale!’ antwoordde hij lagchende. ‘Deze spreekwijze gebruik ik thans geenszins om u te kwellen, maar alleen om u, indien gij nog eenigen twijfel voeddet, te overtuigen dat ik het werkelijk ben. Doch liever moest ik zeggen, ik ben het niet, want een gansch ander man dan voor dezen, is edward thans. Verleen mij uwe aandacht, en ik zal u veel nieuws verhalen.’ Men verzocht hem plaats te nemen, de twee vrouwen gingen nevens hem zitten, want hij verlangde dat debora mede aanhooren zoude wat hij te zeggen had, en hij begon: ‘Ik heb gedwaald, of wel ik heb verkeerd gehandeld; niet uit liefde voor u, elisabeth - gij zult het mij, hoop ik, vergeven, - maar om mij van een' lastig gewordenen band vrij te maken, heb ik u eertijds mijne hand geboden; toen gij die afweest, wist ik geen raad meer en ontvlood mijn vaders huis. Ik deed eene groote reize, en leerde op dezelve zoo vele zedelooze menschen kennen, dat ik wars van de wereld, mij begon te schamen van zelf tot degenen die de menschheid onteeren, te behooren. Tot mijn geluk maakte ik kennis met een' jongen geestelijke, die niet gelijk selsat altijd met Bijbelspreuken schermde, den vrome uithing en slecht handelde, maar die inderdaad godvreezend was, en met verstand mij op den goeden weg trachtte terug te brengen. Ik hoorde naar zijnen raad; ik zeide als de verloren zoon: ik zal opstaan en tot mijnen vader gaan, en ik deed het in gezelschap van mijnen vriend, vast besloten hebbende, al wat ik ver-
{==268==} {>>pagina-aanduiding<<}
der verkorven had, zoo veel mogelijk weder goed te maken. Mijn vader ontving mij beter dan ik had durven hopen - maar het meisje aan hetwelk ik voldoening schuldig was, leefde niet meer.’ - Hier werd edward door zijne aandoeningen verpligt eene pauze te maken; 
nadat hij zich eenigzins hersteld had, vervolgde hij: ‘Wij keerden naar Werner-Castle terug; selsat kwam daar volgens hare gewoonte logeren, en was, vooral nu ik wist hoe zij omtrent john gehandeld had, hatelijker in mijne oogen dan ooit. Evenwel verweet ik mij zelven ook den goeden john niet met de vriendelijkheid die hij verdiende, behandeld te hebben. Het bezoek aan falmains dochter (hetwelk gij u herinneren zult) kwam mij weder in de gedachte, uw gedrag in deze werd nu evenzeer gebillijkt, als ik het vroeger gelaakt had, en ik ging helena nu waarlijk uit vriendschap zien. Met een lief, gezond kind op haren schoot, benevens haren vader en haren echtgenoot gezeten, vond ik haar, zij zag er welgedaan en weltevreden uit, en naar allen schijn was zij gelukkig. Zij sprak mij van u, en bij die gelegenheid zeide haar man, die, gelijk gij weet, intendant bij Lord oswald is, dat er eenigen tijd geleden onderzoek gedaan was naar de betrekkingen en voormalige omstandigheden van eenen robbert basmooth, die in der tijd het kantoor van de heeren sibs en wells moest overgenomen hebben. Ik heb, zoo vervolgde hij, dit eerst vernomen nadat er geantwoord was, anders zou ik omtrent den voornoemden persoon nog iets hebben kunnen mel-
{==269==} {>>pagina-aanduiding<<}
den, dat ik niet zeker ben of degenen, die met het onderzoek belast waren, wel wisten, namelijk, dat deze persoon niet basmooth heette, maar alleen dien naam van zijne voedstervrouw gekregen heeft.’ Dit zeggende, zag edward met eenige beschroomdheid elisabeth vragende aan; zij vatte daarom het woord op en zeide: ‘Dit alles hebben de onderzoekers geweten: ja nog meer, zij hebben ons gemeld, dat mijn vader eigentlijk kirkumbaine moest heeten, 
als zijnde de natuurlijke zoon van den Lord, welke dien naam droeg, en die later gehuwd is met wie de moeder is geworden van selsat en van den vader van john.’ Edward hernam: ‘Zoo waren zij wèl onderrigt, uitgezonderd één artikel. Volgens den intendant, die dienaangaande de bewijsstukken onder de papieren van Lord oswald, aan het geslacht van uwen grootvader vermaagschapt, gezien heeft, was robbert geenszins de natuurlijke, maar de echte oudste zoon van Lord kirkumbaine, uit een geheim huwelijk met eene vrouw beneden zijnen stand gesproten.’ - ‘Is het mogelijk!’ riep hier elisabeth, in verrukking hem in de rede vallende, uit: ‘edward, misleidt gij mij niet? mag ik uwe woorden gelooven? o, dan valt eene mijner grootste kwellingen weg, die namelijk, dat ik uit een' onechten stam zou voortgekomen zijn!’
‘Gij kunt volkomen staat maken op hetgeen ik u zeg,’ antwoordde werner: ‘en tot staving van deze waarheid, zal ik, indien gij het verlangt, nog verder verhalen, wat op mijn verzoek helena's man, tot opheldering van zijn gezegde er bij voegde.’

{==270==} {>>pagina-aanduiding<<}

‘O,’ sprak elisabeth: ‘geene grootere dienst kunt gij mij bewijzen; ligt, bid ik u, den sluijer, die nog gedeeltelijk mijne aangelegenheden bedekt, geheel op.’
‘Wettiglijk, doch zonder zijn vaders weten in Engeland gehuwd met de dochter van eene modemaakster, dorsan geheeten keerde Sir edwin kirkumbaine naar Ierland terug, altijd hopende, hetzij met der tijd den ouden heer van zijne echtverbindtenis kennis te geven, hetzij na diens dood, er opentlijk voor uit te komen, en zijne echtgenoot, die hij zwanger achterliet, te halen. Dan tot het eerste ontbrak hem altijd den moed, zelfs toen hij van de bevalling zijner echtgenoot kennis had gekregen, en de vader steeds voortlevende, bleef het andere achterwege. Nu ontving hij eens van een' zijner vrienden te Londen de bedroevende tijding, dat het huis van de weduwe dorsan tot den grond was afgebrand, en dat al de zich daarin bevindende personen, dus ook zijne vrouw en zijn kind daarbij omgekomen waren. Een spuitgast evenwel had het kind gered, doch er zelf den kost niet voor hebbende, en niet kunnende opsporen aan wie het toebehoorde, leide hij het te vondeling; dit kind is hij, die later onder den naam van robbert basmooth is bekend geweest. Gij weet wat verder met hem voorviel, dus behoef ik daaromtrent niet meer te zeggen. Alleen dan nog het volgende, aangaande diens vader. Deze loszinnig van aard, was wel in het eerst bedroefd over het voorgevallene ongeluk, doch vond zich later door hetzelve uit eene groote verlegenheid gered, thans vrij zijnde, om, waar

{==271==} {>>pagina-aanduiding<<}
zijn vader sedert lang op aandrong, een huwelijk met eene vrouw van aanzien te doen. Eliza, de dochter van Lord butterlain, werd zijne gade; dan hare trotschheid en spilzucht, deden weldra den ouden Lord berouw gevoelen over de toestemming welke hij aan zijn zoons vereeniging met haar gegeven had. Hij stierf vol bekommering, dienaangaande, en nu geenen breidel meer hebbende, spatteden de wufte edwin kirkumbaine en zijne echtgenoot zoodanig uit, dat zij weldra in schulden, en eindelijk in armoede vervielen. De vrouw overleed toen hare dochter (selsat) zestien en johns vader twaalf jaren oud was. Nu zag kirkumbaine geene uitkomst meer dan in eene oneerlijke handelwijze, deze werd ontdekt, en hij zou naar de gevangenis gesleept zijn geworden, indien hij niet door een pistoolschot aan zijn leven een einde had gemaakt. Onbewust van het bestaan zijns oudsten zoons, is hij altijd gebleven, doch na verloop van tijd kwam dit ter oore van selsat, door de dochter van den spuitgast, die robbert gered had, en welke in dienst kwam van onze fijne, die wist dat haar vader vroeger met eene juffer dorsan gehuwd geweest was (want hiervan had hij na den dood van den ouden Lord geen geheim meer gemaakt) doch die vrouw bij den brand van haar huis had verloren. Nu gaf mijne moeders vriendin veel geld aan de dienstmaagd, opdat zij zwijgen zoude, en zij zweeg, totdat zij met ongenoegen selsats dienst verlatende, er eene voldoening in vond te verspreiden, dat er een jongman bestond, die zeker

{==272==} {>>pagina-aanduiding<<}
hare gewezene meesteres in den weg leefde, dewijl haar, zij wist niet waarom, op hals en keel verboden geweest was, van hem te spreken; en toen selsat deze praterij gewaar werd, zeide zij, dat die jongman een natuurlijke zoon van haren vader was, met welken zij niets te schaffen had, en wiens bestaan zij, uit eerbied voor haar vaders nagedachtenis, zoo veel zij kon, wilde verhelen; zoo alweder volgens hare gewone wijze van doen, hare onbarmhartigheid onder den dekmantel der deugdgezindheid verbergende. Dát de naam van basmooth aan den vondeling toegevoegd was, bleef haar onbekend, en zoo heeft zij u onder dien naam kunnen begroeten, zonder te weten dat gij hare nicht waart. Dan door de onderzoekingen, welken in der tijd naar uwen vader gedaan zijn, is haar de waarheid aangaande hare maagschap met u gebleken, doch zij heeft steeds het grootste stilzwijgen daaromtrent bewaard. Toen ik nu van falmain, met al dit gehoorde te huis kwam, openbaarde ik het mijnen vader, en vraagde of hij raadzaam vond, dat men u van hetzelve kennis gave. “Ongetwijfeld,” was zijn antwoord: “en wat meer is, selsat moet ondervraagd worden; elisabeth is, voor zoo veel ik heb hooren zeggen, in geene gunstige omstandigheden, welligt zou hare tante over te halen zijn, om haar jaarlijks iets toe te voegen, dewijl toch judith en alfred in hunne kindsche jaren, genot van kirkumbaines rijkdom gehad hebben, terwijl robbert in armoede voortleefde, en toch volgens onze landswetten, zou robbert, indien

{==273==} {>>pagina-aanduiding<<}
men geweten had dat hij leefde, als oudste zoon de erfgenaam van zijn vaders titel en van zijne bezittingen (of van hetgeen daarvan nog mogt ongeschonden gebleven wezen) zijn geweest, en de twee andere kinderen hadden alleen op de erfportie van derzelver moeder eliza butterlain kunnen aanspraak maken.” Ik verzocht Lord werner zich met het ondervragen van selsat, dienaangaande, te willen belasten, en hij nam die taak op zich. Hoe hij er zich van gekweten heeft, is mij niet bekend geworden - gij weet, elisabeth! dat mijn vader geen man is, die zich gemakkelijk laat uithooren - doch den dag, nadat de woordenwisseling had plaats gehad, zag ik selsats koffers op een' wagen pakken, en haar zelve in een ander rijtuig vertrekken. Later sprak Mylord: “Wij zijn van een onwaardig schepsel nu voor altijd verlost,” - en zich tot mij wendende, vervolgde hij: “u, edward! die de belangrijke ontdekking aangaande elisabeths vader gedaan hebt, en die bovendien haar nog vergoeding voor eene vroegere beleediging schuldig zijt, betaamt het, haar de geheele toedragt van zaken te openbaren; ga naar Holland, met de bewijsstukken, die Lord oswald u zeker toevertrouwen zal, spoor de dochter van Lord robbert op, en geef haar den troost dien zij vinden kan in de bewustheid van van eene hooge geboorte te wezen; kondet gij haar tevens rijk maken - dit zoude zoo veel te aangenamer zijn, doch daartoe zie ik geene kans, want selsat weigert iets te geven.” - Ik ge-
{==274==} {>>pagina-aanduiding<<}
hoorzaamde met genoegen, en nu zie hier de papieren, die mijne getuigenis staven, zij zijn, benevens andere documenten, uit den boedel van Lord kirkumbaine uwen 
grootvader, in handen van Lord oswalds vader gekomen, doch nimmer gebruikt om iets te bewijzen, dewijl nimmer naar eenig bewijs omtrent het eerste huwelijk van genoemden Lord gevraagd werd; zijn zoo in het vergeetboek geraakt, en zouden welligt nooit te berde zijn gekomen, indien niet de intendant meer wist van hetgeen zijn meester onder zich heeft, dan hij zelf, die meestal uitlandig is.’ - Dit zeggende, leide de jonge werner de bewuste stukken voor elisabeth neder, en ontving haren hartelijken dank voor al de moeite, die hij zich ten haren gevalle had gegeven, en op hare beurt verblijdde zij hem, door te zeggen, dat zij door een' bijzonderen zamenloop van omstandigheden, selsats ondersteuning geheel niet noodig had.
Terwijl genoemde drie personen nog in gesprek te zamen zaten, werd aan de huisdeur gebeld, en kwam gansch onverwacht, een oogenblik daarna, ferdinand gardijn de kamer binnen. Wel eenigzins verwonderd zag hij op, een jong, schoon en welgekleed man, zoo het scheen in een vertrouwelijk gesprek met zijne beminde aan te treffen, dan elisabeth liet hem den tijd niet, om aan eenige jaloezij (gesteld die ware in hem opgekomen) voet te geven; zij snelde hem gansch vriendelijk te gemoet, en zeide: ‘Hoe aangenaam verrast gij mij. Zoo spaart gij mij de moeite u schriftelijk eene nieuwe, hoogst verblijdende tijding mede te deelen, die deze heer, een kennis mijner jeugd,

{==275==} {>>pagina-aanduiding<<}
Sir edward, Lord werners zoon, mij is komen brengen; als advocaat zult gij de geldigheid wel kunnen onderscheiden van deze stukken, die bewijzen moeten, dat mijn vader de echte zoon van Lord kirkumbaine is geweest!’ - ‘Al waart gij de dochter van een' Prins,’ zeide ferdinand: ‘zoo zoude ik u niet meer kunnen liefhebben, dan ik u gehad heb zoo lang ik u slechts als Miss basmooth kende, doch al wat u verblijdt, verblijdt ook mij, en trouwens, de stam uit welken men sproot, is geene onverschillige zaak.’
Nu werd op elisabeths verzoek door edward nog eens in korte woorden herhaald, wat hij reeds gezegd had. Debora bood hem het middagmaal aan, ferdinand bezorgde hem een nachtverblijf in het huis, waar hij zelf zijn' intrek had, en den volgenden dag keerde edward naar Rotterdam terug, deed daar verslag aan bestenvelde, die hem op het spoor van elisabeth gebragt had, van den uitslag zijner zending, en nam voorts de reize naar Engeland weder aan.



{==276==} {>>pagina-aanduiding<<}

XXXVI.


Afloop van zaken.

‘Wat zal uw vader in zijn' schik zijn,’ zeide elisabeth, toen zij zich weder met ferdinand alleen bevond: ‘Wat zal uw vader in zijn' schik zijn, als hij verneemt dat ik de wettige erfdochter ben van Mylord kirkumbaine!’ - ‘O, hoe gelukkig zijn al de hinderpalen geweken, die zich tegen onze vereeniging verzetteden!’ hernam gardijn. ‘Dan,’ zoo vervolgde hij: ‘geloof, mijne lieve! dat gij mij, gelijk ik u reeds op het vernemen van de tijding zeide, niets dierbaarder zijt door uwe standverhooging, dan weleer.’ - ‘Ik ben daarvan wel overtuigd,’ was elisabeths antwoord: ‘doch mij is het lief, dat ik nu den heer gardijn geene dankbaarheid meer verschuldigd ben, alsof hij mij eene dienst bewees door mij in zijne familie op te nemen; om uwentwil, mijn ferdinand! heb ik mij dat vernederend gevoel getroost, maar ik ben blijde, zelfs ook voor de nagedachtenis van mijnen ongelukkigen vader, dat die vernedering geweken is.’ - ‘In al de drokte, die de komst van Sir

{==277==} {>>pagina-aanduiding<<}
edward veroorzaakt heeft,’ (sprak nu de minnaar, die het gevoel van eigen waarde in zijne beminde niet laakte, doch het geraden vond er niet over uit te weiden:) ‘heb ik u niet gezegd, dat karel in Texel is aangekomen, en binnen weinige dagen in Amsterdam meent te zijn.’ - ‘O,’ zoo viel hem elisabeth in de rede: ‘laat ons dan partij trekken van het mij betreffende nieuws. Zeg aan uwen vader, uit mijnen naam, dat ik hem iets bij uitstek verblijdends mede te deelen heb, doch dat ik tot eene voorwaarde van mijne mededeeling stel, dat karel, en zijne echtgenoot en kinderen ontvangen worden als leden der familie, waartoe ik ga behooren; handel voorts naar mate gij zijne stemming vinden zult, houd mijn geheim terug, of openbaar het naar welgevallen, doch doe dit laatste niet, zonder zijdelings te doen begrijpen, dat als de dochter van Lord kirkumbaine eene gewezene slavin hare zuster wil noemen, de heer gardijn diezelfde vrouw, zonder zich te verlagen, wel zijne schoondochter noemen kan. Ferdinand!’ voegde zij hier op een' smeekenden toon bij: ‘niet uit hooghartigheid wensch ik op deze wijze mijne hooge geboorte van grootvaders zijde te doen gelden, maar om vrede te stichten of te onderhouden in een achtingwaardig gezin; mij dunkt, in dit geval wettigt het doel de middelen.’
Na een paar dagen te Voorschoten vertoefd te hebben, keerde gardijn naar de ouderlijke woning terug; daar vernam hij, dat zijn broeder karel in den Doelen was afgestapt, en 's vaders verlof verbeidde, om

{==278==} {>>pagina-aanduiding<<}
zich te vertoonen. Al ras bemerkte ferdinand, dat vader en moeder zeer sterk verlangden naar den sinds vele jaren uit het oog verlorenen zoon, en dat de ouderlijke teederheid in hunne harten over de verbolgenheid zegevierde. Hij bood zich dus volijverig als middelaar aan, mits het hem geoorloofd wierd een goed woord te brengen, niet alleen aan den zoon, maar ook aan diens geheele gezin, en dewijl de heer gardijn daaromtrent zwarigheid maakte, kwam hij met elisabeths boodschap voor den dag, zeggende: ‘Er bestaat iets hoogst verblijdends ook voor u mijn vader, in eene zaak die haar betreft; dan ik mag dat geheim niet openbaren, tenzij ik verlof van u ontvange, om alles wat karel, en zijne vrouw en zijn gezin aangaat, in der minne te schikken.’ Niet terstond, niet dan na eene lange aarzeling en veel heen en weder praten over het meer of min laakbare van karels gedrag, en het meer of min onvoegzame van zijne echtgenoot als een lid der familie te erkennen, werd vader gardijn door zijne nieuwsgierigheid met opzigt tot elisabeths geheim, gedrongen tot zijn' zoon te zeggen: ‘Spreek! wat heeft elisabeth zoo zeer verblijdends te verklaren, indien het aan mijne verlangens beantwoordt, zal ik de vrouw van karel erkennen.’ - ‘Robbert basmooth,’ riep nu ferdinand op eenen zegevierenden toon uit: ‘was de oudste en wettige zoon van Mylord edwin kirkumbaine!’ Groot was de verwondering en de blijdschap van den ouden heer, toen hij deze onverwachte verklaring hoorde; hij, die onder zijne uitroepingen: ‘jammer dat! en dat!’ welke hij, van eli-
{==279==} {>>pagina-aanduiding<<}
sabeth sprekende, aan het huis van bestenvelde bezigde, toen hij daar 
onder den naam van van sparre met mejufvrouw basmooth had kennis gemaakt; hij (zeggen wij) die toen gedacht had aan de zwarigheid met opzigt tot haren vader, en met betrekking op diens onwettige geboorte, had de eerste grieve zien verdwijnen, en vernam nu dat de andere ongegrond was geweest. Zoo waren dan al de oorzaken van zijnen tegenzin in het door zijnen zoon verlangde huwelijk geweken, en de aanminnigheid van elisabeths persoon, vervulde voortaan alleen zijne gedachten. Dan voor het oogenblik deed het heugelijke nieuws, waarvan hij zich al de bijzonderheden liet verhalen, eene verkeerde uitwerking, want gardijn vond in elisabeths hooge afkomst eene beweegreden, om de lage geboorte van karels echtgenoot als eenen hinderpaal tegen hare aanneming als schoondochter op te werpen, te meer nog daar voorzeker, meende hij, de twee huisvrouwen van zijn' zesden en jongsten zoon, niet zusterlijk zouden kunnen omgaan. Ferdinand verzekerde, dat van den kant zijner beminde daaromtrent geene de minste zwarigheid zou bestaan, en mevrouw gardijn zeide: ‘Ach! zij zullen in allen gevalle te kort te zamen zijn, om het oneens te worden. Na weinig tijd meent karel weder te vertrekken, en de schoonzusters zullen elkander na deze, welligt nimmer wederzien.’ Gardijn, nu van alle kanten gedrongen, en zich zijne boven vermelde belofte herinnerende, stond ferdinand eindelijk toe zijnen broeder te halen, en hem te zeggen, dat indien hij zijne handelwijze in het oog zijner ouderen genoegzaam verontschuldigen

{==280==} {>>pagina-aanduiding<<}
kon, zijne vrouw en kinderen den volgenden dag zouden toegelaten worden.
Ferdinand liet zich het verkregen verlof niet herhalen, maar volvoerde dadelijk den verblijdenden last. Nadat de ontmoeting tusschen de ouders en den zoon, en ook die van eerstgenoemden met de vrouw en de kinderen had plaats gehad, schreef gardijn daarover in een' brief aan zijne geliefde: ‘Naauwelijks zouden mijn broeder karel en ik elkander herkend hebben, zoo zeer hebben ons de jaren veranderd; mij vooral, die toen hij vertrok nog een klein jongentje was. Het was mij, meer dan ik zeggen kan, vreemd, tegen een' man van omtrent veertig jaren, bruin en eenigzins woest van uitzien, van zijn vaders slechts voorwaardelijke goedgunstigheid te moeten spreken, en ik volvoerde mijne taak niet zonder verlegenheid, dan toen ik uitgesproken had, klopte mij mijn broeder lagchende op den schouder, en zeide: ‘Kom, jongentje! dat zal zich alles wel schikken, ik zal mijne baan bij den ouden heer wel schoon vegen, stel u gerust.’ Toen geleidde ik hem naar het ouderlijke huis, doch niet verlangende bij de eerste ontmoeting tegenwoordig te zijn, liet ik karel met onze ouders alleen. Lang duurde het ouderhoud, en naar de verheffing van stemmen die ik somtijds gewaar werd, te oordeelen, waren partijen het niet altijd volkomen eens. Evenwel vernam ik des avonds, dat de vrouw en de kinderen den volgenden morgen verwacht werden, hetgeen mij deed begrijpen, dat alles in der minne geschikt was. Op den bepaalden tijd verschenen de nog onbekenden in de zaal, waar

{==281==} {>>pagina-aanduiding<<}
wij allen, ook willem en zijne huisvrouw, en wilhelmina tegenwoordig waren. Op eene bevallige wijze stelde karel zijne echtgenoot, en vervolgens zijne dochter en twee zonen aan onze ouders voor; de vrouw gedroeg zich naar den eisch der zake, sprak den heer en mevrouw gardijn in het Hollandsch aan, en geviel daardoor, en door haar wel uitzien en goede manieren beter dan iemand onzer had durven hopen. De dochter was verlegen, doch werd door mina vriendelijk aangesproken, en zoo veel mogelijk bemoedigd; de jongens, forsche en welopgeschoten knapen, waren behoorlijk beleefd, doch zeiden niet veel. Om kort te gaan, mijne dierbare! uwe tegenwoordigheid alleen ontbrak, om deze familie-vereeniging in alle opzigten genoegelijk te doen zijn, dan gij hebt het uwe bijgedragen om die zoodanig te maken, want wat gij onder andere van de vergevensgezindheid gesproken hebt, en door mij aan mijn' vader overgebragt is, heeft ongetwijfeld indruk op hem gemaakt, en hem tot toegevendheid gestemd; wel heeft hij dit niet bekend, doch ik heb dit duidelijk kunnen bemerken. Dagelijks komt nu, dan deze, dan gene van de Kapelingen bij ons, verleden woensdag hebben zij alle hier gegeten, en bij die gelegenheid heb ik vernomen, dat reeds tegen het laatst van Maart de terugreize bepaald is; zoo gij dus verlangt, elisabeth! dat zij bij onze bruiloft tegenwoordig zijn - zoo dient gij uw vonnis tegen mij uitgesproken, in te trekken, en den tijd van onze vereeniging te vervroegen. O, indien zoo iets door de komst van onze onverwachte gasten bewerkstelligd wierd, hoe zou ik hen niet danken voor de

{==282==} {>>pagina-aanduiding<<}
mij bewezene dienst. Lieve! neem wat ik u zeg, in ernstige overweging, en vervul de wenschen van uwen vriend!’
Hendrik bestenvelde werd door zijne nicht over dit ontwerp geraadpleegd, en daar hij en ook zijne echtgenoot verklaarden, niets onvoegzaams te vinden in het voltrekken van een huwelijk binnen het jaar na het overlijden van een der ouderen, verblijdde elisabeth ferdinand bij zijne eerste wederkomst te Voorschoten, door toe te stemmen in zijn verzoek.
Verlangende het voorwerp van zijn broeders liefde en gestadigen lof te zien, en tevens haar zijnen dank te betuigen voor de woorden ter verzoening welke men hem gezegd had, dat zij in zijn voordeel had gesproken, deed karel een uitstapje naar Voorschoten, en stelde daar zijne vrouw aan elisabeth voor. Beide werden door mejufvrouw basmooth met veel vriendelijkheid ontvangen, en vertrokken, ferdinands keuze grootelijks billijkende.
Tegen den laatstelijk bepaalden tijd, de helft der maand Maart, vertrok elisabeth met debora naar Rotterdam, waar beide aan het huis van bestenvelde zouden logeren. ‘De trouwe voedstermoeder en vriendin van mijne nicht,’ had hendrik gezegd: ‘moet noodzakelijk in hare bruidsdagen bij haar zijn, en getuige van haar huwelijk wezen,’ en de weduwe, die altijd tranen stortte als zij aan hare op handen zijnde scheiding van hare lieve jufvrouw dacht, en zoo veel te meer al de oogenblikken, die zij nog met deze doorbrengen kon, op prijs stelde, had de uitnoodiging met dankbaarheid aangenomen. De bruids-
{==283==} {>>pagina-aanduiding<<}
dagen evenwel gingen in stilte voorbij, want al wat haar van partijen en bijzondere vreugdebedrijven werd aangeboden, wees elisabeth van de hand, en als men haar vraagde waarom? was haar antwoord, dat zij alle geruchtmakende vrolijkheid onvoegzaam vond voor iemand, wier vader als een ongelukkige krankzinnige was gestorven, en geen getuige van hare blijdschap had kunnen wezen, en ieder aan wien zij zulk een antwoord gaf, kon niet anders dan hare teergevoeligheid op dit punt billijken. Hoewel dan voor het oog der wereld niets uitstekends de verhindtenis van elisabeth met haren ferdinand kenmerkte, was die verbindtenis voor beide een uitstekend geluk; zij beminden elkander van harte; oudermin en eerlijkheid van handel, hadden in het gedrag van den jongen gardijn steeds doorgestraald, en geen zweem van coquetterie, maar eene allezins kiesche wijze van zich te gedragen, eene betamelijke terughouding toen die vereischt werd, en eene ongekunstelde bekentenis harer liefde, toen die geoorloofd was, hadden in elisabeths wijze van doen uitgeblonken. Beide achtten elkander hoog, en wat is beter dan achting op ware verdiensten gegrondvest, om 
liefde bestendig en duurzaam te maken, en het geluk van echtgenooten te verzekeren.
Juist de personen, om wier bijzijn te genieten, elisabeth in het vervroegen van haar huwelijk gestemd had, waren geene getuigen van deszelfs voltrekking, want even na de aanteekening ontving karel een' brief van den scheepskapitein met wien bij de terugreize naar de Kaap de Goede Hoop doen zoude, hem

{==284==} {>>pagina-aanduiding<<}
dringende, zoo spoedig mogelijk zich naar het Nieuwe-Diep te begeven, omdat alles gereed was, en men bij de eerste gunstige gelegenheid het anker ligten zou. Hij was dan reeds weder met zijn gezin aan boord, toen vader en moeder gardijn, de zoon en dochter uit Dordrecht, wilhelmina en de broeder en zuster van den bruidegom, bij welke elisabeth in de hoofdstad gelogeerd had, tegen den trouwdag te Rotterdam kwamen. De bruiloft werd met eenen deftigen en echter vrolijken maaltijd aan het huis van hendrik bestenvelde gehouden, en een paar dagen later begaf elk zich naar zijnent terug; alleen elisabeth ging een' anderen weg, dan dien langs welken zij gekomen was, op; want zij zeide tolver, met hartelijken dank voor de goedheid, die deze haar bewezen had, vaarwel, liet haar een aangenaam geschenk ten bewijze van hare erkentelijkheid achter, nam met aandoening afscheid van bestenveldes huisgezin, begiftigde elk der kinderen met een aandenken, verlof verzocht en verkregen hebbende om die kinderen als bruidegoms zusters en broeder bij deze gelegenheid aan te merken; betuigde vooral hendrik hare erkentenis voor al de zorgen, die hij voor haar en voor hare belangen gedragen, voor den goeden raad, dien hij haar meermalen gegeven, en voor de hulp, die hij haar in vele omstandigheden betoond had, en vergezelde haren echtgenoot naar Amsterdam. Hier stond nu alras, en meer nog dan bij hare eerste komst, het huis van vader gardijn niet stil van al de bezoekers, die de jonge mevrouw, derzelver opwachting kwamen maken, en geluk wenschen met het voltrokken huwe-
{==285==} {>>pagina-aanduiding<<}
lijk. Het gerucht zich allengs verspreid hebbende, dat de naam basmooth niet de eenige was welken elisabeth had kunnen 
voeren, maar dat zij dien van Barones, Gravin, ja sommige meenden Hertogin van kirkumbaine bij denzelve zou hebben kunnen voegen, doch dit - deze zeide, uit zedigheid, een ander dacht, omdat die naam zoo vreemd klonk, een derde begreep volstrekt niet waarom, - in het eerst had nagelaten, waren er zelfs onder die bezoekers lieden, die zich bij hare eerste komst, niet om haar bekommerd hadden, en sommige die haar bezocht, en een kaartje met den eenvoudigen naam: Mejufvrouw basmooth, terug ontvangende, dit de eer niet waardig gekeurd hadden aan derzelver schoorsteen te prijken, die nu met alle bewijzen van eerbied, de nieuw-gehuwden begroet hebbende, toen zij nogmaals een kaartje ontvingen, waarop gedrukt stond: Mevrouw gardijn, geboren basmooth van kirkumbaine, dit zorgvuldig bewaarden, voor aan de rij der andere bewijzen, hoe talrijk hunne vrienden waren, plaatsten, en altijd wanneer een of ander dier vrienden hen in persoon kwam zien, deze of gene reden wisten, om elisabeths kaartje te doen opmerken.
Niet lang na dat het voltrekken van hare echtverbindtenis in Engeland was, ontving elisabeth van daar brieven van gelukwensching van vele personen, en onder andere van cecilia hasley, van de bewoners van Werner-Castle, van helena en haren vader den goeden falmain, van emma kirham, en ook tot hare groote verwondering een' van selsat, die nu vernomen hebbende, dat elisabeth rijk was, en schoon

{==286==} {>>pagina-aanduiding<<}
met regt den naam van kirkumbaine voerende, niet noodig had, haar, zoo als men zegt, op de beurs te kloppen, niet aarzelde, haar als hare nicht van vaders zijde te erkennen. Wij zullen, na uit de vroeger genoemde brieven iets overgenomen te hebben, eenige zinsneden uit dezen laatste, ter liefde van derzelver vreemdsoortigheid mededeelen. Zie hier wat cecilia schreef: ‘Ontvang mijne hartelijke gelukwensching, dierbare vriendin! Gij weet zeker nog wel, dat ik u eens zeide: ‘die ferdinand gardijn zou een goed man voor u zijn,’ ik heb dan toen wèl geoordeeld, want gij hebt door uwe aanneming van zijne hand, getoond dat gij dacht gelijk ik. Ik hoop dat hij voor u wezen zal wat mijn goede lionel voor mij is, doch doe uw best om hem wat meer aan huis te gewennen, dan zoo iets in den smaak van mijnen echtgenoot valt. Behalve de jagt is er nu voor laatstgemelden bijgekomen eene groote liefhebberij voor het aankweeken van boomen en gewassen, waartoe niet alleen de herfst, maar ook de lente en de zomer bruikbaar zijn, en zelfs de winter niet geheel onnut is, althans voor planten, die in warme kassen (want zoodanig eene is hier op raad van onzen nieuwen Hollandschen tuinman aangelegd) verzorgd moeten worden. Zijne gestadige bezigheid omtrent al zulke dingen, maakt dat ik mijn' man de grootste helft van de dagen niet onder de oogen krijg, en dit doet mij dikwijls met leedwezen dat hij voorbij is, gedenken aan den aangenamen tijd toen ik uw gestadig bijzijn genoot.’ Hier haalde cecilia een en ander aangenaam voorval, een en ander bijzonder vrolijk uur, uit de dagen van elisa-
{==287==} {>>pagina-aanduiding<<}
beths verblijf op Woolock aan, op eene wijze, die een onkundig lezer van den brief, al ligt zou hebben doen denken, dat de zamenwoning niet dan aangename voorvallen en vrolijke uren had opgeleverd. Zoo doen al ligt 
lieden van weinig doorzigt. Zij blijven aan sommige enkele punten hangen, en mengen voor het overige goed en kwaad zoodanig ondereen, dat er als het ware een onverschillig geheel uit ontstaat; terwijl lieden van meer verstand, alles beter blijven onderscheiden, steeds aan het goede hulde bewijzen, maar ook steeds het kwade niet uit het geheugen verliezen, en zoo wanneer van het genoegelijke van een of ander tijdperk met ophef gesproken wordt, niet kunnen nalaten te gevoelen, zoo niet te bekennen, dat die genoegelijkheid toch wel door veel onaangenaams werd opgewogen. Mevrouw hasley vervolgde: ‘Gij weet, dat meddlecock bij het bezoek, dat zij mij na mijne bevalling deed, ons zeide, dat zij door mejufvrouw selsat, op dien dag, toen laatstgenoemde haar te huis bragt, te logeren gevraagd zijnde, weldra naar die vriendin meende te gaan? Welnu, dit plan is ten uitvoer gebragt geworden, en bij hare terugkomst heeft mijne nieuwspost mij het nieuws gebragt, dat zij in Warwick shire een' beau had opgedaan. Ik moest lagchen toen zij mij dit verhaalde, en vooral toen ik vernam, dat haar aanstaande echtgenoot was, de metselaarsbaas, die bij selsat voorlezingen houdt, een weduwnaar met zeven kinderen! Ik denk dat de fijne wel de hand zal gehad hebben in het aanknoopen van dien handel, want de metselaar predikte niet voor niet, en meddlecock heeft

{==288==} {>>pagina-aanduiding<<}
een lief stuivertje geld, dat misschien verdere bijdragen van selsats kant zal noodeloos maken. De vrij lange afwezendheid van haar, die mijn man zoo ongaarne bij mij ontmoette, heeft van zelve hare bezoeken geheel belet. Sedert, het bijzonder drok hebbende met het oppakken van haren boedel alhier, en met schikkingen voor hare aanstaande huwelijksvereeniging, is zij veel zeldener gekomen dan voorheen, en heeft mij zoodoende de moeijelijke taak van haar af te wijzen, ontnomen. Nu vertrekt zij weldra voor goed, zoodat ik van die geheele zaak gemakkelijk afkom. Evenwel, voor mijn persoonlijk genoegen, spijt het mij dat zij de buurt verlaat; ik hield nog al van zoo het eene en andere van haar te vernemen. Haar huis in het dorp is aan een paar jonge lieden met twee kinderen verhuurd, met dezen zal ik trachten kennis te maken, en naar ik hoop, met goedvinden van lionel, eenige vergoeding voor het gemis van meddlecocks gezelschap kunnen vinden, want wanneer men het geheele jaar door op het land leeft, wil men toch wel van tijd tot tijd een aanspraakje hebben, dit gevoel ik nu meer dan ik eertijds dacht dat ik het gevoelen zou. Misschien gaan wij dit jaar mijn' goeden oom kirham te Londen eens bezoeken, die uitstap zou mij aangenaam zijn; dan ik weet niet of den ouden man het huisvesten van een klein kind wel gelegen zal komen, en zonder kind begrijpt gij, dat ik niet van huis gaan zou. Het zogen heeft wel een einde genomen, maar desniettemin behoeft de lieve jongen mijne gestadige zorg, en om mij zelfs wil zou ik hem die niet willen onttrekken, want hij is mijne vreugd en gestadige

{==289==} {>>pagina-aanduiding<<}
blijdschap. O, elisabeth! ik hoop dat gij kinderen krijgen zult, want de moederlijke teederheid is het verrukkelijkste gevoel, dat op aarde bestaan kan.’
Uit naam van de familie werner schreef Sir edward.

‘Hoog-welgeborene Vrouwe!

Het zij mij vergund de tolk te wezen van de gevoelens mijner naastbestaanden, en u ook mijne blijdschap en deelneming te betuigen, bij gelegenheid van uwe vereeniging met een' man, die u uwer liefde waardig geschenen heeft. Lord werner gelast mij u te melden, dat hij altijd voor u, als kleindochter van den heer bestenvelde, veel achting gehad hebbende, en steeds leed gevoelende over de dwaling ten uwen opzigte, in welke hij eens gedeeld heeft, zich thans verblijdt, dat ook hij heeft kunnen medewerken om aan u bekend te maken, van welke hooge afkomst gij van den mannelijken kant zijt, en om u van uwe wettige geboorte uit den oudsten zoon van den edelen Lord kirkumbaine te verzekeren. Dat hij u voorts geluk wenscht met (indien waar is wat er gemompeld wordt) de uitgestrektheid van uw geldelijk vermogen, en met het huwelijk dat gij hebt aangegaan. Mylady en mijne zuster lucy beamen vaders gelukwensch - en ik, na onze laatste bijeenkomst, een' minder statigen toon durvende aannemen, zeg: O zon van Barkey-Vale, die nu in Holland schijnt, verwarm en verheug vele jaren met uwe stralen al wat u daar omringt; doch laat oud Engeland niet gansch door u vergeten worden, kom hier uwe oude vrienden eens weder bezoe-
{==290==} {>>pagina-aanduiding<<}
ken, en geloof, dat onder degenen die u het beste toewenschen en verlangen u eens regt gelukkig weder te zien, niet de minst hartelijk welmeenende is

Uw onderdanige dienaar, edward werner.’

Helena betuigde zich grootelijks verblijd over den gunstigen keer dien elisabeths lot had genomen. Zij wist wel alles niet met de grootste naauwkeurigheid, doch had van haren man toch genoeg verstaan, om te begrijpen, dat mevrouw gardijn, met opzigt tot hare afkomst, thans in gunstiger omstandigheden verkeerde dan weleer. Voorts wist zij, dat de haar het best onder den naam van Miss basmooth bekende, altijd met veel achting beschouwde persoon, hare hand aan den man van hare keuze had mogen schenken, en wie zal zich verwonderen dat helena daarin eene bij uitstek groote reden tot blijdschap voor haar vond, en zich op volgende wijze uitdrukte. ‘O, hoe gelukkig zijt gij, daar in uw geval de rede en uwe neiging elkander de hand gegeven hebben, en geene omstandigheden u hebben genoodzaakt, eerstgenoemde, vaak zoo gestrenge zedemeesteresse te gehoorzamen, in weerwil van de stem van uw hart. Hoezeer ik ook mijn' echtgenoot eerbiedige, en mij wel tevreden in mijnen huwelijken staat gevoele, herinner ik mij toch te zeer wat ik voordezen wel gewenscht zou hebben, om niet benijdenswaard te keuren, wie liefde en pligt vereenigen kan. Ik wensch u dan daarmede van hartengronde geluk, en hoop dat de Hemel u voorts de beste zegeningen zal schenken.’ - De oude fal-
{==291==} {>>pagina-aanduiding<<}
main voegde hier het volgende bij: ‘Hoogachting noopt mij, en het herdenken van de mij altijd, van den eersten dag onzer kennismaking af, betoonde vriendelijkheid, beweegt mij, om de stoutheid te gebruiken, u, mevrouwe! en misschien nog meer uwen echtgenoot, geluk te wenschen met uwe huwelijksvereeniging. Uw' echtgenoot in het bijzonder, zeg ik, omdat ik u kennende, besef welk eenen schat hij verkregen heeft, toen hij de belofte bekwam, dat gij met hem zijne verdere loopbaan wildet deelen. Ik twijfel niet of hij zal dien schat naar eisch waarderen, en hoop 
dat gij te zamen lang een gelukkig leven leiden zult.’ - De brief van mevrouw kirham was op eene geheel andere leest dan de vorige brieven geschoeid; hij luidde: ‘Wel lieve elisabeth! die mij eens het beeld der treurigheid scheent te wezen, is er waarlijk voor u zulk een blijde dageraad opgegaan, dat ik thans, kreeg ik u onder de oogen, het beeld der vreugde in u zoude zien?! Men zegt het, en ik wil het gaarne gelooven, want wanneer men zijn' zin krijgt; is men doorgaans nog al tot vreugde gestemd! En gij hebt uwen zin, hoor ik; welnu dat is mij lief. Maar dat wij nooit regt tevreden zijn, eer wij onze vrijheid aan banden gelegd hebben, is dat toch eigentlijk niet dwaas, niet tegen al de regelen van den geest onzes tijds?! Ik schik het best met mijn' george, dewijl onze smaken nog al overeenkomen, maar ik ben toch altijd slechts de tweede persoon, en hoezeer ik eene liefhebster ben van mijnen wil te volgen, volg ik toch doorgaans den zijne meer. Zoudt gij het gelooven; ik heb het geheele verleden najaar niet

{==292==} {>>pagina-aanduiding<<}
gejaagd! mijnheer vond dit te doen niet raadzaam, omdat het, zeide hij, van zijn' vader gehoord te hebben, in mijne omstandigheden te vermoeijend was. Mijn schoon rijpaard heb ik moeten leeren voor een wagentje te loopen, en mij daarin voort te trekken, ook al om dezelfde reden! O, hoe vervelend is dat teuteren en stilzitten niet! Lieve elisabeth! hoe gelukkig ik ook ben, ik geloof dat ik u geraden zou hebben: trouw niet, indien gij mij vóór uw huwelijk raad gevraagd had. Thans is het te laat, daarom zeg ik slechts, trek zoo goed partij van de omstandigheden waarin gij u gewikkeld hebt, als het u mogelijk zal wezen. Geef in het begin niet te veel toe, en laat uw eigen goeddunken wat gelden! ach! de tijd komt zoo ras, wanneer eene vrouw de slaaf van hare huishouding wordt! Verbeeld u mij, voor wie die tijd genaakt, met een kind op den arm, in eene beslotene kamer heen en weder drentelende, een wiegendeuntje neuriënde om het lieve wicht stil te doen blijven of in slaap te zingen; mij die in de open lucht mijn element plagt te vinden, die nimmer wandelens of rijdens moede was! Verbeeld u emma kirham, die zoo gaarne het geweer of de karwats hanteerde, met eene breikous, of een vaderliefje voor den kleinen zuigeling in handen! o, welk eene menigte steken zullen er vallen, en naadjes ongemerkt overgebreid worden, eer er een goed stuk uit mijne handen komt! Wat heb ik cecilia niet dikwijls vervelend gevonden, als zij zoo klagende en zuchtende in haren armstoel zat, en zou ik ook zoo worden? daar beware mij de hemel voor; zoudt gij zoo worden? dit hoop ik niet! en

{==293==} {>>pagina-aanduiding<<}
wij hebben beide gebeefd voor het denkbeeld van eene oude juffer te worden! wij zijn beide getrouwd! Nu zoo moeten wij dragen wat daarop loopt. Schrijf mij na verloop van eenigen tijd eens of gij geen berouw hebt van de door u gekozene partij, en geloof dat ik altijd een waar deel zal nemen in wat u wedervaart, want gij weet het, ik hield veel van u op Woolock, en doe dit nog.
emma.’

Zie hier eindelijk wat wij beloofd hebben uit mejufvrouw selsats brief. ‘Door ondervinding, helaas! bewust van de vele snoodheden en bedriegerijen die in deze booze wereld gepleegd worden, heb ik niet aanstonds geloof kunnen hechten aan hetgeen mij anders zoo aangenaam zoude geweest zijn, namelijk uwe vermaagschapping aan mij; evenwel uit onloochenbare bewijstukken overtuigd, dat gij niet alleen waarlijk de kleindochter, maar de uit een wettig huwelijk gesprotene kleindochter van mijn' vader Lord edwin kirkumbaine zijt, haast ik mij, mevrouwe! u als mijne teederbeminde nicht te begroeten, en bij deze gelegenheid geluk te wenschen met het echtverbond, dat gij hebt aangegaan. Moge de man aan wien gij uw wereldsch geluk hebt toebetrouwd, u liefhebben als jacob zijne rachel deed, en uwe vruchtbaarheid aan die van lea gelijk worden. Moge paradijsvreugde uw deel zijn, en uw beider gedrag in dit tranendal zoodanig wezen, dat gij de aardsche genoegens als drek achtende, en de vreugde der wereld versmadende, u kunt laten aanschrijven in het getal der uitverkorenen, der hier beneden wandelende heiligen, die de zalig-
{==294==} {>>pagina-aanduiding<<}
heid beërven zullen. Mogen binnen weinige jaren uwe kinderen als olijfplanten rondom uwe tafel zitten, en zij u een stamhuis helpen bouwen, welks grondslagen in de hemelen zijn.’ - De fijne liet niet na onder aan den brief zich nogmaals te noemen: elisabeths teederlievende tante; doch mevrouw gardijn kende den vroomheid huichelenden persoon te wèl, om op hare vriendschap in het minste te vertrouwen. Wel ver ook van in haar eenige genegenheid voor selsat op te wekken, bragt de brief een gevoel van medelijden in haar te wege, voor het mensch dat met een vroom, hier en daar onverstaanbaar gewaauwel meende te kunnen goed maken, wat er verkeerds in hare 
gedragingen was. Zij lachte met haren man om de aanschrifte in het getal der uitverkorenen, en het rondwandelen als heiligen op aarde. ‘Ach! hoe hoogmoedig zouden wij moeten worden,’ zeide zij: ‘indien wij ons als uitverkorenen wilden beschouwd hebben! en als Heiligen! o, dat wordt door God zelven niet van ons geëischt. Neen, lieve ferdinand! laten wij ons niet kwellen met de ijdele hoop om hier op aarde ooit heiligen te zullen zijn: wijzen wij elkander onze gebreken aan, en trachten wij die te verbeteren, en genieten wij voorts het goede dat ons ten deel zal vallen, met dankbaarheid, wel verre van het te versmaden, gelijk selsat ook al wil dat wij doen zouden!’ En ferdinand was te wijs, om niet met zijne echtgenoot in te stemmen, en te bekennen, dat ook hij geene kans zag om een heilige te worden, en het aardsche goed onmogelijk geheel en al als drek beschouwen kon.

{==295==} {>>pagina-aanduiding<<}
Toen het op beantwoorden van den brief aankwam (iets dat toch de welvoegelijkheid eischte) volgde elisabeth haren gewonen schrijftrant, vermeed alle omslagtigheid, alle aanhaling van Bijbelplaatsen, en zweeg geheel over dat stamhuis door hare kinderen te bouwen, welks grondslagen in de hemelen bevestigd moesten zijn, als hebbende noch zij, noch ferdinand regt kunnen begrepen wat daarmede gemeend was. Zij bedankte voor de heilwenschen, in algemeene bewoordingen, en eindigde met eene aanbeveling van haar en haren echtgenoot, in het welwillend aandenken der tante, van wie zij zich inwendig verheugde door land en zee gescheiden te zijn.
Met Mei betrokken de jonge heer en mevrouw gardijn derzelver bijzondere woning, na tot dien tijd toe, bij de ouders hun verblijf gehad te hebben. Deugd en ongekunstelde godsdienstzin, en eene vrolijke gemoedstemming bragten zij hier mede. Met een behoorlijk zuinig overleg werd het huis ingerigt en de huishouding geregeld, en tevens was, wie zich daar onder de goede vrienden en bekenden van man of vrouw aanmeldde, verzekerd van een gul onthaal. Als goede, doch feilbare, en ook wel eens feilen begaande menschen, leefden hier elisabeth en ferdinand vele jaren voort. Aan de rampen en ongeneugten, het leven hier op aarde eigen, hadden zij van tijd tot tijd hun deel, doch hunne wederzijdsche achting en liefde faalden nooit, en inderdaad kon Neêrlands hoofdstad sinds hun huwelijk, zich verblijden in een gelukkig huisgezin te meer.
In den loop van hun leven hadden zij het afsterven

{==296==} {>>pagina-aanduiding<<}
te betreuren van vader en moeder gardijn, en van de goede debora tolver, die juist, gelijk het jaarlijks tot eene gewoonte geworden was, bij den heer en mevrouw gardijn logeerde, toen haar een plotseling toeval overviel en uit deze wereld rukte. Aan elisabeth liet zij een klein legaat tot aandenken na, en maakte voorts hare halve zuster suzanna, die zij in haren ziekelijken staat krachtdadig ondersteund had, door hare nalatenschap rijk.
Onder de verblijdende dingen, die hun voorkwamen, telden elisabeth en ferdinand het huwelijk van laatstgenoemdens zuster; ook met deelneming vernamen zij dat van edward werner, die zich altijd overeenkomstig zijne zedelijke verbetering bleef gedragen, met eene Engelsche dame, hem in stand gelijk. Na verloop van twaalf of dertien jaren verscheen op eens voor elisabeths oogen john kirkumbaine, en wie verzelde hem? helena, falmains dochter, nu zijne echtgenoot. John steeds heen en weder reizende tusschen Engeland en Nieuw-York, en eenigen koophandel drijvende, had daarbij in de zes eerste jaren, die na zijne ontmoeting met elisabeth op Woolock verliepen, een kapitaaltje bijeengebragt, dat hem toescheen groot genoeg te wezen, om helena nu voor goed zijne hand aan te bieden; dan in de nabijheid van het dorp, waar zij woonde, gekomen zijnde, had hij vernomen, dat zij sinds lang de echtgenoot was van Lord oswalds Intendant. Daarop had hij, schoon diep bedroefd, doch zich de inhoud van zijn' (vroeger medegedeelden) brief herinnerende, als man van eer zijne partij gekozen, en door een bezoek, haar zelfs niet een

{==297==} {>>pagina-aanduiding<<}
enkel belemmerend oogenblik willen veroorzaken, maar was terug naar boord gekeerd, had zijn zwervend leven hervat, en jaarlijks meer geld gewonnen. Eindelijk in Amerika zijnde, las hij in de Engelsche nieuwspapieren, dat helena weduwe was. Eene kans werd nu door hem gewaagd om haar de zijne te maken, en daar er nog een geruime tijd verliep, eer hij naar Engeland overeenkomstig met zijne handelsbelangen kon oversteken, slaagde hij naar wensch, toen hij zich eerst tot falmain, en daarna tot diens dochter wendde. De laatste eerbiedigde echter genoegzaam de nagedachtenis van den echtgenoot, die haar een gelukkig leven had doen leiden, en van wien haar twee kinderen overbleven, om niet voor na eenen voegzamen tijd, eene tweede echtverbindtenis aan te gaan; doch eenmaal kwam die tijd, en nu gaf zij met volle toestemming van falmain, hare hand aan den beminden john kirkumbaine, en aan hare kinderen een' tweeden goeden vader. - Aan reizen gewend, en van elisabeths gelukkige lotverwisselingen onderrigt zijnde, brandde nu john van verlangen om haar te zien en van zijn wedervaren te onderrigten, en haalde zijne vrouw gemakkelijk over, om met hem naar Holland te gaan, terwijl de kinderen gevoegelijk onder het opzigt van den ouden schoolmeester konden blijven. Zoo verschenen zij, gelijk gezegd is, gansch onverwacht, te Amsterdam, werden op de elisabeth eigene wijze door haar ontvangen, en voorgesteld aan ferdinand, die nu, wel verre van eenige jaloezij te gevoelen, met john lachte, om die, welke hem eens zijn bijzijn zoo stuitende had gemaakt.

{==298==} {>>pagina-aanduiding<<}

Zoo lacht men menigmaal in gevorderde jaren, om hetgeen ons in de jeugd eene ernstige stoffe tot verdriet heeft geschenen te wezen! Doch nimmer lachten ferdinand en elisabeth om het besluit dat zij eens genomen hadden, van hun verder leven met elkander door te brengen; in dit besluit, integendeel, vonden zij steeds de grondzuil van hun geluk. Vijf kinderen bragten het hunne bij, om dit geluk te vergrooten, en derzelver opvoeding en vorming tot brave menschen, gelijk zij zelven waren, was hun eene aangename taak, van welker volbrenging zij tot in eenen gevorderden ouderdom de heilzame vruchten plukten!

einde van het tweede en laatste deel.



(*) In Engeland is meestal een groot heer alleen landeigenaar, deze verpacht land of buitenverblijven tegen eene zekere rente en voor een zeker bepaald getal jaren. De pachter mag intusschen zijn voorwaardelijk eigendom wel aan een ander overdoen, doch voor niet langer dan zijn contract met den landbezitter strekt. (Zie brieven van een' afgestorvene, D. I, bl. 90 en verv.) Nu wordt hier ondersteld, dat Lord werner aan den ouden heer bestenvelde voor 25 jaren Barkey-Vale verpacht had, en dat hendrik het voor de 4 of 5 nog overblijvende jaren aan debora overdeed.

(*) Génie du Christianisme T. III, p. 287.

(*) 
Eens toen ik was verliefd, al over lang geleden, 
Was Rozemond genood, juist daar ik was gebeden, 
Geen mensch had nog bemerkt de gloed van mijnen brand, 
Ik meynde ook toen het vier te houden in den band, 
Ik zou, gelijk het scheen, mij wonder koel gelaten, 
Niet op de vrijster zien, niet met de juffer praten, 
Maar lacy! toen ik kwam daar ik de liefste zag, 
Toen wist straks alle man wat mij in 't herte lag, 
Mijn wezen gaf het uit, enz. 



(*) Ik heb u eene liefde gewijd, die alleen met mijn leven zal ophouden.

(†) Gij zult koningin in mijn huis, en ik de ijverigste van uwe slaven wezen.

(*) Ha! ha! Dat is er een; die ons de moeite spaart van hem naar het schavot te slepen. 't Is wel gedaan! Komt, kameraden! laat ons het lijk van dien nietswaardige van hier weg maken.

(*) Voor het staatkundige in den brief, is geraadpleegd Mémoires de louis XVIII, vooral het Xde deel.


