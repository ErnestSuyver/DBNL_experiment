
    
        
            
                De twaalf maanden des jaars
                
                Petronella Moens
               
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van De twaalf maanden des jaars van Petronella Moens uit 1810. Er is gebruik gemaakt van een door Ans Veltman-van den Bos aangeleverd bestand.
                
                
                    
                        
                        De tekst op pagina 673 is overgenomen uit exemplaar Koninklijke Bibliotheek, Den Haag, signatuur: KW 26 H 24-25
                        Alle afbeeldingen zijn overgenomen uit exemplaar Universiteitsbibliotheek Leiden, signatuur: 1209 B 3-6.
                    
                
            
            
            
                moen006twaa01_01
                DBNL-TEI 1
                
                    2018 dbnl
                
            
            
                
            
            
                
                    
                    exemplaar uit privécollectie
                
                Petronella Moens, De twaalf maanden des jaars. A. Loosjes Pz., Haarlem 1810
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                De twaalf maanden des jaars
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                De twaalf maanden des jaars
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                2018-02-26
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, De twaalf maanden des jaars. A. Loosjes Pz., Haarlem 1810
 
Zie: https://www.dbnl.org/tekst/moen006twaa01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    
        
{==I==} {>>pagina-aanduiding<<}

        DE TWAALF MAANDEN
        
{==II==} {>>pagina-aanduiding<<}

        
{==III==} {>>pagina-aanduiding<<}

DE
TWAALF MAANDEN
DES
JAARS
DOOR
PETRONELLA MOENS.
MET PLATEN.

{==IV==} {>>pagina-aanduiding<<}


{== afbeelding 	==} {>>afbeelding<<}
    


TE HAARLEM
Bij A. LOOSJES PZ.
MDCCCX.
    


{==V==} {>>pagina-aanduiding<<}

Voorberigt.

Hebben de Vier Jaargetijden den bespiegelenden Geest van Dichters en Wijsgeeren uitgelokt, om hunnen tijdgenooten schilderijen der verbeelding, gegrond op de afwisselende Tooneelen der Natuur, voor te stellen; ook de kleinere Afdeelingen des jaars, die der Maanden hebben andere bezig gehouden, onder welke het genoeg is ROUCHER   te noemen. De bevallige schilde-
{==VI==} {>>pagina-aanduiding<<}
rende pen van onze beroemde Landgenoote MOENS heeft ook willen beproeven, om Bespiegelingen over die tijdperken in een dichterlijk kleed te tooijen dat veraangenamend en leerrijk makende door het invlechten van korte zedelijke Verhalen, uit het menschelijk leven, in meerder of minder verband staande met de eigenlijk behandelde onderwerpen.

	Geenszins twijfel ik, of deze Bespiegelingen zullen mijnen Landgenooten welkom zijn, die gaarne hunne gedachten, op eene ernstige wijze, bepaald zien tot de zoo treffende tooneelen, welke de natuur door hare afwisseling doet geboren worden; tooneelen, die zooveel aanleiding geven, om den geest op te leiden tot denkbeelden, welke de menschelijke ziel veredelen, en hare bestemming tot hoogere volkomenheid doen genaken; terwijl het sieraad, dat ik toevallig in staat ben, om de-
{==VII==} {>>pagina-aanduiding<<}
zelve bij te zetten door uitmuntende kunstplaten het oog der opmerkzamen, op eene treffende wijze, zal verlustigen. Ik heb namelijk het genoegen, om deze Bespiegelingen te kunnen verrijken met de kunstplaten, die als de beste van het graveerijzer van den onlangs overledenen Plaatsnijder I. DE WIT Jz., geacht worden, en gegraveerd zijn naar het beroemde stel Teekeningen van J. CATS, dat als een der sieraden van Hollandsche Kunstvermogens in de fraaije Verzameling van wijlen den kunstminnenden Heer JB. HELMHOLT bewaard werd, terwijl de afdrukken der platen zelve bewijzen, hoezeer de kunstkundige Plaatdrukker A. KONING het zijne heeft toegebragt, om, door de edele en fijne schoonheid van de Gravure dezer Kabinetstukjes in dezelve te bewaren, die dus, tot eene standhoudende eere van den verdienstelijken DE WIT, ook in dit boekwerk, te doen strekken. 

{==VIII==} {>>pagina-aanduiding<<}

	Dat dan dit voortbengsel van Hollandsche vernuften met genoegen bij mijne Landgenooten ontvangen worde, en tot eer zoowel van de Schrijfster als der andere kunstenaars verstrekke en dienstbaar zij aan algemeen genoegen en geluk! 
    De Uitgever.



{==1==} {>>pagina-aanduiding<<}

Louwmaand.

 
{==2==} {>>pagina-aanduiding<<}

 
Heel 't vreedzaam Dorp viert juichend Hoogtijd. 
De doodsche nevel vlugt, en 't Jaar, 
Met Louwmaands heldre lucht herboren, 
Doet d'ochtendstond der hope gloren … 
 
Hier doen en ouderdom en kindsheid 
De taal van 't liefdrijk hart verstaan. 
Hier huppelt Feestvreugd de uren tegen. 
De reinste bede om heil en zegen 
Weêrgalmt langs erf en straat en wegen. 


    
{==t.o. 2==} {>>pagina-aanduiding<<}

    
{== afbeelding 	
        LOUWMAAND
    ==} {>>afbeelding<<}
    

    
{==t.o. 3==} {>>pagina-aanduiding<<}

    
        
{==3==} {>>pagina-aanduiding<<}

        Louwmaand


 Geene vergelijking is zoo algemeen, als die van het menschelijk Leven met een Jaar, of met eenen geheelen omloop der aarde om de zon; geene vergelijking kan ook natuurlijker zijn, immers gedurende een Jaar, vertoont ons de Natuur de sprekendste afbeeldingen van de vier onderscheidene tijdperken des menschelijken levens. De opluikende Kindsheid, de veel belovende Jeugd lacht ons in de bloeijende Lente te gemoet; de schoone Zomer, die bij elken voetstap de rijkste genietingen aanbiedt, is voor ons de treffende beeldtenis van het krachtvol Mannelijk leven, waarin de beloften der jeugd door de nuttigste werkzaamheid vervuld worden: terwijl de, in kracht afnemende, maar door ondervinding wijs geworden leeftijd ons door den valen maar vruchtrijken Herfst levendig wordt afgeschaduwd; en de Winter, waarin de schijnbaar stervende natuur alleen aan het oog van haren aandachtigsten beschouwer de ontwikkeling van een nieuw
{==4==} {>>pagina-aanduiding<<}
leven vertoont, de eenvoudige maar met juiste verwen gemaalde schilderij van den allengs wegstervenden, maar voor de betere wereld rijpenden, Grijsaard ophangt. Deze algemeene, deze natuurlijke vergelijking zweeft mij dan ook voor den geest bij de beschouwing der Twaalf Maanden, waarin ons Jaar verdeeld is, en wel zóó, dat ik Louwmaand mij niet meer voorstel, als door den doodslaap der natuur gekluisterd, maar reeds als den aanvang der teederste kindsheid, waarin het levensbeginsel zich als, onder den sluijer der dommelige sluimering, elk uur, meer en meer ontwikkelt. Het jaar is dan immers weêr herboren. Weinige dagen slechts, eer wij het vorige eindigden, bevond zich de aarde juist in dat standpunt, waar zij haren loopkring voltooide, en op nieuws intrad. De planeet, die wij bewonen, was toen eenige millioenen mijlen nader bij de zon, dan, wanneer de langste dag des jaars ons noordelijk halfrond bestraalt; doch daar, volgens de rigting der aarde, de stralen der zon schuins op onze noordelijke streken vallen, hebben wij juist dan den kortsten dag, wanneer wij ons in het middelpunt van dit stelsel of dezer spheer bevinden. Naauwelijks lacht ons dan de middag van tusschen de morgen- en avondschemering aan? Wat zeg ik; hoe menigwerf is zelfs niet de middag van onze kortste
{==5==} {>>pagina-aanduiding<<}
dagen met koude sombere nevelen omtogen – doch onze planeet rust niet, hetzelfde oogenblik, waarin zij het laagst nederdaalde, is ook dat van hare opklimming. De loopbaan is voltooid en weder aangevangen in het zelfde punt des tijds. De dagen ontvouwen allengs de goudene vleugelen weêr breeder, en nu ook vieren wij de geboorte van een nieuw jaar.
	Zijt welkom dan, Louwmaand ! gij stilzwijgend beeld van den pas geboren mensch, die, in de schaduw der onnoozelheid gehuld, magteloos het gevoel der behoefte te gemoet sluimert. Doodsche rust zweeft nog over heuvelen en valleijen; de dorre ontbladerde toppen der eenzame bosschen schudden in de verfijnde lucht, wanneer de scherpe noordenwind ruischend door de in een gestrengelde takken heensnelt, of de zware graauwe sneeuwvlokken, die een' vloed van wemelende vlokken nederstrooijen, huilend aanvoert.
	De uitgestrekte velden schijnen het algemeen graf des groeijenden levens; een luchtig kleed, als van keurig zilver, is over geheel het land uitgespreid, de zigtbare schepping om ons heen heeft eene andere gedaante aangenomen; geen grastapijt met bloemen doorweven bedekt de weiden; geen groen gewelf overschaduwt de wandelpaden; neen! alles
{==6==} {>>pagina-aanduiding<<}
is schitterend oogverblindend wit. Als heuvelen in de heiden rijzen de met sneeuw bedekte hutten der landlieden uit de glinsterende vlakte op. Slechts klimmende rookpilaren, door den glans der zon beschenen, of door eene windvlaag golvende, getuigen dat deze vlokkige heuvelen de vreedzame verblijven der landelijke huisgezinnen zijn: doch in spijt van deze geheel veranderde gedaante der Natuur, herken ik toch in Louwmaand, het pas geboren jaar duidelijk. De zoo lang toegenomene versterving of verwelking houdt op; elke geringe verandering, die wij in het groeijend leven waarnemen, is nu eene ontwikkeling, eene voorbereiding tot het vrolijkst ontluiken; de lucht wordt allengs meer fijn, meer zuiver en dus ook meer helder; de stralen der zon krijgen gedurig meerder kracht, om te verwarmen, om op te wekken en de algemeene herleving te bevorderen. Glinsterend worden deze stralen terug gekaatst door de donsige sneeuw, die alles overdekt, en nu, o! nu schijnt mij de Natuur, die de bekoorlijkste ontwaking nadert, het beeld van de onbevlekte onschuld der zuivere kinderlijke onnoozelheid, die éénmaal, in den dag der verheerlijking van de geheele menschelijke natuur, de in hunne kindsheid gestorven menschen, de teedere
{==7==} {>>pagina-aanduiding<<}
zuigelingen, die, van alles onbewust, van den boezem der weenende moeder in het graf zonken, met hemelsche bevalligheid zal versieren.
	Het lukt niet genoeg, dat de grond, die wij bewonen, zich geheel anders vertoont dan voor weinige maanden, het is niet genoeg, dat de takken zich buigen onder den blinkenden last, of dat de hagen, die onze weiden en tuinen afschutten, als in zilveren muren herschapen zijn: ook bronnen, beken en stroomen zijn hervormd; het water, dat voor een vallend keisteentje week, dat door de spelende hand des lagchenden knaaps beroerd werd; het water draagt nu menschen, dieren en luchtig opgeslagene woningen: geen wonder, het water is versteend, de golven zijn aan oever vast gekluisterd; zij zijn verstomd, en ruischen niet meer. Zij stolden te zamen tot eenen vasten grond, waarover wij veilig heen wandelen, of waarover de vlugge schaatsenrijder zoo onbegrijpelijk snel heen zweeft. Is het mogelijk, is dit dezelfde rivier, die nog kort geleden zoo golvend vloeide, die door stormen opgruid, over zijne oevers heen bruiste, en alles met zich voortsleepte, of, die zelfs dan, wanneer zij kalm voortvloeide, den onbedachtzamen of den ongelukkigen, die in hare golven stortte, ten graf
{==8==} {>>pagina-aanduiding<<}
verstrekte? Is het mogelijk? Op dezen zelfden stroom viert nu de frissche jeugd en zelfs de mannelijke ouderdom de vrolijke winterfeesten even gerust als op het land. Hoe schrikte voor weinige maanden de trouwhartige vader niet, wanneer zich het roekeloos knaapje te na aan den oever waagde; hoe sidderde de gevoelige moeder niet, op de enkele gedachte, dat het spelend wicht, terwijl het ver van den oever bloemen verzamelde, den verdelgenden stroom zoude naderen ……. En nu, o nu juichen en spelen de lieve kleinen vrolijk op dien zelfden plas, die met onverbreekbaar ijs bevloerd is. Onbezorgd waagt zich nu de moeder met het lagchend kind in den arm, in eene slede die met vogels vlugt over het ijs glijdt. Duizenden deelen kommerloos in deze noordelijke wintervreugd.
	Het lust mij de tooneelen, die Louwmaand natuurlijk aanbiedt, in de onderscheidene kringen van het maatschappelijk leven, een weinig meer van nabij te beschouwen. Hier en daar zal ik ook de aandacht trachten bezig te houden, door de meer of min gewigtige geschiedenis van eenige menschen, die mij belangrijk schijnen, hier in te vlechten. Begeven wij ons eerst onder de stedelingen, waar de winter, zoowel als onder de landlieden, den sterksten invloed op de geheele zamen- 
{==9==} {>>pagina-aanduiding<<}
leving, en te gelijk ook op de genietingen des huisselijken levens doet gevoelen.
	De eerste dag van Louwmaand heeft nog voor allen iets feestelijks, en waarom niet? Vieren wij niet, op dien dag, de geboorte der aarde, of zoo gij wilt der vorming van deze wentelende planeet tot een geschikt, tot een bekoorlijk verblijf voor het menschelijk geslacht, en voor de menigvuldige gevoelige schepsels, die met ons zich in de aanwezendheid verheugen, en zich met al het genot, waarvoor zij vatbaar zijn, verzadigen.
	Het grieft mij, zoo vaak ik de viering van den Nieuwjaarsdag eene ijdele, eene nietsbeduidende plegtigheid hoor noemen. Waarom toch ijdel? waarom toch nietsbeduidend? Is de aanvang van het herleven der natuur onze feestvreugde dan zoo geheel onwaardig? Het is waar, de Tijd snelt eentoonig voort, ja van toen hij den eersten voetstap in het stoffelijk aanzijn drukte, snelt hij voort, en volgt onafgebroken dezelfde wetten, die de Almagt hem voorschreef. Maar de gedurige afwisselingen, welke volgens die wetten voorvallen, en, in ons oog, de zinnelijke voetstappen des tijds eigenlijk zijn, die gedurige afwisselingen zijn als zoo vele merkpalen op onzen levensweg geplaatst, en zouden wij die dan niet met een vrolijk oog begroeten. Voor hem toch, die op zijnen le- 
{==10==} {>>pagina-aanduiding<<}
vensweg over lagchende bloemen, in den helderen zonneschijn der vreugde, wandelt, voor hem immers is telkens zulk een merkpaal eene nieuwe aansporing tot dankbaarheid. Weemoedig juichende denkt hij bij denzelven terug en tevens aan zoovelen zijner togtgenooten, die van zijne zijde in het graf zonken, en met een gevoelvol hart hernieuwt hij zijne ernstige voornemens, om door het betrachten der heiligste pligten zijne dankbaarheid aan God, de eeuwige bron van geluk en leven, uit te drukken, en zich, door het genot van elk oogenblik, tot eenen volmaakteren stand voor te bereiden; en ook voor hem, wiens levensweg langs eenzame rotsen of door diepe schrikwekkende valleijen heen loopt, voor wien naauwelijks eene enkeld, ras verwelkte, roos onder de menigvuldige grievende doornen opbloeit, voor wien elke genieting door smartelijke tranen verbitterd is, en voor wiens oog de zwartste middernacht alles omschaduwt, ook voor hem is elke afwisseling in de natuur, elke merkpaal op zijnen levensweg een waarlijk vreugdewekkend voorwerp. Reeds tot hiertoe, ongelukkige! is uw afgeteekend pad voleindigd: niet ééne enkele trede behoeft gij terug te doen, het verledene is voor eeuwig voorbij met al deszelfs rampen en kwellingen. De donkere en treurige dag van gis-
{==11==} {>>pagina-aanduiding<<}

teren zal u nooit op nieuw tranen afpersen, hij is voorbij, hij is in het niet verzonken en kan alleen van uwen moed, alleen van uw geduld en edele bedoelingen, ook schoon die tot geene daden konden rijpen, voor God, uwen Vriend, uwen weldoenden Vader getuigen. Hoe donker u het uitzigt ook schijnen moge, de tijd van uwe beproeving spoedt naar het einde. God weet, of tusschen dezen merkpaal en den volgenden, de vriendelijke engel des doods u de zalige toekomst niet zal ontsluiten. God weet, of de duisternis, waarvoor gij terug beeft, niet de vreedzame schaduw is, die uw reeds geopend graf bedekt. O! dat geen ongeduld uwe grootheid moge verlagen. O! dat geene moedeloosheid u bij de laatste moeijelijke voetstappen moge vernederen! Het vertrouwen op Hem, die de menschelijke lotgevallen aan de volmaaktste gelukzaligheid vast schakelde, moet u blijven geleiden. Verlaat of ontwijkt dat vertrouwen nimmer – het baant voor u den weg; het verstompt de punten der scherpste doornen, en het verspreidt een zacht en vertroostend licht door de zwartste donkerheid. De hoop, die lijfelijke morgenstar des naderenden geluks, bestraalt u en doet hemelsche blijdschap in uw hart ontvlammen: doch waar voert mij eene vlugtige beschouwing van het door alle tij- 
{==12==} {>>pagina-aanduiding<<}
den heen zoo vrolijk gevierd Nieuwjaarsfeest, dat in mijn hart telkens bij zijne verschijning de ernstigste gewaarwordingen ontstaan doet. 
	In mijne kindsheid had reeds die dag iets plegtigs voor mij, opgevoed, in een oord waar elk dit algemeen volksfeest vol schuldelooze vrolijkheid toejuichte, en de Nieuwjaarsdag als heilig werd gehouden, maakte het ook in mijne jonge ziel den diepsten indruk. O! dat gezellig vrolijk wachten op het uur des middernachts, wanneer de klok het eerste uur van het nieuw jaar verkondigt, maakte mij al vroeg opmerkzaam. Nog heugt het mij uit de tijden mijner teederste jeugd, hoe elk der huisgenooten elkander dan zegenend in de armen viel; hoe de kus der teederste vriendschap de gulhartigste heilwenschen op de blijde lippen bezegelde; hoe elke beleediging, die gedurende het afgeloopen jaar harten van elkander had gescheurd, nu met het vorig jaar in de vergetenheid wegzonk; hoe de liefderijkste verzoening nu de harten elkander tegen deed kloppen; terwijl de stille tranen van waar berouw en vergevende liefde zich vermengden, en in het oog van onzen hemelschen Vader de reinste de welgevalligste offers waren. Ja, nog heugt mij dat blijmoedig ontwaken op den feestelijken morgen van den Nieuwjaarsdag, dat vol kin- 
{==13==} {>>pagina-aanduiding<<}
derlijke onschuld liefkozen van zegenende ouders, die het stamelend kroost dankend aan den boezem knelden, en het aan de ware deugd aan den schoonsten godsdienst en aan de eeuwige zaligheid plegtig toewijdden. Alles juichte dan op dien dag, in het kleine nederige steedje, waar ik de dagen der kindsheid doorleefde; alles juichte daar, jeugd en grijsheid, armen en rijken; allen ontmoetten elkander met hartelijke zegenwenschen, met welmeenend handen drukken, en kleine doch gulhartige geschenken; en in de edelste zielen, deed het ontvlammende vuur der heiligste erkentenis de schoonste bedoelingen ontkiemen, en de goddelijke zucht naar zedelijke volkomenheid rijpen.
	Ook nog onder de stedelingen, bij welke mijn bespiegelende geest wilde rondzweven, wordt het herboren jaar met vriendschappelijke vreugd en heilwenschen begroet. Men zegge niet; deze heilwenschen zijn beuzelachtige pligtplegingen. De weldenkende toch wenscht zijnen natuurgenooten zijnen vrienden en bloedverwanten, elken dag, elk uur, geluk, en voor hem, uit wiens hart de nieuwjaarswensch niet voortvloeit, beteekent hij niets meer dan de onverschilligste klanken, die immer door zijn spraakvermogens gevormd worden. – Dit alles is waar, doch wat is de beoefening van alle deugden,
{==14==} {>>pagina-aanduiding<<}
waaraan het hart geen deel heeft, en toch is die beoefening heilzaam voor het maatschappelijk leven, en in het oog van den waren vriend der deugd, dat alle wanorde, dat alle kwetsing der goede zeden schuwt, zelfs bekoorlijk. –
	Zeker de weldenkende wenscht, ten allen tijde, het heil zijner lievelingen en dat van het algemeen; doch het heeft iets plegtigs iets aandoenlijks voor hem, wanneer zijne wenschen vol reine menschenliefde, zoo eenstemmig, op denzelfden dag, met die van eene geheele natie, tot de bron van alle zegeningen zich verheffen. 
	Doch laat ik voortgaan, om Louwmaands volgende dagen en lange nachten met eenen vluchtigen blik te beschouwen. Slechts weinige uren is het nog helder dag. Naauwelijks zijn deze genoeg tot het verrigten der noodigste werkzaamheden, die tot het voorzien in de dringendste behoefte van het huisselijk leven vereischt worden, maar des te langer zijn ook de stille avonden, die de mensch zoo geheel aan zich zelf terug schijnen te geven, en hem tot nadenken, tot het beoefenen der nuttigste wetenschappen, en het betrachten der heiligste huisselijke pligten aansporen.
	Onschatbaar zijn deze lange vreedzame avonden voor den vriend van letterkundige bezigheden. Geen gewoel verstrooit zijne 
{==15==} {>>pagina-aanduiding<<}
gedachten, de onafgebrokene stilte verspreidt het helderst licht over zijn onderwerp; hij onderzoekt, hij vergelijkt en hij besluit, wat waarheid of valschheid is. De beoefenaar der Geschiedenissen doet de lang verstorvene eeuwen op nieuw herleven: hij doorwandelt rijken en staten, die door de omwentelingen sints lang diep begraven zijn, en wier namen zelfs door de hand des tijds geheel zouden uitgewischt zijn, zoo niet de pen des Geschiedschrijvers die uit den algemeenen ondergang had gered. – Voor den Dichter zijn Louwmaands rustvolle avonduren, als zoo vele heilige schaduwen, waarin zijne verbeelding scheppend rondzweeft. Hij ontrukt zich aan het tegenwoordige. Hij bezoekt het verledene, en met eenen goddelijken moed vormt hij het toekomende. Wat zeg ik, hij schept zich werelden, waarin hij de wezenlijke rampen, waarmede hij moet worstelen, vergeet, waarin hij al den wellust, waarvoor zijn aanwezen vatbaar is, geniet; zijn gezond verstand vormt deze denkbeeldige wereld uit mogelijkheden, en de schoone hoop, die blinkende morgenstar der ware genieting, omhult dezelve met blozende schemeringen. 
	Hoe vele genoegens, hoe vele vermakelijkheden leveren de lange avonden voor den onderscheidenen smaak der stedelingen niet

{==16==} {>>pagina-aanduiding<<}

op. Ik zwijg van lage buitensporigheden, waaraan het zedeloos graauw uit alle rangen of standen zich overgeeft; ik zwijg van de menigvuldige bijéénkomsten, alleen ingerigt om de doodelijke zelfsverveling door beuzelachtig praten of spelen, was het mogelijk, te verdrijven.
	Wie beklaagt niet de ongelukkige, voor wien een avond van Louwmaand  de martelendste last is, terwijl zich elk uur voor zijn ledig hoofd en hart tot eenen langen kruipenden dag uitrekt, voor wien het niets beduidendst gezelschap een wellust, voor wien het lafst of zelfs het kwaadaardigst gesnap de genoegelijkste uitspanning, en voor wien het eentoonig, het kinderachtig spel de zegenrijkste weldaad is. Maar edeler genoegens worden door meer veredelde zielen genoten. Nu eens biedt ons de Schouwburg de levendigste schilderijen uit het menschelijk leven: de verborgenste drijfveêren van het menschelijk hart, de geheimste bedoelingen, de ontwikkeling van elke neiging, de woeling der hartstogten en de natuurlijke, door omstandigheden gewijzigde handelingen van den mensch worden in treffende beelden, ter leering, ter navolging of ter waarschuwing daar voorgesteld. – Dan eens wordt onze weetlust in den liefderijksten vriendenkring uitgenoodigd, om de natuur, die volmaakte 
{==17==} {>>pagina-aanduiding<<}
spiegel	der Godheid, van nabij te beschouwen en vol eerbied te bewonderen; uitgenoodigd, om de lessen der gezonde wijsbegeerte te hooren, of om tot uitbreiding van het algemeen menschengeluk werkzaam te leeren zijn. ô	- Hoe veel reine vreugde heerscht niet in den gullen vriendenkring, waar de zedelijke smaak wordt veredeld, het verstand goefend, en het hart voor de schoonste gevoelens geopend. De Dichtkunst moge daar door haren goddelijken gloed de reinste zaligheid doen ontluiken; de Schilderkunst moge aan het werkend leven deszelfs vlammen pogen te ontrooven; of de Muzijk moge de verschillendste geluiden tot hemelsche harmonien vormen, maar ook in den kring der trouwhartigste der gemeenzaamste vrienden en dierbare huisgenooten dauwt het stille vergenoegen van de snelle vleugelen der vlugtig voorbij zwevende avonduren. – Getuigt gij, gevoelvolle zielen! voor welke de tempel der vriendschap de eenige gelukkige wijkplaats is, waar gij, vermoeid door drukkende zorgen, afgemat door lastige of krachtverterende bezigheden, het zuiverst genot van uw aanzijn als met volle teugen moogt drinken; getuigt van den goddelijken wellust, die daar door u als door stille duisternis 
{==18==} {>>pagina-aanduiding<<}
omschaduwd, gesmaakt wordt. Met eene edele drift werpt zich de door tijd beproefde vriend in de armen van den vertrouweling zijner ziel; hem deelt hij zijne geheimste ontwerpen mede; in zijne borst stort hij den geheimsten kommer, die aan het harte knaagt, uit. De geliefde vriend neemt al het grievende der smart weg door de teederste deelneming, of verzacht zelfs het onherstelbaarst ongeluk door den stillen traan des medelijdens; terwijl intusschen elke blijde gewaarwording zich verdubbelt, en door het medegevoel des dierbaren boezemvriends hooger en edeler waarde ontvangt. 
	Gelukkig huisgezin, waar elke lange avond zoo hartelijk welkom is, waar geen uur voorbij snelt, zonder nieuwe reine genoegens voor geest en hart achter te laten. Met welk een zacht genoegen vertoef ik eenige oogenblikken bij de bron van uwe huisselijke zaligheid, want immers deze bron is deugd, is getrouwe pligtbetrachting. SUZANNA was de eenige, de geliefde dochter van hare brave, en weleer met voorspoed gezegende, ouders; zij bezat een' broeder, wiens verstand en zeden hem even, als de bekoorlijke SUZANNA, de algemeene hoogachting en liefde waardig maakten, en deze beide kinderen schiepen voor hunne dierbare ouders eenen hemel vol gelukzaligheid. Wat toch

{==19==} {>>pagina-aanduiding<<}

zouden de weldadige DALHEIM en zijne gade meer hebben kunnen wenschen. Zij hadden een' zoon, die den roem der jongelingen, en eene dochter, die het sieraad der maagden was. Liefde en vreugde waren onafscheidbaar met hun huisselijk leven vereenigd. DALHEIM was rijk, maar ook de vriend van alle ongelukkigen. Zijn huis was de toevlugt der armen, der verdrukten; en tranen der zegenende dankbaarheid hadden elken penning, die zijnen rijkdom hielp uitmaken, geheiligd. Doch de volmaakte wijsheid des Eeuwig wilde ook, ter eer der menschelijke natuur, de ware grootheid van dezen vriend der deugd door eene reeks van tegenspoeden beproeven. DALHEIM leed het een verlies na het ander in zijnen koophandel; rijk geladen schepen werden hem door den vijand ontroofd, of reeds, in het gezigt der vaderlandsche kust, door stormen verbrijzeld. DALHEIM verduurde moedig elke nieuwe ramp; vol edele godsvrucht vertroostte hij zijne gade, toen de laatste geduchte slag hem trof, en hem alle zijne bezittingen ontrukte. Waarom zouden wij klagen, zeide de edele man, genoten wij niet jaren lang overvloed, terwijl duizenden om brood moesten bedelen. Wat regt hadden wij toch, om tot onzen dood toe geene behoeften te gevoelen, en, wat blijft ons 
{==20==} {>>pagina-aanduiding<<}

nog niet over. God schonk ons twee gezonde, twee deugdzame kinderen, zij zijn volwassen, hunne opvoeding is voltooid; hun verlicht verstand en hun rein zedelijk gevoel is een rijkdom, dien zij niet verliezen kunnen. Hun waar geluk hangt niet af van onbestendige bezittingen; het bestaat in hun zelf, en breidt zich zelfs uit tot in de toekomende wereld.
	Zoo sprak DALHEIM, en kustte een' kommervollen traan van het gelaat zijner lieve vrouw, terwijl de blijmoedig werkzame kinderen hunne ouders met den lach der weltevredenheid op de lippen omhelsden, en de vrolijkste vooruitzigten openden. 
	DALHEIM hield genoegzaam niets over, toen hij aan elk, wie hem zijn geld tot uitbreiding des handels toevertrouwd had, alles tot den laatsten penning weder gaf. Nu betrok de familie eene kleine nederige woning, en de jonge DALHEIM, wiens bekwaamheden elk in het oog schitterden, voorzag op de edelste wijze in alle behoeften des huisgezins. De stille gelukzaligheid, die op vaster gronden, dan op aardschen rijkdom, zich vestigde, had niets verloren. SUSANNA was in de dagen des voorspoeds onderscheidene malen tot de aanzienlijkste huwelijksverbintenissen aangezocht, doch te vergeefs. Het gelukkig meisje verlangde 
{==21==} {>>pagina-aanduiding<<}

in het huwelijk al die zaligheid te genieten, waardoor hare ouders zoo dankbaar op het verledene terug zagen, en de nu zoo donkere toekomst, zoo vrolijk, zoo moedig bleven verwachten. SUSANNA verlangde in haren echtgenoot den eenigen den waren vriend harer ziel, met wien zij eenstemmig op den weg der zedelijke volkomenheid kon voortstreven, te bezitten. Zulk eenen vriend kende zij in LEONARD, den edelen den beminnenswaardigen LEONARD, in wiens blik de schoonste ziel vol verhevenheid en werkzame menschenliefde sprak, en op wiens lippen de geruste fierheid van een zuiver geweten lachte. LEONARD was al vroeg ouderloos en arm; hij werd bij een' zijner voogden opgevoed, doch ook deze, die vader van een talrijk kroost was, zonk in den bloei des levens ten grave. DALHEIM ontfermde zich over den van elk verlatenen LEONARD, en nam den schoonen achtjarigen knaap in zijn huis. Daar genoot hij dezelfde opvoeding als de kinderen van DALHEIM, en zijne edele zielvermogens ontwikkelden zich op de voortreffelijkste wijze. Kinderlijke onschuld en liefde verbonden de jeugdige harten van SUSANNA en LEONARD aan elkander; de blijde kinderen kenden geene vreugd die zij niet vereenigd genoten, en alles, wat een van hun bedroefde, deed ook tranen der 
{==22==} {>>pagina-aanduiding<<}
vriendschap uit beider oog vloeijen. Zoo groeiden zij kommerloos op. De jonge DALHEIM beminde zijn zuster en LEONARD even teeder, en de ouders juichten in hun geluk. Mevrouw DALHEIM sleet de schoonste lente- en zomermaanden met hare kinderen op een bekoorlijk aangelegd buitengoed, en dáár, dáár ademden als aan den boezem der vrije natuur de jeugdige harten de reine genoegens, waarvoor zij vatbaar waren, elk oogenblik volijk in. Hoe gelukkig rolden die dagen henen voor SUSANNA, en de twee beminnelijke knapen, die zij hare broeders noemde. Hoe verlangend zagen de blijde kinderen niet naar elke Lente uit; hoe menigwerf riepen zij niet, huppelend van vreugd, wanneer de winter slechts begon te wijken: ‘Lieve moeder, de boomen beginnen te knoppen, en de blijde leeuwerik zingt reeds. Nu gaan wij immers naar buiten?’ En geen wonder! De schuldelooze kinderlijke vriendschap van SUSANNA en LEONARD veranderde ongemerkt in vlekkelooze liefde. Hoe geheel gaven zij zich aan de zoetste gewaarwordingen over, wanneer zij, arm in arm gestrengeld, de groenende boschjes en de met jeugdig lommer overwelfde wandeldreven te zamen, of, door hunnen geliefden broeder vergezeld, weder intraden. Elk, met bloemen bekranst, pri-
{==23==} {>>pagina-aanduiding<<}

eeltje was voor hun een heiligdom, ja elke Lente had voor hun meer bekoorlijkheid, en stemde hunne zielen tot nog edeler nog heiliger aandoeningen. – Zoo naderde de Zestiende Verjaardag van de bevallige SUSANNA: deze dag was een huisselijk feest. LEONARD en zijn jonge vriend hadden diep in het elzen-bosch een geheel nieuw prieel vervaardigd, en met de geurigste bloemen bevallig doorvlochten. De weg, die naar het prieel geleidde, was met geurig gebloemte afgeperkt. LEONARD geleidde zijne SUSANNA naar dien kleinen tempel der onschuldigste liefde. Twee tam gemaakte duifjes kirden haar te gemoet, en klapten de zilverwitte vlerkjes, toen zij hen liefkoosde, en haren LEONARD voor zijne verrassing en geschenken den teedersten dank betuigde. Geurvolle bloemen en bekoorlijke vruchten toefden de lieve maagd in de bekoorlijke schaduw van het prieeltje; daar zetten zich nu de gelieven op het donsig mosch, dat de zoden bank bedekte. Geen woord vloeide van hunne lippen, maar hunne zachte reine zielen verstonden elkander in elken aanblik, in elken teederen zucht, die beider boezem deed zwellen. Mijne SUSANNA! zeide LEONARD eindelijk, de hand van het meisje aan zijn hart drukkende, hoe vurig dank ik den goede God

{==24==} {>>pagina-aanduiding<<}

voor uw leven. Zonder u zou ik niet geluikkig zijn. Lieve vriend, antwoordde SUSANNA: de weldadige Vader der Natuur, die in al de bekoorlijkheden, die ons omringen, die in de verkwikkende koeltjes, welke ons omwaaijen, zegenend tot ons gevoel spreekt, de weldadige Vader der Natuur, ziet met welgevallen, dat wij elkander zoo teeder beminnen. 
	De jonge DALHEIM geleidde nu ook zijne moeder, en zijnen vader, die zoo even ook de stad verlaten had, om SUSANNA'S geboortedag buiten te vieren, in het prieel. Zegenende liefde en dankbare vreugd bezielden elke liefkozing, doch helaas! deze dag was bestemd, om de jonge gelieven uit hunne zoete droomen te doen ontwaken. De oude DALHEIM had alle noodige schikkingen gemaakt, om LEONARD naar de Hooge School te zenden, waar de jongeling, volgens zijne sints lang gedane keuze, tot Christelijk Volksleeraar zich moest bekwaam maken. De tijd was reeds bepaald … LEONARD juichte dit besluit toe, doch eene gedachte aan het scheiden van SUSANNA vloog hem op eenmaal door de ziel, en de toekomst werd hem donker. Maar dit was niet te vergelijken bij de verscheurende smart, die hij gevoelde, toen de Heer DALHEIM tot zijne dochter zeide: dierbaar kind! lang hebben uwe moe- 
{==25==} {>>pagina-aanduiding<<}

der en ik duidelijk genoeg kunnen begrijpen, dat de jonge achtenswaardige Heer WESTENBERG u beminde, gij kent zijn hart en zijne deugden. Wij hebben hem onze toestemming gegeven, om als de vriend van ons huis dagelijks met u te verkeeren. God, hoop ik, zal onze wenschen vervullen en u eenmaal met hem gelukkig doen zijn.
	Met een doorboord hart stonden daar de verstomde gelieven …. eene toevallige omstandigheid drong de ouders in dit zelfde oogenblik zich te verwijderen. Bevende omhelsde LEONARD het doodelijk verbleekte meisje voor het laatst. Nog deze kus …. stamelde hij en drukte zijne lippen op hare verbleekte wangen. Zij klemde zich vast aan zijne borst, en, luid snikkend, fluisterde zij hem toe: o, zoo mijne ouders wisten, dat ik u zoo lief heb, en dat ik alleen met u gelukkig kan zijn.
	Van dit tijdstip af streed de edele Jongeling den schoonsten strijd. Nooit zal ik ondankbaar zijn, zeide hij bij zich zelven, en de vrolijke uitzigten van mijne weldoeners verijdelen. Nooit kan de arme LEONARD de hand van zijne rijke SUSANNA verkrijgen; hare engelachtige ziel bemint mij, gelijk ik haar bemin, voor de eeuwigheid, maar mijn lot is beslist, ik moet ongelukkig zijn. De ouders van SUSANNA moeten nooit in mij 
{==26==} {>>pagina-aanduiding<<}
eene slang, die hun genoegen vergiftigt en die zij in hunnen boezem koesterden, beweenen.
	LEONARD vertrok naar de Hooge School; SUSANNA was het beeld der lijdende liefde, en weigerde volstandig hare hand aan den aanzienlijken WESTENBERG te schenken. Na vier jaren werd LEONARD met roem Predikant op een aangenaam gelegen dorp. DALHEIM beleefde de reinste vreugd aan zijnen voedsterling, doch hij kende het knagend leed niet, dat het heil des jongelings overschaduwde, en te gelijk SUSANNA'S jeugd deed verwelken. – Doch nu viel de gewigtige lotverwisseling met de familie van DALHEIM voor. Allen, met welke zij het genot des voorspoeds deelden, ontweken hen, nu de tegenspoed hun bejegende. Ook WESTENBERG brak alle verkeering af, en verkreeg weldra een der rijkste meisjes uit de stad tot zijne gade. LEONARD vernam naauwelijks den treurige toestand der door hem zoo geliefde DALHEIMS, of hij vloog ter hulp en vertroosting toe. Sprakeloos door de teederste aandoening sloot hij zijne pleegouders aan zijn liefderijk hart; hij hield niet op met bidden, dat zij hem het zalig genoegen wilden schenken, om zijn gering jaarlijksch inkomen voor het grootste gedeelte aan te nemen. Alles ben ik aan u verschuldigd, zei- 
{==27==} {>>pagina-aanduiding<<}
de hij, ook heb ik slechts weinig noodig. Doch de jonge DALHEIM overtuigde hem dat zulk eene opoffering voor als nog noodeloos zoude zijn. LEONARD en SUSANNA behoefden hunne liefde nu niet langer te verbergen; de brave ouders keurden die goed; en zij waren boven allen beschrijving gelukkig; maar SUSANNA wilde nog niet besluiten, om hare ouders, zoo oogenblikkelijk, in hunne kleine woning aan de treurigste eenzaamheid over te laten. Neen! lieve LEONARD! zeide zij, hoe zou ik in uwe armen als uwe vrouw van harte vrolijk en gelukkig kunnen zijn, wanneer ik mij nu juist, nu, eer mijne ouders nog aan een behoeftig leven gewoon zijn, van hun afscheurde… Nog eenige maanden slechts, lieve LEONARD! en mijne ouders geleiden ons meêr te vreden naar het altaar, en in uwe bevallige pastorij. 
	Dan ach! deze maanden waren verloopen, en nieuwe vreesselijke onweêrswolken pakten zich over het hoofd van de DALHEIMS te zamen. SUSANNA's broeder wilde op zekeren schoonen winterdag (het was toen Louwmaand) aan de algemeene ijsvreugd deel nemen. SUSANNA had zich niet laten bewegen, om hem te vergezellen, en om hare moeder, die zich ongesteld bevond, slechts voor een paar uren te verlaten. Met den 
{==28==} {>>pagina-aanduiding<<}

teedersten afscheidskus snelt de jongeling uit de armen van moeder en zuster naar het ijs. Zijn vader oogt hem vrolijk na, daar hij vogelvlug langs de gladde baan heen zweeft. Doch voor het laatst, edel grijsaard! vest zich uw blik op den moedigen, den van gezondheid blozenden jongeling. Straks ziet gij hem weder, maar, verstijfd en met de verw des doods omtogen. Niet ver buiten de stad had men het ijs tot een noodzakelijk gebruik open gehakt. De adem des oostenwinds had het water weêr doen stollen, en ongewaarschuwd vliegt de jongeling naar deze gevaarvolle plaats, zinkt in het water, dat door deszelfs ongewone koude zijn levensbeginsel ijlings overstelpt. Alle hulp is vruchteloos. Met moedbetoon en levensgevaar wordt hij van onder het ijs te voorschijn gebragt, doch de beste, trouwhartigste zoon, de liefderijkste broeder blijft een gevoelloos lijk. Ik waag het niet, om de duldelooze smart des vaders, om het troosteloos gekerm der moeder, en dan den bitteren weedom der zuster, af te schilderen: daar lag nu de laatste steun, de laatste hoop der ongelukkigen, ach! alle troost, alle schaduw van aardsche veugd zonk met den geliefden in het graf. LEONARD beweende zijnen broederlijken vriend met de tranen der heiligste liefde; de moeder stortte 
{==29==} {>>pagina-aanduiding<<}
in eene doodelijke, maar slepende krankheid, en de jonge gelieven dachten zelfs niet aan de vervulling hunner vurigste wenschen, aan het voltrekken van hun huwelijk. Neen! zij eerbiedigden het onherstelbaar ongeluk. LEONARD was geheel zoon; hij voorzag in de dringendste behoeften, en SUSANNA week nacht noch dag van het krankbed der deerlijk lijdende moeder, die eindelijk, na meer, dan een jaar lang, door ligchaams folteringen te zijn afgemat, in de armen van hare SUSANNA, en, met het brekende oog op haren wenenden DALHEIM gevestigd, den jongsten snik gaf.
	Ook nu bleef SUSANNA aan haren kinderpligt getrouw; hare afgeleefde vader vorderde hare teederste zorg, en zij verbond zich met een hart, vol liefde, aan zijne oppassing. Doch de goddelijke Voorzienigheid sluimerde niet, maar bereidde de deugd hare belooning. LEONARD werd, op het onvoorziens, door eenen bijna onbekenden bloedverwant, tot erfgenaam verklaard. Kort hierna stierf deze bloedverwant, en LEONARD zag zich in het bezit van eene vrij ruime nalatenschap. Ook werd hij tot Leeraar in eene der voornaamste steden beroepen. Dankende sloot hij nu zijnen vader en zijne beminde SUSANNA in de armen, en tranen van verrukking blonken hem in het mannelijk 
{==30==} {>>pagina-aanduiding<<}
oog. Mijn vader! stamelde hij, mijn vader! zegent, o zegent nu uwe kinderen, waarom zoudt gij den liefderijken wenk der Godheid niet volgen? – Mijn zoon! … meer kon den Grijsaard niet zeggen, hij legde de handen van LEONARD en SUSANNA in elkander, en geheel zijn gelaat was vaderlijke zegen. Van dat oogenblik af bloeide de huisselijke gelukzaligheid der dierbare echtgenooten vrolijk op. SUSANNA, die sints den dood van haren broeder, met onvermoeiden ijver alle hare krachten aan de belangen van hare ongelukkige ouders toewijdde, SUSANNA had zich plegtig verbonden, om zich nooit van de geliefde beschermers harer jeugd, aan wien zij haar leven en hare vatbaarheid voor waar geluk te danken had, te zullen scheiden. Meer dan eenmaal had zij aan hare stervende moeder toegezegd, dat zij met de teederste kinderliefde voor haren afgeleefden vader zou blijven zorgen, doch het edel hart van SUSANNA behoefde zich door geene beloften te verbinden. Het ijsselijkst gebrek zou deze beminnelijke dochter getrotseerd hebben, indien zij hierdoor hare noodlijdende ouders had kunnen helpen. Hoe menigwerf had zij zich zelf alle rust ontzegd, om door haar handwerk zooveel slechts te kunnen verkrijgen, dat zij hare kranke moeder de noodige artsenij, en haren afgematten vader eenige 
{==31==} {>>pagina-aanduiding<<}
verkwikking kon bezorgen. Ach! hoe menigwerf streed het edel meisje in het geheim met honger en koude, om alles, alles aan de geliefden van hare ziel, vol kinderlijke trouw, op te offeren. Maar ook nu, juichte SUSANNA over haar gezegend lot, vooral ook omdat haar brave vader nu zijne dagen kommerloos konde eindigen. LEONARD niet minder dankbaar en gevoelvol, dan zijne SUSANNA, noemde DALHEIM naast God de eenige oorzaak van zijn geluk. Buiten u, mijn dierbare vader! zeide hij dikwerf, had mijne kindsheid geenen vriend, geenen beschermer. Zonder uwe zorg was ik voorzeker tot ellende, tot schande en welligt als een verwaarloosd schepsel tot domheid en misdrijf veroordeeld geweest. Pijnigt mijn hart dus niet door de geringste erkentenis. Alles, alles ben ik aan u verpligt. – Zes jaren zijn, sints de voltooijing van LEONARDS huwelijk verloopen, en met elken dag klimt nog het heil van zijn gezin. LEONARD is de edelste volgeling van den goddelijken Menschenvriend, wiens leer hij predikt. Zijn opgehelderd verstand bestuurt zijn uitgebreid weldadig hart. Nimmer schuwt hij het verblijf der ellendigen; hij is voor alle noodlijdenden een helpend vriend, een vertroostende raadgever. Geen koude dag van Louwmaand verloopt 'er, zon- 
{==32==} {>>pagina-aanduiding<<}
der door de liefdewerken van dezen Christelijken leeraar in het gedenkboek des Wereldregters vereeuwigd te zijn. Ja in de woningen der vergetene armoede worden de namen van LEONARD en SUSANNA met zegenende lippen genoemd. Het helder vlammend vuur, dat hier den door koude verstijfden huisvader en zijn gezin verwarmt, is een weldadig geschenk van den godvruchtigen leeraar; het gezond en verkwikkend voedsel, dat aller krachten versterkt, hebben deze dankbaren van dien weldoenden vriend en deszelfs gade ontvangen. De gulle vriendelijke lachjes der blozende kinderen; de stille vreugdetranen der moeder, het moedig voornemen des opgetogenene vaders, om door een onbevlekt gedrag de hoogachting van zijnen weldoener te verdienen, dit alles, brave LEONARD en SUSANNA! stemt te zamen tot eenen stillen verhevenen lofzang voor uwe christelijke liefde. Ginds, waar de kranke grijsaard zonder deksel, zonder verkwikking, de strenge winter-koude moest verduren, of waar de jonge moederlijke weduwe de lange donkere nachten op een handvol stroo doorweende, terwijl zij de vaderlooze weesjes, die door honger en koude bezweken, vruchteloos aan hare verkleumde borst poogde te verwarmen, ook daar schonk LEONARD vertroosting, ook daar verzachtte hij den bit- 
{==33==} {>>pagina-aanduiding<<}
tersten weedom. Dankend en zegenend sluimert nu de kranke op het zachte leger in: de moeder voedt hare kleine onnoozelen met het brood der menschenliefde. Zij streelen haar de tranen van de wangen, en met kalme vergenoeging besluit zij den raad van haren Leeraar te volgen, en door zijnen bijstand het brood der eerlijke vlijt te verdienen en met haar dierbaar kroost te genieten. Gelukkige LEONARD! hoe veel zaligheden doet gij niet door het gevoelig hart van uwe Natuurgenooten stroomen, en welk een paradijs schept gij niet om u heen. Uwe zielenvreugde verwelkt niet, en de rust van uw geweten verspreidt in alle omstandigheden de liefelijkste schaduw. Werkzaam rollen uwe korte winterdagen voorbij, maar niet minder dierbaar zijn u de lange avonden. Gezegend is het uur, dat gij van uwe letterbezigheden afzondert, om de u liefkozende kinderen spelende te onderwijzen, of om met uwe SUSANNA en den grijzen DALHEIM lezende en pratende huisselijke vreugde te smaken, en nieuwe denkbeelden op te zamelen.
	O hoe gerust en helder, DALHEIM is ook hier, de avondstond van uw leven, de beste de vertrouwelijkste vriend zijt gij van uwe kinderen, en uwe vleijende kleinkinderen eerbiedigen u. Hoe vrolijk hangen de glinsterende oogjes van het blozende knaapje aan 
{==34==} {>>pagina-aanduiding<<}
uwe lippen, terwijl gij hem iets leerzaams verhaalt; hoe zacht streelen u de mollige handjes van het lagchende meisje dat gij op uwe knieën wiegt. Liefkozend verlaten zij u, door moederlijk zorg ter rust gewenkt, en de zuigeling, die op SUSANNA's arm met half geslotene oogjes u de lieve lipjes tot een' afscheidskus aanbiedt, wekt, terwijl hij kommerloos met uwe zilveren lokken speelt, de heiligste de teederste aandoeningen in uwe ziel. 
	Deugd en godsvrucht boeiden mij dus lang aan LEONARDS huisgezin, en nu is de geheele stad reeds met het floers des middernachts omsluijerd. Hier en ginds gloort nog het helder toortslicht in de zalen der vreugd, maar ook hier en ginds flikkert nog het treurig nachtlicht in de jammervolle verblijven der smarte bij het sterfbed van eene geliefde wederhelft; van een' vader, die, vol vertwijfeling van zijne weerlooze van zijne onverzorgde kinderen wordt weggerukt, of bij het veege wiegje der lijdende onnoozelheid, waar de biddende moeder, vol ontfermende liefde, elke smart van haren hulpelooze lieveling met verdubbelden weedom gevoelt. Ook wordt de duisternis nog door enkele flikkeringen der studeerlamp uit het eenzaam boekvertrek verdreven: maar ook de grootsch gestarnde nacht wekt den bemin-
{==35==} {>>pagina-aanduiding<<}
naar der van ouds geëerbiedigde starrekude, om tusschen tintelende zonnen, tusschen millioenen zonnestelsels rond te zweven, en de loopbaan van tallooze werelden af te meten.
	Maar zou ik de Louwmaand slechts in de stad mijne beschouwing waardig keuren? Neen! ook op het vreedzaam land, waar de rustkoets der Natuur zich zoo geheel aan ons oog vertoont, vordert zij mede mijne bespiegelende aandacht. Stilte moge hier om ons heen heerschen; de lucht moog' niet golven door de onderscheidene toonen der gevleugelde zangkoren, der blatende kudden, of der juichende landlieden, toch doet Louwmaand hier de vreugd niet versterven. Het is geene grafrust, die zich hier op velden en weiden legert, neen! het is de verwachtingvolle stilte, die om de wieg der slapende kindsheid blijmoedig zorgende zweeft. Ziet gij daar de bekoorlijke dorpsvreugd, waar de eerste dag van Louwmaand begroet wordt, en klopt uw hart niet, vol zachte deelneming, den zegenende dorpelingen te gemoet? Grijsheid en jeugd zien met lagchende blikken den blijden morgen van Louwmaands eersten dag aanbreken. Uit de nederigste hutten weêrgalmt feestvreugde, en alle zorgen, alle nijvere bezigheden verliezen het lastige

{==36==} {>>pagina-aanduiding<<}

het vermoeijende, in de algemeene vrolijkheid. 
Heel 't vreedzaam Dorp viert juichend Hoogtijd, 
De doodsche nevel vlugt, en 't jaar, 
Met Louwmaands heldre lucht herboren, 
Doet d' ochtendstond der hope gloren, 
Schoon weide en rijk bezaaide voren 
Verschuilen onder 't vlokkig zilver, 
Ja – jeugd en groeikracht sluimren dáár. – 
 
Hier doen en ouderdom en kindsheid 
De taal van 't liefdrijk hart verstaan, 
Hier huppelt Feestvreugd d'uren tegen. 
De reinste bede om heil en zegen 
Weêrgalmt langs erf en straat en wegen. 
De schooljeugd schreef, naar glorie dingend, 
Die bede, op fraai versierde blaân. 
 
Snelt blijde knapen, lieve meisjes! 
Snelt vrolijk, met uw pralend schrift 
Om strijd naar de ouderlijke woning, 
Daar toch, daar wacht uw vlijtbetooning 
Uw liefde, een streelende belooning. 
Ja roemzucht lacht op rozenkoontjes, 
En 't hartje klopt vol moed en drift. 
 
Ginds op den stroom, die anders golvend, 
Langs veld en dorp, al kronklend vloeit, 
Waar anders blanke zwanen baden, 
Daar juicht nu 't volk, in feestgewaden, 
Langs ras door koû gevormde paden; 
Elk wenscht, bij 't hartlijkst handen drukken, 
Dat voorspoed met natuur herbloeit.  

{==37==} {>>pagina-aanduiding<<}

Ja dorpling vier uw Winterfeesten 
Op 't ijs, dat Louwmaand schept, gerust. 
Weldra toch ruilt gij dat genoegen, 
Voor 't hoopvol zaaijen, heilrijk ploegen, 
Wen gulle vreugd u 't hart doet zwoegen, 
En 't lente-koeltje eerst van viooltjes 
De laatste sneeuwvlok streelend kust.  

Het is waar, voor hem, die eene gedurige afwisseling van tooneelen verlangt, voor wiens het vindingrijkst vernuft geene nieuwheid genoeg aan onderscheidene vermaken geven kan; voor hem schijnt het landleven, in het strengste van den winter, voorzeker eentoonig en vervelend. De eene dag rolt voorbij, gelijk de ander, het uitzigt blijft doodsch en ledig, het oog wordt niet verrast door vreemde voorwerpen, en zelfs de menigvuldige geruchten, die in de stad rondzweven en aan de beuzelende praatzucht zoo vele bezigheid verschaffen, zelfs die geruchten sluimeren meestal op het eenvoudige land, waar de ledigheid eene ware foltering en de beuzelachtige nieuwsgierigheid eene knagende onrust is; maar voor u, die geene ledigheid kent, die den verhevensten weetlust door de edelste kundigheden tracht te verzadigen, voor u baart het landleven ook in den winter geene zelfsverveling. De frissche lucht, die u omvloeit, geeft veerkracht aan uw bezintuigd zamenstel, en verheldert
{==38==} {>>pagina-aanduiding<<}
het licht, dat uw alles opzamelend verstand en uw beproevend oordeel bestraalt. Ook voor u baart de winter op het land geene zelfsverveling, brave werkzame bewoners van dorpen en velden! – de dagen zijn voor u zoo eentoonig niet, als die in het oog des onopmerkzamen stedelings doorgaans schijnen. Hoe veel verscheidenheid in alles, wat u omringt, houdt u niet bezig. Nu eens voorspelt de lucht op het natuurlijk voorgevoel der dieren u verandering van weder; dan getuigt weêr alles van het lang aanhouden der strenge koude, en, wijs door eene veeljarige ondervinding, kiest gij de beste middelen, om alles gerust te kunnen verwachten. Altijd nieuwe werkzaamheid doet Louwmaands korte dagen als oogenblikken heen vlieden. Hoe vele trouwe zorg vordert niet het nuttig vee op de stallen, en de met zoo veel vlijt ingezamelde veldvruchten in de schuren. Met zorgvolle blikken wandelt de landman rondom zijne besneeuwde akkers; hoe vele zware donkere wolken moeten hier over den schat, dien hij aan de aarde toevertrouwde, nog heen drijven, eer de rijpe oogst hem tegemoet golft: maar, met den glimlach der dankbaarheid op de lippen, bezoekt hij zijne werklieden op den dorschvloer, die vlijtig en vrolijk het nutteloos kaf van het kostbare
{==39==} {>>pagina-aanduiding<<}
graan doen wegstuiven, terwijl de ziel des landmans aanbiddend juicht, daar de Goddelijke liefde hem uit het verledene toeroept: Vertrouw en hoop op de toekomst. De rust, die, gedurende deze dagen, in de woning der landlieden heerscht, is een werkzame voorbereiding tot den ijverigsten landbouw, die eerlang op de ontdooide velden den blijdsten welkomgroet zal ontvangen. Intusschen gaan de vrije uren bij brave landlieden ook niet verloren, de jeugd bezoekt met vrolijken lust de welingerigte dorpsscholen, oefent hare geestvermogens, en veredelt haar zedelijk gevoel. De aan alle zijne pligten getrouwe huisvader besteedt de stille avonduren aan de nuttigste bezigheden, of aan de reinste vermaken. Minzaam spreekt hij met vrouw en kinderen en getrouwe dienstboden, die zich gemeenschappelijk om het helder opblakend vuur schaarden, over de belangrijkste zaken. Nu eens leert hij hun de goedheid en altijd wakende zorg van onzen hemelschen Vader in de wisseling der jaargetijden en in alles, wat hen omringt, opmerken, dan eens verklaart hij, volgens de eenvoudige doch schoone geschriften der Maatschappij tot Nut van 't Algemeen, hun de gewone natuurverschijnsels. Hij spoort hen aan tot eene eerbiedvolle liefde voor het nameloos weldadig Opperwezen, en tot het
{==40==} {>>pagina-aanduiding<<}
getrouw betrachten der menschheid veradelende pligten, ons door JEZUS en zijne volgelingen voorgeschreven. Ook de vriendelijkste zamenleving ontvlood nimmer de lage landwoningen, neen – ook dáár doet gulhartige vrolijkheid menigen langen avond als op vleugels voorbij zweven.
	Mist de zamenleving hier, over het algemeen, die verfijnde beschaafdheid der groote steden, zij wordt ook minder door veinzerij ontheiligd. Verspreidt bevallige kieschheid hier dien zachten glans niet over de zeden; het ontbreekt toch bij de bewoners van onze vaderlandsche dorpen niet aan een fijn gevoel, en zou de natuurlijke welgevoegelijkheid dan aan de meêr ongedwongene zeden ook niet den edelsten zwier geven. Gewis minder kunst, maar meêr Natuur bezielt hier elke vriendelijke pligtpleging, en hoe oneindig schooner is kunstelooze wellevendheid door eenvoudige opregtheid veradeld, dan die met moeite aangeleerde en volgens regelen bepaalde vriendschapsbetooningen, die van geene huichelarij te onderscheiden zijn. Neen – aan waar zedelijk gevoel ontbreekt het onze landbewoners niet, of zouden hunne zielen meêr ontaarden aan den vrijen boezem der weldadige natuur, dan binnen de enge muren der steden? – neen, de menschelijke natuur is bestemd, om hare 
{==41==} {>>pagina-aanduiding<<}

volmaaktheden door het genot der meest mogelijke vrijheid, te ontwikkelen. Zij is bestemd, om God in zijne werken onafgebroken te aanschouwen, en om zijne stem, die in de geheele schepping tot den mensch spreekt, duidelijk te leeren verstaan en te volgen. Liefde en weldadigheid zijn dan ook nu in Louwmaands strenge koude de vriendelijke schutsgeesten der armoede in de nederige hutten op het land. Getuigt, gij stille, gij vergetene menschenvrienden! die hier de tranen der ellendigen doet opdroogen, die de naakten medelijdend kleed en verwarmt, die uw brood met de hongerigen deelt, en de hulpeloozen door uw medelijden troost en verkwikt. God vergeet u niet, hij ziet uwe verborgene daden met welgevallen, en de Goddelijke JEZUS bemint u vol broederlijke liefde. De goedhartige rijke moge van zijnen overvloed blijmoedig mededeelen, om in den nood van zijne arme broeders te voorzien; hij voldoet hier door aan zijnen pligt aan het menschelijk gevoel, en zijne liefdewerken getuigen voor hem bij God; doch hij voedt slechts de ellendigen met de kruimpjes, die van zijne tafel vallen, zelf mist hij niets; warm en verzadigd kosten zijne weldaden hem de geringste opoffering niet: maar, in de nederige woning des daglooners, waar daglijks een gedeelte van het noodige voedsel en

{==42==} {>>pagina-aanduiding<<}

van de zoo welkome brandstoffen wordt gespaard, om een naburig huisgezin, dat met smart en krankheid worstelt, eenige hulp te bieden, dáár in die nederige woning worden schatten voor de eeuwigheid verzameld, dáár vereeren hoogere wezens gewis met hemelsche vreugde de beeltenis der Godheid, die in den gevoelvollen mensch doorschittert. De weldadige weduwe, die, met een hart vol liefde en een' deelnemenden traan in het vriendelijk oog, het moederlooze weesje van den ongelukkigen, wat zeg ik van den misdadigen, wiens listige boosheid weleer deze weduwe en haren echtgenoot van erf en welvaart beroofde; de arme weduwe, die dit moederlooze weesje moederlijk aanneemt, het op haren schoot koestert en verzadigt, verdient den heerlijksten gloriekrans. Zij zag het hulpeloos weesje door deszelfs vader, die van misdrijf tot misdrijf verzonk, meêdogenloos verlaten; zij hoorde het noodgeschrei des lieven onnoozele, en ontfermde zich. ‘God, zeide zij, zal het aan mijne eigen kinderen vergelden, ach! wanneer ik, wanneer elk van mijne lieve kleinen slechts één stukje brood minder eet, bij elken maaltijd, dan heeft ook dit onschuldig, dit verlaten kind genoeg. De hemel weet, in welke onbarmhartige handen het kind zoude vervallen, indien ik het mij niet aantrek.‘- Ja edele groot- 
{==43==} {>>pagina-aanduiding<<}
moedige ziel! de Goddelijke Menschenvriend kent uwe Christelijke liefde, hij zal uw barmhartigheid roemen in den grooten dag der algemeene vergelding.
	Schoone harten vol edele menschelijkheid kloppen hier in boezems, die de zuivere landlucht ruim inademen, zoo wel als in de borst van stedelingen die op de beschaafdste en bestudeerdste opvoeding roem dragen. Leest, o leest daar ginds in den betraanden blik van dien jongen knaap de weemoedigste verrukking, hij spoedde zich naar de eenzame hut des afgeleefden Grijsaards, die op zijn ellendig strooleger bijna zieltogend den jongsten snik verwacht; hij heeft niets meêr op aarde, waar zich zijn hart aan hecht, niet een' vriend meêr, die aan hem verbonden is, niet een vriend, ach! het getrouwe dier, de vriendelijke hond, die hem sinds jaren lang onafscheidbaar vergezelde, die zoo menigwerf honger en koude met hem verduurde, en hem dan in de bangste uren der smart geduldig liefkoosde, dat getrouwe dier verwarmt nog den stervenden, en likt de verstijvende hand, die hem nog streelt. Voor weinige dagen bood de rijke eigenaar van het gindsche landgoed, den grijsaard een aanzienlijk stuk gouds aan voor dezen fraaijen hond. De arme oude antwoordde bevend: Behoud uw goud, ik heb 
{==44==} {>>pagina-aanduiding<<}
niets meêr noodig dan de trouwhartige vriendelijkheid van dit dier, het eenige, dat mij overbleef en dat mij in het uur des doods nog zal vertroosten. Zoo lijd dan gebrek met uwen hond, verachtelijke Bedelaar! was het antwoord des Rijke, die vertoornd heen ging. De goedhartige knaap, van wien ik zoo even sprak, hoorde dit, en bragt nu dagelijks een stuk grof brood aan den laatsten vriend van den armen grijzen bedelaar, die zijne legerstede welhaast niet meêr verlaten kon. De moeder van het knaapje bood vruchteloos lafenis aan den oude. De dood zweefde hem reeds op de lippen, maar zegenend lachte hij het goedhartige jongske toe, toen het ook heden zijnen hond voedde, en hem vleijend beloofde, ook na zijn sterven het trouwhartig dier te zullen beminnen en weldoen. Spot vrij, gij gevoelloozen! die den troost der onschuldigste teederheid niet kent of niet behoeft, liefde en trouw mengen voor den ongelukkigen nog druppelen der reinste zaligheid in den bittersten kelk des lijdens: en het hart, dat niet kouder is dan het ijs, dat Louwmaand over stroomen en beken ademt, zal deze schoone hoedanigheden zelfs in mindere wezens toejuichen. 


    
{==45==} {>>pagina-aanduiding<<}

Sprokkelmaand.


{==46==} {>>pagina-aanduiding<<}


De Scheepvaart, veel te lang bekneld, 
Voelt naauwlijks dat haar keten smelt, 
Of haar ontvlamde drift doet moedig 't ijs bezwijken! 
Men breekt en stuwt het krakend voort, 
En trekt het vaartuig, langs den boord 
Des strooms, waar oud en jong hun hoop en vreugd doen blijken. 


{==t.o. 46==} {>>pagina-aanduiding<<}


{== afbeelding 	
    SPROKKELMAAND
==} {>>afbeelding<<}
    

    
{==t.o. 47==} {>>pagina-aanduiding<<}

    
        
{==47==} {>>pagina-aanduiding<<}

        Sprokkelmaand.


De maan, de getrouwe vriendin van onze aarde, die, terwijl zij dezelve in hare jaarlijksche loopbaan om de zon, zoo onafscheidbaar, begeleidt, ook nimmer hare afzonderlijke wenteling om deze planeet verzuimt, maar, sints de Schepper van het heelal dit zonnestelsel door de onverbreekbare keten der heerlijkste orde aan elkanderen verbond, rusteloos, in ruim acht en twintig dagen die vertroostende omwenteling vervult; de maan verhelderde voor ons de lange nachten, die Louwmaand over ons halfrond telkens, na eenige uren met vrolijk daglicht bestraald, uitspreidde. Majestueus was toen de duisternis; tallooze starren tintelden in de heldere, in de verfijnde lucht, en schenen voor het starend oog, met verschillende glansen, als glinsterende reijen, op de plegtige toonen des lofzangs, dien de geheele natuur aanheft, ten dans te gaan, en in hun midden praalde de onbewolkte maan, die, statig voortdrijvend, den midder-
{==48==} {>>pagina-aanduiding<<}
nacht met zilveren luister omhulde, het pad des verkleumden reizigers vriendelijk verlichtte, en, om zijne nog met donkerheid omwikkelde hut, uit de met sneeuw bedekte hagen en door de nachtwind bewogene struiken, de zonderlingste beelden schiep. De maan onttrekt zich aan dit halfrond, om de bewoners aan de andere zijde van onzen aardbol met hare vriendelijke nachtbezoeken te vertroosten, en met haar is ook een twaalfde gedeelte van het jaar weêr verdwenen. Louwmaand  is voorbij: en de vroegste kindsheid van het jaar begint blijken te geven van de eerste ontwikkeling. Sprokkelmaand,  hoe bar en doodsch, vertoont ons niet meêr de beeldtenis van het eeuwig ijs aan de beide wereldpolen, waar het werkzaam leven in de donkere zwijgende eenzaamheid zich verliest. Neen – de winter moog zich nog op de hoogste toppen van Europa's bergen, tusschen ijsrotsen grondvesten; hij moog' nog de rivieren kluisteren, en hunne eerste bronnen of de plaatsen hunner geboorte als met onverbreekbare muren omsluiten; hij moog nog in onze gewesten al de rondzwevende dampen tot kristal blazen, en zelfs onzen adem tot wolkjes verdikken, toch zien wij de merkteekenen der onbestendigheid reeds duidelijk op zijn stroef gelaat uitgedrukt; de lucht is niet
{==49==} {>>pagina-aanduiding<<}
meer zoo vast, zoo wolkeloos, neen – telkens rijzen aan de kimmen allengs grooter en zwaarder wordende wolken. De luchtstroom vloeit niet meer zoo bepaald uit het heldere Oosten, of uit het barre Noorden. Neen – telkens veranderen de winden; de geheele natuur geeft voorteekens van ontwaking uit den schijnbaren doodslaap, die haar boeide. De vogelen, die ons, gedurende den winter, getrouw bijblijven, maar zich voor de strengste koude zoo veel mogelijk verschuilen, of in doodsche stilte angstig rondzwevend hun voedsel zoeken, gevoelen nu den invloed der allengs aanbrekende herleving. Zij klappen weder vrolijk de wieken, en drukken hunne zucht naar nieuw levensgenot door het eenvoudigst getjilp uit. Ook de landman verlaat nu met levendiger verwachting zijne woning; zijn oog weidt vrolijk in het rond over de nog besneeuwde akkers en weiden, waar de lucht, die hem omvloeit, de zoetste gewaarwordingen door zijn aanwezen verwekt; de zoetste gewaarwordingen, ja – maar ook niet zelden den bangsten kommer. Getuigt, gij bewoners van ons laag van ons met het water worstelend vaderland! hoe vele rampen troffen u dikwerf bij den eersten aanblik der nieuwe jeugd van het jaar; hoe menigwerf wankelde niet ons vaderland aan den vreeselijken oever 
{==50==} {>>pagina-aanduiding<<}
van een gewis verderf, bij het losbreken der zoo lang opgeslotene golven. Hoe menigwerf werden volkrijke dorpen, vruchtbare gronden van ons vaderland, sints het zich van tusschen zeeën en rivieren moedig verhief, jammerlijk door de bruisende vloeden verzwolgen, wanneer de eerste voorjaars lucht, ja wanneer slechts Sprokkelmaands ontbindende adem de rivieren over hare boorden dreef, en de ijsrotsen losscheurde, knarsende op elkander stapelde, en door dijken en dammen heen voortstuwde. ô Hoe bloedt mij het hart, dierbare landgenooten! zoo vaak mijne verbeelding soortgelijke afgrijsselijke tooneelen voor mij schildert. Waar toch kunnen wij, aan de oevers van onze vaderlandsche stroomen, immer met zekere trotschheid aan de vlijt van onze voorvaderen, aan den moed, aan het vernuft der op elkander volgende geslachten denken, zonder niet te gelijk de vreeselijke bange uren der verschrikkelijke watersnooden in onzen geest terug te roepen. 
	Ach! waar toch zijn de golvende rivieren niet met de tranen van onze hulpelooze landgenooten vermengd geworden? Waar is de stroom, waaruit de weerlooze onschuld onder het wegzinken niet om ontferming schreide, waar de wanhoop de magtelooze handen niet wringende ten hemel ophief, ja –
{==51==} {>>pagina-aanduiding<<}
waar is de stroom, die geene tallooze lijken, jammerlijk ontzield, met zich voerde. Verschrikkend is voor mij de gedachte aan de duizenden, die vruchteloos om hulp kermden en vergaan moesten, zoo vaak een schip mij over het diep verzonken Romerswaal, bij Zuidbeveland, of over de Dorpen, die tusschen Dordrecht en Geertruidenberg van het land afgescheurd en in eenen diepen waterplas begraven werden, dobberend heen voert. Ach! in elk koeltje, dat de zeilen suizend opblaast, hoor ik, als dan, de laatste bange zuchten der stervenden; in elke bruisende baar, die om de kiel schuimt, hoor ik den noodkreet der schuldeloos ongelukkigen, die éénmaal in het midden des bloeijenden voorspoeds en der kommerlooze rust door den verschrikkelijksten dood werden overvallen. Wie kan zich een denkbeeld vormen van zulk een algemeen verzinken; verzinken met alles, wat ooit aan het gevoelig hart dierbaar was; met den geliefden grond, waarop de eerste lichtstraal in het oog blonk, waarop de blijde jaren der kindsheid zoo zorgeloos voorbijrolden, waarop het zaligst huisselijk geluk elk oogenblik nieuwen wellust uitstortte, waarop de wieg van geliefde huwelijks panden wankelde, waar goddelijke oudervreugd de ziel doorstroomde, ja – met den grond, waarin de asch van eeuwig dierba-
{==52==} {>>pagina-aanduiding<<}
re voorvaderen, van echtgenooten en boezemvrienden vreedzaam sluimert; verzinken, zonder uitkomst te ontdekken, zonder hoop op redding te voeden. ô Mijn vaderland! eeuwen wentelden over het graf van deze duizenden, die gij zaagt versmoren – eeuwen wentelden over die bloeijende gedeelten gronds, die u van het hart werden gescheurd, voorbij; en nog vordert de menschelijkheid medelijdende tranen ten offer aan de nagedachtenis van zoo vele natuurgenooten. Maar waarom wekt het zoo lang verledene hier mijne bespiegelende aandacht, daar de ijsselijke tooneelen van later tijd zoo treffend niet slechts in het geschiedboek, maar ook in het geheugen geschilderd zijn. Wie denkt ook op dit oogenblik niet aan de eerste jammervolle dagen van Sprokkelmaand in het jaar 1809, toen de verwoesting over onderscheidene streken van ons vaderland verschrikkelijk rondzweefde, toen de sterkste dijken wegzonken; toen de hoog opzwellende rivieren met een onbeschrijfbaar geweld de dorpen wegspoelden; toen de vreesselijkste ijsklompen de diepgevestigde muren vermorselden, en schrik en dood wijd en zijd rondvoerden. Hoe krimpt niet onze ziel nog van weedom bij het terug denken aan zoo vele doorgestane angsten des doods, aan zoo vele hulpeloos omgekomenen, die door geene men-
{==53==} {>>pagina-aanduiding<<}
schelijke magt, door geene moedvolle liefde, die gevaar en dood trotseren, te redden waren; ja - hoe krimpt onze ziel niet nog door bitteren weedom bij de nog werkelijk plaats hebbende ellenden, die deze overstrooming doet voortduren; sidderen vele dorpelingen nog niet bij de pas herstelde of nog onvoltooide dijken, die het overschot van hunne welvaart, die het leven van hunne dierbare lievelingen en van hun zelf moeten beschutten. Vestigen, van vreugde en hoop beroofde landlieden, nog de treurige blikken niet op het weleer zoo vruchtbare erf hunner vaderen, dat nu diep onder het dorre zand, 't welk de golven opwierpen, ligt begraven. En gij ongelukkige bewoners van de weleer zoo bloeijende streken in den Alblasserwaard, nog dwaalt gij buiten uwe weggezonkene hutten klagend rond: de ontfermende menschenvriend bied u wel vertroosting en poogt uwe tranen af te droogen, doch te vergeefs, die tranen zullen vloeijen, tot gij naar uwe eigene haardsteden kunt terug keeren, want hoe zalig is toch de vrijheid, die op eigen grond het hart, dat zijne waarde gevoelt en zijne regten waardeert, als de lucht uit betere gewesten, omvloeit. O! hoe griefde mij uw lot, beklagenswaardigen! toen ik om het golvend graf van uwen welvaart, van uwe huisselijke
{==54==} {>>pagina-aanduiding<<}
vreugd	en van uwe dierbare dooden treurig en met eene pijnigende verbeelding rondwandelde; hoe levendig vertoonde zich toen het tooneel der verwoesting voor mijne ziel, ik hoorde het bang gekerm der teedere moeders, die den vloed met elk oogenblik zagen klimmen; die hare schreijende kinderen van hare zijden zagen weggespoeld: ach! het geschrei der teedere moeders, die met hare stervende zuigelingen aan de verstijvende borst, elken stroohalm om hulp smeekend, aangrepen, doch jammerlijk tusschen de ijsschotsen werden verplet, terwijl de woedende storm, die het gekerm verdoofde, het vreesselijk sterflied over de geheele landstreek huilde.
	Met welke martelende angsten des doods moeten de ongelukkige bewoners van landen, die door het water overstelpt worden, niet strijden, eer de dood hunne laatste bewustheid aan deze zijde der eeuwigheid doet insluimeren, niet in een oogenblik door vallende bergen verpletterd, of door de splijtende aarde verzwolgen; neen, zij hooren de dreigende stem des doods vreesselijk in de stormen en bruisende baren hun van verre toeroepen. Zij zien den vloed aanrollen, en over dien vloed breidt de ijsselijke nacht des verderfs, des volkomenen ondergangs, de zwarte schrikwekkende vleugelen uit. 

{==55==} {>>pagina-aanduiding<<}

Ach! tot in het jongste oogenblik martelen hoop en vertwijfeling beurtelings nog het sidderend hart. Elke hoogte schijnt het vege leven nog toe te wenken; het dak der wegzinkende woning, de door de golven reeds half ontwortelde boom, of de door den vloed ginds en weder geworpene ijsklompen bieden nog troost aan de vol wanhoop rondziende blikken des stervende, doch nieuwe verschrikkingen versmoren al ras deze flikkeringen van hoop op redding. Met welk eene drift, met welk eene overspanning van krachten droeg de moedige jongeling, den vriend, den beschermer zijner jeugd niet naar gindsche hoogte. Vruchteloos drong hem de grijze vader, om was het mogelijk, alleen den dood te ontvlugten.
‘Mijn zoon!’ riep hij, ‘ik vrees den dood niet, mijne krachten zijn vergaan, laat mij hier sterven maar vlied gij, en red zoo gij kunt uw jeugdig leven.’ De gevoelvolle zoon hoorde niets; stout trad hij met zijnen dierbaren last door de voortgestuwde baren, die om zijne ongewisse voetstappen kronkelden; hijgend bereikte hij de gewenschte hoogte, doch het bang gekerm der vlugtelingen, die hij hier ontmoet, baart op nieuw ontzetting, en geen wonder! ook de dijk, die dezen rijzenden grond beschutte, zinkt weg. De bruisende vloed stort zich
{==56==} {>>pagina-aanduiding<<}
over alles heen; de ongelukkigen worden overstelpt; de jongeling klemt stervende de armen om den grijsaard; en beider lijken zijn het speeltuig der woedende golven. Het dak, waarop de met doodsangst worstelende huisvader zijne jammerende gade en hulpelooze kinderen nog eenige oogenblikken voor den gewissen dood poogde te verschuilen; het dak drijft dobberend rond, wordt door de boomtakken uit elkander gescheurd, of door het ijs verbrijzeld, en de hulpeloozen ellendigen, die elk folterend tijdstip wegsterven, bezwijken eindelijk volkomen. De wankelende boom, aan wiens dorre takken de hand der ongelukkigen, die in zijnen top schuilplaats zochten, verstijfd is, de wankelende boom ploft in den vloed, en de laatste noodkreet der stervenden verliest zich ook hier in het algemeen oproer der hoofdstoffen. Wie kan zich een treffender tafereel van ondergang en verwoesting voorstellen, dan uitgestrekte landen, die door het water overstroomd zijn, en waar elke golf de zielverscheurende gedenkteekens van verdelgd menschengeluk en liefdevolle zamenwoning met zich voert; waar de overblijfsels van hutten en stallen, onder de lijken van menschen en dieren, omdrijven; ja waar de ziellooze lijken zelfs nog van de aanminnigste teederheid en huisselijke vreugd, die zoo jammervol ver-
{==57==} {>>pagina-aanduiding<<}
nield werd, getuigen. Hoe vele elkander omarmende gelieven, en aan elkanders hart geklemde echtgenooten, zochten den jongsten troost niet in aan elkanders hart te sterven, hoe vele ouderlijke zaligheid werd hier niet vernietigd; hoe ligt de verdronkene zuigeling niet aan de borst der doode moeder geklemd. Niets was in staat om aan den nog jeugdigen vader, die elken dag met zijn eenig dierbaar kind, waarin hem de beeldtenis der eeuwig geliefde maar vroeg gestorvene gade aanlachte, op het graf van zijne wederhelft gevoelvolle tranen weende, en van haar hemelsch weerzien droomde, niets was in staat, om hem dat kind dien vleijenden lieveling, die zelf in het midden van storm en baren, gerust op zijne trouwe vaderzorg lachte, uit de beschermende armen te scheuren. 
	Goede God! wat is bij zulk een tafereel van ontzettende verwoesting toch de mensch, dat groot, dat in zoo vele opzigten eerbiedwaardig wezen, hetwelk met stoute stappen den almagtigen Vormer van het heelal niet zelden poogt na te volgen. Wat is hier de mensch, die door zijne ontzagbarende kunstwerken, den tuimelenden oceaan beperkt, en de beddingen der stroomen in vruchtbare velden en bevolkte landstreken herschept. Hier is hij niets; magte- 
{==58==} {>>pagina-aanduiding<<}
loos werd hij een prooi der golven even gelijk zijn vee, dat loeijend en blatend met hem den dood poogde te ontworstelen. De rijke, de vermogenden, die van de geheele natuur offers voor zijne begeerten vorderde, kon zich even weinig veiligheid of leven koopen, dan de arme, die zijn brood bedelde. De wijze, de vernuftigste, die in alle nooden pleeg te kunnen voorzien, kon zich even weinig tegen storm en baren verdedigen, als het onnoozel kind, dat in de dobberende, de reeds verzinkende wieg, nog met het schuim der doodelijke, der hem verzwelgende golf aanlachte.
	Doch te lang misschien vertoefde ik, bij de rampvolle watervloeden, die niet zelden bij het naderen, of gedurende den loop van Sprokkelmaand , mijn Vaderland maar al te verschrikkelijk overstelpten. Niet onafscheidbaar zijn toch soortgelijke jammeren met Sprokkelmaand vereenigd. Neen, dank zij den Vader der der Natuur, dood en verderf zweven niet altijd op den zoelen luchtstroom, die de besneeuwde toppen der Alpen omvloeit, en de ijsgrotten, waar in de strenge wintervorst de bergstroomen opsloot, weder in vlietende bronnen herschept. Neen! hoe menig jaar mijn dierbaar Vaderland! zweefde niet de Goddelijke gunst over uwe zacht en langzaam ontdooijende rivieren?

{==59==} {>>pagina-aanduiding<<}

Veiligheid woonde dan aan hunne oevers, en van onder de wegsmeltende sneeuw kwamen de met een groen waas getooide dijken te voorschijn, als bevallige bolwerken, waar achter de vruchtbaarheid vreedzaam ontwaakt, en de welvaart der landlieden met elk oogenblik schijnt te verjongen.
	Behoed, weldoend Vader der Natuur! behoed ook nu mijn zoo lang door tegenspoed gefolterd Vaderland, en de kommervolle nabuurvolken, die met ons, aan de boorden van rivieren, die zoo menigwerf dood en verwoesting aanbragten, bewonen.
	O! dat geene zwoele stormen op de hooge Alpen plotseling mogen aanrukken, en de sneeuw op enmaal in vallende stroomen herscheppen; stroomen, die de verschrikkelijkste ijsrotsen in een oogenblik doen wankelen, en versmeltend met zich voeren, terwijl de sidderende valleijen het doodelijk geruisch vreesselijk terug kaatsen en alles wat zij in hunne vaart ontmoeten wegspoelen en medesleepen. Zulke stormen zijn het, op wier vleugelen de verwoesting huilend rondzweeft, die het losgerukt ijs op elkander stapelen, waardoor dijken en dammen vernield, boomen ontworteld en de sterkste muren van hunne fondamenten worden weggescheurd. O God! weêrhoud zulke stormen, of, waar zij volgens
{==60==} {>>pagina-aanduiding<<}
de wetten der natuur moeten losbarsten, bestuur Gij daar hunne woede, en overschaduw het vege leven van menschen en dieren met uwe vaderlijke liefde.
	Houdt moed, mijne landgenooten! de Almagtige kent uwe bekommeringen; hij hoort de gebeden, vol vertrouwen en onderwerping tot hem opgezonden, en de kalmte der natuur doet uwen grievenden angst in eene vreedzame sluimering verkeeren. De zachtste ontdooijing breidt wijd en zijd uit; de stroomen en grachten zijn niet langer als versteend; het ijs wordt broos en breekt, waar visschers of scheepslieden de vervelende rust pogen af te breken. Boomen en heesters schudden hunnen vlokkigen last, die in groote droppelen wegvloeit, af, en de ontdooide grond opent zich voor de gesmoltene sneeuw, die het groeijend leven verkwikt en nieuwe krachten geeft, om vrolijk lagchende te ontwaken. 
De winter legt zijn strengheid af, 
En tracht op 't stil, op 't schijnbaar graf 
Der werkende natuur, niet weêr zijn troon te vesten. 
Nu zachter lucht, die de aarde omgeeft, 
Ontbindend op de waatren zweeft, 
En zoelen regen spelt, in 't wolken vormend westen.  
 
De Scheepvaart, veel te lang bekneld, 
Voelt naauwlijks dat haar keten smelt, 
Of haar ontvlamde drift doet moedig 't ijs bezwijken.  
 

{==61==} {>>pagina-aanduiding<<}

Men breekt en duwt het krakend voort, 
En trekt het vaartuig langs den boord 
Des strooms, waar oud en jong hun hoop hun vreugd doen blijken. 
 
Allengs wordt nutte bezigheid 
Weêr woelend over 't land verspreid; 
De paarden draven voor den rijk geladen wagen, 
En vinden 't spoor alom gebaand. 
De ontdooide grond, o Sprokkelmaand!	 
Ontsluit zijn' schoot, gewenkt door uw verlengde dagen. 
 
De nijvre dorpling ijlt naar 't woud, 
Om vrolijk dáár 't verstorven hout, 
Dat sprokk'lend afbreekt, voor zijn haardstede op te gaadren, 
Daar 't botje, dat reeds lommer spelt, 
Aan 't naakt, maar buigzaam, takje zwelt, 
En, mild met sap gevoed, de ontwikkeling voelt naadren. 
 
Natuur scheidt zelf, eer kunst nog snoeit, 
De loten, waar geen sap in vloeit, 
Verdorrend, sprokk'lend, van de twijgen, die hergroenen, 
Dit ruischend' wiegende in den wind, 
Elk hart, dat lisplend loof bemint, 
Door hoop op nieuw schaûw, met koude en vorst ver- 
zoenen. 

	Ja, algemeene werkzaamheid herleeft. De schepen, zoo lang in de havens geboeid en door het ijs beklemd, beginnen onze vaderlandsche rivieren en binnenvaarten weêr te bedekken, en den noodigen voorraad van de eene plaats naar de andere heen te voeren. De visscher, die, zoo menigwerf treurig langs het eenzaam strand, waarop de schuimende
{==62==} {>>pagina-aanduiding<<}
baren versteenden, heentrad, en eenen smartelijken blik op zijne kiel, die door de wintervorst als aan den wal was geketend, wierp, terwijl zijn van koude en honger schreijend huisgezin zijne ledige handen telkens met bange tranen besproeide; de visscher tuigt nu weêr vrolijk zijne vlottende boot op, en streeft moedig in zee, om ijlings rijkgeladen terug keeren, en het knagend gebrek uit zijn hut te verdrijven. Vlijt, die getrouwe voedster der welvaart; vlijt, die edele huisgodin der bewoners van ons vaderland, van een vaderland, dat geheel zijn aanwezen aan onvermoeiden arbeid verschuldigd is, en welks grond nog altijd het schouwtooneel blijft van den bewonderenswaardigen ijver, die de dorste heiden in lommerrijke bosschen, en de uitgestrektste moerassen in vruchtbare velden lagchende weiden herschept; vlijt was ook, terwijl de vorst zijne gestrengheid deed gevoelen, de woningen der armoede niet ontweken; met verkleumde handen breidde de visscher zijne netten; de werkelooze scheepslieden oefenden hun vernuft door onderscheidene handwerken, zoowel als de beklagenswaardige daglooner, die met jammervolle blikken zijn werkgereedschap, dat aan de bouwvallige wanden zijner hut was opgehangen, aanstaarde, terwijl zijne schamel gekleede kin- 
{==63==} {>>pagina-aanduiding<<}
deren om den aschhoop, die op de haardstede smeulde, elkander verdrongen, en hunne van koude bevende moeder haar leed zwijgend verkropte, schoon hare verstijfde vingers onder het spinnen den draad naauwelijks konden vormen, en hare adem tot wolkig ijs om het vlas aan het spinrok stolde. Doch uwe bange kommer is voorbij, ongelukkigen! de allengs verzachtende lucht ontsluit voor u de ruime voorraadschuur der eerlijke werkzaamheid; de grootmoedige arme behoeft het afgesmeekte brood nu niet meêr met zijne tranen te doorweken; neen, edele ziel! uwe nieuwe lust tot arbeid maakt u den bijstand des menschenvriends dien gij genoten hebt, waardig; uwe reine dankbaarheid en uwe fiere weigering van alle noodelooze hulp bevredigden uw moedig hart, en schenken u de streelendste zelfvoldoening. Bedroevende en vernederende voor de menschheid is het denkbeeld, wat zeg ik is de jammerenswaardige ondervinding, dat dringende behoefte zoo vaak in het ongewapend of in het reeds bedorven hart de zaden der ondeugd strooijt, of die tot ontheiliging der menschelijke natuur doet ontwikkelen. Beeft, gij ongelukkigen! op wier gelaat de snoodste ontrouw de verfoeijelijkste zucht tot dieverijen een verachtelijk schandmerk drukte, gij ongelukkigen! in wier schu- 
{==64==} {>>pagina-aanduiding<<}
wen blik het knagend zelfsverwijt duidelijk geteekend is, ja beeft: gij hebt uwe zielenrust verloren, en de moedgevende hoogachting der braven verbeurd, want alleen het onschuldig ongeluk heeft aanspraak op het eerbiedig medelijden des menschenvriends, wiens rein hart de ondeugd doet verachten. Welk een hemelsch breed onderscheid tusschen den eerloozen armen, die bij het naderen des gebreks, vol sluipende list de algemeene veiligheid durft schenden, en het geheiligd eigendom van anderen ontrooft, en tusschen den edeldenkenden, den aan eerlijkheid onwrikbaar getrouwen arme, die zelfs in den dringendsten nood het hem toevertrouwd eigendom zijnes vriends heilig houdt, en met waakzame zorg beschermt, ook dan, wanneer zijn eigen grievend lijden, wanneer het om brood schreijende zijner dierbaarste lievelingen zijne eerlijke zijne trouwe ziel zoo jammerlijk bestrijd en grieft. De goede God zal gewis zulk eene deugd zegenen. 
	Ja hij, die de grievendste ellenden kan verachten, of doen eindigen; het koste hem dan, wat het koste, en grootmoedig de ellende verre verkiest boven het verlies van een gerust geweten, deze is groot in het oog des Eeuwige. Dit is de ware de overwinnende deugd, die, hoe onbekend, hoe voor elks oog verborgen zij hier ook streed, een-
{==65==} {>>pagina-aanduiding<<}
maal toegejuicht door engelen en menschen de schoonste gloriekrans zal ontvangen, terwijl de eerlooze, die van het eene misdrijf tot het ander nederzinkt, ook, schoon hij den arm der maatschappelijke wetten ontduikt, zijn geluk voor deze en voor de toekomende wereld verwoest. Het gestolen brood moge hem verzadigen, maar het vergiftigt de rust van zijne ziel, en martelende wroeging zal hem vroeg of laat vreesselijk in den boezem branden. Knellende armoede moge de natuurlijke zelfliefde in zielen, waarin het gevoel van regt en onregt vervalscht of tot zwijgen gebragt is, tot schandelijke steelzucht doen ontaarden, die armoede toch is geene verontschuldiging; want de mensch is in staat, om zijne pligt te kennen en te gevoelen; geen rijkdom verontschuldigt de zucht tot verkwisting of tot schandelijk overdaad. Schoon de rijkdom dan ook aanleiding tot het ontstaan van die vernederende zucht geven moge.
	Doch waarom langer bij dit onderwerp vertoefd? Ook de vrolijke tooneelen, die Sprokkelmaand bij onderscheidene volkeren aanbiedt, noodigen mij ter bespiegeling; ik bedoel het Vastenavond-feest of de zoogenaamde Carnevals vermakelijkheden, die in verschillende landstreken, reeds kort, na het begin van Louwmaand of op den dag
{==66==} {>>pagina-aanduiding<<}
aan de de drie Koningen toegewijd, een' aanvang nemen, en met den avond voor de veertigdaagsche Vasten van het Roomsch Kerkgenootschap eindigen. Voor zeker zonderling schijnt zulk eene voorbereiding tot het vieren van een veertigdaagsch gedenkfeest, aan het lijden en den dood van Hem, die den Godsdienst in het helderst licht stelde. Doch dat zij zoo, de tijd voor Carnevals vermaken bestemd, is de tijd der ongedwongenste vrolijkheid. Oud en jong, rijk en arm vermomt zich, legt alle onderscheiding van rang en stand af, verkiest vermaken, die met zijnen smaak overeenstemmen, en laat zijne vrijheid door niets dan door wetten der beschaafdheid of welvoegelijkheid beperken. De oude Romeinen plagten in deze maand Saturnus, den oudsten hunner goden, van wien de mythen of gewijde volksverhalen berigten, dat hij zijne kinderen verslond, door feestdagen, niet ongelijk aan den Carnevalstijd, te vereeren. Onder den naam van dezen verslindenden Saturnus werd de tijd, die alles, wat hij voortbrengt verwoest, verstaan en aangebeden, en daar nu juist, gedurende de maand February de zon haar schijnsel werpt, op dat teeken in de loopbaan der aarde of den dierenriem, hetwelk men de Visschen, die bij de ouden het beeld des doods waren, noemt, scheen het
{==67==} {>>pagina-aanduiding<<}
zinnebeeld der voleindiging, te gelijk met dat der wederverjonging des tijds aanwezig te zijn. En van daar dan ook, waarschijnlijk de Saturnus feesten of Saturnalia, bij de Romeinen in de maand February gevierd. Geheel ongedwongen was alsdan ook de algemeene volksvreugd; de volkomenste gelijkheid heerschte onder al de burgers van Rome, onder heeren en slaven zelfs. De geheel stad scheen eene uitgebreide feestzaal. De gastvrije disch was alom op opene plaatsen en voor de woningen der rijken gespreid. Vriendschappelijk zond men elkander geschenken toe, en de luidruchtigste vreugd ontaardde niet zelden in wilde buitensporigheid. Toen het Staatsbestuur der Romeinen den ouden heerschenden Godsdienst met dien der Christenen verwisselde, werden, zooveel mogelijk, alle de volksfeesten, ter eer der denkbeeldige Goden ingesteld, behouden; en slechts van naam veranderd. Hierdoor zocht men den afkeer van het Christendom bij de zinnelijke menigte te verminderen, en slaagde ook naar wensch. Wat bekreunde zich toch het onwetendst gedeelte des volks, of het eenen dag werkeloos en vol zinnelijk genot, aan Jupiter, aan Mars, aan Venus, aan Juno, of aan PAULUS, PETRUS, aan de heilige maagd MARIA of aan CECILIA, toewijdde. Natuurlijk bragt men dan ook de
{==68==} {>>pagina-aanduiding<<}
Saturnalia onder de Christenen over, doch zij verkregen den naam van de feesten der vermomming of der maskeraden, en welk eene bron van vermaak stroomde hierdoor over het tooneel der zamenleving, dat nog door de korte winterdagen met zwakke glansen bestraald wordt. Niet slechts in de ruime dans- en feestzalen, die voor het algemeen openstaan, en aan de volksvermakelijkheden toegewijd zijn, verschijnt men, gedurende den Carnevalstijd, gemaskerd, maar ook in het openbaar; op pleinen en straten wandelen de vreemdste gestalten, niet zelden zelfs op de grilziekste wijs vermomd, rond. Elk is onkenbaar; de vertrouwdste vriend zoekt vruchteloos zijnen vriend onder dezen bonten rij, en de teederste vriendin vermaakt zich onschuldig met de menigvuldige vergissingen van hare geliefde zusterlijke vriendin, die haar in onderscheidene gedaanten waant te ontmoeten. Hij, die nooit zulk eene algemeene openbare vermomming aanschouwd heeft, kan zich voorzeker daar geen duidelijk denkbeeld van vormen. De geheele stad of plaats, waarin deze feesten worden gevierd, is vol spelende misleiding, vol dartelende verrassing. De Grijsaard, voor wiens wankelende treden gij met medelijden beeft, laat zijn masker vallen,
{==69==} {>>pagina-aanduiding<<}
en een blonde knaap vol moed en fierheid staat voor u. In den Turkschen Sultan, die u statig voorbij stapt, herkent gij, zoo ras hij zich ontdekken wil, uwen kleêr- of schoenmaker. Verg deze oude taankleurige waarzegster, op eene minzame wijs, om zich te ontmaskeren, en een schoon bloeijend meisje zal u blozend te gemoet lagchen; terwijl de Perziaansche Prinses, die, door slaven gevolgd elk door hare pracht in het oog schittert, u door hare ware vrij afzigtelijke gedaante niet minder zoude verrassen. Intusschen het vernuft scherpt zich mede, en weleens op geene onbevallige wijze, om algemeen menschelijke dwaasheden te hekelen, of aan bespotting ten prooi te geven. Ook worden niet zelden op plaatselijke voorvallen toespelingen gemaakt, en zoo lang vrolijke goedhartigheid zich ook in dit opzigt, met eenen zuiveren eenen verfijnden smaak vereenigt, verwekt de zinnelijke volksvreugd ook hierdoor een betamelijk welgevallen. Doch niet altijd heeft dit plaats; persoonlijke beleedigingen of de uitgezochtste, de zinnelooste zotternijen verlagen maar al te vaak deze volksfeesten. Meer dan eenmaal was ik zelf gtuige van den wezenlijken hoon, die der eerbiedwaardige menschheid werd aangedaan, wanneer mijne natuurgenooten, door zich op de lafste wijs be- 
{==70==} {>>pagina-aanduiding<<}
lagchelijk te maken, vernederden. Maar ook dit is het natuurlijk gevolg van bedorven smaak en onbeschaafdheid van zeden; waarom het ook geene aandacht verdient. Meer beschaafde of edeldenkender lieden weten intusschen ook dit algemeen vermaak eenigzins te veredelen. – Iets wezenlijks bevalligs vind ik toch in dien vrijen gullen vertrouwelijken omgang, door geene stijve pligtplegingen beperkt, of door geene ruwheid van zeden onteerd; ja, ook dat vind ik in die kunstelooze vermenging van alle gedaanten, van al het zinnelijke der standen en rangen. Verbeeld u, gehelmde Ridders uit de elfde of twaalfde eeuw, met hedendaagsche saletheertjes, ernstige of trotsche geleerden, kenbaar aan de beschrevene rollen papier en zware folianten, die zij met zich dragen, vermengd onder dansers en potsemakers. Geestelijken met arkadische herderinnen aan den arm, of Grieksche filosofen, met Brabandsche boeren-meisjes, en dat alles onder elkanderen, elk volgens de aangenomene rol handelende. Duizend verschillende vertooningen bieden u van oogenblik tot oogenblik nieuwe verstrooijing aan. Hier wordt een Romeinsche triomf-wagen prachtig voortgetrokken; ginds rend een kar vol potsemakers door de straten. Nu eens weêrgalmen de welluidend-
{==71==} {>>pagina-aanduiding<<}
ste beurtzangen, door onderscheidene reijen harmonisch aangeheven, en straks ziet gij u omringd door de kluchtigst opgetooide meisjes en knapen, die op het gekras van eene valsch gestelde fiool dansen; maar vooral is elke avond van deze feestdagen aan zorgelooze vreugde gewijd. Blijmoedige gastvrijheid ontsluit zelfs de woningen der armoede; de vrolijke onbekenden hebben allen eenen vrijen toegang in het huis van vriend en vreemde; en behoeven zich ook niet bekend te maken. Eenigen verkiezen eenen bepaalde vriendenkring te noodigen, en ook hier, verbergt men zich voor elkanderen achter uitgekozen maskers, zoowel als in voor elk openstaande verzamelplaatsen, waar zich de feestvierenden met muzijk en dans, of op eenige andere wijze, vermaken. De zonderlingste ontmoetingen, de belangrijkste verrassingen worden hierdoor natuurlijk veroorzaakt. De huisgenooten treffen menigwerf elkander in de onverwachtste verschijningen aan, terwijl zelfs de echtgenoot, onbewust, welk masker zijne gade verkoos, niet zelden met zijne geliefde in de danssende rijen door eenen teederen handendruk bekend wordt. 
	Met welk eene zegenende verrukking denkt gij niet terug aan het Maskerade-feest, waar de beek der vreugde, die geheel uw leven
{==72==} {>>pagina-aanduiding<<}
doorstroomt, het eerst ontsprong. ô Gij met lauweren bekroonde krijgsheld! die door uwe menschenliefde uw' naam met onvervalschte glorie onder de zegenpralende Franschen hebt doen uitschitteren; hoe roerde mij niet uwe geschiedenis, die ik met luchtige trekken wil schetsen.
	Eer nog de keizerlijke troon, op het puin der onderscheiden Staatsvormen in Frankrijk, op vaste zuilen was gevestigd, bevond zich mijn dappere vriend, dien ik CHARLES zal noemen, gedurende de Carnevals vermakelijkheden in eene der voornaamste steden van het Zuidelijk Frankrijk; hij nam deel aan de aangeboden verstrooijing, en verscheen als Turk gekleed en gemaskerd onder de menigte. Zonder eenig oogmerk doolde hij rond op eene ruime wandelplaats bekoorlijk met boomen beplant, en waar de zachte zuidelijke luchtstreek reeds eene lente schiep. Hier genoten de stedelingen dagelijks de frissche lucht, en ook nu omwaaiden de zoele voorjaarskoeltjes de gemaskerde vrolijke feestrij. CHARLES sloeg met zijnen vriend LINDOR, die hem naar deze plaats geleidde, eene breede zijlaan in, waar hem de harmonische toonen eener zachte luit heen lokten. Hij naderde, terwijl de betooverendste engelenstem de liefelijke luit begon te vergezellen. CHARLES deed nog
{==73==} {>>pagina-aanduiding<<}
eenige treden ter zijde af, en stond op eenmaal voor de schoonste vrouwelijke gestalte, die immer een sterfelijk oog aanschouwde; grootsch maar met eene zwiervolle bevalligheid zat zij, als eene Griekin gekleed, op een met mos begroeid heuveltje, onder de nog naauwelijks uitbottende takken van eenen zwaren kastanjeboom, tegen wiens stam zij leunde. Hare houding boezemde eene mengeling van eerbied en liefde in, want de edele ernst, die in alle hare bewegingen heerschte, scheen in de weemoedigste teederheid weg te smelten. Met eenen zacht zwellenden boezem zong zij de volgende woorden, terwijl CHARLES, zonder door haar opgemerkt te worden, eenige treden van haar af, als in den grond vast geworteld stond.

Ach! waarom bloeit in wildernissen,  
Waar nooit een kronklend beekje ontspringt, 
Nog 't eenzaam kwijnend rozenknopje? 
Geen avond-dauw, geen uchtend-dropje 
Verfrischt zijn jeugd; zoo, kwijn ik eenzaam 
Ook schoon door duizenden omringd. 
 
Geen ziel, vermaagschapt aan de mijne, 
Voert mij in 't Paradijs der vreugd. 
't Verdriet knaagt aan mijn lentebloesem, 
Geen hart klopt aan deez' reinen boezem 
Harmonisch met mijn hart; waar toeft gij? 
Waar toeft gij? lieveling van mijn jeugd! 


{==74==} {>>pagina-aanduiding<<}

	Hare stem verdween bij het herhalen van den laatsten regel in de zachte de allengs wegstervende toonen, die zij met eene bevende hand nog aan de luit ontlokte. Nog luisterde CHARLES, nog hing zijne ziel aan den laatsten nagalm, die zich in de lucht verloor. Zijn Vriend sprak de Griekin vertrouwelijk aan; alles, wat zij zeide was betooverend en roerde de geheel ziel van CHARLES; doch, na weinige oogenblikken, verscheen eene andere Griekin minder prachtig gekleed, en riep met eene teedere bezorgdheid: ‘Lieve LEONIDA! o dat ik u zoo lang op mijne terugkomst moest doen wachten.’ LEONIDA stond vrolijk op, hield hare luit in den blanken poezeligen arm, groette de beide heeren minzaam, en ontweek met hare vriendin deze eenzame plaats. Vlug en toch met zekere majesteit zweefde zij daarheen, even als een wezen uit hoogere gewesten. CHARLES blik volgde haar, tot zij zich in het gedrang der menigte verloor. Nog altijd trad CHARLES zwijgende aan de zijde van zijnen vriend; eindelijk zeide hij zuchtende. ‘Nooit, neen! nooit vergeet ik dat gezang, nooit vergeet ik de gestalte van deze LEONIDA; elke beweging, elke toon van hare stem was door iets goddelijks bezield.’ LINDOR glimlachte. ‘Zeker de ziel van deze LEONIDA is
{==75==} {>>pagina-aanduiding<<}
goddelijk,’ antwoordde hij: ‘elk trekje van haar gelaat is de weêrglans van die goddelijkheid.’ Haar gelaat? vroeg CHARLES, zaagt gij dat ooit? – LEONIDA is eene bloedverwante van mij; de meer eenvoudig gekleede Griekin, die hare voedster moest verbeelden, was mijne gade, hernam LINDOR: de beide vriendinen zullen zich dezen avond op de redoute bevinden: wij gaan immers daar ook heen? Het hart van CHARLES gloeide van verlangen. Elk oogenblik rekte zich voor hem tot een uur, en met de levendigste drift zocht zijn oog in de ruime en en verlichte feestzaal, naar de schoone Griekin. Hij had aan zijnen vriend reeds duizend vragen, haar betreffende, gedaan, zonder bedaard het antwoord te kunnen afwachten. Intusschen bezat hij den moed niet, om deze eene vraag te doen: Wordt LEONIDA ook bemind? Haar treffend haar aandoenlijk gezang had in zijne ziel het denkbeeld aan eene ongelukkige liefde doen geboren worden. Waar toeft gij lieveling van mijn jeugd: deze regel was diep in zijne ziel gegrifd. Eindelijk ontdekte CHARLES vol verrukking de schoone gestalte, die aan den arm van hare vriendin de zaal intrad, en zijn hart klopte luid. – Zijn vriend wikkelde hem al ras in een gesprek met de Griekinnen, elk woord van LEONIDA galmde harmonisch door ge- 
{==76==} {>>pagina-aanduiding<<}
heel zijn aanwezen; hij geleidde haar ten dans, en nu, o nu scheen hij de aarde met haar te ontzweven. Nooit vereenigde zich zooveel bevalligheid met het ware verhevene schoon in eene vrouwelijke gedaante. CHARLES dacht niet meer aan de zinnelijke wereld, waartoe hij nog behoorde; al zijn levensvuur was door dans ontvlamd. Vlug stroomde zijn bloed door de zwellende aderen, en zijne verbeelding schilderde hem alles met gloeijende verwen. De wegslepende muzijk, de juichende vrolijkheid, en het helder schitterend licht van tallooze waskaarsen, dat elk voorwerp in vollen glans zette, dit alles werkte mede, om het gevoel van CHARLES de hoogste stemming te geven. De voedster van LEONIDA en LINDOR, die zich als een geestelijke vertoonde, geleiden de Griekin benevens den geheel opgetogenen Turk, door het dansen eenigzins vermoeid, naar een klein kabinet, waar zij eenige verfrissching konden genieten; zij bevonden zich hier slechts met hun vieren, en hoe zalig waren niet deze oogenblikken. Elk ontmaskerde zich. CHARLES was buiten zich zelf. Zijne verbeelding had niets dan schaduwtrekken voor hem geteekend. Niet het schoone, niet het bekoorlijk bloeijende der jeugdige LEONIDA verrukte hem, maar het edele, het zoo aandoenlijk treffen-
{==77==} {>>pagina-aanduiding<<}
de, dat zich met geene woorden laat uitdrukken, schonk hem onuitdrukbare gewaarwordingen. Ook LEONIDA'S blikken spraken de verstaanbare zielentaal, en schenen nu CHARLES op den toon van eenen opgebeurden geest, toe te voeren: Uw ziel vermaagschapt met de mijne. In het kort rein onschendbare liefde had deze beide harten met onlosmakelijke banden aan elkander gestrengeld, en het oogenblik der scheiding, hoe kort die dan ook wezen zoude, stortte waarlijk bittere druppelen in den zoo boordevol geschonken kelk der vreugd. – Doch CHARLES bevond zich naauwelijks in eenzaamheid, of hij ontwaakte, als uit eenen droom; uit eenen droom, die de hoogste menschelijke gelukzaligheid hem voor den geest getooverd had. De eenzaamheid, die voor de gelukkige de knop der hoop met lagchende kleuren beschildert, ja tot rijpe vruchten doet zwellen, de eenzaamheid scherpt voor de ongelukkigen de pijlen des rampspoeds, die hem de ziel doorboren, zoo lang geduld, zoo lang grootheid haar niet zelf den kelk der vertroosting in de hand geeft. De eenzaamheid gaf CHARLES aan zich zelf weder, zij rammelde met de ketenen, die hem kluisterden, en zijn geluk was verwoest. CHARLES was gehuwd, en dat wel op eene wijze, die met alle zijne denkbeelden van huisselijke
{==78==} {>>pagina-aanduiding<<}
vreugd of aardsche zaligheid streed. Bijna vijf jaren geleden, toen Frankrijk nog door al de jammeren der omwenteling overstroomd werd, trok CHARLES aan het hoofd van een aanzienlijk gedeelte der nationale krijgsbenden binnen T …., waar nog een aantal ongelukkigen, die sints lang in onderscheidene kerkers hadden gezucht, moesten ter dood gebragt worden. Zijn gevoelvol hart werd verscheurd door het menigvuldig gekerm der weerlooze slagtoffers, wier bloed dagelijks	werd geplengd. Op zekeren morgen sprak hij met zijne krijgsmakkers, die voor den ingang van eene onderaardsche gevangenis de wacht hielden; juist trad de commissaris van de regtbank daar binnen, om ter dood gedoemden op te roepen, op eenmaal verhief zich eene schreijende vrouwenstem, en CHARLES trad werktuigelijk naar beneden onder een laag donker gewelf. Maar, hoe werd zijn hart verscheurd, toen hij in deze akelige grafspelonk, op den vochtigen grond, slechts door een weinig stroo bedekt, eenen uitgeleefden Grijsaard, of liever een naauwelijks ademhalend geraamte, zag uitgestrekt, terwijl een jong, doodbleek, meisje de knieën van den commissaris biddend vasthield, en door snikken afgebroken uitriep: ‘laat mijn vader nog deze oogenblikken, om hier te sterven;

{==79==} {>>pagina-aanduiding<<}

‘vermoord mij in zijne plaats.’ Hij wilde haar terug stooten, doch CHARLES hief haar van de aarde op. Zijt gerust, rampzalige! zeide hij, ik wil u beschermen. Hij moet naar de geregtsplaats, hernam de barbaar, dit is het bevel der Natie, levende of dood moet het volk hem op de strafplaats aanschouwen, hij is schuldig aan landverraad. Ik herhaal het WILLIAM WIGBY wordt opgeroepen om zijne straf te ontvangen. – CHARLES hoorde niets meer, hij lag reeds geknield en hield den Grijsaard in zijne armen. WIGBY! edelste der menschen! mijnen vaderlijke vriend! aan wien ik mijn leven mijn geluk verschuldigd ben, riep hij, en kuste hem het koude voorhoofd. De Grijsaard herkende zijne stem, CHARLES! stamelde hij, zoon mijns vriends! en uit zijn half gebrokene oogen straalde zegenende liefde. De commissaris knarste op de tanden, want ook de wacht, dien hij ter hulp geroepen had, weigerde dit maal het bevel der helsche wreedheid gehoor te geven. CHARLES rustte niet, voor dat hij zijnen waarlijk zieltogenden vriend aan de moordzucht had ontrukt; hij gaf kennis van den toestand des veroordeelde, en overtuigde zelfs de regters van de valschheid der nooit bewezene beschuldiging tegen den ongelukkigen. WIGBY namelijk was in Engeland	uit een aanzien- 
{==80==} {>>pagina-aanduiding<<}
lijk geslacht geboren. Hij genoot daar de beste opvoeding; kwam als jongeling in Frankrijk, waar onderscheidene lotgevallen hem als met de Fransche natie vereenigden; hij bekleedde eene aanzienlijke post in Parijs, waar hij CHARLES, wiens jeugd door het ongeluk vervolgd werd, leerde kennen; toen hij nog als een ouderlooze knaap onder de dwingelandij van eenen trotschen voogd zuchtte. WIGBY beminde toen CHARLES als zijnen zoon, hij schonk hem de reinste genoegens, en vormde zijn verstand zoowel als zijn hart. Eenmaal redde WIGBY ook dezen zijnen lieveling, met het uiterste gevaar zijnes eigen levens, van eenen gewissen dood, dien hij in de vlam, waardoor de landwooning van zijnen voogd verteerd werd, zoude gevonden hebben. CHARLES bleef door dankbaarheid en vriendschap aan den beschermenden vriend verbonden, ook, toen hij in later leeftijd zich op verschillende tooneelen des levens bevond: doch sints de moedige jongeling den krijgsstand had verkozen, bezocht hij maar zeldzaam zijnen vaderlijken vriend, die meestal op het land leefde, en, schoon hij die vreugd al eens kon genieten, was dit slechts voor een oogenblik. De voorgevallene Staatsberoerten, waarin liefde en vriendschap vaak de vreesselijkste schipbreuk leden, hadden ook aan CHARLES zij-
{==81==} {>>pagina-aanduiding<<}
nen vriend ontrukt. Vruchteloos had hij zich over 's mans lot bekommerd, en hem eindelijk onder de menigvuldige vermoorden jammerlijk betreurd. WIGBY was rijk en uit Engeland  afkomstig; overvloedig genoeg was dit om hem als eenen verrader in hechtenis te nemen; hij werd, op reis zijnde, gegrepen en naar T….	gevoerd. De algemeen plaats hebbende verwarring toch liet niet toe, in dien verschrikkelijken tijd, om in aanmerking te nemen, tot welk eene plaatselijke regtbank de schuldigen behoorden. WIGBY had maar ééne dochter, die hem te T …. in den kerker volgde, zij was toen slechts veertien jaren oud, WIGBY beminde in haar alles, wat hem ooit op aarde dierbaar was; en dit kind, deze levende beeldtenis van hare zalige moeder, hield hem met de teederste banden aan het leven gekluisterd. Verscheide treurige maanden sleet hij in dit onderaardsch gewelf; de uitvoering van zijn doodvonnis werd vergeten; geen helder daglicht bestraalde zijn oog of dat van zijne dierbare JULIA, terwijl de wreedste behandeling de levenskrachten van deze ongelukkigen dagelijks verwoeste. WIGBY bezweek eindelijk geheel onder zijn lijden; maanden lang lag hij met doodverw op het gelaat, terwijl zijne kwijnende JULIA door den adem der teederste kinderliefde zijn laatste levensvonkje nog deed glim- 
{==82==} {>>pagina-aanduiding<<}
men; doch het oogenblik der scheiding rolde eindelijk uit de toekomst aan, toen de moordlust op nieuw ontwaakte en CHARLES den stervenden ter hulpvloog. De ongelukkige Grijsaard werd in eene nabij gelegene woning overgebragt en op de teederste wijze door zijnen jongen vriend verzorgd, doch zijn tijd was voleindigd: hij drukte de hand van CHARLES aan zijn hart, en vraagde weenende, wat zal 'er van mijne arme JULIA worden?CHARLES sloeg zijn'arm om het knielende meisje: uwe JULIA is de mijne, antwoordde hij, mijn vader! Dan dit stelde den bekommerden vader niet gerust, en hoe kon het dit ook? Een weerloos, een door langdurige droefheid wegkwijnend meisje aan de zorg van een' jongen krijgsheld, die nergens eene blijvende plaats heeft, toe te vertrouwen - neen, dit kon den stervenden vader niet bevredigen. JULIA is voor eeuwig de mijne, herhaalde CHARLES, hij drukte haar aan zijne borst; zij snikte luid en bad met oogen en handen, ten hemel opgeheven, om met haren vader te sterven. CHARLES droogde hare tranen. Lieve ongelukkige, zeide hij, met eene roerende stem, in mijne armen zijt gij veilig. Voor u wil ik leven, laat ons uwen en mijnen vader den laatsten droppel uit den kelk des levens nog verzoeten, geef mij uwe hand, voor het oog des Alwetende, bij de
{==83==} {>>pagina-aanduiding<<}
zaligen, die om het sterfbed van onzen vader zweven, bij de liefde, die uit deze brekende oogen straalt, zweer ik u eeuwige trouw, eeuwige liefde. WIGBY verzamelde zijne laatste krachten, zijne verstijvende hand legde die der beide gelieven in elkander. Welaan, mijn zoon, zeide hij, ontvangt uwe in het graf zinkende bruid. Hare jeugd is verwelkt, hare roodgeweende oogen, aan den nacht des kerkers gewoon, sluiten zich voor het daglicht. De schaduw des doods rust op haar, zij heeft niets, dat u kan behagen, doch laat haar veilig aan uwen boezem sterven. God zegene u voor de weldaad, hoe gerust verlaat ik nu de aarde. De goede Grijsaard zweeg, en spoedig gaf hij, met zegenende blikken, op zijne kinderen gevestigd, den jongsten snik. 
	De weenende, de door ellende en smart geheel uitgeteerde JULIA werd zoo ras en zoo stil mogelijk, met den jongen krijgsheld door het huwelijk vereenigd, en na twee dagen ontving CHARLES bevel, om zijne krijgsbenden naar de grenzen te voeren. Hij beminde JULIA niet, maar met broederlijk mdelijden zorgde hij voor de belangen van deze verlatene wees, waaraan hij zich zoo plegtig had verbonden, alleen, opdat geene twijfeling aan zijne trouwe bescherming het hart van den
{==84==} {>>pagina-aanduiding<<}
stervenden vader, of dat van de hulpelooze dochter in de smartelijkste oogenblikken langer zoude martelen. En daar CHARLES nog geene liefde kende, was ook dit huwelijk hem geen knellend juk. Zijn spoedig vertrek van T …… bragt hem niet weinig in verlegenheid, doch tot zijne onuitdrukbare vreugd ontmoette hij toevallig de beminnenswaardige Mevrouw GUSNEL, die aan hem vermaagschapt was. Deze bejaarde Dame woonde buiten L …..	op een schoon landgoed. Familie-belangen hadden haar eenige dagen slechts te T ….. doen doorbrengen. CHARLES verhaalde haar zijne ontmoeting met WIGBY, deszelfs dood, het zonderling huwelijk met 's Grijsaards dochter, en zijne tegenwoordige verlegenheid met de lijdende JULIA. Mevrouw GUSNEL stelde hem volkomen gerust; ik wil de moeder van uwe gade zijn, zeide zij, en de ziel van CHARLES was bevredigd. In de donkere sterfkamer, bij de doodkist van WIGBY, kuste hij JULIA vaarwel en beloofde haar de teederste zorg. Ook bleef hij getrouw aan zijne beloften, doch het beeld van JULIA had volstrekt geen' indruk op zijne ziel gemaakt, en welhaast herinnerde hij zich naauwelijks meer het rijzig, maar doodelijk verzwakt, meisje, dat hij wankelende, en met een bedekt gelaat naar het echtaltaar geleidde. JULIA
{==85==} {>>pagina-aanduiding<<}
intusschen vond in de waardige Mevrouw GUSNEL de teederste vriendin, de liefhebbendste moeder. Zij verliet met haar, zooras het lijk van de Heer WIGBY in de aarde rustte, het voor haar zo rampspoedig T ……., doch met een hart vol liefde voor CHARLES: het was deze liefde, die haar met nieuwe levenskracht bezielde. Aan den boezem der natuur en in de armen van hare moederlijke vriendin herleefde de zestienjarige JULIA, gelijk eene opluikende bloem, die uit eenen dorre woestenij in den vruchtbaarsten grond is overgeplant. JULIA droeg een onderpand van de duur gezworen trouw des geliefden CHARLES onder haar hart. Ook werd zij gelukkig moeder, en nu, nu leefde zij alleen voor den zoon van hem, aan wien hare geheele ziel hing. Nu beminde zij in den lagchenden zuigeling deszelfs vader met verdubbelde teederheid. Vier jaren vlogen in verlangen voor haar voorbij, en nog zag zij CHARLES niet weder. De jonge held deed wonderen van dapperheid, en Frankrijk zegende hem, want hij hielp deszelfs roem vestigen. Aan JULIA en aan zijnen zoon dacht hij met welgevallen, hij bezorgde hun een overvloedig onderhoud, en met teedere vreugd las hij telkens de liefde-ademende brieven van zijne gade. Eindelijk werd het hem vergund, om tot haar terug te	 				
{==86==} {>>pagina-aanduiding<<}
keeren. Met genoegen reisde hij naar L….	en vrolijk zonk hij in de armen van zijnen vriend LINDOR. Deze zag duidelijk, dat geen drift hem naar JULIA heen voerde, want schoon op een' zeer kleinen afstand van haar vertoefde CHARLES, op de enkele bede der vriendschap en nam zelfs deel in het maskeradefeest. En ach! nu wankelde ook voor het eerst het getrouwe hart van CHARLES. Liefde voor de Griekin was in hetzelve ontvlamd, en op eenmaal werd de zachte huwlijksband voor hem eene zwaar knellende keten. Vreesselijk was de strijd tusschen liefde en pligt. Dagelijks, wat zeg ik, elk uur wilde hij vlieden, en elk uur genoegzaam ontmoette hij LEONIDA, nu eens gemaskerd, en als dan was haar omgang volkomen vrij en vertrouwelijk: straks weêr verscheen zij hem in hare eigene volle schoonheid, en het morgenblos der jonkvrouwelijke schaamte verheerlijkte in die oogenblikken in reine hemelsche liefde, die zij voor CHARLES voelde. Neen! zeide de held tot zich zelven, op een' der laatste avonden van het feest, ik kan, ik mag de onschuldige JULIA niet met mij in het verderf storten. Ik ken, ik bemin haar niet, ons huwelijk is op geene liefde gegrond, zij moet in de ontbinding van hetzelve toestemmen. Als mijne zuster zal ik haar verzor-
{==87==} {>>pagina-aanduiding<<}

gen, en met LEONIDA vlieg ik de zaligheid te gemoet. Oogenblikkelijk zette hij zich neder, schreef aan JULIA, beleed haar alles openhartig, beloofde zijn' zoon met vaderlijke teederheid lief te hebben, en smeekte haar vurig, om het huwelijk te helpen vernietigen. Zijn knecht vloog met den brief naar het landgoed van Mevrouw GUSNEL henen, hij vermaakte zich met vleijende hersenbeelden en wachtte met ongeduld het antwoord af. De volgende dag hield een rijtuig stil voor het huis waar hij woonde; zijne kamerdeur ging open, en een vierjarig knaapje, bevallig als de lagchende dageraad, vloog hem in de armen. Dit is immers mijn vader? vraagde het aan Mevrouw GUSNEL, die te gelijk met hem in de kamer trad, en hem toeknikte: Ja, ja, mijn vader! vervolgde de kleine engel: zie dit briefje gaf mijne lieve moeder voor u. CHARLES was ontroerd, hij overlaadde het kind met liefkozingen. O God! dit is mijn zoon, zuchtte hij, en ik zoude zijne moeder verstooten. Nu las hij de volgende regelen door JULIA geschreven: 
 EEUWIG DIERBARE CHARLES!
	Waarom hebt gij mij op het lijk van mijn' vader niet een dolk in het bezwijkend hart gestooten? Waarom spaardet gij de ongeluk- 
{==88==} {>>pagina-aanduiding<<}
kige, om haar eindelijk geheel te verwerpen, en haar het folterendst lijden te doen ondergaan? Maar gij kunt mij niet beminnen. Wel nu, dit kind, dat onzen huwelijksband door zijne liefkozingen vaster moest strikken, dit kind brengt u de verzekering, dat ik in het vernietigen van ons huwelijk, dat al de wellust van mijn leven was, volkomen toestem. De arme JULIA moet uw geluk niet in den weg staan. Vaarwel, ik begeer niets meer van u, maar ontferm u na mijn dood over dit onschuldig wicht. Eeuwig, eeuwig wordt gij bemind door de ongelukkige doch verstootene JULIA.

	CHARLES gevoelde de kracht der deugd, en met eene mannelijke grootmoedigheid nam hij het onherroepelijkst besluit. Vast knelde hij den lieven kleine aan zijne kloppende borst. Kom, Mevrouw GUSNEL, zeide hij, breng mij bij mijne JULIA. Zij traden in de koets, en sprakeloos reden zij tot voor de landwoning. Mevrouw GUSNEL geleidde CHARLES en het knaapje in hare kamer, toef hier een weinig, zeide zij, en vertrok. Doch welhaast werd de deur geopend, lieve moeder! riep het olijk kind, ik breng u vader; en de schoone Griekin stond voor CHARLES. Zijne reeds geopende armen zonken neder, LEONIDA! zeide hij, met eene 
{==89==} {>>pagina-aanduiding<<}
ontroerde stem, nu rukte zij het masker af, en, vallende aan zijne borst, riep zij, neen! niet meer LEONIDA maar uwe JULIA! eeuwig uwe JULIA! mijn CHARLES! - Mevrouw GUSNEL hief het kind op, en het omhelsde de beide gelukkigen. De brave LINDOR had met Mevrouw
GUSNEL de rol, die JULIA spelen moest, ontworpen, daar zij te regt begrepen, dat CHARLES enkel uit vriendschap en deernis het hem onbekend en door ziels- en ligchaamssmart diep nedergedrukt meisje had gehuwd: ook merkten zij duidelijk, zoo uit zijne brieven als uit geheel zijn gedrag, dat geene liefde voor JULIA in zijn hart gloeide. Op de voortreffelijkste wijze zagen zij heden hun doel bereikt, de boven alle beschrijving schoone JULIA, schooner nog door den goddelijken adel harer ziel, had in het hart van CHARLES de reinste liefde opgewekt; en nu, hij, natuur en pligt getrouw, op zich zelf had gezegepraald, nu beloonde hem deze liefde met de hoogste menschelijke zaligheid. Nog strekt dit gelukkig paar de menschheid tot eer. 
	Dan vestigen wij nog eenen vlugtigen blik op de algemeene vrolijkheid, die vooral in de laatste week voor de vasten met elk tijdstip schijnt toe te nemen, en wel eens in buitensporigheid ontaardt, schoon de toenemende volksverlichting en beschaving de 
{==90==} {>>pagina-aanduiding<<}
buitensporigheden wijd en zijd heeft beteugelt, want in vroegere tijden waren met deze feesten ook al de woeste vermaken, die de Romeinen bij hunne Saturnalia of Lupercalia ingevoerd hadden, onzinnig genoeg overgenomen. De Lupercalia	plagten met de zestienden dag van February een' aanvang te nemen. Men vierde alsdan een feest tot eer van den Veldgod Pan en wel ter gedachtenis aan de wolvin, die, volgens het volksverhaal, ROMULUS, den grondlegger van Rome, en deszelfs tweeling broeder REMUS had gezoogd. Het is ook even mogelijk dat van dit feest het Carneval (dat in het Italiaansch eigenlijk wil zeggen, afscheid nemen van het vleesch-eten) afkomstig is, als van het feest tot eer van Saturnus, gelijk ik te voren aanmerkte. Zeker is intusschen, dat wilde losbandigheid de Carnevalsvreugd eerst vergezelde en ook meest alle Romeinsche gebruiken en plegtigheden werden in acht genomen, tot eindelijk in het jaar vier honderd zes en negentig, Paus GELASIUS die allen gestreng verbood. Doch, ondanks dit verbod, bleef nog altijd de avond voor de vasten een feestavond, waarop eenige plegtigheden uit den Romeinschen godsdienst meer of min werden levendig gehouden. Zoo schonk men, in plaats van runderen en zwijnen ten offer aan 
{==91==} {>>pagina-aanduiding<<}
de Goden, nu rund- en zwijnen vleesch in overvloed aan de Geestelijken, ook onthaalde men elkander gul en vrolijk op deze geregten, waarbij men dan ook eene soort van meelkoeken, juist in den vorm, waarin die aan Pan of aan Apollo plagten geofferd te worden, voegde.
Onze gewone vastenavondkoeken meestal rond of ringswijs zijn welligt hier nog een overblijfsel van, want een zeker meelgebak in de gedaante van ringen behoorde tot de offerande vooral aan Apollo, omdat zij den loop der zon moesten afbeelden, en soortgelijk gebak vindt men in landen, waar het Carneval en de vasten gevierd worden, dagelijks gedurende dien tijd te koop. Het bleef ook niet lang bij eenen feestavond, welhaast werd weêr de voorafgaande week, en vervolgens meerder weken, daarbij gevoegd, tot men eindelijk, gelijk nog heden, in verscheidene landen, reeds met drie Koningen, ja zelfs in een enige streken van Italië, met den tweeden Kersdag de Carnavals vreugd doet aanvangen. Met dit alles is de laatste week inzonderheid aan alle zinnelijke vermaken toegewijd. In Rome	zijn alsdan de voornaamste straten prachtig versierd, en des avonds op de bevalligste wijze verlicht. Dagelijks rennen paarden, schitterend opgetooid, om den prijs, en in het kort alles, wat vrolijkheid kan verwek- 
{==92==} {>>pagina-aanduiding<<}
ken wordt uitgedacht. Ook in alle zuidelijke landstreken van Europa viert men alsdan de herboren jeugd van het jaar. Het eerste voorjaars-groen versiert knapen en meisjes, en eerste boemknopjes zijn de vleijende geschenken der liefde, en zoo nadert dan toch in het eind de luidruchtige feestavond, die het geheele Carneval besluit. Al de feestelingen geven zich over aan het volste zinnelijk genot; de tafels kraken onder den last der spijzen; het druivensap schuimt in de volle bekers; het vreugde gezang weêrgalmt, en de jeugd zweeft in dansende rijen door de glansrijke zalen. De klok slaat intusschen nog naauwelijks middernacht of voor elk, die de veertigdaagsche vasten viert, zijn de gastmalen geëindigd, en, schoon de vrolijke dansen nog voortduren, de volgende morgen toch wordt door de vastende schare in eene diepe vernedering, stil en plegtig gevierd. Boetdoening teekent zich alsdan op het gelaat, dat eenige uren slechts geleden aan den vollen disch den overvloed tegen lachte, of bij zang en dans gloeide. De vasten verschijnt nu voor deze allen, even als een zuiverings-feest; zoo juist bestemd voor de maand February, eene maand, die ook van de Romeinen dezen naam verkreeg naar hun zuiverings-feest February genoemd, een feest, dat zij in de eerste dagen dezer
{==93==} {>>pagina-aanduiding<<}
maand ter eer van Pluto, den God der onderaardsche wereld, vierden. Rome, en in haar de geheele aarde, zuiverde zich alsdan vooral door het ontsteken van vuren en menigvuldige lichten. De Natuur gaf voorzeker aanleiding tot dit feest, de natuur toch begint zich in deze maand van alle verwelking te zuiveren; zij scheidt het leven van het verstorvene af, en bereidt zich, om de bruidsdagen der jonge lente te vieren. Van daar noemen wij haar zelve ook Sprokkelmaand; het verstorven hout en de doode spruiten der planten breken sprokkelende af, terwijl de uitbottende, maar nog bijna onzigtbare en in elkander gewikkelde bladen en teedere knopjes aan de buigzame takken beginnen te zwellen.
	Sprokkelmaand ademt niet zelden nog eene gestrenge koude, maar van de gouden lokken der vrolijk groeijende dagen dauwt levenskracht en gezondheid; de zon schijnt helder. Somtijds spiegelt zich hare glinsterende schijf in de doorschijnende en met blinkend ijs opgevulde waterdeelen, die zich tusschen de hoogere fijne lucht, en de lage door koude verdikte wolken bevinden, zoo sterk, dat zich onderscheidene zoogenaamde bij of nevelzonnen vertoonen. Waarlijk een zonderling en niet min bevallig verschijnsel, dat vooral aan Sprokkelmaand eigen schijnt te zijn. In
{==94==} {>>pagina-aanduiding<<}
het jaar zestienhonderd een en twintig vertoonde zich den twintigsten dier maand zeven zulke bij- of nevelzonnen. Doorgaans toch is derzelver getal tot twee of drie bepaald. Intusschen schijnen deze terugkaatsingen der zonneschijf, toch altijd te bewijzen, dat koude de wolken te veel verdikt, om de waterdeelen, die nu ten spiegel verstrekken, in zoele regens opgelost, neder te doen vloeijen. –
Ook de warmte der zon neemt met elken dag toe; liefelijk begint zij de aarde reeds te koesteren, en de uitgespreide takken der vruchtboomen langs de bruine schuttingen herleven reeds. Hoe nuttig is hier de zwarte of donkere verwe, die de stralen der zon opzamelt, terwijl ligter die terugkaatst, en dezelve dus koud door blijven, zoodat men alleen op het gevoel, bij het schijnen der zon, de donkere kleuren van de lichtere duidelijk onderscheiden kan.
	Bevallig wordt reeds het einde van Sprokkelmaand; hier en daar ontspruit een grashalmpje, of een bloempje: aan noordelijken grond gewoon, onsluit het bevende zijn knopje. De Leeuwerik hangt op trillende wiekjes, en zingt zijn voorjaars lied. De schelle vink doet de lucht weêrgalmen, en alom lacht het ontwakend leven ons te gemoet. 



{==95==} {>>pagina-aanduiding<<}

Lentemaand.


{==96==} {>>pagina-aanduiding<<}


Schoon woeste winden, die den dampkring nog beroeren, 
Uit elke hemelstreek verbolgen buijen voeren, 
Daar zich 't geboomte kromt, en 't halmpje, ontspruitend, beeft. – 
Wat nood! Zij wekken sterkte in bosch en tuin en akker. 
Zij schudden levenskracht in 't rijk der planten wakker, 
Ja, 't is de ontwikkling zelf, die op hun vleugels zweeft. 


    
{==t.o. 96==} {>>pagina-aanduiding<<}

    
{== afbeelding 	
        LENTEMAAND
    ==} {>>afbeelding<<}
    


{==t.o. 97==} {>>pagina-aanduiding<<}


    
{==97==} {>>pagina-aanduiding<<}

    Lentemaand.


 
Zijt welkom derde maand van 't jaar! 
Gij Vormster van den evenaar, 
Die 't licht en duister voor ons halfrond af moet wegen. 
Hoe vaak gij 't vlugtig zwerk beroert, 
Door buijen, buldrend rondgevoerd, 
Toch lacht ons in uw' schoot een blijde Lente tegen.  
 
Ondanks der stormen woest geweld, 
Blaast gij viooltjes over 't veld 
En 't voorjaarsluchtje doet op jonge bloesems hopen, 
De doodsche rustkoets der Natuur 
Schuift gij, wijl haar 't ontwikk'lend vuur 
Op nieuws door de aadren gloeit, ter blijde ontwaking open! 

Ja, welkom, driewerf welkom, jeugd en leven ademende Lentemaand! - De edele en werkzame ziel, die zich over haar aanzijn verheugt, omdat de zalige bewustheid, dat zij aan hare zedelijke bestemming gedurig meer leert beantwoorden, haar bevredigt, en haar eene heerlijke toekomst vol eeuwig hooger stijgerend genot doet aanschouwen; die edele, die werkzame ziel vindt ook, in den winter, overvloedig stof, om dankbaar jui-
{==98==} {>>pagina-aanduiding<<}
chende, dit vlugtig voorbij snellend leven als de eerste schemering der eeuwig voortdurende aanwezenheid te beminnen, en hoog te schatten. De winter toch, hoe bar, hoe gestreng ook, doet nimmer de paradijsbloemen, die voor onschuld en beproefde deugd hier op den weg naar het graf bloeijen, verwelken. Nimmer ook kan hij de zuivere bronnen van onvervalscht genoegen, die uit het opvolgen van de wetten der zedelijke orde ontspringen, doen bevriezen; die bronnen stroomen, liefelijk ruischende, langs het pad des opregten, des edeldenkenden voort, zoowel, wanneer de winter door verblindende sneeuwvlokken zijn oog verbijstert, als wanneer de lente bevallige bloemen en bloesems om hem heen doet ontluiken; terwijl wolkjes van verkwikkend genoegen zijn wellustvol gevoel tot hemelsche verrukking opvoeren – maar toch schenkt het verwisselen der jaargetijden zelfs aan den verhevensten mensch reine zinnelijke vreugde, die met zijne edelste genietingen uit de zedelijke wereld in elkander smelten. Het leven, dat aan elk gevoelig wezen zoo dierbaar is, het leven te zien wegsluimeren veroorzaakt altijd eene gewaarwording die meer of min ongevallig is. De ware wijsgeer moge met een weemoedig genoegen over de graven, en tusschen het vermolmde gebeente der voorgeslachten rondwandelen, geheel anders toch zijn zij- 
{==99==} {>>pagina-aanduiding<<}
ne gewaarwordingen, die hij zoo streelend ontvangt, wanneer hij de jeugd der maatschappij, waartoe hij behoort, wanneer hij zich door het opkomend geslacht in schuldeloos dansende rijen hem juichend ziet omringen. Vol ernst en aandoenlijken eerbied beschouwt hij den verzwakten Grijsaard, wiens bezintuigd omkleedsel met elke ademhaling in de schaduw der ontbinding wegzinkt; maar, vol zoete hoop, vestigt hij de vrolijke blikken op den teederen zuigeling, die met het blos des jongen dageraads getooid, in den armen zijner moeder het leven kommerloos te gemoet speelt. Ook in den schijnbaren dood, die zijne vleugelen over de natuur uitbreidt, is voor den wijsgeer, voor den eerbiedigen vereerder der wijze en eeuwig weldoende Godheid, wel iets plegtigs, iets, dat hem telkens met nieuwe bewondering en dankbaarheid den Schepper van het heelal doet aanbidden, en verheerlijken: maar hoe bevallig is niet voor hem de eerste schemering van het op nieuw ontvlamd levensvuur, dat hier de geheel zigtbare schepping weder moet bezielen. Geheel andere gewaarwordingen stroomen door de zintuigen in de denkende ziel; gewaarwordingen, die, even, als kronkelende beekjes, door de bezaaide velden geleid, verkwikking en kracht om te ontwikkelen door het opkiemend leven doen 
{==100==} {>>pagina-aanduiding<<}
vloeijen. Zulke gewaarwordingen beschouw ik als de zachte schaduwtrekken van die eerste, hoogere, meêr voor den verheerlijkten mensch geschikte gewaarwordingen, welke, bij het ontwaken uit de doodsche sluimering, die ons in de nog onzigtbare wereld overvoert, het veradeld wezen van den mensch zullen doorstroomen. –
Nog is het tooneel der natuur meestal stil en ledig, de bosschen zijn nog met geen lispelend loof behangen; geene bloesems omkransen de dorre takken der vruchtboomen; de wiegende heesters en struiken staan daar nog dor en treurig, als de geraamten van de weleer zoo bevallig bloeijende sieraden der bloemrijke heuvelen, of der zoo vrolijk groenende boorden der ruischende beek, die het vruchtbaar dal besproeit, en op wier golfjes de schaduw der buigende bloemstruiken met de koeltjes der lente plagt te dansen. Zoo ziet het aan akelige beelden gewoon oog des doodgravers, in het eenzaam onderaardsch gewelf, waarin slechts zijne schemerige graflamp flaauw tegen de met zwarte dampen als begroeide wanden, en op de vermolmde doodkisten flikkert; terwijl elke beweging, terwijl elke ademhaling zelfs dof en als in treurige zuchten wordt teruggekaatst: zoo ziet zijn aan akelige beelden gewoon oog daar de geraamten van 
{==101==} {>>pagina-aanduiding<<}
in den bloei des levens gestorven maagden, en jongelingen, met al de verschrikkelijkheid der ontbinding omhuld, in hunne half verteerde doodkisten. Ach, waar is hier de bekoorlijkheid der zoo schoon ontlokene jeugd? Dat oog, dat van vreugde en hoop schitterde, is niet slechts gesloten, maar het is verteerd; die heldere spiegel der geheele schepping, zoo bewonderenswaardig schoon gevormd, is vergaan, en heeft niets dan de ledige, de beenachtige holten, waarin het de ziel ten tolk verstrekte achter gelaten. Vruchteloos zoekt hier de treurige blik des eenzamen beschouwers het gelaat, waarop het merk der goddelijke afkomst door den Almagtige gedrukt was. Op dat gelaat bloeiden de rozen des levens, en het genietend hart lachte op de lippen, doch wat vertoont zich nu? Niets dan dorre stof, verteerende beenderen. O! dat mijn bespiegelende geest hier, waar buitengewone rampspoeden hem vaak in de smartelijkste oogenblikken heen dreven, vertoeve. Stille donkere woning der ziellooze rust! waar boven de lotswisselingen van menschen en zaken, eeuw uit eeuw in, voortwentelen, zonder dat hier de rust gestoord wordt. Wie stoort hier toch het voortkruipen der ontbinding? Geen lichtstraal verstrooit hier de koude uitwaseming. Geen koeltje zelfs blaast 
{==102==} {>>pagina-aanduiding<<}
de in asch veranderde lijken uit elkander. Schrikwekkend gezigt! door geen zweemsel van bevalligheid verdragelijk gemaakt. Bevalligheid, goede hemel! zelfs de klank van dit woord smelt hier weg in afgrijzen. Als een jong en aanminnig blozend rozenknopje, dat zich in den glans der morgen-zon liefelijk ontwikkelt, terwijl de dauw over het jeugdig rood als zilveren droppels glinstert, zoo aanminnig ontlook de kleine MARIANNE, wier geboortedag nog niet eenmaal verjaarde. Lagchende aan den boezem der moeder reikte zij mij de poezele armpjes toe, en hare onschuldvolle liefkozingen verteederden mij het hart. Dan ach! geen uur snelde sints dat oogenblik nog voorbij, of de ziel verscheurendste jammerkreet der moeder deed mij sidderen; de kleine MARIANNE was blozend ingesluimerd, maar ingesluimerd, om nooit weêr te ontwaken. Daar lag zij in de wankelende wieg, met het zorgeloos lachje der onschuld op de naauwelijks nog verbleekte lipjes, terwijl het waas der lieve onnoozelheid het aandoenlijk bevallig gelaat omvloeide. Daar lag zij, als een afgevallen bloesempje der zoo schoone, der volkomene menschheid, en de vriendelijke beschermgeest der onschuld, die dit pas ontluikend menschelijk wezen, dit bloesemknopje voor de zedelijke wereld, aan het zin- 
{==103==} {>>pagina-aanduiding<<}
nelijk oog ontvoerde, had zelfs in zijne vlugt nog over het lijkje de verw der hemelsche vreugd geademd. Zoo lag het zielloos engelenbeeldje, in de kleine doodkist. Volgens een daar plaatselijk gebruik hadden de maagdelijke vriendinnen der jeugdige moeder voor de kleine doode eenen frischen bloemkrans om de blonde lokjes gestrengeld. De naderende Lente schonk daartoe reeds rijken voorraad, en het luchtig geplooid lijkkleedje, waarin MARIANNE, als in het gewaad der onschuld, het verderf te gemoet lachte, was met al den eenvoudigen tooi der lieve kindsheid versierd. Maar het verderf …. Ja ook dit bekoorlijk overblijfsel, moest het offer der natuur, die rusteloos ontbindt en zamensmelt, worden. Vruchteloos zoudt gij in het graf uwe MARIANNE zoeken, troostelooze Moeder! – met afkeer zoudt gij van het kistje, waarin gij den laatsten kus op het verstijfd mondje van uwe bevallige zuigeling drukte, nu terug beven, want het akelig verderf heeft zich verschrikkelijk over de kleine engelengestalte uitgebreid. Doch waarom zouden wij de schijnbare triomfen der vergankelijkheid betreuren? Heerscht hier niet slechts de donkere winterdag voor het zinnelijk gedeelte van den mensch, of bereidt zich ook niet eene nieuwe vreugdvolle Lente; eene Lente zoo verheven boven die, welke jaarlijks voor					
{==104==} {>>pagina-aanduiding<<}
de aarde weerkeert, als de mensch verheven is boven den ontspruitenden grashalm, boven de herbloeijende veldbloem; eene Lente berekend naar de eeuwig voortdurende opklimming tot volmaaktheid. Rustelooze ontwikkeling geleidt toch de geheele natuur tot het eenig heerlijk doel des Scheppers; de gedurige afwisseling vertoont zich voor ons als het beweegrad van die ontwikkeling. O! welk een heldere lichtstraal glinstert voor mij over de toekomst, ja, uit deze zigtbare wereld, vol onafgebrokene afwisseling van lotgevallen, ontwikkelt zich eene nieuwe, eene verjongde aarde en hemel, bestemd voor de heerlijk herbloeijende menschheid, waar in zich de volmaaktheid van het naamloos, het eeuwig Wezen zal spiegelen. 
	Welk eene afwijking van het toneel der Natuur; daar Lentemaand over de nog dorre schepping der eersten dageraad der verwachting verspreidde. De stralen der zon schenken elk oogenblik meer vuur, meer levenskracht: Slechts weinige weken meer, en de bosschen zullen, met jeugdig loof getooid, de bloemrijke wandelpaden overschaduwen. Slechts weinige weken meer en de nu nog doodschijnende vruchtboomen zullen in zacht gekleurde en jonge bloemtuilen veranderd zijn, en de bloesemrijke takken als luchtig wiegende bruiloftskransen, met liefelijke geuren
{==105==} {>>pagina-aanduiding<<}
omwolkt, over de bloeijende heesters en bloemstruiken henen elkander omarmen. Ja! zwijgende verwachting zweeft nu nog door de zigtbare schepping, maar welhaast stroomen de reinste genietingen elk gevoelig wezen te gemoet. Waar het oog zich henen wendt, alles is voorbereiding voor eene groote, voor eene aandoenlijke verandering; zoo schildert mijne verbeelding nog deze aarde, toen zich de toppen van hare bergen slechts boven de golvende vlakten begonnen te verheffen, eer nog het groeijend leven door de eeuwig wijs bestuurde werking der onderscheidenen hoofdstoffen ontwaakte. Eenzaam en zwijgend lagen daar de bewoonbare gronden der aarde, en dronken den zegen der boven hun heendrijvende wolken; maar des Eeuwigen Geest, de Geest van Hem, wiens verstand het plan van elke wordende wereld tot hare voleindiging toe omvat, die Geest zweefde als op vleugelen der volmaaktste liefde, vormende, over de hoofdstoffen, en de woeste ledigheid verdween. Lommerrijke bosschen schudden de ruischende toppen in de wolken, en onder hunnen schaduw groende de bloemrijke grond, waar de rijkste vruchtbaarheid in al hare bekoorlijkste sieraden de genietende schepselen, wier geboorte door hoogere Wezens juichend stond gevierd te worden, verbeidde. Grootsch en treffend 
{==106==} {>>pagina-aanduiding<<}
werden toen gewis de voetstappen der Almagt in de geheele schepping gedrukt, maar even grootsch en treffend zijn voor elk denkend Wezen, dat met aandacht jaarlijks de verschijnselen in de natuur beschouwt, deze voortdurende voetstappen der vormende Almagt. Het is waar de Natuur volgt hare eenmaal vastgestelde wetten. Met de eerste zaden toch ving het eerst de ontwikkeling van alle de bloemen en vruchten, die tot 's werelds jongsten avond zullen bloeijen en rijpen, aan. Uit den eersten eikel nam het bestaan der tallooze statige eiken, om wier wortel eeuwen voorbij rollen, een' aanvang: maar wordt tot het instandhouden der natuurkrachten; wordt tot het rusteloos bewegen van de millioenen raderen ter ontwikkeling noodig, minder Almagt vereischt, dan tot de eerste Schepping van die natuurkrachten?
	Alles toch is voortgang, alles toch is opklimming van volmaaktheid tot gedurig hoogere en hoogere onbevatbare volmaaktheid. Wat anders toch was de eerste wording der zigtbare schepping, dan de ontwikkeling van het ontwerp, dat in des Eeuwigen verstand was opgesloten. Ja! Goddelijke Almagt is het, die ook nu de aarde met lagchend groen en geurvolle bloemen zal versieren; geen menschelijk vernuft of kracht kan een 
{==107==} {>>pagina-aanduiding<<}
wezenlijk verstorven takje in het leven terug roepen, of het hergroeijen der beemden een oogenblik vervroegen. Wie kan de barre Noorden-winden doen zwijgen, of tot het Zuiden zeggen, stort vruchtbaarmakende regendroppen over deze nog dorre bosschen uit? Magteloos staart de trotsche mensch aarde en hemel aan, en gevoelt zijne onafhankelijkheid. Het grashalmpje kan hij even weinig uit den grond te voorschijn roepen, als de dooden uit het graf. Neen! Vader der Natuur! bij elke aanbrekende Lente vieren uwe denkende kinderen de geboorte niet slechts van het groeijend, maar ook van het dierlijk leven; de aarde wordt alsdan op nieuw met jeugdige bloeijende paradijzen beplant. Vruchtbaarheid woont niet meer op den bergtop, neen! de allengs meer wijkende wateren deden haar met het menschelijk geslacht ook in de valleijen tot het vrolijkst genot nederdalen. Terwijl de hoogten, waarop het eerst de wieg van het menschdom stond, waar de vroegste kindsheid der maatschappijen, door de zachte lucht omvloeid, aan den boezem der natuur speelde, terwijl die hoogten, welligt door de meerdere verspreiding van het inwendig vuur der aarde verkoud, en door den invloed, die de rustelooze omzwaai van onze planeet om derzelver as op de bergen moet uitoefenen, 
{==108==} {>>pagina-aanduiding<<}
van vruchtbaren grond beroofd, meestal onbewoonbaar geworden zijn. Zoo toch werkt de zorgende Voorzienigheid altijd voltooijende voort. Onafmetelijke, door den tijd opgedroogde, landen bieden aan het nog altijd zich uitbreidend menschelijk geslacht uitgestrekte vlakten, vruchtbare heuvelen en dalen met kronkelende rivieren en beekjes doorsneden ter bevolking, en de Schepper van het heelal gaat voort, met het droogen der aarde door kruiden en planten, die zaad en vruchten volgens hunne onderscheidene geaardheid geven, te versieren. Hier in de Noordelijke streken, die wij bewonen, waar elke Lente eene volkomene verjonging van den tijd schijnt; hier, eeuwig zegenende Schepper der Natuur! ademt uwe liefde het werkend leven op nieuw over de planten en dieren, hier treft ons de afwisseling van algemeene versterving en herleving het allerplegtigst. Ja het is, of het morgenrood der vernieuwde jeugd, in deze dagen der voorbereiding, op de grijze vleugelen des tijds schittert. Eerlang is de aarde met een bloemrijk grastapijt bedekt, en de bosschen zijn met loof bekroond, dan golft door de lucht door zingende vogels en door het gegons der tallooze insekten, die nu nog in den langen nacht der gevoelloosheid slapen. Gure winden brui-
{==109==} {>>pagina-aanduiding<<}
sen vaak nu nog om ons heen, terwijl zij den dampkring zuiveren, en het bezielend levensvuur in elk werktuigelijk zamenstel als aanblazen. Lentemaand schudt van hare wieken eene woelende onbestendigheid door de geheele natuur. Nu eens jagen de stormen verschrikkelijk zware wolken door het zwerk, en een oogenblik daarna dauwt eene liefelijke kalmte van den helder blaauwen hemel. Zware regens vallen plassend neêr; sneeuwvlokken mengen zich onder den kletterenden hagel, die op dorre ruischende boomen en struiken uit zware donkere wolken zich rollend nederstort; en in hetzelfde tijdstip lacht de vriendelijke zon van tusschen de dreigende buijen, schildert den regenboog op de donker druppelende wolken, en verspreidt kleurende stralen over de beregende velden en tuinen als over eenen beparelden grond. De feestdag der Vlijt vangt aan. Bange kommer vliedt uit de hutten der landlieden; de daglooner verhuurt weder zijne krachten tot den heilzaamsten arbeid; elk oogenblik is dierbaar voor den braven, den nijveren landman, die, door de eerste morgenschemering gewekt, den grond bebouwt, terwijl de liefelijkste hoop, aan zijne zijde zwevende, hem den standvastigsten moed influistert en telkens met eene vertroostende hand het gordijn der toekomst van voor zijne oogen wegschuift.
 
{==110==} {>>pagina-aanduiding<<}

 
Schoon woeste winden, die den dampkring nog beroeren, 
Uit elke hemelstreek verbolgen buijen voeren, 
Daar zich 't geboomte kromt, en 't halmpje, ontspruitend, beeft. 
Wat nood: zij wekken sterkte in bosch en tuin en akker, 
Zij schudden levenskracht in 't rijk der planten wakker, 
Ja, 't is de ontwikkling zelf, die op hun vleugels zweeft. 
 
De schijnbre nacht des doods vliedt eindlijk voor den morgen, 
De vlijtige armoê zag een wolk van donkre zorgen, 
Terwijl zij werkloos treurde, om hare hut gespreid, 
Maar ook die wolk verdwijnt voor 't glinstren der verwachting, 
En voorspoeds bloesemtooi kroont 's landsmans pligtbetrachting, 
Daar hij zijn' vruchtbren grond ten rijken oogst bereidt. 
 
Nu schuwt verjongde vlijt geen hagel wind of regen, 
Elk streeft naar 't nuttig doel, elk vliegt zijn welvaart tegen. 
't Zij blijde hoop op winst haar' voorraad maktwaarts draagt, 
't Zij reis- of handelzucht, zoo lang bij 't vuur verbannen, 
De paarden vrolijk voor de postkoets weêr doet spannen, 
Daar land- en dorpsgezigt aan 't weidend oog behaagt. 
 
Dat zwakke luiheid vrij in weeldes armen sluimer',  
Geketend aan den haard; mijn boezem ademt ruimer. 
Hier, waar de voorjaarslucht verfrisschend mij omvloeit, 
Schoon stormwind huivrig wekt, schoon koude regens 
 drupplen. 
De zon doet straks haar glans langs natte struiken hupplen, 
En 't Godd'lijk offervuur des dankbren levens gloeit. 


{==111==} {>>pagina-aanduiding<<}

Maar het zijn de vreedzame bezigheden des eerwaardigen landbouws of des edelen maatschappelijken levens, niet alleen, die door Lentemaand eene vernieuwde veerkracht schijnen te ontvangen, neen! het is ook vooral deze maand, die al van ouds de verwoestende vlam van de menschheid onteerend krijgsvuur met verdubbelde woede deed ontbranden. De Romeinen heiligden daarom deze maand aan Mars, den God des Krijgs, en nog noemen wij hem, na zooveele eeuwen, Maart, of de maand van Mars, een naam, die de verschrikkelijkste beteekenis heeft. Goede God! moest de eerste schuldelooze aanblik der ontwakende natuur, den mensch, die zigtbare godheid op aarde, tot moord en verwoesting uitnoodigen? Moest de eerste straal der Lente-zon de afschuwelijke wraak, en de doemwaardige zucht, om langs bloedende lijken van vermoorde broederen eenen hoogen trap van menschelijken roem te bereiken, doen ontvlammen? o Dat deze planeet, die wij bewonen, dan liever van de keten der orde losgewrongen, de levenwekkende zon ontvloden, onder een' eeuwigen nacht, onder eeuwig aangroeijende ijsbergen bezwijkende in den ouden Chaos mogt terug zinken. Maar neen! het is de reine natuur, die vlekkelooze spiegel der eeuwige liefde niet, die de menschheid, tot 
{==112==} {>>pagina-aanduiding<<}
het afschuwelijkst monster, dat zich zelve het ingewand verscheurt, vernedert. Neen! de geheele natuur werkt onafgebroken aan de voltooijing der algemeene gelukzaligheid voort, maar alleen het edelst wezen in de zigtbare wereld verpest zijn eigen geluk, en stoot den beker der algemeene vreugd, die God en de geheele Schepping hem aanbieden, van zijne lippen terug. De geheele aarde was bestemd tot een lusthof voor de onschuld, tot een lusthof, waar de zaligste zelfvoldoening de zegenpalmen, door Goddelijke gunst bedauwd, aan de getrouwe deugd moest schenken; maar heerszucht en wraak hebben dezen lusthof tot eene wildernis herschapen, tot eene wildernis, niet verschrikkelijk door brullende roofdieren, die hongerend hun voedsel zoeken, maar verschrikkelijk door bloeddorstige broeders, die elkander het hart uit de borst scheuren, voor welke het stervend noodgeschrei der weerloosheid spel, en de laatste doodstuip der vermoorde onschuld wellust is.
	Rampzalige menschenmoorders van alle eeuwen! Heerschzuchtige bewerkers der afschuwelijkste oorlogen onder alle volkeren! eene geheel wereld klaagt u aan bij den oppersten Regter; eene ruischende zee van vergoten menschenbloed brult vervloekingen te- 
{==113==} {>>pagina-aanduiding<<}
gen u. Deze schoone, deze zaligheid-volle aarde, die, door haren Schepper gezegend, als eene nieuwe morgenstar in de rij der planeten wentelde, is door uwe heerschzucht jammerlijk ontheiligd, en met vreesselijke ellenden overstroomd. Niet de liefelijk bloeijende doornstruik, die de verkwikkendste lentegeuren wasemt, niet de zachtkens wiegende distelbloem, die de heuvelen der heide versiert, en, in den glans der koesterende morgen-zon, den dauw, die op hare bladen glinstert, op mos en kruid doet nederdruipen; niet deze lagchende sieraden der gezegende natuur roepen eenig misdrijf der menschheid in het geheugen terug, of getuigen van den vloek, die de eeuwige liefde over eene onschuldige aarde zoude hebben uitgesproken; neen! menschen, van hunne verhevene bestemming ontaard, menschen alleen kunnen de onschuld tot ellenden doemen, en den vloek der gemartelde weerloosheid door de schepping doen weêrgalmen. Elke voetstap gronds getuigt sedert eeuwen van de gruwelen der heerschzucht, want elke voetstap gronds is met bloed bevlekt en door verwoesting geteekend. Beeft gij Hoofden der volken! bestemd om door vaderlijke zorg het algemeen geluk te doen bloeijen; bestemd, om de dierbaarste belangen van elk afzonderlijk lid der maatschappij, door wier
{==114==} {>>pagina-aanduiding<<}
veréénigden wil gij de teekens van het hoogst gezag draagt; bestemd, om die dierbare belangen als in één eenig punt te verzamelen, al het strijdige in dezelve weg te nemen, en, even als de zon hare levenwekkende stralen, ook rust en vreugd over het geheel te verspreiden; beeft gij, rampzaligen! die uwe bestemming veracht, en u met den vloek van geheele Natiën durft beladen; aan de ontwerpen die gij tot uitbreiding van uwe magt vormt, offert gij duizende menschen, door wier aderen hetzelfde boed stroomt als door de uwe, meêdoogenloos op. Ach! hoe menigwerf zoude het u slechts het afstaan van een aanmatigend voorregt kosten, en de afschuwelijkste menschenslagting zou geëindigd zijn. Tallooze levens, die uwe trotschheid uitbluscht, zouden genietend blijven voortbloeijen; tallooze bloedende wonden zouden gestelpt, en de tranen der duizendmaal duizend weerloozen, die tot God om regt schreijen, zouden opgedroogd worden. 
	Ontzettend is de gedachte, dat van eenen pennetrek niet zelden vrede of oorlog kan afhangen. Vrede of oorlog, groote God! is het mogelijk? De aardsche gelukzaligheid van een geheel volk, of deszelfs vreesselijkste ellenden en verwoesting? De edeldenken-
{==115==} {>>pagina-aanduiding<<}
de regter, die als de ware de grootmoedige menschenvriend de veiligheid der maatschappij helpt handhaven, die regter teekent het doodvonnis van den misdadigsten booswicht met eene bevende hand; een hart, vol menschelijk gevoel klopt hem in de borst, en de traan des mededoogens zwelt hem in het mannelijk oog. Maar hij, die zijne heerschappij zoekt te vergrooten of zijn gezag met onverzettelijke trotschheid te doen gelden, hij teekent, met eene verstaalde ziel, zijne krijgsbevelen, en geheele heirlegers van onschuldigen moeten op het slagveld vallen. Het geluk der vreedzaamste ingezetenen wordt aan verwoesting ter prooi gegeven, en de ijsselijkste wanhoop ten top gevoerd. O! Komt gij, magtigen der aarde! gij, die trotsch op uwe zegepralen, tusschen opgerigte standbeelden, en gloriezuilen, duizelig door den wierook der vleijerij, rondwandelt, komt en aanschouwt de verwoeste vestingen, waar onder krijgshelden en weerlooze burgers, trotsche bevelhebbers en schreijende zuigelingen verpletterd zijn. Hoort daar nog het allengs wegstervende gekerm, dat zich van onder de rookende puinhoopen telkens verheft. De magtelooze grijsaard, en de moedvolle jongeling, de sidderende maagd, en de gevaren 
{==116==} {>>pagina-aanduiding<<}
trotserende moeder, met het onnoozel kroost in de zwakke armen geklemd; allen zijn zij door uwe verschrikkelijke wapenen onder hunne woningen begraven, of in het vuur, dat wijd en zijd ontbrandde, de onschuldige slagtoffers van uwen hoogmoed geworden. Aanschouwt ginds de weleer zoo schoone, zoo bevallige dorpen, die in woestenijen of smeulende aschhoopen veranderd zijn. Ach! onder die aschhoopen bloeide weleer de huisselijke gelukzaligheid der vreedzame, der zoo weinig behoevende dorpelingen, die, waart gij hunne beschermers geweest, met zegenende liefde, goed en bloed voor u hadden opgeofferd. Niets begeerden zij, dan rust, om hunne akkers te bebouwen; hunne kudden te weiden, en aan den boezem der natuur kommerloos in te sluimeren. Hoe zacht weêrgalmde hier de lucht niet door kunstelooze feestgezangen der gelukkigen? Ginds, op die ruime vlakte, waar de lijken der in den krijg verslagenen de lucht nu verpesten, daar op die ruime vlakte ging de schuldeloos volijke landjeugd in de avondschemering ten dans, terwijl de wegzinkende zon geheel het lagchende landschap als met eenen rozenkleurigen sluijer omtoog. En tot welk een einde diende deze verwoesting? Moest dit klein gedeelte, aan het heil van het algemeen worden opgeofferd? Moest het
{==117==} {>>pagina-aanduiding<<}
vaderland hier door beveiligd, of moest vrede op dit puin gevestigd worden? Neen! de krijgsbevelhebber wilde slechts eenen vijandelijken post verdrijven, verrassen of overwinnen, en tot het plukken van dezen eenen krijgslaurier kon het in vlam zetten van dit bekoorlijk dorp hem nuttig zijn, en in weinige uren slechts is alles verwoest, en de ellendigen, die naakt en hulpeloos hunne brandende woningen konden ontvlieden, bedelen om brood, of kruipen, vol wanhoop, op den verwoesten erfgrond hunner vaderen rond, om in gloeijende asch en puin het verzengd gebeente van hunne lievelingen op te zoeken en te sterven.
	Maar hoe rampzalig de krijg ook voor het menschelijk geslacht is, toch behoort verdediging van aangevallen regten, toch behoort bescherming van eigendom en vrijheid tot den staat der onvolkomenheid, waarin het menschdom zich op deze aarde bevindt. Zoo lang de goddelijke eendragt, dat afschijnsel, dat heerlijk sprekend beeld der hoogste volmaaktheid de stroomen der toenemende gelukzaligheid niet over de geheele aarde ongestoord doet vloeijen, zoo lang moet het zwaard de maatschappijen beschermen, en ware heldenmoed het geluk der volken bewaken. De wijze Schepper schonk aan elk redeloos dier de noodige 
{==118==} {>>pagina-aanduiding<<}
wapenen, om zich tegen vijandelijke aanvallen te verdedigen; maar den weerloozen mensch schonk hij vernuft en oordeel, om uit de geheel natuur zich wapenen, die hem tot zijn doel best geschikt schijnen, uit te kiezen, om zijne veiligheid tegen elken aanval te beschutten; beleid, list en onversaagdheid doen hem alle gevaren trotseren, en het woedendst geweld overwinnen. De ware held is onder de stervelingn een verheven wezen. Beschermer te zijn der weerlooze onschuld, de verdedigende vriend van een geliefd, van een om hulp zuchtend vaderland, wie kent eene edeler bestemming? Maar geen grootmoedig heldenhart klopt immer in de borst van den onmenschelijke woesteling, voor welk land, voor welk bestuur hij zich wapent, wanneer hij alleen voor zijnen roem, alleen voor zijn eigen roem strijdt, en aan het verkrijgen van eene hoogeren rang of van eene vleijende lofspraak geheele stroomen bloeds opoffert. Neen! de ware held is ook de ware menschenvriend tevens; om het geluk van volk en vaderland te vestigen of te beschermen vliegt hij ten strijd, maar noodeloos plengt hij geen druppel menschenbloed; alleen de bewustheid, dat de dierbaarste belangen des vaderlands zijn' moed, zijne hulp vorderen, doet hem de verschrikkelijkste gevaren trotseren, en maakt zijn   
{==119==} {>>pagina-aanduiding<<}
naam door de dapperste heldendaden onsterfelijk. Deze bewustheid was het, die eenen MILTIADES, in de vlakte van Marathon, zoo roemrijk deed zegepralen: ja, het was deze bewustheid alleen, die den edelen LEONIDAS de magtige vijanden van Griekenland zelfs door zijnen glorievollen dood verschrikte. Edele belangelooze vaderlandsliefde dwong eenen dapperen CAMILLUS allen geledenen hoon te vergeten, allen wrok in zijne borst te versmoren, en het hulpeloos Rome, dat hem weleer verstooten en verbannen had, moedig ter hulp te vliegen. Wat anders, dan reine liefde voor een verdrukt volk en vaderland, gaf eenmaal onze oude edelen de wapens tegen Spanjes dwingelandij in de fiere, in de onoverwinnelijke vuist? Geen eigenbaat, geen eigen roemzucht vernederde de van erf en bezittingen verdrevene ballingen, die, als muitelingen gebrandmerkt en gevonnist, van alle volken geschuwd, naauwelijks op den tuimelenden oceaan eene vlottende schuilplaats vonden. Soortgelijke krijgshelden zijn de glorie der menschheid, en de geëerbiedigde lievelingen van hun vaderland. Hunne namen schitteren op de vleugelen der eeuwen, terwijl het late nageslacht hun graf tot een altaar der verhevenste deugd heiligt. Ware heldengrootheid is onafscheidbaar met gevoel-  
{==120==} {>>pagina-aanduiding<<}
volle menschelijkheid vereenigd; of, was het geene ware grootheid van ziele, die den onoverwinnelijken, maar tot heerschzucht ontaarden ALEXANDER, bij het lijk van den vermoorden DARIUS, deed weenen; of die hem het bloed van zijnen gewonden vriend zoo meêdoogend met eigen hand deed stelpen? Hoe treffend bleek niet de ware adel der heldendeugd van den door goedheid onsterfelijken TITUS, toen hij op het bloedig puin van Jeruzalem tranen plengde? Niets, neen! niets is zoo aandoenlijk schoon, als de traan der menschelijkheid in het oog van den onversaagden held; die traan verhoogt den glans van zijne krijgslaurieren, en heiligt voor hem de kroon der overwinning tot eene eeuwige gloriekroon der edelste broederliefde.
	Ook zulk een heldenmoed gloeide in uwe borst, gij roem der dapperen! gij, die, sints jaren reeds, in den vaderlijken grond, bij de heldenasch der vorige eeuwen, den dag der opstanding te gemoet sluimert. Schoon uwe naam, in geene marmeren zuil gebeiteld, de verwoestende hand des tijds uitdaagt; in de gedenkrol der edele daden van het menschdom schittert dezelve met eeuwigen glans, hij doet de liefde van alle zedelijke wezens ontvlammen. O! laat mij dezen achtenswaardigen held, die aan den stand der krijgs-
{==121==} {>>pagina-aanduiding<<}
lieden zulk eenen luister schenkt, meer van nabij doen kennen. Onder een der edelste vorsten, die weleer een gedeelte van het uitgebreide Duitschland bestuurden, verkoos de jonge WALTHORST nog in den eersten bloei der jeugd, volgens eene onweêrstaanbare neiging, den krijgsdienst. Hij roemde op dappere voorvaders, in wier bloed het heil des vaderlands mede was gevestigd. Ook de vader van WALTHORST was een krijgsman, hij streed aan het hoofd der moedigste benden, voor een der bondgenooten van zijnen vorst, en knakte de vleugelen der overwinning, toen deze op het punt stond, om tot den vijand over te zweven. Zegevierend besliste hij het lot des krijgs, en uit deze beslissing ontsproot een gelukkige vrede. Met roem overladen, keerde de held in zijn vaderland en tot de zijnen terug, doch daar wachtte hem bittere zielensmart. In plaats van zijne jonge bevallige gade, vond hij haar gesloten graf met cipressenbladen bestrooid. Zijn eenige zoon, een vijfjarig knaapje, dat lagchend om den schoot der moeder plagt te huppelen, dat hem vrolijk in de armen plagt te snellen, en met zwakke handen de wapens poogde op te tillen, of dat met de pluimen op den hoed des krijgsmans zich vermaakte; dat knaapje vond hij nu op het moederlijk graf neêr-
{==122==} {>>pagina-aanduiding<<}
geknield, en den bloemkrans, dien het dagelijks daar om het opgerigte kruis hing, met kinderlijke tranen besproeijen. De teruggekeerde held zag nu zijn aardsch geluk verwoest; de lagchende roos der huisselijke zaligheid, die voor hem op den weg naar het graf zoo bekoorlijk bloeide, was jammerlijk verwelkt; doch die roos herleefde nog in het jeugdig knopje, waarover de opgaande dageraad des levens schitterde. De dappere, de edeldenkende vader voedde een zoon op, in wien zijne eigene heldendeugd zich met de gevoelige teederheid zijner gade vereenigde. De jonge WALTHORST deed reeds in de jaren der zorgelooze kindsheid, het helderst verstand en het fijnst gevoel van regt en onregt heerlijk uitblinken. Nog als knaapje, duldde hij geen onregt; de zwakkere onder zijne speelgenootjes zocht hij moedig te beschermen, en zelfs de weerlooze dieren vonden in hem eenen liefderijken verdediger. WALTHORST was de vreugde van allen, die hem kenden, en de lieveling zoo wel als de glorie van zijnen vader. Naauwelijks bevond hij zich in den krijgsdienst, of hij muntte boven alle andere jongelingen uit door het edelst gedrag. Hij bezat de hoogachting van elk, wie deugd waardeerde, en zelfs de laaghartigen, die met ingetogenheid en deugd den spot drijven, eerbiedigden den  
{==123==} {>>pagina-aanduiding<<}
jongen WALTHORST. Zijn vorst geraakte in eenen verschrikkelijken oorlog ingewikkeld; geheel het vaderland werd te wapen geroepen, en WALTHORST was de eerste, die in het dringendst gevaar de schitterendste eerlaurieren verzamelde. Doch nimmer betoonde hij zijne dapperheid ten koste der menschelijkheid. Waar hij bloed kon sparen, zonder het belang van vorst of vaderland in de waagschaal te stellen, sloeg zijn hart van blijdschap, en daar, waar de krijg zijn rampzalig regt moest doen gelden, daar verzachtte hij op alle mogelijke wijzen, de onvermijdelijke ellenden. Hij was de beschermengel der onschuld, en de schrik der baldadige ondeugd. Een aanzienlijke rang en onberekenbare voordeelen werden hem door eenen verachtelijken wellusteling aangeboden, wanneer hij een arm onschuldig landmeisje, dat hij met hare moeder in bescherming had genomen, in de magt van haren vervolger wilde overleveren, doch met verontwaardiging wees hij den magtigen booswicht af, verachtte zijne aanbiedingen, en bespotte zijne bedreigingen; schoon hij de wraak des laaghartige maar al te duidelijk moest gevoelen. Eenmaal bij eene pressing van manschap op het platte land, tegenwoordig, zag hij eenen jongeling, op de geweldadigste wijze uit de armen van deszelfs luid weenen- 
{==124==} {>>pagina-aanduiding<<}
de moeder scheuren. Deze moeder was onlangs weduwe geworden; zes kinderen, waar van deze zoon de oudste broeder was, leefden met haar in de knellendste behoeften, alleen de onvermoeide arbeid van den jongeling bewaarde dit gezin voor de uiterste ellende. En deze steun, deze laatste troost der ongelukkigen werd nu meêdoogenloos weggerukt. De arme weduwe lag aan de voeten van den wreeden officier en smeekte met zamengewrongen handen om ontferming. Hare andere vijf schreijende kinderen omarmden zijne knieën, en zelfs de onnnoozele kleinen, die nog geene bewustheid van hunne ramp hadden, zagen met betraande oogen tot hem op, doch de gevoellooze overlaadde allen met ruwe vervloekingen, en stiet moeder en kinderen wreedaardig met den voet van zich. WALTHORST kon zijne drift niet meêr beteugelen, vooral niet, toen de geweldenaar bevel gaf, om de ongelukkigen, die zich niet wilden laten verdrijven, te mishandelen. Houd op, tiran! riep hij, en trok zijn' degen in eene dreigende woede. De officier dwong oogenblikkelijk zijne manschappen, om WALTHORST zijnen degen te ontnemen en hem, als aan de hoogste misdaad schuldig, weg te leiden. Volgens krijgswetten werd de edele jongeling dan ook veroordeeld, om, daar hij openlijk het hoog ge-
{==125==} {>>pagina-aanduiding<<}
zag had geschonden, ten voorbeeld van anderen de doodstraf te ondergaan. Hij zelf billijkte deze straf, en veroordeelde zijne onberadene drift. Maar ook nu bleek, hoe de deugdzame WALTHORST door zijne krijgsmakkers bemind werd; geheel het regiment was in rouw, en bad voor hem om vergeving. Met hun bloed wilden zij zijn leven koopen, terwijl elk zonder onderscheid den wreedaard, tegen wien hij zich vergrepen had, als eenen barbaar verfoeide. Gelukkig kwam de Vorst, genoegzaam in dezelfde oogenblikken, waarin het vonnis moest volvoerd worden, in het leger; het lot van den braven WALTHORST werd voor hem met de levendigste verwen geschilderd; eene algemeene kreet om het behoud des jongen helds ging tot hem op, en of dit niet genoeg ware, de arme weduwe drong met hare kinderen door tot bij den Vorst. Men heeft mij mijnen zoon ontrukt, riep zij snikkende en mij met deze onnoozelen gedoemd om van honger te sterven, maar stervende zullen wij u zegenen. o Vorst! zoo gij het leven van den edelmoedigen beschermer der onschuld behoudt; spaar, spaar hem dan. Hij zal uwe regten zoo moedig verdedigen, als hij nu eene weerlooze moeder met haar schreijend kroost zocht te beschermen. De Vorst, die een edel hart bezat, rigtte de voor hem knie-  
{==126==} {>>pagina-aanduiding<<}
lende vrouw, op wier gelaat vertwijfeling en deernis geteekend stonden, minzaam van den grond op. Zijt getroost, zeide hij; niet slechts het leven van hem, die u tegen dwingelandij beschermde, is mij dierbaar, maar ook uw' zoon schenk ik u weder. Hij verzorge zijne moeder, en helpe deze kleinen tot nuttige onderdanen voor mij opvoeden. De Vorst had zich van al het gebeurde naauwkeurig doen onderrigten; de wreedaardige officier, die den hem opgedragen last alom te buiten ging, werd van den dienst ontslagen en met oneere overladen. WALTHORST, de liefde van al het krijgsvolk, WALTHORST gereed, om den doodelijken kogel te ontvangen, ontving vergiffenis. De Vorst zelf keurde zijne betoonde drift tegen den officier af, doch roemde zijn edel gevoel, en een algemeen dankbaar gejuich van het krijgsvolk overtuigde den Vorst, dat hij een zijner beste helden had behouden, terwijl de landlieden met zegenende liefde aan WALTHORST en aan de genade van hunnen Vorst dachten.
	Eenigen tijd later, kreeg WALTHORST ongelukkig verschil met een zijner achtenswaardigste kameraden, met een' officier veel ouder dan hij, en mede van eene edelmoedige maar woeste inborst. WALTHORST werd door den driftigen krijgsman tot een tweegevecht uit-
{==127==} {>>pagina-aanduiding<<}
gedaagd, dan hij weigerde volstrekt deze uitdaging gehoor te geven, hoe tergend hij ook door eenige onbezonnenen, die bij dit geschil tegenwoordig waren, zoo wel als door zijne partij zelve beleedigd werd. Men noemde hem laf en verachtelijk; doch de edele jongeling trad moedig en vol ernst voor zijnen uitdager. – Mijn bloed en leven, zeide hij, behooren aan het vaderland; meer dan éénmaal reeds gaf ik mij zelf aan de doodelijkste gevaren over. Morgen vind ik welligt op nieuw gelegenheid, om te doen zien, of ik voor het sterven vrees, maar gij noch ik doen het vaderland eenigen dienst door onzen moed in een grilziek of wraakzuchtig tweegevecht te toonen. Zulk een tweegevecht uit valsche eerzucht plaatst ons beneden den rang van mensch, en verlaagt ons tot woedende dieren, die hunne onderlinge sterkte of behendigheid beproeven, wanneer zij elkander vermoorden. Nooit verneder ik mij tot een tweegevecht, en ik stel eene ware eer in grootmoedig de laffe beschimpingen der kleine zielen, of ligtzinnigen te verduren: op het slagveld zullen wij zien, wie den meesten moed bezit. De officier, wiens drift ligt ontvlamde, maar ook al ras voor een edeler gevoel plaats maakte, zag den jongen WALTHORST veel beduidend aan, en zweeg. Den volgenden dag werd de voorzegging des jon-
{==128==} {>>pagina-aanduiding<<}
gen helds bevestigd. De vijand overviel het kamp, waarin zij zich bevonden. WALTHORST streed als een leeuw, die in zijn leger gestoord wordt: hij deed wonderen van dapperheid. WILDHEIM (dit was de naam des officiers, die hem tot een' tweestrijd had uitgedaagd) WILDHEIM streed met niet minder moed, doch, door zijne krijgsmakkers verlaten en door vijanden omringd, was hij op het punt, om zich te moeten overgeven of te vallen. WALTHORST zag het gevaar en vloog ter hulp; alles zwichtte voor zijne stoutheid, en, schoon zijn bloed uit meer dan eene wonde vloeide, redde hij den reeds wanhopenden WILDHEIM, die van dit oogenblik af door de heiligste vriendschap onafscheidbaar aan hem verbonden bleef. WALTHORST maakte zich bij de geheele menschheid verdienstelijk. Na elken veldslag, was hij als een engel der vertroosting voor zijne gekwetste wapenbroeders, en ook niet minder voor de overwonnelingen, wier lot hij door betoon van hoogachting en minzaamheid poogde te verzachten, Op vijandelijken bodem was hij zoo wel de toevlugt der weerloozen, als in zijn vaderland. Menige schamele hut beschermde hij tegen geweld en plonderzucht, en niet zelden deelde hij alles, wat hij bezat, aan de ongelukkigen, die in handen van baldadige
{==129==} {>>pagina-aanduiding<<}
krijgslieden waren gevallen, uit. Dan eenmaal trok hij op 's vijands grond overwinnende voort, en tot zijne grievende smart zag hij een weleer bloeijend dorp door de voorhoede van zijn leger in vlam gezet; het was te laat om iets meer te behouden, de verterende vlam steeg uit alle woningen ten hemel, en het bang gekerm der vlugtenden of der in het vuur omkomende inwoners deed elk gevoelig hart bloeden. Niet ver van dit tooneel des verschrikkelijken jammers moest WALTHORST met zijne benden den nacht doorbrengen. Zoo ras alles om hem heen in rust was, volgde hij de neiging van zijn hart en bezocht, slechts door eenen getrouwen bediende vergezeld, het ongelukkig verwoeste dorp. Alles was daar nu eenzaam; de hutten waren in rookende aschhoopen veranderd, terwijl eenige nog in vollen brand stonden, of al krakend nederstortten. Het akelig opblakend vuur kleurde de nachtwolken met een droevig rood, en de ruischende wind, die de vlammen nog naar alle zijden heenslingerde, voerde ook den zwarten dikken rook hem in het aangezigt. WALTHORST weende tranen van hartelijk medelijden. God weet, zuchtte hij, hoevelen hier voor een paar dagen nog gelukkig waren. In deze verschrikkelijke eenzaamheid verbeeldde hij zich het geschrei van 
{==130==} {>>pagina-aanduiding<<}
een kind te hooren; hij trad met zijnen getrouwen bediende door asch en puin voort. Zij schenen de zwakke stem te naderen, en welhaast bleek het, dat in een vrij goed gebouwd huis, hetwelk reeds half ingestort was, en waar uit zich telkens nieuwe vlammen schenen te verheffen, zich nog een levendig schepsel bevond. WALTHORST bedacht zich geen oogenblik, en klom door het venster aan de zijde, waar hij het geschei hoorde, in de brandende woning; maar ook niet vruchteloos betoonde hij dezen moed, want in een klein vertrekje, dat nog door het vuur was verschoond gebleven, schoon de vlam het nu ook oogenblikkelijk aangreep, ontdekte hij een bevallig meisje, van omtrent vier jaren oud, het kind vloog hem schreijend in de armen; en riep stamelend om deszelfs moeder. WALTHORST ijlde, vol vreugde, met het onschuldig schepseltje, dat hij met zoo groot levensgevaar had gered, voort: achter hem stortte het huis geheel in een' puinhoop, en hij dankte den hemel voor het geluk, dat hij heden genoot. Hij bragt het kind in zijne tent. Kommerloos sluimerde het in, en de dappere krijgsheld zag met eindeloos meêr welgevallen op dit onnoozel wicht, dat hij den dood ontrukt had, neder, dan op een geheel slagveld vol overwonnene vijanden. Teeder zorgde hij 
{==131==} {>>pagina-aanduiding<<}
voor de verlatene kleine; niets kon hij verder, haar betreffende, in den omtrek, vernemen, want de inwoners waren alle, zoo ver mogelijk, ontvloden. Het kind noemde zichzelve
SOPHIA, doch haren familie-naam kende zij niet. Naar de kleeding te oordeelen moesten de ouders van SOPHIA onder de voornaamste dorpelingen hebben behoord. Om den hals van het kind was een medaillon gestrikt, waarop men aan de eene zijde een bekoorlijk vrouwenbeeldje, en aan de andere eenige door elkander gevlochten letters zag. WALTHORST vond het hoogst genoegen, wanneer het vriendelijk lagchend kind hem met liefkozingen overlaad. Nu en dan schreide de kleine SOPHIA wel eens om hare moeder, of zij smeekte met tranen in de oogen, dat WALTHORST haren vader zoude roepen, doch dan nam hij de lieve kleine in zijne armen, kuste hare tranen van de wangen, gaf haar eenige verstrooijing, en zij beloonde hem weêr met vrolijke en kommerlooze lachjes. Doch het leger moest eerlang opbreken, en WALTHORST dus besluiten, om zijne hem reeds zoo dierbaar gewordene SOPHIA van zich te verwijderen, en in volkomen veiligheid te stellen. Toevertrouwd aan de zorg van eene goedhartige vrouw, en onder een veilig geleide zond hij de lieve kleine aan zijnen vader; 
{==132==} {>>pagina-aanduiding<<}
wien hij van SOPHIA's lot en van zijn voornemen, om haar op te voeden, onderrigtte. WALTHORST streefde intusschen van de eene zegepraal tot de andere. Hij gebood, als generaal, geheel het vorstelijk leger, en zijne krijgsbenden waren door moed, door braafheid en menschenliefde, een voorbeeld der natiën. De edele, de zoo rijk gelauwerde held geleidde eindelijk zijn overwinnend leger naar het vaderland terug. Met gejuich werd hij alom ontvangen. Zijn Vorst vereerde hem met verheven blijken van vriendschap, en zijn grijze vader plengde aan het hart zijns zoons tranen der heiligste vreugde. De olijftak des vredes was in de schaduw der krijgslaurieren opgegroeid, en het geluk des volks breidde zich wijd en zijd uit. WALTHORST gaf zich nu ook over aan het reinst genot der vriendschap en des huisselijken levens. SOPHIA, die door den grijsaard als de kleine lieveling van zijnen zoon was ontvangen, genoot de beste opvoeding; zij vervrolijkte de dagen des braven ouden, en werd door hem met vaderlijke liefde bemind. Ook onder het oog van haren redder groeide zij tot het edelst, het bekoorlijkst meisje op. Zij bezat het fijnst vrouwelijk verstand bij het weldadigst, het beminnelijkst hart. De reine onschuld en het gevoel van verheven deugd schonken 
{==133==} {>>pagina-aanduiding<<}
haar de onbezorgde vreugde der kindsheid en de beminnelijke grootheid van eenen engel. In het kort, SOPHIA was het ideäal van ware vrouwelijke bevalligheid. WALTHORST beminde haar met zijne geheel ziel, en SOPHIA hing vol onschuld, vol liefde aan den beschermer van hare jeugd, aan wien zij dan ook, schoon hij eenen halven leeftijd haar voor uit was, haar hart voor eeuwig schonk. Zij was achttien jaren oud, toen dit zoo vurig gewenscht huwelijk plegtig werd voltrokken, en met elken dag ontsprongen voor het gelukkig paar nieuwe bronnen van onvervalschte blijdschap. De achtenswaardige vader van WALTHORST sleet zijne laatste levensdagen in de liefelijkste rust. Nog eer hij de eeuwigheid insluimerde, drukte hij een' dierbaren kleinzoon aan zijn hart, en zegenend gaf hij in de armen van zijne kinderen den jongsten snik. Doch dit verlies, hoe treffend, werd na verloop van eenige jaren aan de beminnelijke SOPHIA vergoed. Familiebelangen voerden WALTHORST naar de grenzen van het Vorstendom; het was in het beste jaargetijde, en SOPHIA, die reeds moeder van vier kinderen was, besloot met dezelven haren echtgenoot te vergezellen. Daar zijnde, wenschte SOPHIA een' uitstap naar haren geboortegrond te doen, en ook WALTHORST wilde gaarne nog eenmaal de 
{==134==} {>>pagina-aanduiding<<}
plaats aanschouwen, waar de verwoesting des krijgs hem zoo smartelijk had gegriefd, doch waar ook zijne edelmoedige menschenliefde door het redden van zijne SOPHIA, die nu zijn leven zoo zalig deed voortvloeijen, beloond werd. Geheel onkenbaar was WALTHORST nu het vorig tooneel geworden; het dorp was niet herbouwd; uitgestrekte weiden, vol grazende kudden, vertoonden zich op dezelfde plaats, waar de smeulende puinhoopen hem voorheen tegenrookten. Zoekende dwaalde hij met SOPHIA en de vrolijk spelende kinderen rond, om, was het mogelijk, de plaats, waar hij hare woning eenmaal in brand zag, en haar den dood ontvoerde, te ontdekken. Doch te vergeefs, zij vonden niets, dan een heuveltje met gras en bloemen begroeid en door twee opgaande lindeboomen overschaduwd. 
	SOPHIA zette zich vermoeid hier neder: WALTHORST plaatste zich aan hare zijde, en vermaakte zich met de vrolijk dartelende en bloemen verzamelende kinderen. Welhaast naderde hun hier een oud eerwaardig man die, toen hij het gezelschap ontdekte, na eenen minzamen groet wilde voorbij gaan; doch WALTHORST trad naar hem toe, en lokte hem uit tot een gesprek. Natuurlijk wilde hij het een of ander, de tegenwoordige plaats betreffende, vernemen. ‘Wel- 
{==135==} {>>pagina-aanduiding<<}
ligt,’ zeide WALTHORST, ‘woont gij hier in den omtrek, mijn Heer! en kunt mij nog iets van het dorp, dat eenmaal zoo noodlottig in de asch werd gelegd, mededeelen.’ De oude zuchtte, en sloeg eenen smartvollen blik op het uniform van WALTHORST, maar een blik, die verstaanbaar in de ziel des helds drong. WALTHORST greep zijne hand en drukte die. ‘Onder dit uniform,’ zeide hij, ‘klopt een gevoelig hart, gij hebt gewis door den oorlog geleden, dit zie ik duidelijk.’ ‘Geleden?'riep de oude, ‘ach! ik heb alles, alles verloren. Geheel eenzaam sta ik hier, boven de asch van alles, wat mij op aarde dierbaar geweest is. Ja, het zien van uw uniform scheurt de wonde van mijn ziel open; de moordenaars van mijn geluk droegen het. Deze heuvel bedekt de plaats van mijne woning, daar was ik de gelukkigste echtgenoot, de gelukkigste vader. O! vergeef mij deze tranen, dagelijks vloeijen zij hier op de asch mijner lievelingen. Ik zocht hen te verdedigen, maar woeste krijgslieden vielen mij aan en stootten mij het staal in de borst; bloedend lag ik uitgestrekt naast mijne bezwijkende gade. Wat verder van mij geworden is weet ik niet, maar uit eene doodelijke onmagt ontwaakte ik ein- 
{==136==} {>>pagina-aanduiding<<}
delijk ginds, op eene opene vlakte, in het midden van barmhartige landlieden, die mij weggevoerd hadden, terwijl mijn vierjarig dochtertje door het woedend vuur, dat onze woning verslond, was verteerd geworden. Mijn rampzalig leven werd behouden, maar geloof mij; de trouwhartige zorg der landlieden, die zelve alles in de verwoesting hadden verloren, heeft mijne ellende slechts verlengd. Ginds, woon ik, van alle menschen afgezonderd, want dit plekje gronds is alles, wat ik nog op aarde bemin, en hier zal de dood mijn stof met dat van mijne ELEONORA, en dat van mijne kleine SOPHIA vereenigen. O! laat mij u ontvlieden. Tijgers heb ik in dat uniform gezien, de verbeelding doet mij nog sidderen.’
WALTHORST, hem met geweld terug houdende, zeide: ‘Maar een krijgsman in dit uniform, redde op deze plaats, een omtrent vierjarig meisje uit een wegbrandend huis, en dat noemde zich zelve SOPHIA.’
De oude zeide nu sterk ontroerd, ‘God! Hier, hier verbrandde mijn huis; de angstvolle de wanhopende moeder had ons eenig kind, dat de wellust van ons leven was, in een klein vertrekje voor de woede van roofzieke krijgslieden verborgen. Maar gered? neen! dat is niet mogelijk, 
{==137==} {>>pagina-aanduiding<<}
waarom bespot gij deze door smart grijs geworden lokken door uwe misleiding?’
WALTHORST hernam, ‘Ik zelf, ik heb uwe SOPHIA uit het instortend huis gedragen. Ik heb haar opgevoed, en gehuwd. – Kent gij dit middaillon?’ De vreemdeling rukte het hem uit de hand. ‘Het beeld van mijne ELEONORA riep hij, en zie daar onze beider naamletteren. Dit droeg de kleine lieveling om den hals. Mensch! engel! wat gij ook zijn moogt, om Gods wil, geef mij mijne SOPHIA weder.’
	WALTHORST omarmde den wankelenden Grijsaard, en SOPHIA, omringd door hare lagchende wichtjes, stond, doortinteld van onbekende vreugd, voor hem. Vruchteloos zou ik zulk een tooneel naar waarheid zoeken te beschrijven: de zoolang als dood beweende dochter aan de van verrukking zwoegende borst des vaders: de teederste namen in de geheele natuur op de van zielenvreugd bevende lippen; een jong hulpeloos lang verloren kind weder te vinden in den vollen bloei der schoonheid, als de gelukkige moeder van vier dierbare spruiten, en als de gade van den edelaardigsten man. Neen! Daar is geen taal bekend die zulk een zalig gevoel met woorden kan uitdrukken. De Grijsaard herkende in zijne SOPHIA hare za- 
{==138==} {>>pagina-aanduiding<<}
lige moeder weder, en zelfs in hare kinderen lachten hem de aanminnige trekjes van dat beeld nog te gemoet. Hij werd niet moede van omhelzen en liefkozen, terwijl WALTHORST, vol zachte verrukking, God voor zooveel onverwachte zaligheid vurig dankte. De goede Grijsaard sleet voorts bij zijne gelukkige kinderen en kindskinderen zijne laatste blijde dagen. Jaarlijks bezocht zij in de Lente de sterf- en grafplaats van ELEONORA, en daar ademden de verjongende bloemen de hoop des wederziens in de betere wereld om hen heen, ja zij heiligden dezen heuvel tot eene begraafplaats voor geheel het geslacht van WALTHORST. Roemrijk en waarlijk vereerenswaardig is dan ook de krijgstand, die door soortgelijke helden als eenen WALTHORST veredeld wordt. Eenmaal, wanneer de zedelijke volkomenheid van het menschdom den krijg van de aarde verbannen heeft, zal zich ook deze stand in de glorievolste uitbreiding van algemeene gelukzaligheid verliezen … Doch laat ik tot Lentemaand  nog voor een oogenblik terug keeren.
	Voorheen scheen het oorlog, als met den winter, in te sluimeren, de vijandelijkheden hielden alsdan op; de krijgsbenden keerden tot hunne haardsteden terug, en niet zelden werd deze rust, de voedster des vredes. Doch gelukte dat niet, dan riep de krijgs- 
{==139==} {>>pagina-aanduiding<<}
god Mars, in wien de Romeinen den vader van hunnen ROMULUS vereerden, de helden weder te wapen, en de eerste Lentekoeltjes ruischten door de ontrolde veldbanieren. Deze maand hielden de Romeinen voor de eerste van het jaar. De dag toch vangt in deze maand zijn zegepraal over den nacht aan. Het teeken des dierenriems, de Ram genaamd, verkondigt nu het voorjaar; de blijde feesttijd voor de lammerende kudden, en het vrolijk ontwaken der verjongde natuur. De maand Maart werd daarom in later tijd gelijk ook nog bij ons, Lentemaand geheeten. Het onbevalligst vierde gedeelte van het jaar is voorbij, en met hetzelve de versterving en de gestrengste koude. Elke dag belooft meer jeugd, meer ontluikend leven, en van het oogenblik af, waarin wij de zon des morgens om zes uren, in al hare pracht, uit het oosten zien rijzen, en des avonds om zes uren in het westen zien zinken, begint het licht over de duisternis te heerschen, en telkens lacht de dageraad vroeger; telkens verspreidt zich de rozengloed der buigende zonnestralen vroeger over het wijkende nachtfloers, terwijl de avondschemeringen elken dag nog later de vallende duisternis aankondigen. Maar ook nu nog ademt het dierlijk leven maar zelden die zwoele, die verkwikkende lucht in, welke het bloed met nieuwe 
{==140==} {>>pagina-aanduiding<<}
jeugd door hart en aderen doet vloeijen. Niet lang, niet sterk genoeg waaide nog de zachtere winden, om de koude uit de bovenlucht te verdrijven, en de scherpe zwevende zoute of bevriezing bevorderende deelen, die uit koudere hemelstreken onzen dampkring doorvloeiden, te ontwapenen. Wat zeg ik? Niet zelden doorstroomt nog een noordelijke luchtvloed of wind de oorden, die wij bewonen, en doet de menigvuldig rondzwevende en uit de ontdooide aarde opstijgende dampen, tot groote sneeuwvlokken of harde hagelsteenen stollen. Maar geen nood, de koesterende zon glanst vrolijk van achter de voorbij drijvende buijen; de gure Noorden-wind moog het groeijend leven een weinig terug dringen; hij vernietigt alle schadelijke dampen, en schildert het blos der gezondheid op de wangen der door weelde nog niet geheel ontzenuwde jeugd en grijsheid. Ja, de gure Noorden-wind, die ons in het voorjaar zoo menigwerf doet klagen, is reeds de beschermgeest van het loof onzer bosschen, dat ons voor de gloeijende zomer-zon zal beschutten; de beschermgeest van onze boomgaarden, zoowel als van onze veld- en tuinvruchten; want deze koude Noorden-wind doet het levensbeginsel in duizend, duizend millioenen eijeren van insekten weg sterven, en zuivert de sappen, die
{==141==} {>>pagina-aanduiding<<}
door het plantenrijk vloeijen. Maar het ontbreekt Lentemaand ook zelden geheel aan bekoorlijke dagen, die ons ter verfrisschende wandeling uitnoodigen, en den nijveren landman vervrolijken. Het gejuich der vogelen stemt reeds de eerste toonen van den algemeenen lofzang der schuldelooze liefde. De vriendelijke duif kirt op de ontspruitende takken; de zwaan spiegelt hare lelieblanke veêren in den nu geheel vloeibaren stroom; de paauw spreidt zijn goudoogigen staart in de glansen der zon uit, en de moedige haan kraait zijn welkomgroet, ter eer der Lente, luid en schel over de velden. Zoo verliest zich het einde van deze maand in de zachte, in de aandoenlijke bevalligheden, waarmede zich de verjongde Natuur versiert. O! dat deze maand niet meêr aan den krijgsgod, niet meêr aan Mars zij toegewijd: dat geen stroomend menschenbloed den tooi der maagdelijke Lente meêr moge verwen; dat de tranen der smart, door krijgswoede afgeperst, zich niet meêr met den morgendauw, die de ontspruitende bloemen bepareld, vermengen. Neen! deze Maand zij der reine vriendschap en der hemelsche liefde geheiligd.
	Gij zalige Huwelijks-Trouw! u werd in ons Vaderland een eeuwige gedenkzuil gesticht, toen de voor eeuwig gekerkerde

{==142==} {>>pagina-aanduiding<<}

DE GROOT de eerste Lente-lucht weêr vrij en moedig inademde. Angst, vreugd en aanbidding vermengden zich in den boezem der onsterfelijke MARIA VAN REIGERSBERGEN, toen het gehuil der winden zich verloor in het gebruis der golven, die haren geliefden echtgenoot, die de glorie des Vaderlands, en den roem van geheel Europa aan Loevestein ontvoerden. Die dag (*), o Lentemaand moet in den rij van uwe dagen met glans in 's Lands Kronijk schitteren. Zoolang toch vrijheidsliefde wijsheid en deugd geëerbiedigd worden, zoolang moge de dag der verlossing van DE GROOT, met zegening herdacht, en als heilig aan moedige Huwelijks-trouw gevierd worden. 

(*) De 22. van Lentemaand. Zie WAGENAAR, Vad.Hist. X. Deel. 

    
    
    
        
        
{==I==} {>>pagina-aanduiding<<}

        DE
        TWAALF MAANDEN
        DES
        JAARS
        DOOR
        
        PETRONELLA MOENS:
        
        
        Tweede Stuk;
        Bevattende
        Grasmaand, Bloeimaand en Zomermaand 
        Met platen

        [vignet]
        
        TE HAARLEM
        Bij A. LOOSJES PZ.
        MDCCCX.
        
{==II==} {>>pagina-aanduiding<<}

    
    
    

{==143==} {>>pagina-aanduiding<<}


Grasmaand.

 
{==144==} {>>pagina-aanduiding<<}

 
Kom, steedling! heel Natuur dauwt reiner levenslust.  
De Zon, die van 't gebloemt de laatste paarlen kust, 
Doe 't jeugdig blank gelaat voor bruine tinten vreezen; 
Haar koesterende glans wekt hier bevalligheid, 
Die zigtbre sporen toont der Hemelmajesteit, 
En 't hart in dankbaarheid ontgloeit voor 't Opperwezen. 
 
De schoon gekleurde Tulp, de lagchende Anemoon 
De glansrijke Narcis, het prachtig Duizendschoon, 
De Hiacint gedoopt in 's Hemels heldren luister, 
Wie toch noemt elke bloem, wier gloed en zwier en kleur 
Hier ziel en zinnen boeit, terwijl haar offergeur 
Ten Hemel opstijgt, bij der koeltjes zacht gefluister.  


{==t.o. 144==} {>>pagina-aanduiding<<}

    
{== afbeelding 	
        GRASMAAND
    ==} {>>afbeelding<<}
    

    
{==t.o. 145==} {>>pagina-aanduiding<<}

        
            Grasmaand.

        
{==145==} {>>pagina-aanduiding<<}

Het gelaat der geheel zigtbare schepping herneemt deszelfs jeugdige gedaante: het aanminnigst jaargetijde verschijnt op nieuw uit de met donkerheid omhulde toekomst. Elke dag vertoont zich meêr leven, meêr ontwikkeling op het tooneel der natuur, dat zoolang met den valen sluijer der versterving overdekt scheen. Naauwelijks nog vierde dit Noordelijk halfrond eenmaal de volkomene gelijkheid van licht en duisternis, of de dag, die met glinsterende lokken versierde zoon des tijds, bragt den evenaar uit het evenwigt, en bestrooide de paden der Lente met schitterende stralen. Zwarte, dreigende wolken worden uit alle hemelstreken nog door den dampkring, die ons omringt, henengejaagd, en ontbinden zich nog niet zelden in koude, somtijds met sneeuwvlokken vermengde, regendroppelen, of kletterenden hagel, die de ontspruitende grashalmen en de teedere bloemen, die reeds de lagchende knopjes in den koesterenden zonne- 
{==146==} {>>pagina-aanduiding<<}
schijn ontsloten, met verwoesting dreigen – maar geen nood! achter die donkere wolken is de Lente geboren; - de Lente, die lieveling van de geheele schepping, wier zachte ontwikkeling zelfs door elk gevoelig wezen juichend gevierd wordt. Naauwelijks toch drijven de donkere wolken voorbij, of de verteerende bevalligheid zweeft over de jeugdige Natuur. De zon spreidt haar glanzend goud over de luchtig zwevende wolkjes, die, in gedurig afwisselende gedaanten gevormd, als spelend beeldwerk, het luchtgewelf versieren; terwijl de zonnestralen zich wijd en zijd in den regen of tot droppelen gesmolten hagel, die voor weinige oogenblikken alles dreigde te vernielen, spiegelen, en de aarde als met vloeijend zilver, dat van het ontspruitend groen afdruppelt, en in de kelkjes der jonge bloemen veelkleurig tintelt, getooid, den heil belovenden hemel vrolijk aanblikt. Zoo blikt de jonggeboren zuigeling, over wiens ontwikkelende trekjes het waas der lieve onnoozelheid gespreidt ligt, de getrouwe voedende moeder, welke zich een oogenblik verborgen hield, met betraande lachjes vleijend aan. Zijt, zijt dan welkom, gij jonge, gij aanminnige Lente! Die over alles wat ademt het zaligst welgevallen verspreidt.
 
{==147==} {>>pagina-aanduiding<<}

 
De winter is voorbij. Hij vlugt op noorderstormen. 
Triomf! Nu 't zonlicht krachtig straal, 
Zien wij de wieg der Lente uit zilvren wolkjes vormen, 
Met zachten rozengloed bemaald.  
De vrolijke uren, die om 't luchtig wiegje dansen, 
En d'eedlen telg des tijds met frisch gebloemt omkransen, 
Die vrolijke uren dauwen vreugd. 
Naauw kust het westerkoeltje, o Lente! uw lagchend blosje, 
Of 't ademt, suizend om 't hergroenend lindenboschje, 
De zaligheid der lieve jeugd. 
 
Uw wiegzang, jonge Lente! is 't kunstloos lied der liefde: 
Dat lied vol teedre melodij 
Verheft zich, waar de min ooit reine boezem griefde, 
Tot zalige – englen harmonij. 
De lucht golft om u heen, door duizend duizend toontjes, 
En om elk struikje zijn reeds blij gekleurde kroontjes 
Op uw geboorte-feest gebreid.  
Maar, hoe vol wellust, zal Natuur uw' hoogtijd vieren, 
Wen gij als bruid eens bloeit, en schoonheid smelt in zwieren 
Der teederste bevalligheid. 

	Grasmaand of April is voorzeker in de rij der maanden het jeugdigst beeld der lagchende hoop. In hare regterhand houdt zij den bekransten beker der genieting, maar met een deksel, waarop nog donkere beelden afgemaald zijn, gesloten. Toch belooft zij ons volle teugen uit dezen beker, en ontsteekt met de andere hand het vuur der dankbaarste liefde op het altaar, aan den eeuwig levenden God geheiligd. De Romeinen noemden deze maand April, afkomstig van een woord in hunne taal, wekken, opwekken of  
{==148==} {>>pagina-aanduiding<<}
ontsluiten, beteekende; het is ook mogelijk dat de Romeinen deze maand, die zij aan de jeugdige godin der liefde heiligden, April noemden, omdat dat woord in het Grieksch zooveel betekent als schuim of schuimig; dewijl volgens de fabelleer der Grieken, de godin der liefde, uit het zuiver schuim der zee, dat zich met glinsterenden morgendauw vermengd, en in de glanzende zon met de kleuren van den regenboog speelt, werd geboren. O! hoe vele zachte bevallige denkbeelden, die de gevoelige ziel zoo gaarne omhelst, vloeijen uit deze hersenbeeldige geboorte der liefde niet voort. Onbevlekt als de schoonste de blankste parel, die uit de fijnste vermenging van water en lucht ooit te zamenstolde, en in den donkeren boezem des oceaans tusschen eeuwen trotserende koraalbosschen voortgroeide; zoo onbevlekt was de gestalte der eeuwig jeugdige liefde, de adem der hoogste Godheid bezielde deze parelreine gestalte, die, met den rozekleurigen sluijer des dageraads omhuld, de menscheid vol zusterlijke teederheid vertroostend aanlachte. Als in enen zegewagen van glinsterende parelschelpen, door blanke zwanen voortgetroken, dreef nu de jeugdige godin der liefde over de vreedzaam dartelende baren, die den vloeibaren weg, bij het schitteren des middags, 
{==149==} {>>pagina-aanduiding<<}
met gouden weêrschijn versierden, en de zeegroene droppelen, met al den luister der edelste gesteenten glinsterende, omhoog wierpen. Met regt juicht de aarde om deze verschijning, zoo dat het hemelsch verblijf der goden door dit gejuich weêrgalmde. Doch waartoe dient hier de teekening van deze hersenschim? Het is ons genoeg, dat reine hemelsche liefde het welgevallen der hoogste volmaaktheid, en de zaligheid van het naar die volmaaktheid zich beeldend gedeelte des menschdoms is. April zij dan ook aan ware liefde, aan tot goddelijke vriendschap veradelde liefde, tot aan den jongsten avondstond der wereld, gewijd. 
	In vorige eeuwen werd ook deze maand, vooral in Duitschland, nadat een hevig en langdurig verschil onder de Christenen over den tijd der viering van JEZUS opstanding, eindelijk in eene kerkvergadering te Nicea beslist was, de Paaschmaand genaamd; daar toch het Christelijk Paaschfeest of het feest van 's Heilands opstanding, vastgesteld op den eerst invallenden Zondag, nadat de maan haren vollen glans over de wordende Lente, die met den een en twintigsten Maart een'aanvang neemt, verspreidde, doorgaans in April gevierd wordt. Niet ten onregt verkreeg ook deze maand intusschen, den naam van Grasmaand, waarmede wij haar hedendaags nog
{==150==} {>>pagina-aanduiding<<}
van de andere maanden onderscheiden. Niet een van al deze opgegevene namen ontsieren dit gedeelte des jaars. In April  toch ontwaakt de geheele zigtbare schepping, uit den schijnbaren doodslaap des winters. Het leven doorwoelt zelfs de verborgenste vaten en buizen van het plantenrijk. Het begint zijn werkend vuur door de wereld van insecten te verspreiden, ja, het bezielt dieren en menschen met vernieuwde krachten.
	Ook is April het afschijnsel der onschuld en der liefde, het zedelijk gevoel herneemt met de ontwakende natuurt al zijne veerkracht, en zoekt elke zalige gewaarwording in het medegevoel van reine zusterlijke zielen over te storten, en als tot het oneindige te verdubbelen. Verteederd door den invloed der lagchende Lente, breidt zich het onschuldig hart uit, om te beminnen: alles wat ons omringt ontvangt meêr waarde; de stroom der zoetste gewaarwordingen ruischt verteederend door ons aanwezen; de verhevenste denkbeelden worden geboren, en stemmen de ziel tot eerbied en liefde voor dat Wezen, hetwelk wij niet kunnen noemen, maar dat wij gevoelen, dat wij met verrukking aanschouwen en aanbidden, daar het in de geheel natuur met zegenend welgevallen ons aanblikt, en tot het genot der hoogste gelukzaligheid noodigt. 

{==151==} {>>pagina-aanduiding<<}

	Ook als de Paaschmaand heeft April iets plegtigs. O! hoe welkom, hoe vervrolijkend is elk jaar dit wederkeerend feest der Opstanding voor mijn hart niet. JEZUS, in wien de menschelijke natuur den hoogste trap der volmaaktheid bereikte, JEZUS, de beste leeraar, de eeuwig weldoende Vriend, bragt de zalige onsterfelijkheid, waarvoor ons wezen bestemd is, heerlijke en overtuigend, onder het bereik der zintuigen, die tot het verblijf der sterfelijkheid behooren. Alle de volgelingen van JEZUS leer zien met aandoenlijke vreugde telkens dezen feestdag aanbreken, want het is de feestdag der herleving, der verheerlijking van de geheele menschheid, die in JEZUS als te zamen vloeide, en zich in Hem als in het volmaaktste middelpunt vereenigde. Ernstig is onder eene der uitgebreidste Christelijke kerkgenootschappen de voorbereiding voor dit feest. Veertig dagen vierden de leden van hetzelve de gedachtenis van het onschuldig, het grootmoedig lijden des volmaakten menschenvriends. Door de onthouding van verscheidene spijzen trachten zij zich zelf enig ligchamelijk lijden te doen ondergaan, en vooral in de laatste week voor Paschen, de heilige, de groote of ook wel de goede week genoemd, vleijen zij zich, door het in achtnemen van onderscheidene gods- 
{==152==} {>>pagina-aanduiding<<}
dienstige plegtigheden hunne verborgenste misdrijven van voor het oog des Alwetende te zien uitwisschen. Doch, ondanks alle verschillende gevoelens, vereenigt zich de geheele Christenheid, om de ware grootheid van ziel in Hem, die het verschrikkelijkst lijden, die de afgrijsselijkste versmadingen zegepralende over alle menschelijke driften en hartstogten onderging, te bewonderen en te aanbidden. Ja, de geheel Christenheid veréénigt zich, om het onschuldig sterven van Hem, in wien de goddelijke afkomst der menschheid zoo heerlijk uitblonk, zoodat hij door die goddelijkheid, tot de dooden kon zeggen staat op, en tot de begravenen, komt uit, te herdenken en met de gloeijendste liefde te eerbiedigen. Na achttien eeuwen, is nog altijd de sterfdag van dien verheven telg uit DAVIDS Koninklijken stam een plegtige vierdag voor elk hart, dat de waarde der menschelijke natuur gevoelt, en door den troost, die uit JEZUS godsdienst voortvloeit, onder alle wisselingen des levens zoo zalig, zoo rustvol blijft kloppen. Neen, nooit zal de Vrijdag voor ons Paaschfeest, dien majestueusen ernst, die de Engel des doods eenmaal, toen hij zijne vleugelen over het kruis uitbreidde, aan dezen dag schonk, voor mij verliezen. Mijne verbeelding schildert mij, het lijk des Eeuwig gezegenden, 
{==153==} {>>pagina-aanduiding<<}
dat lijk, met de reine tranen der vriendschap en den balsem des eerbieds besproeid, en rustend in de donkere koele grot, nog pas tot een vreedzaam verblijf voor het slapend stof der dooden in eene rots gevormd. De geheele Natuur vierde nu den plegtigen lijkdienst der edele, der tot eeuwigheid toenemende zaligheid bestemde menschheid, die in JEZUS nu het sterfelijk leven, die flaauwe morgenschemering des aanwezens, met eindeloos opklimmende volmaaktheid, of met den schoonen dag der heerlijkheid verwisselde. Zelfs de moordenaars der Goddelijke onschuld vierden geene helsche zegepraal, neen, wroeging schiep de akeligste schrikbeelden en martelde hun gevoel door de angstvolle verwachting, terwijl de teederste zielensmart, dierbaar zelfs door de bewustheid der zuiverste liefde, woelde in den reinen boezem van de vrienden en vriendinnen van JEZUS. Hij was vermoord, de geliefde, de Goddelijke Vriend, die aan allen weldeed, wiens blik, vol hemelsche vriendschap, troost in het lijdend hart straalde, en van wiens lippen wijsheid en vreugde vloeiden. Magteloos beweenden zij het sterven van Hem, die over den dood heerschte, die, toen Hij zich over de moederlijke tranen der weduwe ontfermde, den dooden, den naar het graf heen gedragen, SEMIDA terug 
{==154==} {>>pagina-aanduiding<<}
hield, en hem, met den vollen bloei der blijde jongelingsjaren versierd, in de uitgebreide armen zijner moeder terug schonk. Magteloos beweenden zij het sterven van Hem, die, toen hij de verstijfde hand der zoo jong van het ouderlijk hart afgescheurde CIDLI, vol almagt en medelijden aangreep, weêr het rozenwaas des jeugdigen levens over de ontwakende maagd ademde; die toen Hij onder de ruischende palmen van Bethanië, bewogen door het snikkend schreijen der troostelooze zusters, de tranen der liefde en vriendschap, zelf weenende, heiligde, en den begravenen broeder, die niet in de magt des verderfs, maar in de schaduw der eeuwige der volmaakte wijsheid, den ijzeren slaap des doods sliep, glorievol opwekte. Maar, niet lang toch weenden de lievelingen van JEZUS om den Goddelijken vriend, neen, de dag der Hemelsche blijdschap ging welhaast op uit de duisternis, en verdreef op eenmaal de schemerachtige twijfelingen, die het gezond verstand niet zelden deden verdwalen. Verscholen voor het bespiedend oog der wraak, treurden de getrouwen, die, schoon zij het plan des Eeuwigen niet konden bevatten, toch in den edelsten den krachtvolsten leeraar, ook Israëls Verlosser beweenden. De helderste middag verstrooide de donkere denkbeelden,    
{==155==} {>>pagina-aanduiding<<}
die hunne ziel zoo vreesselijk bewolkt hadden, niet; en de maan spiegelde ter middernacht zich nog in de tranen des bitteren weedoms, want geen slaap dauwde verkwikking in de bloedende harten der van alle hoop en troost beroofde vriendenschaar. Doch naauwelijks deed de derde dag der smarte Judea's bergtoppen blozen, of de onsterfelijkheid vierde haar' triomf over alle twijfelingen der zinnelijke menschheid. JEZUS herleefde; de Almagt, die het bezintuigd stof, dat ons met de zigtbare wereld verbindt, doet voortwerken tot aan den vastgestelden tijd der ontbinding, die Almagt ademt slechts, en het gesmoord levensvuur ontvlamt weder. De Natuur herneemt hare werkzaamheden. JEZUS trad in de zigtbare wereld terug, en de glansen der eeuwigheid glinsterden onder de ruischende palmen, die de grafrots overschaduwden. Geen schooner Lente-dag bestraalde ooit de aarde, wat zeg ik? de Lente is door JEZUS opstanding tot het zaligst jaargetijde geheiligd. De Lente bestrooide de paden des Onsterfelijken met bloemen. Haar bloesemtooi bekranste de poorten van het zinnelijk leven, die de zegepralende Verlosser op nieuw binnen stapte. O! zijt mij dan welkom, driewerf welkom, gij lagchende Lente! gij bekoorlijk beeld der herleving! aandoenlijk en heilig 
{==156==} {>>pagina-aanduiding<<}
zijn mij uwe zachte glansen, die de ligte nevelen over het geopend graf hangende, verdrijven. Aandoenlijk en heilig zijn mij uwe suizende koeltjes, die den verheerlijkten Menschenvriend met bloesemgeuren omwaaiden, en zijne blinkende lokken als de gouden flikkeringen des jongen dageraads bewogen. Ja, aandoenlijk en heilig is ons alles, voor wie de hoop de zegepalmen der opstanding boven het graf doet groenen. Elke wederkeerende Lente, die ons aan het zigtbaar onsterfelijk leven van onzen Goddelijken broeder, van onzen gezegenden Verlosser doet gedenken; elke wederkeerende Lente, die op het godijn der toekomst, in de duidelijkste beeldspraak, de gewisheid onzer opstanding schrijft, en die de lofzangen, ter eer der menschelijke Natuur gestemd, ons uit de hoogere kringen te gemoet doet galmen. 
	Komt gij, in diepen rouw gedompelde lotgenooten! komt en ziet het jeugdig herbloeijend leven zich over het slapend stof van uwe beweende dooden uitbreiden. O! droogt uwe tranen hier tusschen de grafheuvelen, waar over de lagchende lentemorgen zijne stralen schiet. Wat anders rust hier in den schoot der aarde, dan het verstorven omhulsel, waarin het eeuwig levend kiem der menschelijke natuur zich ontwikkelt? wat anders, dan de verdorde bloesembladen, die weg vie- 
{==157==} {>>pagina-aanduiding<<}
len, toen de heerlijke paradijsvrucht in de stralen van het ongeschapen licht tot volkomenheid moest rijpen? en ook dit omhulsel, ook deze bloesembladen zonken in het niet terug. Veradeld, verheerlijkt, en tot hemelsche ligchamen verfijnd zullen zij nog eenmaal de zalige mensch met de vernieuwde met de verjongde aard en hemel, op de verhevenste, op de onbevatbaarste en heerlijkste wijze, verbinden. Juicht, gij bedroefden! de morgenstond der ontwaking nadert. Met elke eeuw, die over het graf der dooden voorbijrolt, nadert die morgenstond, en elke wederkeerende Lente is eene aanbrekende schemering van den vollen glansrijken dag, die voor den vrolijk ontwakenden moet opgaan. 
	Hef uwen blik ten hemel, gij, treurende jongeling! die de geliefde, de uitgekozene vriendin van uw hart, toen de bruidskrans voor haar reeds gestrengeld was, in de zwarte schaduw des verderfs zaagt nederzinken. Wie eerbiedigt uwe smart niet? De schoonste roos op uwen levensweg ligt door een' storm geknakt. Ach! nog verteederend was zij in haren val: toen het blozend knopje het stof drukte, dauwde de wolken zoele regendroppelen op hetzelve, maar het herbloeide niet. Nog beminnelijk lag uwe JULIA, met het leliewaas der maagdelijke onschuld ver- 
{==158==} {>>pagina-aanduiding<<}
sierd, in hare doodkist: uw hart was verbroken; reine liefde en eeuwige vriendschap zonken weg in verstommende droefheid, terwijl het snikkend schreijen der ongelukkigen, die in uwe JULIA eene weldadige vriendin eene medelijdende troosteres vonden, als de schoonste lofzang harer deugden in het oor des eeuwigen wereld-regters klonk. Hef uwe blikken ten hemel; het dagend morgenrood, dat na elken middernacht het blaauw gewelf omvloeit, predikt u den laatsten heerlijken dag der ontwaking, wanneer gij onsterflijk en zalig uwe in hemelglans gehulde JULIA naar het altaar der vlekkelooze liefde geleidt. –
Met weemoedige deelneming vermeng ik mijne tranen, bij dezen kleinen grafheuvel, met de tranen der knielende moeder, wier volle boezem nog door teederen weedom zwoegt, om den zuigeling, die met moedermelk op de lipjes, haar in de jongste doodstuip nog aanlachte. Lang had zij met weemoedige verrukking het uur der geboorte van het wichtje te gemoet gezien; met nameloozen wellust had zij den kleinen lieveling, zoo hulpeloos zoo behoeftig, het eerst, om ontferming hooren schreijen, terwij de zaligste moedervreugd door dat geschrei ontvlamde. Nu bezat zij de geheele wereld in den kleinen engel, die aan hare borst speelde; stormen loeiden, donders ratelden, maar 
{==159==} {>>pagina-aanduiding<<}
de gelukkige moeder vreesde niets, want de lonkjes van haren kommerloozen zuigeling schiepen den hemel in haar hart. Biddende bij het wiegje van haar kind neêrgeknield, terwijl het schijnsel der kwijnende nachtlamp de koontjes van het slapende wichtje bestraalde, waande zij de vleugelen van Engelen, die de onschuld bewaken, over haren lieveling uitgebreid te zien, en hare dankende liefde vloeide in de reinste aandoeningen tot God. Teedere sterfelijke moeder! Niet voor deze aarde ontlook dit bloesemknopje: uwe vurige, zinnelijke vreugd moest tot de verhevene maar kalme bewustheid, dat gij moeder van een telg der Godheid zijt, veradeld worden. Uw kind moest in eene betere wereld voor zijne eeuwige bestemming worden opgevoed. Gij zaagt het een oogenblik lijden; elk jammerkreetje verscheurde u de ziel; uwe blikken hingen vol moordende angst aan de verstijvende trekjes van het stervend wichtje, en de adem vlood in uwe beklemde borst terug, toen de brekende oogjes zich sloten, en het laatste snikje den ademloozen doodslaap aankondigde: maar het gemis van de reinste tijdelijke genoegens word u met eeuwigen wellust vergoed. De zalige moedervreugd ging niet voor u verloren; gij blijft moeder van een eeuwig voortdurend wezen, van een jeugdig sieraad der
{==160==} {>>pagina-aanduiding<<}
zedelijke wreld. Het is de Vader van het heelal alleen bekend, in welk een bekoorlijk oord der grenzenlooze schepping, op welk eenen heerlijken wereldbol, de jonge stervende kinderen der aarde, die teedere bloesemknoppen der heerlijke menschheid, in wier onbevlekte natuur Gods volmaaktheid zich spiegelt, worden opgevoed, en tot het zaligst genot voorbereid. Welligt woont in die wereld eene eeuwig bloeijende lente; welligt voeren hoogere wezend, vol hemelsche minzaamheid, als wakende beschermgeesten, de stervende onnoozelen langs paden, door het schemeren eens eeuwigen dageraads verlicht, naar de zalige wereld, waarin de nog onbeproefde onschuld tot Goddelijke deugd word veradeld, en waar al de vermogens zich op de verhevenste wijze ontwikkelen. Welligt, treurende moeder! sluimert daar uwe zuigeling op wolkjes van reine paradijsgeuren; welligt zweeft het reeds in de stralen der verlichtende wijsheid; gene oefent zich in de verhevenste bezigheden, deze leert de gouden citer tot eer des Eeuwige en tot vreugd van het geschapene stemmen. Ook het stof, dat hier slaapt, zal herleven; de ontspruitende grashalmpjes op het kleine graf, de nederige madeliefjes en geurendauwende nachtviooltjes, die bloeijende beelden van onnoozele kinderlijke be- 
{==161==} {>>pagina-aanduiding<<}
valligheid, zijn voor uw hart in dit oogenblik, ook de troostende getuigen, dat een hemelsch ligchaam uit het stof van uw kindje voor den dag der opstanding opkiemt. 
	Met eenen weemoedigen ernst staart ginds de grijze PHILANT beurtelings den met morgendauw beparelde grafheuvel zijns boezemvriends en den glansenden hemel aan. De traan van het teederst gevoel zwelt hem in het mannelijk oog, maar het moedigst vertrouwen ademt rust over zijn gelaat. Lang en ongebaand was voor PHILANT de levensweg; de bruisende stroom der wisseling ontrukte hem elke opbloeijende vreugde en deed zijne schoonst gevormde ontwerpen verzinken; maar hij wankelde niet. De ware Godsdienst bleef de onwrikbare rots, waarop hij zijn geluk grondvestte; en van die rots ziet zijn vrolijk oog, aan gene zijde van het dal des doods, in het zalig vaderland der door deugd en rampspoed gelouterde zielen. De grijsaard betreedt eenzaam zijn pad; de vrienden zijner jeugd rusten in het graf; hij staat onder de zich hernieuwende geslachten, als een statige eik, wien de tijd eerbiedigt, onder de bloemdragende heesters, die onder zijne schaduw opwassen. Zijn laatste, maar ook de getrouwste, de edelste boezemvriend ging hem, slechts eenige maanden geleden, voor uit in de eeuwigheid, en 
{==162==} {>>pagina-aanduiding<<}
nu, o!	nu lacht de jonge Lente reeds op zijn graf, waar over zij het kleed der blijde hope zoo liefelijk heenspreidt. PHILANT beschouwt dit graf, als de vreedzame rustkoets van zijnen vriend. In elken dauwdrop lacht hem de vlekkelooze vriendentrouw des gestorvenen tegen. Hij ziet eene heilzame artsenijplant op dit graf geworteld, en met een aandoenlijk welgevallen leest zijn hart in deze plant het zegevol grafschrift des weldadigen: en in hetzelfde oogenblik, fladdert eene schoon gekleurde Vlinder in de glansen der levenwekkende Lente-zon, boven dezen lagen heuvel, terwijl goddelijke blijdschap uit elke gedachte aan de onsterfelijkheid, wier stem door de geheel natuur weêrgalmt, en ons gevoel tot reine verrukking opwekt, als eene zuivere wellustbeek ontspringt. 
	Doch ik ontwijk de stille vreedzame vallei des doods, die het sterfuur van den dag der opstanding afscheidt, en aan wier grenzen de vermoeide wandelaar zoo gaarne eenige oogenblikken verkwikking inademt. Grasmaand  biedt mij wijd en zijd het bloemrijk spoor der spelende Lente ter beschouwing. Geheel het plantenrijk is in eene bijna zigtbare beweging; wasdom zweeft op den adem des Almagtige zelfs door het fijnste, het onzigtbaarste zamenweefsel der groeijende schep- 
{==163==} {>>pagina-aanduiding<<}
ping. Alles breidt zich uit, de wortelen van de schaduwrijke zonen des wouds van eeuwen tellende eiken, en hemelhooge dennen schieten op nieuw houtachtige vezelen, te zamengesteld uit buizen en vaten, uit, om zich wijder en dieper in de aarde te graven, tot meerder vastheid voor den hooggetakten stam, en om meerdere sappen uit den grond te zuigen en ter voeding van den geheelen boom te doen opklimmen. Wie bewondert niet uwe wijsheid, o Schepper der Natuur! ook in de vorming van elken boom, die ons belommert, die ons door zijne bloesems verheugt, of die zijne vruchtvolle takken over ons heenbuigt. 
	Komt gij, ligtzinigen! Die u met blinkende beuzelingen, met ijdele waterbellen vermaakt, en uwe verstandelijke vermogens in eene verlammende sluimering wiegt; komt gij, trage gevoelloozen, die niets meêr doet, dan het onvernuftig vee, dat slechts geniet, zonder immer de bronnen des genots met eenen onderzoekenden blik van nabij te beschouwen. Gij verlustigt u in de koele schaduw der bosschen; gij verblijdt u over de bloesems aan den vruchtboom, en verzadigt u met rijpe vruchten, maar de volmaakt schoone Natuur, die dochter der eeuwige onbevatbare Wijsheid, de Natuur, die, vol-
{==164==} {>>pagina-aanduiding<<}
gens de wetten der volmaakte orde, rusteloos voortwerkt, acht gij uw beschouwing, uwe bespiegeling onwaardig, en weigert haar het offer der heiligste bewondering in hare verborgenste werkplaatsen toe te brengen. Wat vermoeit gij u, om de vlugtig voorbijvliegende uren te dooden, daar de beoefening der natuur, elk tijdstip voor u dierbaar en van eene onberekenbare waarde zoude maken. Tot bezwijkens toe strijdt gij tegen zelfsverveling, die zich als eene slang om u heen kronkelt, die, waar gij ook vliedt, u aan het hart knaagt, en elk nieuw uitgedacht vermaak vergiftigt. De natuur-onderzoeker kent die plaag niet; bij elken blik ontdekt hij nieuwe verrukkende genoegens, bij elke bevrediging van zijne reine begeerten, groeijen derzelver krachten, en zij streven naar edeler voorwerpen. De werkelooze mensch, voor wien het moeras der ledigheid niets dan afschuwelijk zedebederf uitdampt; de werkelooze mensch smacht onophoudelijk naar verstrooijende vermaken, doch te vergeefs, zoo lang zijn verstand niet uit de zuivere bronnen, die in de zedelijke wereld ontspringen, wezenlijke vreugde schept. De vriend der natuur kiest zich vermaken, die, schoon onder het bereik der zinnen ontloken, door eeuwige Lentejeugd omvloeid worden. Hij drenkt zijn geest met 
{==165==} {>>pagina-aanduiding<<}
kennis, en zijne stille bewondering stijgt tot juichende aanbidding.
	Het statig dennenwoud; de mosplant, wier schoonheid voor het ongewapend oog verscholen blijft; de hoogste berg, wiens top zich met wolken omgordt, en de naauwelijks merkbare zandkorrel; alles, is voor hem belangrijk, en vertoont hem de treffendste wonderen van almagt, liefde en wijsheid van Hem, die het onmeetbaar heelal vormde, die door dezelfde scheppende kracht, zonnestelsels, en stofjes, die door een' lichtstraal omschenen op den luchtstroom dansen, in het aanwezen riep.
	Vooral doet ons deze Maand, in de werkplaatsen der Natuur, die voor den verstandigen beoefenaar niet gesloten zijn, de zuiverste genoegens smaken. Dezen boom, wiens jeugdige takken weder met loof bekranst worden, kende ik in de dagen mijner kindsheid als een teeder spruitje, dat mijne zwakke hand spelende aan de aarde had kunnen ontrukken. Wat zeg ik? de eikel, waaruit het opgroeide, scheen zoo klein zoo onbeduidend; en toch sluimerde in dezen eikel niet slechts de kiem van een' boom, wiens breede schaduwrijke takken nog in een volgende eeuw zullen ruischen, maar ook de beginsels van volgende eikels en boomen, die den grond, waarin zij wortelen, tot aan 's we- 
{==166==} {>>pagina-aanduiding<<}
relds jongsten avond, zullen belommeren. Het jonge teedere spruitje ontwikkelde zich dan eerst in den gezaaiden eikel, voedde zich met deszelfs sappen, tot zoo lang het zijne worteltjes in de aarde kon uitschieten, om voedende sappen uit dezelve op te zuigen. De jonge stam verhief zich boven den grond; een zacht een sponsachtig merg, rijk aan groeikracht, deelde de opklimmende vochten aan het vezelachtig weefsel, waardoor het omringd werd, mede; die vezelen verhardden zich tot hout, terwijl een nieuw weefsel, vol vaten en buisjes, zich tusschen het hout en de buitenste schors van den stam uitbreidde, om ook in een volgend jaar tot eenen nieuwen kring van hout te verharden. Zoo telt de opmerkzame beschouwer in eenen midden doorgezaagden boomstam, volgens deze kringen, die elk jaar den stam in dikte deden toenemen, de jaren des booms. 
	Zoo ras nu de jeugdige stam een weinig opgegroeid is, komen de hoofdtakken te voorschijn, die in het merg van den stam hunnen oorsprong hebben, en dus ook met de gedurig in sterkte toenemende wortelen vereenigd zijn, en deze vereeniging breidt zich uit niet slechts in alle ontspruitende takken, maar ook in de teederste knopjes, die de uitbottende bladeren bloesems en kiemende vruchten of zaden besloten houden; 
{==167==} {>>pagina-aanduiding<<}
zoodat alles met den wortel en het merg als met het hart van den boom, dat aan takken, aan bladen en vruchten de noodige levenssappen doet toevloeijen, verbonden is. Deze sappen, in de koude wintermaanden verdikt, vloeiden slechts traag, of werkten in stilte om de nog zachte vezelachtige vaten tot vaste deelen te vormen, en eenen nieuwen kring van hout te voltooijen; doch de zoele voorjaars-lucht, die de sluimerende groeikracht opwekt, maakt alle sappen weder vloeibaar. De grond, gedurende den winter, met zout- en olieachtige deelen verrijkt, biedt eenen milden overvloed van voedsel aan de wortelen, die al zuigend en verzamelende alle vaten en buizen, in den geheelen boom, met sappen vervullen, die door de warmte, die door het bezielend vuur, dat in den grond woelt, en op den luchtstoom rondzweeft in beweging gebragt, rusteloos vloeijen, alles doen uitzetten, en eindelijk van hunne voedende deelen ontlast, in de lucht uitdampen, om, op nieuw, vermengd met voor de planten nuttige lucht en andere stoffen, in verfrisschenden dauw of malsche regendroppelen hervormd, de met nieuwe jeugd gekroonden boom te voeden. Ten hoogste wonderbaar is deze werking der sappen, in het zoo heerlijk, in het zoo volmaakt wijs toebereid zamenweefsel der vaten
{==168==} {>>pagina-aanduiding<<}
in elke plant, en hoe verschillend moet niet de mengeling dier voedende sappen zijn, volgens de onderscheidene geaardheid der planten. De mastboom, die in het midden des winters, de donsige sneeuwvlokken van de frisch groene bladen schudt of zich met zijne eigene uitgewasemde dampen, die door de gestrenge lucht om zijn toppen bevriezen, als met een verzilverd netwerk over het nog vrolijk groen versiert; de mastboom behoeft voorzeker eene andere toebereiding van voedsel, dan de al vroeg ontbladerde linde. Uit den eik vloeit geen zoete palmwijn. Uit de willigen tappen wij geen harsachtigen teer, gelijk uit de dennen. Zoete en zure vruchten naast elkander rijpen in dezelfden boomgaard, uit dezelfde lucht, uit denzelfden grond trekken zij hun voedsel, alleen de mengeling der sappen is verschillende. 
	Vertoeven wij nog een oogenblik bij de zich allengs ontvouwende bladeren, die zoo nuttig als bekoorlijk zijn; voor het geboomte toch zijn zij onontbeerlijk. Door de bladeren worden de overtollige sappen uitgewasemd, terwijl zij op nieuw het heilzaam toebereid voedsel uit lucht en regen verzamelen en inzuigen. Elk blad is een voortreffelijk zamenweefsel van aderen en buisjes, die zich in het onmerkbare verliezen. De naar onder gekeerde zijde van elk blad 
{==169==} {>>pagina-aanduiding<<}
is oneffen en vol openingen, waardoor de uitwaseming zich verdeeld, terwijl het blad door die zelfde openingen de opklimmende dampen of het voedende uit de lucht indrinkt. Niet minder nuttig zijn ook de bladeren door hunne beweging; hierdoor toch bevorderen zij den omloop der sappen, en derzelver toebereiding tot in de fijnste deelen der plant. Ook verstrooijen zij door hun gedurig schommelen hunne eigene uitwaseming, die, voor hun van levensdeelen beroofd, ter hunner voeding of inademing ongeschikt is. De beweging, die zij maken in den luchtstroom, doet altijd frissche zuivere golven, om hun heenvloeijen, terwijl de schadelijke dampen wegstuiven of verzwolgen worden, zoo dat mensch en dier onder lommerrijke boomen de liefelijkste verkwikking geniet. Daar ontwijkt het herkaauwende rundvee de gloeijende middagzon; daar legeren zich de wollige lammeren om hunnen kommerloos rustenden herder op het koele gras. Ja, in de verkwikkende schaduw der bosschen ademt de afgematte reiziger nieuwe krachten; vriendschap heiligt daar de zaligste stilte, waar de geest der liefde suizende door de toppen der in elkander gegroeide boomen wandelt, hare vreedzame uren aan hemelschen wellust, terwijl de aandoenlijkste teederheid, onder
{==170==} {>>pagina-aanduiding<<}
het gezang der zwevende koren op mos en bloemen insluimert. 
	Maar zijn de bladen het lispelend sieraad der bosschen? Doet Goddelijke wijsheid ook hieruit nut en bevalligheid de volkomenste schoonheid geboren worden? Hoe aanminnig, hoe betooverend zijn dan de lagchende bloesems niet, die, met elken morgen der Lente, nieuwe bekoorlijkheden ten toon spreiden. Elke boomgaard wordt heden een tempel der hope. De ziel zwemt in liefelijke geuren, terwijl het gevoel geene woorden vindt, om de zachte verrukkingen, die het oog met elken blik verzamelt, af te beelden. Elke tak is een wapperende bloemkrans, bedekt met glinsterenden morgendauw, terwijl elk tijdstip nieuwe bevalligheden ontwikkelt; bevalligheden, die in spelende rijen langs heuvelen en dalen de naderende Bloeimaand te gemoet ijlen. Nog dringt niet zelden de afwisselende koude de bloesems en bloemen als terug: of de teedere jeugd van boomgaard en tuinen, door de koesterende warmte uitgelokt, moet hare stoutheid door de gestrengste nachtvorst boeten. De zon hult reeds de uren des middags in vollen gloed, alsdan stijgen uit de zoo lang door sneeuw en regen bevochtigde aarde stroomen van dampen in de lucht op; doch daar de dag nog niet lang, nog 
{==171==} {>>pagina-aanduiding<<}
niet sterk genoeg is, om den geheelen dampkring te verwarmen en te ontspannen, herneemt de lucht ook deszelfs koude zoo ras de aarde dit halfrond van de zon begin af te wenden. De menigvuldige uitwasemingen der aarde, die niet hoog genoeg opgestegen zijn, om zich tot wolken te kunnen vormen, worden in de van warmte beroofde lucht verdikt, en zinken als koude avondnevelen neder; nevelen, die voor het bewerktuigd zamenstel van den mensch ongunstig zijn, en teedere planten, vooral dan, wanneer zij door de menigvuldige bevriezing bevorderende deelen, die nog uit koudere streken door onze lucht vloeijen, om de jongste knopjes en bloesems bevriezen, schadelijk worden, daar zij den wasdom verhinderen, of zelfs het levensbeginsel der kiemende vruchten uitdooven. Intusschen doet de schemerende dageraad reeds de koude des nachts vlugten; de zamengestelde dampen worden opgelost in een luchtig zilveren waas, dat bosschen en velden omgeeft, dat met eenen roosverwigen weêrschijn over de aarde drijft, of, als een glanzige rook allengs meêr verdund, naar den hemel opstijgt. De stralende morgenzon schept dan ook weder nieuwe vreugd, en vertroost de door koude te zamen gekrompen planten en bloemen. Loof en bloesems breiden zich weder uit; 
{==172==} {>>pagina-aanduiding<<}
de jong knopjes openen zich, en de lagchende kelkjes volgen, zich op hunne stengen omwendende, het koesterend gelaat der zon, die allengs de laatste nevelen van de bloeijende aarde wegkust, of tot onzigtbaar opklimmende dampen verfijnt, terwijl beken en rivieren, met blinkenden rook nog omtogen, hunnen luchtigen tol aan de drijvende wolken betalen.
	Heerlijk praalt nu de bloemtuin, door de veelkleurige gespelen der Lente aan alle zijden getooid. Waar is de vorstelijke pracht door trotschheid, en beelden, ooit vol vernuft en kunst gevormd, die bij de ziel verteederende pracht der bloeijende bloemen te vergelijken is. Wat is het oog vermoeijend purper der vorsten bij den zachten, de gezigtzenuw streelenden gloed, die slechts het nederig viooltje versiert, of op de schoon gekleurde aurikula zoo aanminnig lacht. Wat is de hel schitterende glans van gesteenten of metalen, die den koninklijken tulband of schepter versieren; bij den zacht in het oog vloeijenden glans der eenvoudige lelie, of bij de veelbladige vuurbloem, die zoo eigenaardig dezen naam draagt naar den gloed, die van hare bladeren schijnt af te stroomen. Deze en duizend andere sieraden der Natuur noodigen ons in den bekoorlijken bloemtuin.
 
{==173==} {>>pagina-aanduiding<<}

 
O Lente! in 't bloemprieel viert thans Natuur uw feest. 
De zoele voorjaars lucht is hier de levensgeest, 
Die 't blij ontluikend knopje, al vormend, moet omvloeijen. 
't Ontwikklend vuur ontvlamt, en tooit alom den grond, 
Met al de verwen van den schoonsten morgenstond, 
Die, in der wolken schaûw, de dropplen tegengloeijen. 
 
Komt, steedling! heel Natuur dauwt reiner levenslust. 
De Zon, die van 't gebloemt de laatste paarlen kust, 
Doe 't jeugdig blank gelaat voor bruine tinten vreezen; 
Haar koesterende glans wekt hier bevalligheid, 
Die zigtbre sporen toont der Hemelmajesteit, 
En 't hart in dankbaarheid ontgloeit voor 't Opperwezen. 
 
De schoon gekleurde Tulp, de lagchende Anemoon 
De glansrijke Narcis, het prachtig Duizendschoon, 
De Hiacint gedoopt in 's Hemels heldren luister …. 
Wie toch noemt elke bloem, wier gloed en zwier en kleur 
Hier ziel en zinnen boeit, terwijl hare offergeur 
Ten Hemel opstijgt, bij der koeltjes zacht gefluister. 
 
De blijde schepping roept: Hier woont een zeegnend God. 
't Gevoel zwemt in een' stroom van 't edelst zingenot, 
Natuur heeft voor de kunst hier 't oefenperk ontsloten; 
De bloem, die op de heide en in de wildernis 
Bekoorlijk, schoon en prooi van droogte en stormen, is, 
Verrukt hier 't oog, door kunst beschermd en mild begoten. 
 
De prille vruchtboom wordt langs muur en tuin geleid;  
De takken, in den gloed des middags uitgespreid, 
Beloonen kunst en zorg met volle bloesemtrossen, 
Waarin de hoop ontluikt, gestreeld door 't blij verschiet. 
't Klapwiekend vooglen koor zingt vrolijk 't glorielied 
Der minnende onschuld, in 't ontwikklend loof der bosschen.  
 

{==174==} {>>pagina-aanduiding<<}

Gelukkig Dorpje, door de Lente-lucht omvloeid! 
Waar heester haag en struik met frissche kransen bloeit. 
Bekoorlijk stulpje! waar de rust, zoo vrij, zoo veilig, 
Zich legert, wen het koeltje op malsche wiekjes vliegt, 
En 't bloesemrijk geboomt voor de open vensters wiegt. 
Uw laag, uw vreedzaam dak blijft aan dit hart nog heilig. 

Neen! het is niet slechts de met kunst aangelegde Bloemtuin, die de vleijendste aandoening in de ziel verwekt; ook de uitgestrekste beemden en weiden zijn door de hand der bloemen strooijende Lente versierd. Op de akkers juicht de blijdste verwachting langs de rijk bezaaide voren; het graan, reeds voor den winter aan de aarde toevertrouwd, verkreeg onder de donsige sneeuw, die het voor de gestrengheid der lucht beveiligde, eenen heilbelovenden wasdom. De smeltende sneeuw drong in de aarde en schonk aan de wortelen der ontspruitende halmpjes den rijksten voorraad van voedende sappen, die nu, door de warmte toebereid, door de geheele plant vloeijen en de zich ontwikkelende bloesems reeds eenen schoonen oogst doen voorspellen. O! hoe onbevatbaar groot en goed is niet het naamloos Wezen, waardoor de loop der dingen bestuurd wordt. 
	Niet slechts wordt het leven der schepselen weldadig onderhouden, niet slechts vloeijen de stroomen van levensgenot ons alom te gemoet, maar ook die weldadige onder- 
{==175==} {>>pagina-aanduiding<<}
houding wordt met schitterende blijken der verhevenste der onbegrijpelijkste liefde, die hare eigene gelukzaligheid in ons genoegen terugkaatst, heerlijk doormengd. De beker, waaruit wij, elk oogenblik, het levensgenot met volle teugen drinken, is voor ons met geurvolle bloesems bekranst. Reine dankbaarheid zouden wij den Vader der Natuur verschuldigd zijn, wanneer wij, na het verdwijnen des winters, den verteerden voorraad door nieuwe oogsten konden aanvullen; wanneer de velden, op eenmaal, volgroeide korenaren op hunnen tijd voortbragten, en de boomen hunne rijpe vruchten ons aanboden; maar, welk eene aangename verrukking bespeurt niet daarenboven elk gevoelvol hart, daar het edelst vermaak onze zinnen alvorens doorstroomt. De rijke disch, die voor ons bereid wordt, schenkt eerst aan het oog de bekoorlijkste verlustiging, en aan het zedelijk gevoel de treffendste,de streelendste aandoening. Het noodzakelijke is omhuld met de betooverendste bevalligheid. Elke genieting ontvangt door de verwachting, als door een zacht prikkelend zout, de edelste waarde. De schoonste de verblijdendste verrassing toch vliedt met het oogenblik, waarin zij geboren wordt, voorbij: maar het gehoopt geluk, dat in het verschiet gloort, beschijnt het moeijelijkste het duisterste pad 
{==176==} {>>pagina-aanduiding<<}
met troost en blijmoedigheid. Elke aanbrekende Lentedag schenkt nieuwen wellust. De landman ziet juichend zijne bloeijende velden, en zelfs uit elke bekommerende onweêrsvlaag ontleent zijn moed nieuwe sterkte. Ja door elke dreigende ramp ziet hij bij de uitkomst nieuwe bronnen van blijde verwachting ontspringen. Alle zaden en vruchten, die tot ons onderhoud bestemd zijn, bieden ons heden het vrolijkst uitzigt. Het tegenwoordige omhelst ons liefelijk, met geurvolle bloemen bekroond, doch de toekomst, waarover de voltooijing haren glans verspreidt, wekt onze blijde begeerten, die onder de bloesemkransen zouden insluimeren; en vertroost onze verbeelding bij het verwelken der Lente door de rijkste bevrediging. 
	Afwisseling van warmte en koude vergezelt intusschen nog bestendig de rij der prille dagen, die over de bloeijende heuvelen en valleijen, gedurig langer, hunnen glans verspreiden: doch ook deze afwisseling is, vooral voor het ontspruitend gras, noodzakelijk. De lucht, nog bezwangerd met menigvuldige salpeter-deelen, vermengt zich met den regen, en, met tot hagel gestolde droppelen, dringt zij in den grond en bevordert hierdoor de algemeene groeikracht. De gure winden voeren meêr soortgelijke deelen aan, of verstrooijen die wijd en zijd, ter- 
{==177==} {>>pagina-aanduiding<<}
wijl zij de schadelijke uitwasemingen verdrijven en in de mengeling der lucht, die tot inademing geschikt is, het keurigst evenwigt bewaren of herstellen. Warmte vervangt ook telkens weder de koude, en hoe zacht, hoe groeizaam is dan de lucht niet, het zij de zon den sluijer, die haar bedekte, door helderen gloed verteert, en de bloeijende aarde met vollen luister bestraalt; het zij een blinkende nevel haar omhult, en kleine ligte voorjaarswolkjes, als de malsche vlokken van den Ram,die ons de Lente te gemoet voert, door de wasdom bevorderende lucht zweven.
	Maar niet slechts bloemen en planten herleven, niet slechts de sluimerende insekten ontwaken om het aanzijn weêr vrolijk te genieten, ook de vogelen, die zich voor de koude verscholen, of die den winter in warmer hemelstreken ontvloden, keeren terug, om de lucht door blijde gezangen liefelijk te doen golven, om de vermenigvuldiging der insekten binnen de grenzen der algemeene nuttigheid te bepalen, en op die wijze de keten der onderscheidene schepselen, die zich in het aanwezen verheugen, terwijl zij dienstbaar zijn aan de onderlinge vreugd van allen, vast en behoorlijk aan elkander geschakeld te houden. De gierende Zwaluw verzadigt zich zwevende, kweelt haar voorjaars lied, zoekt vol schuldelooze 
{==178==} {>>pagina-aanduiding<<}
liefde het kunstig gebouwd nest, waarin zij de vorige Lente de zoete moedervreugd genoot; herstelt hetzelve, of bouwt met haar gaaike, vrolijk en liefkozende eene andere bewonderingswaardige woning. Stout is de vlugt der kleppende Ooijevaren, die de jeugdige liefde, door Lenteluchtjes omwaaid, op hunne forsche vleugelen uit zuidelijker landen in onze oorden terug voert. Elk van hun kent de plaats, van waar hij het eerst, op zwakke trillende wieken het donsige nest ontzweefde, van waar hem de zorgende moeder liefderijk en angstig tot eene gedurig stoutere vlugt aanmoedigde, of van waar hij zelf de zoolang vol teederheid gekoesterde en opgekweekte jongen ter verzorging van eigen voedsel geleidde. Hoeveel genoegen verspreidt niet in ons hart de blik, die het eerst een Zwaluw ontwaart: welk eene streelende gewaarwording veroorzaakt, het geklep des Ooijevaars; ja het anders eentoonig geluid des Koekkoeks klinkt ons aangenaam en welluidend in het oor, als dat van den bode der Lente. En gij, die onder de terugkeerende vogelen uitmunt, als de vol harmonij zingende priesteres bij de altaren van Pafos onder de zwijgende tempel-dienaressen der Spartaansche Diana, ook gij lieveling van onze bosschen! betooverende Nachtegaal! gij zingt weêr weemoedige
{==179==} {>>pagina-aanduiding<<}
verrukking in de ziel, en lost het smachtend verlangen der zuiverste liefde op in reine gevoelvolle tranen. Nog omschaduwt het jeugdig lommer u niet, o schoone zangster der Lente! Neen, slechts op de uitbottende takjes viert gij het liefdefeest der onschuldige natuur, en staart met groote vriendelijke oogjes in de avondschemering rond naar eene veilige schuilplaats, waar gij minnende en zingende de belommerde kraamkoets eerlang zult spreiden. Hoe zuiver, hoe helder galmen niet uwe rollende toonen door het woud. Zij trillen mij door het harte en worden ijlings vervangen door dat zacht dat wegsmeltende klagen, dat de fijnste snaren van het gevoel roert, en de wellustigste smart uitdrukt. Hoe aandoenlijk stemt niet uw gezang met de teederste neigingen van het menschelijk hart in. De eenzaam treurende, die in het luidruchtigst gewoel der wereld, onder het gevoel der eenzaamheid, bezwijkt, maar aan den stillen boezem der natuur troost zoekt; die van elk verlatene, vergeet zijnen jammer, door het lied der nachtegalen in een denkbeeldige wereld overgevoerd, waar de omhelzing van reine zusterlijke zielen hem de heftigste verrukking schenkt. Ook voor u jonge beminnende harten! wier gegronde, wier zalige verwachting nog verhoogd wordt door duizende droombeelden, die het heiligdom 
{==180==} {>>pagina-aanduiding<<}
der liefde omzweven, ook voor u is der nachtegalen gezang de melodij der heiligste gewaarwording.
	Ja, dat was het, voor u, voor u ook edeldenkende jongeling! gevoelvolle FERDINAND, die de schuldelooze vreugd uws levens zoo moedig aan reine vriendschap ten offer bragt. FERDINAND en JULIUS gevoelden reeds in hunne kindsche dagen de onschendbaarste banden der vriendschap, die de zedelijkheid zelve om hunne zielen scheen gestrengeld te hebben. De vaders der beide kinders waren broeders, doch de zachte betrekking van bloedverwantschap had niets gemeens met de hoogere vereeniging der jeugdige zielen. FERDINAND verloor al vroeg beide zijne ouders; hij was arm, doch in zijnen oom vond hij een' liefhebbenden vader weder. Hij genoot met JULIUS de beste opvoeding, en schoon de edelste naijver hen bezielde, maakte toch de meerdere vordering des eenen de trotschheid des anderen uit. Als een bekoorlijke droom, die de ziel, terwijl de zintuigen sluimeren over bloemrijke heulen en door lagchende valleijen geleidt, zoo vlood de zorgelooze kindsheid voor JULIUS en FERDINAND voorbij, en met elken voetstap op den weg des levens ontmoetten hun nieuwe genoegens. Hun verstand was beschaafd, en dorstte naar de edelste kundigheden; ter- 
{==181==} {>>pagina-aanduiding<<}
wijl hun hart, vatbaar voor de schoonste genietingen, nooit van schitterende beuzelingen ware vreugd verwachtte. De beide jongelingen beschouwden dit leven, als de morgenschemering der eeuwigheid, en zochten, door de edelste daden zich een bekoorlijk lustprieel tegen den glanzenden middag te vormen. Zij bezaten de hoogachting en liefde van alle, die hen kenden. De ouders van JULIUS, die FERDINAND als hunnen zoon beminden, gevoelden met eenen edelen hoogmoed hun geluk, eindeloos ver verheven boven het bezit van schatten, of het uitgebreidst gezag. Met den magtigsten vorst hadden zij hunne ouderlijke zaligheid niet willen ruilen: wat zeg ik? geene kroon, geen rijkstaf kon in hun oog tegen eene schoone hoedanigheid, tegen eene edelaardige gezindheid der jongelingen opwegen. De brave ouders waren geheel niet rijk; sinds hun huwelijk bewoonden zij een vrij eenzaam gelegen dorp, waar de verstandige, de weldenkende man een lastig en ten uiterste werkzaam ambt bekleedde. Zijne belooning daarvoor was volstrekt niet evenredig aan de gewigtigste werkzaamheden, doch te vredenheid en liefde waren hunne rijkdom, en wijze weldadigheid schonk hun de reinste vreugd, en de zegen der Godheid. Zij leefden in de vertrouwelijkste gemeenschap  	
{==182==} {>>pagina-aanduiding<<}
met de Predikant van het dorp de heer WELMAN. Deze voortreffelijke leeraar, zoo rijk in mensch- en wereldkennis, als in andere nuttige kundigheden; deze nuttige vurige beminnaar van edele wetenschappen, deze ware vriend van God en Menschen was de geliefde leermeester, de vertrouwelijke vriend van JULIUS en FERDINAND: door hem waren zij eigenlijk opgevoed, aan hem hadden zij de vorming van hart en verstand te danken, onder 's mans oog waren zij opgegroeid, en hij beminde de zooveel beloovende jongelingen met vaderlijke teederheid. Met een innerlijk genoegen beschouwde hij de vlekkelooze vriendschap, die tusschen de beide jeugdige zielen bestond, en niets dan zedelijke volmaaktheid bedoelde. ‘Deze vriendschap,’ zeide hij, ‘is de schoonste bloesemknop van het waarachtig geluk uwer kinderen.’ – Maar zeldzaam vertoont zich die aan deze zijde van het graf met zooveel hemelsche bevalligheid, en waarlijk die vriendschap was de beschermgeest van beider onschuld, deugd en vlijt. Het geringste pligtverzuim, de kleinste misslag wischten zij door het hartelijkst berouw, in elkanders armen, uit. Verrigtte een van beiden eene schoone daad, dan gloeide de ander van reinen wellust, wanneer het hart des geliefden vriends van verrukking 
{==183==} {>>pagina-aanduiding<<}
daarover, tegen het zijne klopte, en elke nieuwe opgezamelde kundigheid, schonk hun onderling in elkanders oog nog meer waarde. Reeds als kinderen beminden zij in de kleine EMILIA WELMAN het aanminnigst speelgenootje. Deze lieve onschuldige verloor bij hare geboorte reeds hare beminnelijke moeder. De diep in rouw gedompelde vader beschouwde in dit kind het vertroostend onderpand der hemelsche liefde zijner gade. Met het hulpeloos wicht aan zijn verscheurd hart, knielde hij bij de doodkist, drukte den laatsten kus op de verstijfde lippen van het moederlijk lijk, en riep snikkende: ‘Mijne leven zij aan ontfermingvolle liefde voor deze jonge onnoozele geheiligd. Ach! in den dag der heerlijke ontwaking, ziet gij met onsterfelijke moedervreugd en engelenliefde u, door mij en door het kind, dat gij mij gaaft, weder omhelzen.’ In EMILIA bloeide het beeld van hare moeder, en het oog des verlatenen echtgenoots hing met smartelijken wellust aan de zich ontwikkelende trekjes der lieve kleine, waarin zich alles, wat de aarde ooit dierbaar voor hem had, vereenigd scheen. Met vaderlijke vreugd beschouwde hij den schoonen aanleg der ziel van het meisje. Haar verstand was ver boven hare jaren vatbaar; haar edel vernuft verspreidde de lie-   	
{==184==} {>>pagina-aanduiding<<}
felijkste glansen om zich heen, en haar zedelijk gevoel was zoo zuiver als de helderste beek, waarin elk drijvend wolkje zich spiegelt. De vader zag alle zorgen alle aardsche kwellingen door de liefkozingen van zijne vrolijk opgroeijende EMILIA verzoet. Voor hare vriendelijke lachjes vloden de zorgen uit zijn hart, en vriendelijk streelde zij hem de rimpels van het voorhoofd. Zij woonde meestal de lessen van FERDINAND en JULIUS bij, in hare speeluren deelde zij zusterlijk in elk vermaak, en verspreidde over alle de ontwerpen, die de jeugdige knapen vormden, eene zachte bevalligheid. EMILIA's naam leefde op de lippen van hare twee speelmakkers, die haar met al de drift, die in kinderlijke harten kan ontvlammen, beminden. Zonder haar was hun genoegen niet volkomen; hare schuldelooze vrolijkheid was voor hunne jonge harten, als de koesterende morgenzon voor ontluikende rozenknoppen, terwijl hare verteederende minzaamheid de natuurlijk eenvoudige zeden, en de aangeborene stoutheid der van de groote wereld afgezonderde voedsterlingen, voor het ontaarden in ontembare woestheid volkomen beveiligde. Met het vurigst verlangen snelden de blijmoedige knapen elken morgen naar het huis van den Predikant, hunnen geliefden leermeester, en o! hoe klopten hunne 
{==185==} {>>pagina-aanduiding<<}
jonge onschuldige harten dan de lieve EMILIA tegen, die met van vreugd glinsterende oogjes en het vriendelijk blos des dageraad op het lagchend gelaat, hun te gemoet huppelde. Werd EMILIA's geboortedag gevierd, dan was het een huisselijk feest vol kinderlijke onschuld. 
	JULIUS besteedde alsdan zijnen geheelen rijkdom, die hij sinds lang voor dezen dag had gespaard, aan klein geschenken, en FERDINAND bragt aan zijne bevallige EMILIA de schoonste bloeijende bloemen, die hij het geheele jaar door voor haar had opgekweekt. De eerste knopjes van het geliefde rozenboompje, dat zijne teedere kinderlijke hand op het graf zijner moeder plantte, strengelde hij, alsdan bevallig in het bedauwde bloemkransje, dat hij de lieve blozende EMILIA op de losse blonde lokken plaatste. WELMAN zag dat met weemoedig genoegen. De geboortedag van zijn kind en te gelijk de sterfdag van zijne gade was hem heilig. Teeder drukte hij dan het vrolijk bekranst meisje in zijne armen, en zijne stille tranen vermengden zich met de dauwdroppelen, die op de haar versierende bloemen glinsterden. De ongedwongene uitdrukking van het kinderlijk gevoel maakten bij het toenemen der jaren, plaats voor eene zedige; ene meer veradelde gemeenzaamheid. 

{==186==} {>>pagina-aanduiding<<}

EMILIA was nog altijd, zelfs nu in een' veel hoogeren graad, de vreugde de wellust der beide jongelingen, en door den rozenverwigen sluijer der aanminnige maagdelijke blooheid, die EMILIA's ontluikende jeugd versierde, schitterde haar gevoelvol hart, vol reine gloeijende aandoeningen, de broederlijke vrienden harer jeugd te gemoet. 
	Op één der bekoorlijkste Lente-avonden, kort nadat EMILIA's vijftiende verjaardag was gevierd, bleven JULIUS en FERDINAND later dan gewoonlijk bij den heer WELMAN. In een digt belommerd priëel, welks ingang met bloeijende kamperfoelie versierd was, sleet de vergenoegde vader, want ook de beide jongelingen noemde hij zijne zonen, de gelukkigste uren. Ernst en vrolijkheid mengden zich door de nuttigste gesprekken; de natuur boezemde eerbied en verrukking in en de onschuldigste harten openden zich voor het verhevenst genot. WELMAN was een meester in de muzijk, hij had ook zijne kweekelingen daarin onderwezen. FERDINAND vooral lokte uit de viool de tooverendste toonen, die het gevoel van zijne ziel uitdrukten. Hij speelde dezen avond treffend; EMILIA vergezelde hem met de guitar, en om aan den wensch van haren vader te voldoen, zong zij zijn geliefkoosd Lentelied, dat met deze regelen eindigde: 
 

{==187==} {>>pagina-aanduiding<<}

't Sterflijk leven is de winter 
Van ons eindeloos bestaan, 
Droeve dagen, lange nachten 
Voeden eedler levenskrachten, 
God der liefde! ja, wij juichen: 
Straks breekt Lente voor ons aan. 

	Zij zweeg reeds lang, toen hare jonge vrienden nog opgetogen aan de zachte galmen hingen, die hare hand, als gedachtenloos, de trillende snaren deed ontvloeijen. De vader van EMILIA verliet hen voor eenige oogenbliken: de tuin der pastorij was slechts door eene haag van het kerkhof gescheiden. Veeltijds bezocht de edele man, wanneer zijn hart door gemengde aandoeningen van kinderliefde van verlangen en dankbaarheid hevig klopte, het graf van zijne jonggestorvene gade. Ook nu trad hij in de zachte avondschemering naar die gewijde plaats, en sloeg eenen betraanden blik naar de onzigtbare wereld. EMILIA's gezang werd intusschen vervangen door het lied der nachtegalen; de maan glinsterde door het buigend loof van het priëel; de jongelingen zaten nog zwijgend aan de zijde van het meisje, en drie gevoelvolle harten gloeiden door de verhevenste liefde, eene liefde te rein te heilig om door woorden uitgedrukt te worden. ‘Gij weent, lieve EMILIA !’ zeide FERDINAND eindelijk, terwijl zij een' traan
{==188==} {>>pagina-aanduiding<<}
wegdroogde. ‘Wat deert u?’ Niets, was het antwoord, ook mijn vader weent heden op het graf van mijne moeder, en ook ik verlang naar de aanbrekende Lente der onsterfelijkheid. JULIUS greep hare hand. ‘Het gevoel der onsterfelijkheid, dierbare vriendin!’ zeide hij vol vuur, ‘schept in onze ziel reeds die Lente. Onze begeerten mogen de zedelijke natuur niet vooruit streven. Immers de bloesems, die te vroeg pogen te ontluiken, bereiken hunne volkomenheid niet?’ En nu volgde eene schoone ontwikkeling van gedachten door het edelst gesprek over de onsterfelijkheid, en de ware bestemming van den mensch; een gesprek, hetwelk doorgaans, wanneer het bij deze jongelingen plaats had, eindigde met eene nieuwe plegtige verbintenis, om door beoefening van deugd en godsdienst zich vatbaar te maken voor het volkomenst geluk.
	Ook de lieve zachtaardige EMILIA voegde zich in dit verbond. ‘Ik ben u beider vriendin, sprak zij, uw geluk is mij zoo dierbaar als het mijne: onze onderlinge liefde voor het goede vloeit uit dezelfde bron, waarom zouden uwe harten dezelfde vriendschap, die gij voor elkander voedt, ook niet voor mij voeden?’ – ‘Voor u?’ riepen zij beide, in vervoering, en drukten hunne lippen op hare handen. ‘Lieve EMILIA! nooit werd 
{==189==} {>>pagina-aanduiding<<}
eene zuster zoo teeder, zoo vol drift door hare broeders bemind, dan wij u beminnen.’ De heer WELMAN kwam terug, en de jongelingen namen afscheid. – Lang dwaalden zij nog door de bekoorlijke wandeldreven, die het dorp omringden, en spraken over EMILIA, over hunne eeuwige vriendschap en over de toekomst. Zij hoorden het geruisch des winds niet, schoon deze de boomen boven hen deed schudden, zij merkten de vreesselijke duisternis niet, waarin zich maan en starren hadden gehuld; doch de vallende donker wekte eindelijk de jongelingen uit hunne zoete droomen van zuivere zielenliefde; zij spoedden naar de ouderlijke woning. – Verschrikkelijk woedde het onweder. Toen het bedaarde, begaf zich JULIUS te rust, doch FERDINAND stond nog voor zijn open venster, en staarde de afdrijvende lucht, nog vol zwarte wolken, die telkens door kronkelende bliksems verscheurd werden, aan. Op het onverwachtst werd zijn oog door eenen ontzaggelijk nederschietenden bliksemstraal getroffen, terwijl oogenblikkelijk de vreesselijkste donderslag den grond deed daveren. Naauwelijks waagde hij het weer de pinkenden oogen op te slaan, toen de bangste noodkreet in het dorp brand verkondigde. Hij ijlt naar buiten; de vlam flikkerde reeds tegen de donkere lucht. Goede hemel! de
{==190==} {>>pagina-aanduiding<<}
pastorij was door den bliksem getroffen, en stond in vollen brand. De schrik onder de dorpelingen bragt eene algemeen verwarring te weeg, terwijl de woedende wind het vuur met een ongeloofelijk geweld voortjoeg. FERDINAND dacht aan niets, dan aan EMILIA en aan zijnen vaderlijken vriend WELMAN. ‘EMILIA is gered!’ riep de menigte, die het brandende huis omringden, doch hare brave vader moet in de vlam omkomen, want het huis stort reeds in. FERDINAND ontzag geen gevaar; hij vloog door vuur en vonken, en rukte zijnen door rook bedwelmden leeraar en vriend van onder de al krakend nedervallende balken: doch zoo ras de ongelukkige vader in de vrije lucht tot zich zelven kwam, kermde hij, wanhopende, om zijne dochter, en wilde in de vlam terug, om met haar te sterven. Het gerucht van hare redding was valsch. FERDINAND vliegt met verdubbelden moed, daar een gewisse dood hem aangrimde, naar de in vlam staande kamer van EMILIA, van waar zij niet had kunnen ontvlugten. Hij vindt het meisje bijna verstikt, en terwijl de gloed hem voor eenige oogenblikken belette adem te halen, draagt hij haar in zijne armen door het vuur. Een nederstortend gebint kwetst hem gevaarlijk, doch hij redt EMILIA tot verwondering van alle de omstanders. Ademloos stort de 
{==191==} {>>pagina-aanduiding<<}
jongeling met zijnen geliefden last aan de voeten van WELMAN neder; ook EMILIA scheen levenloos, doch in beide was de vonk des levens nog niet uitgebluscht. De teederste zorg, door genees- en heelkunst ondersteund, gaf den schijnbaar doode aan de jammerende geliefden terug. In de armen van JULIUS, in wiens borst vertwijfeling woedde, omdat hij zijnen vriend niet in den dood had vergezeld, ontwaakte de zwaar gekwetste FERDINAND; en wie beschrijft de zaligheid van dat oogenblik? Niet slechts voor JULIUS was dit herleven zoo zalig, maar ook vooral voor de dankbare de liefhebbende EMILIA en haren vader. Met zusterlijke teederheid zorgde EMILIA voor haren beminden redder. De Predikant had alles door den brand verloren, en werd liefderijk en gastvrij door de ouders van JULIUS geherbergd. Van dit oogenblik af deed vurige dankbaarheid alle aandoeningen van het meisje in de onschendbaarste liefde wegsmelten. FERDINAND herstelde. De beide jongelingen moesten naar de Hoogeschool; JULIUS beminde EMILIA met al het vuur, aan zijn meêr driftig karakter eigen, doch de liefde van FERDINAND was als met de fijnste draden door des jongelings geheel aanwezen geweven. Beiden vertrokken zij. Grievend was het oogenblik der scheiding, en lang hing
{==192==} {>>pagina-aanduiding<<}
EMILIA luid snikkend in de armen der broederlijke gespelen van hare jeugd. Het viel den ouders van JULIUS zwaar in al de behoeften der beide jongelingen op de Hoogeschool te voorzien. Te meer nog, daar zij door onderscheidene omstandigheden een aanzienlijk gedeelte van hun jaarlijksch inkomen hadden verloren. Voor den gevoelvollen FERDINAND was dit geen geheim. Zijne kunde en deugd bleven intusschen niet onopgemekrt, en, daar hij met allen ijver naar gelegenheid zocht, om zijne dierbare pleegouders van de zorg voor hem te ontlasten, bood zich welhaast die gelegenheid aan, hij werd uitgenoodigd, om met een' rijk jong heer en reis door de voornaamste gedeelten van Europa te doen. FERDINAND was naauwelijks twintig jaren oud, doch zijn geoefend verstand en wijsgeerige bedaardheid schonken hem eene wezenlijke meerderheid boven zijne tijdgenooten. Hij scheurde zich uit de armen van JULIUS los, en met bloedend hart dacht hij aan de geliefde vriendin zijner ziel, die hij nu in zulk eenen langen tijd niet zoude wederzien. Ook vervlogen omtrent drie jaren, eer de edele jongeling terug keerde. Met welk eene verrukking snelde hij toen naar het eenzaam dorpje; de luchtige koeltjes, die hem van daar omwaaiden, schenen hem de adem der hemelsche vriend-					
{==193==} {>>pagina-aanduiding<<}
schap. Hij had de natuur in al hare bekoorlijkheden gezien, maar noch het bloemrijk Italië, noch de lagchende valleijen van Sicilië hadden zijn hart kunnen boeijen. Het nederig dorpje, het tooneel zijner kindsche dagen, bleef hem het eenige aardsche paradijs. En, geen wonder, daar onthield zich alles wat hem dierbaar was, zijne ouderlijke vrienden, zijn JULIUS, en de uitgekozene vriendin zijner ziel. EMILIA's beeld had zijnen geest wakende en droomende omzweefd, doch nu, o nu zag hij haar weder, in den vollen bloei der maagdelijke bevalligheid. Hare brave vader was gestorven, dit kostte hem hartelijke tranen, en EMILIA weende nu vertrouwelijk aan zijne borst. JULIUS ontving zijnen vriend met verrukking. – Nooit klopten edeler harten zoo zalig als de harten dezer twee jongelingen, terwijl zij elkander weder omhelsden. JULIUS had zijne liefde aan EMILIA verklaard, doch van toen af was hare blijmoedige vertrouwelijkheid door schuwe terughouding vervangen. De ouders van JULIUS beminden het meisje als hunne dochter, doch met stille tranen beantwoordde zij altijd deze teedere betuiging. Intusschen lachte de vertroostende hoop den vurig minnenden JULIUS aan. EMILIA had hem toch zusterlijk lief, en alleen de smarte om haar 's vaders dood (zoo dacht hij) 
{==194==} {>>pagina-aanduiding<<}
maakte haar hart voor nog teederder aandoeningen onvatbaar; doch na de terugkomst van FERDINAND was al het raadselachtige in EMILIA's gedrag opgelost. FERDINAND was de gelukkige, die het onschuldig het edel hart bezat. JULIUS verkropte zijne smart, hoe fel die ook aan zijne ziel knaagde; hij kende geene afgunst. FERDINAND bleef hem even dierbaar, doch deze, die in de eerste verrukkingen der liefde, den toestand van zijnen vriend niet had opgemerkt, ontdekte dien naauwelijks, of zijn mannelijk besluit was genomen. 
	Op zekeren avond vond hem JULIUS, geknield bij het graf van den braven WELMAN. FERDINAND weende daar reine dankbare tranen, en voor zijne verbeelding stond de zalige schim van den beschermer zijner jeugd, aan wien hij zijne grootheid van ziel en zijne blijde hoop op het beter leven te danken had. Nu ontdekte hij JULIUS en reikte hem teeder de hand; deze zonk aan zijne borst. ‘FERDINAND!’ riep hij, ‘uw geluk zal mijn troost, mijne vreugd zijn. EMILIA bemint u, ach! beklaag uwen vriend, en geniet gij al de zaligheid, die gij verdient.’ ‘En het edel meisje, antwoordde FERDINAND, zoude den eenigen vriend van mijn hart ook niet beminnen? JULIUS ! ach, kaatsen onze zielen elkanders beeldtenis niet terug? O! mijn 
{==195==} {>>pagina-aanduiding<<}
vriend! ik moet mijne ware levensvreugd alleen, uit het heil uit het hoogst geluk van de mij dierbaarste wezens op aarde scheppen. Elke zaligheid, die ik ten koste van de uwe smaakte zoude voor mij eene foltering zijn.’ JULIUS omarmde hem nog vuriger; zijn hart was te vol, om iets te antwoorden, en in hetzelfde oogenblik zag hij de schoone EMILIA, diep in gedachten verzonken, het graf ook naderen. De maan omglinsterde hare luchtig zwevende gestalte; en haar wit golvend gewaad fladderde in het avondkoeltje. JULIUS vloog haar te gemoet, geleidde haar in bevende verrukking tot zijnen vriend, en lag beider handen in elkander. ‘Knielt bij deze grafheuvel,’ zeide hij, de zegen des Almagtigen dauwt hier op u neder. Dierbare EMILIA! in de armen van den redder uwes levens wijd ik u aan het hoogst menschelijk geluk. O zie, zie, edel meisje! Uit dit slapend stof bloeijen voor u de bloemen tot uwen bruidskrans.’ Roerend was de stem van JULIUS en wild rolden zijne blikken. FERDINAND drukte de snikkende EMILIA aan zijn hart, rukte zich sprakeloos van haar los, en vlood ijlings van deze gewijde plaats. Nog voor het aanbreken van den dag, verliet hij het huis van zijne pleegouders, die hij eenige dankbare teedere regelen tot afscheid achter liet. Ook aan EMI-

{==196==} {>>pagina-aanduiding<<}

LIA en JULIUS schreef hij met een gevoelvol hart. Hij verzekerde plegtig hen nooit weder te zien, en bezwoer hun elkander door het huwelijk gelukkig te maken. De vlugt des jongelings was eene bron van de bitterste smart; vruchteloos waren alle nasporingen, en eer een jaar verloopen was, ontvingen de ouders van JULIUS, uit eene voorname zeestad het zekerst berigt, dat FERDINAND op een schip naar Amerika  dienst had genomen, en gedurende de reis overleden was. JULIUS gedroeg zich tegen EMILIA, sinds FERDINANDS vlugt, als tegen de bruid van zijnen vriend, en ook nu, ach! nu het meisje den dood van haren geliefden met heete tranen beweende, eerbiedigde hij hare droefheid, en won hierdoor haar vertrouwen, hare teedere zusterlijke vriendschap. JULIUS betreurde ook nog den dood van zijnen vader, en, schoon hij dien wel in zijn ambt opvolgde, was toch het inkomen zoo aanmerkelijk verminderd, dat hij naauwelijks zijne oude arme moeder kon onderhouden. De goede vrouw wenschte niets met zooveel drift, dan haren eenigen geliefden zoon voor haar sterven gehuwd te zien; doch hoe was hier aan te denken? JULIUS beminde EMILIA nog even vurig, doch zij was in zijn oog heilig. Ook sidderde het treurende meisje voor elke gedachte aan eene andere liefde, 
{==197==} {>>pagina-aanduiding<<}
dan aan die voor haren FERDINAND. De jeugdige ziel van JULIUS smaakte intusschen het innigst genoegen door den gemeenzamen omgang met eene arme, doch deugdzame vriendin van EMILIA: deze was een ouderloos bevallig meisje, dat niets, dan een schoon hart en de edelste denkwijs bezat. JULIUS hield het welgevallen, waarmede hij SOPHIA, zoo bedaard, zoo kalm, beschouwde, volstrekt voor geene liefde, en al had hij dit gedaan, eene vrouw te onderhouden was hem niet mogelijk, daar hij zijne eigen behoeften aan zijne dierbare moeder zoo vaak moest opoffeen. Dan op eenmaal werd alle bekommering verdreven. Een rijke bloedverwant van FERDINANDS moeder te Toulon, bij wien de beide jongelingen in hunne jeugd eenigen tijd hadden doorgebragt, doch die zich verder nooit met FERDINAND meer bemoeid had, stierf en had FERDINAND tot zijn erfgenaam verklaard, met bijvoeging, dat, indien zijn neef was overleden, eer hij deze erfmaking genoot, alsdan JULIUS in het volkomen bezit daarvan moest gesteld worden. Ten uiterste verrassend was deze tijding. JULIUS zag zich nu in het bezit van aanzienlijke goederen. Zijne moeder was tot stervens toe verblijd. EMILIA deelde zusterlijk in zijn geluk, en de arme SOPHIA werd welhaast zijne gade. Hij bedankte nu
{==198==} {>>pagina-aanduiding<<}
voor zijn ambt, en besloot om zich in den omtrek van Toulon , waar een bekoorlijk landgoed hem toebehoorde, te gaan nederzetten. EMILIA, aan zijne moeder en aan hare vriendin zoo naauw gehecht, verliet mede het vaderlijk dorpje. Ook na den dood van JULIUS moeder sleet zij, als in weduwlijken rouw, in het gezin van JULIUS, hare jeugdige dagen. Zes jaren waren reeds verloopen sinds de ongelukkige den dood van den eenigen vriend van hare ziel zoo bitter betreurde, doch hare onschendbare trouw werd welhaast beloond. Na het woeden van eenen vreesselijken storm begaf zich JULIUS naar de stad, om vol medelijden naar het lot van tallooze schepen, die dagelijks uit en in de haven zeilden, te vernemen. De schade was onberekenbaar; hij zag de golven met wrakken en lijken bedekt, terwijl onderscheidene vaartuigen geredde schipbreukelingen, die met levensgevaar van verzinkende wrakken of puntige rotsen gered waren, aanbragten. Liefde en weldadigheid verwelkomden deze ongelukkigen aan het strand. Ook JULIUS wilde hun lot helpen verzachten, doch, onder de half naakte ellendelingen, die nog met de doodverw op het gelaat aan land stapten, troffen hem de edele houding en de moedige blik van eenen man, die veel bij de schipbreuk scheen geleden te hebben, wien 
{==199==} {>>pagina-aanduiding<<}
het zeewater uit kleederen en lokken, en het bloed uit verschillende wonden, door stooten en schaven veroorzaakt, droop. JULIUS stond voor den ongelukkigen: het was hem, als of hemel en aarde verdwenen. Werktuigelijk riep hij met uitgebreide armen, ‘o God! mijn FERDINAND, mijn FERDINAND, leeft gij?’ en FERDINAND lag aan zijne borst. Lang stonden de verrukte vrienden daar, in sprakelooze omarming. ‘JULIUS! gij hier?’ Meêr kon de schipbreukeling niet uitstamelen. Dronken van vreugde bragt hem JULIUS in een huis, waar hij verzorgd, verkwikt en verkleed kon worden.
	Brandend van verlangen en onder de blijdste omhelzingen riep JULIUS: ‘Dierbaar vriend! gij leeft, ik woon op uw landgoed. Gij zijt rijk, o! kom en zie alles wat gij bezit.’ Dit scheen wartaal voor FERDINAND, die zich, nog al in bedwelming, door zijnen vriend in het rijtuig liet geleiden. Nu reden zij, doorstroomd van de verrukkendste aandoeningen naar het landgoed: ‘Dit alles is het uwe,’ riep JULIUS, toen de uitgestrekte bosschen en velden van het erfgoed voor hem lagen. Zijn vriend vraagde om de verklaring van dit raadsel. ‘Gij zijt de eenige erfgenaam,’ zeide hij, van uwen ouden neef BRUNIER, die voor vijf jaren gestorven is. ‘Erfgenaam!’ herhaal-
{==200==} {>>pagina-aanduiding<<}
de FERDINAND, ‘mijn dood was toen immers reeds bekend? – JULIUS sloot hem in zijne armen, ‘God zij gedankt voor zulk eene misleiding, vriend van mijn hart! gij leeft.’ Dit was zijn antwoord. De wagen hield stil. Een stamelend knaapje liep JULIUS met open armpjes tegen, en noemde hem vader. Hij nam het kind op, en gaf het aan FERDINAND. ‘Omhels ook mijnen zoon. Ook ik ben zoo gelukkig, zeide hij in vervoering. FERDINAND drukte het kind aan zijn zwoegend hart, besproeide het met tranen, en sidderde voor het gezigt van deszelfs moeder. Ook deze verscheen, doch zij was EMILIA niet, en FERDINANDS boezem ademde weêr ruimer. JULIUS vloog naar EMILIA, maakte haar, met zooveel omzigtigheid als zijn eigen toestand gedoogde, het heugelijk nieuws bekend, en voerde haar in de armen van FERDINAND, die nog alles voor den zaligsten droom hield. ‘Ontvang uwe getrouwe bruid,‘zeide JULIUS; ‘uit de hand van uwen vriend, uit de hand van haren broeder. Nog dezen dag, moet uw huwelijk voltrokken worden.’ Zulk een oogenblik vergoedde aan FERDINAND al den doorgestanen jammer; het duurde lang, eer hij genoeg tot zich zelven kon komen om meêr geregelde denkbeelden te kunnen vormen. Van zijne EMILIA vernam hij, hoe JULIUS, 
{==201==} {>>pagina-aanduiding<<}
door zijnen gewaanden dood tot de erfenis geregtigd, zich nu met al de vreugd der ware vriendschap bereidde, om met zijne SOPHIA en twee onnoozele kinderen alles te verlaten, en tot zijne vorige armoede terug te keeren. FERDINAND sidderde bij die gedachte, en snelde naar zijnen vriend. ‘Wat wilt gij,’ vroeg hij, ‘mij op nieuw rampzalig maken? Broederlijk deelt gij met mij alles wat voor u en mij bestemd was.’ JULIUS bleef dit volstrekt weigeren. ‘Ik, noch mijne kinderen, verzekerde hij, moeten ooit iets genieten, waarop wij geen regt hebben. God zoude zijnen zegen aan ons onttrekken. Mijne SOPHIA en ik, wij zijn gezond en hebben krachten, wij zullen onze kinderen met het brood der eerlijke vlijt voeden.’ ‘Wel nu,’ hernam FERDINAND, ‘gij ontzegt mij dan alle broederlijke liefde? mij, die zoovele jaren de teedere zorg uwer ouderen, mij, die alle vreugd en smart broederlijk met u deelde? Gij verstoot mij? gij scheurt uw hart van mij los? Moesten stormen en golven mij daarom het leven sparen? Doch kan mijn vrienden-trouw, kan de hulpelooze toestand van uwe SOPHIA met haren zuigeling aan de borst, kan uwe liefde voor dit vriendelijk vleijend knaapje u niet bewegen, om de broeder van uwen FERDINAND, om de getrouwe deelgenoot van zijn 
{==202==} {>>pagina-aanduiding<<}
lot te zijn? Vaarwel, dan JULIUS! Op de puinhoopen van uw huisselijk geluk zal ik in eeuwigheid het mijne niet vestigen. Ik ben op nieuw voor u allen dood. En de geheele natuur zal niet vermogend zijn mij ooit aan u weder te geven.’ JULIUS zonk aan het hart van zijnen vriend; hij was overwonnen, en de helft der aanzienlijke erfenis was voor elk der vrienden tot eene ruime levenswijze toereikend. – FERDINAND geleidde zijne EMILIA voor het echtaltaar; de bruiloftskroon was voor hun de kroon der standvastigste deugd en liefde. Grasmaand  bood de bekoorlijkste bloemen voor het feest. De bevallige landwoning was de tempel der vreugde. De dansende landjeugd, bekranst met lagchend lente-loof, vierde de zegepraal der vlekkelooze trouw, en, in den geheelen omtrek, bleven de door hemelsche vriendschap verbondene huisgezinnen van JULIUS en FERDINAND de aanmoedigende voorbeelden van ongeveinsde deugd en aardsche gelukzaligheid.




{==203==} {>>pagina-aanduiding<<}

Bloeimaand.

 
{==204==} {>>pagina-aanduiding<<}

 
Niet slechts is doffe winterlucht 
De stulp en 't praalgebouw ontvlugt, 
Sinds 't huislijk zuivringsfeest in 't voorjaar was verschenen; 
Sinds hier, door vrouw- en maagdenhand, 
Van huisraad zoldring grond en wand 
De rook de damp het stof en spinrag zijn verdwenen: 
 
Maar daar, waar vrije keus of dwang, 
Waar zucht naar wisling of belang, 
In stad of dorp, 't gezin verandren doet van woning, 
Baart ook verhuizing, nu 't verdrag 
Zijn kracht op Bloeimaands eersten dag 
Erlangt, in wijk en buurt, de woeligste vertooning. 


    
{==t.o. 204==} {>>pagina-aanduiding<<}

    
{== afbeelding 	
        BLOEIMAAND
    ==} {>>afbeelding<<}
    

    
    
{==t.o. 205==} {>>pagina-aanduiding<<}

    
        
{==205==} {>>pagina-aanduiding<<}

    Bloeimaand.

Weêrgalmen de grenzen der schepping, der uitgebreide der onafmeetbare schepping, wanneer door de goddelijke kinderen des Eeuwigen de hooge harmonische lofzang, bij wordende werelden, wordt aangeheven; dat ook nu reine zedelijke wezens, uit andere zalige werelden, zich over deze verjongde aarde verblijden!
	De Hoop hult zich niet langer in twijfelachtige schemeringen, die, schoon zij den vertrouwden moed doen ontwaken, den donkeren nacht des kommers toch niet verdrijven kunnen, neen! de blijde Hoop schiet onbewolkte morgenstralen; de blijde Hoop, die troostende dochter des hemels, die de nog sterfelijke menschheid met zusterlijke teederheid omhelst, en tot aan de grenzen van het zinnelijke stof, vol vertrouwelijke vriendschap, geleidt; de blijde Hoop verstrooit de laatste donkere wolken der zorg, die nu slechts, even als de blinkende nevel der Lente, het naderend genot omzweven. Tot 
{==206==} {>>pagina-aanduiding<<}
welk een bekoorlijk verblijf is deze aarde niet gevormd? Hoevele bronnen van zuiver zalige aandoening ontspringen hier niet voor zedelijke wezens? O Aarde! gij liefelijke bloeijende getuige niet slechts van de Almagt des Eeuwigen, die, toen zijn volmaakt ontwerp uwe geboorte vorderde, u uit het niet te voorschijn bragt; maar vooral ook van zijne naamlooze liefde, en van zijne onbevatbaar volmaakte wijsheid. Liefde toch; Liefde, waarin alle moglijke denkbeelden van volmaaktheid als in eenen peilloozen oceaan, dien geen eindig begrip omvatten kan, te zamen vloeijen; Liefde was de oorsprong der schepping. Het onvermengd genot van eigen aanwezen aan tallooze millioenen wezens mede te deelen, en in de gelukzaligheid van die allen zich als te spiegelen, alleen zulk een doel kan ons eindig verstand zich in de Schepper van het heelal voorstellen. En hoe beantwoordt niet alles, wat wij van het geschapene kennen, aan dit Goddelijk doel. Deze aarde, dit stipje in het grenzenloos heelal; en toch nog te uitgebreid voor des stervelings bevatting; deze aarde is vol van overtuigende blijken, dat God de liefde zelve is; vol van overtuigende blijken, dat volmaakte, dat alles verstommende Wijsheid het plan der schepping ontwikkelde, en met naamloos welge-
{==207==} {>>pagina-aanduiding<<}
vallen, voor dat oog, op welks wenk zonnen en werelden ontstaan, in werking bragt.
	O Aarde! gij bekoorlijke wieg van het menschdom, dat in uwen schoot tot eeuwig geluk wordt geboren; van het menschdom dat aan uwen boezem tot het bereiken van den hoogsten trap der zedelijke volkomenheid wordt opgevoed; Goed, volmaakt, schoon zijt gij in het vlekkeloos oog van uwen Schepper, die zich over zijne werken verlustigt. Voor alle gevoelige wezens dauwt gij de reinste genieting. Eenmaal – waart gij woest en ledig; eenmaal omhulde de donkerheid des afgronds de bruisende oceanen, die zich boven de toppen uwer bergen wentelden. Woest en ledig! Kan Hij, uit wien stroomen des levens tot zelfs in het ondeelbaar stofje, dat aan den oever van het niet wemelt, zoo overvloedig vloeijen, kan Hij eene woeste en ledige wereld ook slechts maar voor een tijdstip onder het geschapene dulden? Neen! gewis niet, volgens de volmaakte wetten der onbegrijpelijk schoone orde, bestaat geene werkeloosheid, geene ledigheid. Maar de eens aangevangene ontwikkeling werkt rusteloos voort. Zij vloeit door werelden en zonnestelsels, ja, zij bereidt eeuwen lang, nieuwe werelden en zonnen. Nieuw noemen wij die, in de taal der menschen, doch niets is nieuw in het 
{==208==} {>>pagina-aanduiding<<}
oog van Hem, voor wien het ontzaggelijk uitgebreid ontwerp van alles, wat was, wat is en wat zijn zal, in volle onbenevelde klaarheid open ligt. Heden, zeggen wij stervelingen, versieren nieuwe bloemen en bloesems de aarde, eene nieuwe Lente ademt jeugd en zuiveren wellust over deze hemelstreken; doch de kiem dezer bloemen leefde in de eerste bloem, waarover de eerstgeboren lichtstralen zich uitspreidden, en de tegenwoordige Lente is slechts eene voorbij vlietende golf van den stroom des tijds, die uit de eeuwigheid ontspringt. Ook, volgens de onderscheidene inrigtingen der menigvuldige werelden, hebben zij voorzeker geregelde afwisselingen, waardoor de voortwerkende ontwikkeling bevorderd, en de voortduring der volmaakte orde in het heelal onderhouden wordt. Welligt nadert voor elken afzonderlijken wereld-bol, of voor elk geheel zonnestelsel, ook op vastgestelde tijden, een rustvolle nacht, of eene schijnbaar woeste winter, die den staat van verjonging, van algemeene herbloeijing vooraf gaat. De wetten der natuur, die wij met onze zinnelijke oogen lezen, bepalen voor alles, wat om ons heen bestaat, zulke afwisselingen van rust en werkzaamheid. Na den vrolijk helderen dag, volgt een stille donkere nacht, waarin de slaap de krachten van 
{==209==} {>>pagina-aanduiding<<}
menschen, dieren en planten verkwikt, en tot meer zigtbare ontwikkeling voorbereidt. Na lente en zomer volgt een winter, die versterkende rust ademt, en aan de verjonging der aarde in stilte werkt, en zoo zullen ook welligt, gedurende eene reeks van eeuwen, die over werelden voorbij rollen, de grootste de treffendste veranderingen voorbereid worden.
	Deze Aarde draagt de duidelijkste kenteekenen van eenen veel hoogeren ouderdom, dan wij haar, volgens de geschiedenis der volkeren, geven kunnen. Dit verzekeren eenparig allen, die de gesteldheid van de planeet, die wij bewonen, onderzoeken; ook schijnen ons de op onderscheidene plaatsen uit den grond gegravene beenderen van onbekende dieren te verzekeren, dat deze aarde meermaal de woonplaats van genietende schepselen is geweest. En waarom zoude zij dat niet zijn geweest? Het is den Almagtige alleen bekend, om welke zonnen deze aarde sinds haar begin heeft gewenteld, ja, de Almagtige, de Schepper van het heelal alleen weet, of niet de geheele spheer, waartoe deze planeet behoort, meer dan eenmaal haren zwaai in de rij der spheren heeft vervangen; of zij niet, naar eeuwen lange nachten, of zomers, hare kracht herstellende nachten of winters doorsluime- 
{==210==} {>>pagina-aanduiding<<}
ren moet; terwijl de eenheid in het heelal, terwijl het harmonisch geruisch der omzwaaijende spheren door deze sluimering even weinig wordt gestoord, als het harmonisch gezang der serafs door den doodslaap van eenen sterveling, of door het zacht insluimeren van een nietig insekt. O God! welke gedachten rijzen in mijne ziel, even als tintelende starren aan den gezigteinder van tusschen de nog purperkleurige avondschemeringen. Andere denkende wezens, dan de mensch, bewoonden welligt, in eenen vorigen bloei- en zomertijd der aarde, deze plaats ter ontwikkeling ter beproeving van redelijke kinderen Gods bestemd. Ook toen, Vader der schepping! galmden op deze planeet dankende lofzangen. Of zoude het zedelijk gevoel het zaligst genot ook toen door u te danken en te verheerlijken niet verhoogd en verdubbeld hebben? Waren het edeler wezens dan de mensch? Waren zij begaafd met fijnere zintuigen; met meer ontwikkelde zielvermogens? Behoefde hunne toestand minder afwisseling van vreugd en smart? Hebben zij hunnen levensweg minder met tranen besproeid dan de mensch? Of was hun lot nog met meer nacht omwolkt? IJdele vragen! Nutteloos zoude elke gissing hier omtrent zijn. 
	God was toen, God is nu, en Hij zal eeu- 
{==211==} {>>pagina-aanduiding<<}
wig de Liefde zelve zijn, want Hij is volmaakt. Eenmaal, wanneer wij eenen hoogeren trap van zedelijke volkomenheid bereikt hebben, zal ook welligt de duisternis, die het verledene voor ons, die zelfs de geschiedenis van het aan ons bekend menschelijk geslacht niet eens duidelijk genoeg kennen, bedekt houdt, voor ons meer uitgebreid kenvermogen opklaren; en alsdan zal de geheele zedelijke wereld, bewoond door tallooze onderscheidene wezens, voor ons geopend zijn, terwijl de eindelooze eeuwigheid bij elke poging, om meêr te ontdekken, volle stroomen van de edelste kundigheden zal doen ontspringen. – Terug dan, bespiegelende gedachten! terug, omzweeft nog een oogenblik de aarde, toen zij nog woest en ledig, toen zij met 's afgronds donkerheid bedekt, waarschijnlijk door enen buitengewonen schok, of beweging in de natuur, die volgens de algemeene orde bepaald was, meêr in haar evenwigt geplaatst werd, en haren geregelden loop aanving. Toen zweefde de bezielende geest, de adem des Almagtige over de wateren, en de nieuwe lente, de levenvolle bloeitijd der aarde, die sinds lang voorbereid was, ontwaakte; terwijl te gelijk de ontwikkeling van eene volgende of herboren wereld, laat ik die zoo noemen, die wij na de voleinding der tegenwoordige ver- 
{==212==} {>>pagina-aanduiding<<}
wachten, eenen aanvang nam. Toen openden zich de diepe kolken des afgronds, toen beefde en scheurde de boezem der aarde, waarin het leven koesterende vuur sluimerde. De kokende oceanen bruisten. Zij dampten een kleed van wolken om de aarde; zij begonnen zich in de diepte te verschuilen, en het licht straalde vrolijk op de toppen der bergen, terwijl het groeijend leven, nu van alle banden vrij, en door geheel jeugdige krachten bezield, zich heerlijk uit breidde, toen bloeide de lagchendste lente op deze planeet, eene lente die den maagdelijken bloesemkrans om de bruine lokken van den zomer slingerde, terwijl de juichende hoop in den arm des overvloeds wegsluimerde. De milde jaargetijden, die elkander om de wieg van het menschdom, welke op den rijksten den vruchtbaarsten grond, door de bekoorlijkste lucht omvloeid, door den wijzen Vader der schepping geplaatst was; de mildste jaargetijden die zich daar om de wieg van het menschdom, als in elkander strengelden, weken onder andere hemelstreken, meêr naar de polen of aspunten der aarde, wijder uit elkander; doch hand in hand omringen zij als in geregelde rijen de geheel planeet, en bekroonen alom de verwachting met het edelst zinnelijk genot. Ja, intusschen breidde zich 
{==213==} {>>pagina-aanduiding<<}
de bewoonbaarheid der wereld allengs meêr uit. Volgens het getuigenis der meest geoefende aardrijkskundigen wijken de oceanen van eeuw tot eeuw verder naar onbekende diepten, het land wordt gedurig meêr droog, eilanden, of bergen, wier voetstuk in het hart der aarde gegrond is, worden van tijd tot tijd door de wateren verlaten, en door de stralen der zon gekoesterd, zoodat de eeuwig wijze wetten der vormende Almagt nog rusteloos blijven voortwerken. De wateren blijven zich nog naar de diepten verzamelen, en in plaatsen, die zoo lang met de donkerheid des afgronds omsluijerd waren, schittert de gouden dag, terwijl het dierlijk leven ook daar genietend en juichend blijft wassen en vermenigvuldigen. God alleen weet, wanneer de groote verjonging, wanneer de nieuwe geboorte der wereld weder zal plaats hebben!! Voorzeker wordt zij toebereid. De inwendige vorm der aarde ondergaat door al de eeuwen heen gewigtige veranderingen. Hier braken de bergen geheele rotsen, zoowel als brandende stroomen van gesmolten steen en metaal, dat onder elkanderen kookt. Daar zinkt een berg of een gedeelte lands in den hollen afgrond weg, en ginds ontspringt eene rivier, of een meer wordt daar verzwolgen. De hoofdstoffen zijn dus rusteloos in beweging, maar geen 
{==214==} {>>pagina-aanduiding<<}
toeval bezielt deze schijnbaar woeste beweging, neen! alles is volmaakt wijs ingerigt, zoowel het woelen der hoofdstoffen in den boezem der aarde, als de loop van ons bloed en levenssappen zijn aan de onschendbare wetten der volmaakte, der uit God geborene, orde verbonden. Ja, onschendbaar zijn de wetten der orde of der natuur. En hoeveel zaligheid doet deze onschendbaarheid niet op de onderscheide trappen, waarop de gevoelige wezens geplaatst zijn, geboren worden. 
	De Winter moge de insekten-wereld in sluimering wiegen; hij moge de zwemmende waterbewoners onder een gewelf van onverbreekbaar ijs begraven; hij moge de lommerrijke zangprieelen der vogelen verwoesten; de grasweiden voor onze vreedzame kudden doen versterven, en de blijde hoop van den mensch op rijke oogsten in eenen onafzigtbaren vloed van donsige sneeuw versmoren. Dit alles overschaduwt de schepselen geen enkel oogenblik met bangen kommer. Neen, geruste vrolijkheid schuift zelfs het gordijn over de vreedzame koets der insluimerende natuur, want hare ontwaking nadert. De zachte glansen des levens glinsteren zelfs op de grijze slagpennen en de uitgespreide vleugelen des winters. Eer nog de insekten, door gebrek aan voedsel, een 
{==215==} {>>pagina-aanduiding<<}
martelend aanzijn moesten verduren, vleiden zij zich, verzadigd van genot, ter sluimering, en heden, heden dartelen zij in den schoot der bloeijende lente rond. Al het genot, waarvoor zij vatbaar zijn stroomt hun te gemoet; op vrolijk gonzende vleugeltjes dansen zij in de zoele Mei-lucht, of wemelen, met schitterende kleuren bemaald, tusschen het zachte groen, of de lagchende bloesems. Niet minder vreugde heerscht in de golvende stroomen, en spiegelheldere meren. Zwemmend en dartelend koestert zich het vischje in de lente-zon, zwiert met glinsterende vinnen door de naauwelijks kabbelende golfjes der beek; de vogelen doen bosschen en velden weêrgalmen. Liefde ademt in hunne toontjes. Het jong, het liefelijk lommer overschaduwt het nestje, dat zoo kunstvol, neen, dat zoo eenvoudig schoon, gelijk de natuur altijd werkt, gebouwd is; want, op alle mogelijke wijzen, voldoen uwe nestjes, o zwevende zangers! aan derzelver bestemming, en geen wonder eene ingeschapene drift, een vonk van de volmaakte wijsheid, gloeit door alle uwe onderscheidene geslachten, en verstrekt u ter behouding. O! dat instinkt zweeft, als een Goddelijke genie, door al de eeuwen heen, en alle dieren werken, om aan hunne bestemming te voldoen. Het is waar, nooit maken de die- 			
{==216==} {>>pagina-aanduiding<<}
ren vordering in de begaafdheid, om in hunne noodigste behoeften te voorzien, maar hoe zouden zij ook vorderingen maken, daar die begaafdheden volmaakt zijn. Welk eindig vernuft zoude, bij voorbeeld, voor de bijen eene betere bouworde dan hare zeshoekige cellen, of voor elke vogel-soort, dan derzelver nest kunnen uitdenken? De geringste verandering zoude met het wezenlijk belang der dieren volkomen strijdig zijn, en hetzelfde kan men ook zeggen van der dieren begaafdheid, om zich zelf en hunne jongen te voeden. Wie leert den insekten de eijeren te leggen juist daar, waar het uitkomend broeisel het nuttigst of wel het eenigst geschikt voedsel vindt? Wie onderwees elk vogeltje in het opvoeden der jongen? Nooit, toch worden zij misleid in de keus van voedsel voor het nog teeder kroost. Hoeveel onderscheidene middelen worden niet beproefd, om jonge nachtegalen, die onbarmhartig en gevoelloos uit het moederlijk nestje geroofd zijn, op te kweeken, en hoe zeldzaam gelukt het, om slechts één van het geheel broeisel te behouden? Intusschen voedt het vriendelijk zorgend, het zoo teeder liefhebbend vogeltje de tjilpende lievelingen mild en vrolijk. Het verkiest niets uit den ruimen schoot der natuur dan het beste, het eenigste voedsel, dat voor de teedere
{==217==} {>>pagina-aanduiding<<}
jongen nuttig is. En dit kan niet anders, omdat de volmaakt wijze Liefde voor de redelooze dieren dacht, en die tot behoud van hun geslacht aandrijft, terwijl die aandrift met de zoetste aandoeningen der zorgelooze onschuld, met den edelen wellust der vlekkelooze liefde onafscheidbaar verbonden is. En dit kan niet anders, omdat de volmaakt wijze Liefde voor de redelooze dieren dacht, en die tot behoud van hun geslacht aandrijft, terwijl die aandrift met de zoetste aandoeningen der zorgelooze onschuld, met den edelen wellust der vlekkelooze liefde onafscheidbaar verbonden is. Bouwt, o bouwt, beminnelijke vogelen! in loofrijke takken, in de geurvol bloeijende doornenhaag, en in de wiegende heesters, uwe keurige, zoo volmaakt naar uwe behoeftens geschikte, nestjes vrij en veilig. De goedhartige de wijze mensch, die zijne Goddelijke afkomst gevoelt, zal uw geluk niet verstoren; hij zal het teeder liefkozend vogelenpaar niet wreedaardig scheiden; hij zal de vriendelijke de onergdenkende nachtegaal, die vol weemoedige vreugde beurtelings klaagt en juicht, in het jeugdig loof, dat het moederlijk broeijend gaaike belommert, niet listig, niet meêdoogenloos in het net lokken, om zich ten koste der lieve onnoozelheid met het hopeloos gezang van het gevangen en allengs wegstervende vogeltje te vermaken. Neen! de zedelijk goede, de wijze mensch bemint het geluk van alle zijne medeschepselen; hij zal het getrouw, het altijd waakzaam moeder-vogeltje, dat zelfs het nestje bekleedde met verwarmend dons, dat het zich uit de teedere borst plukte, dat zich 
{==218==} {>>pagina-aanduiding<<}
dagen en nachten lang met onvermoeide liefde over de kleine eijeren uitbreidde, om het leven in dezelve te koesteren, en dat eindelijk al die teederheid beloond zag, toen de hulpelooze jongen vrolijk uit de teedere schalen te voorschijn kwamen, en zich onder de dekkende wiekjes der van natuurlijke blijdschap trillende moeder verscholen; de zedelijk goede de gevoelvolle mensch kan dat rein genot niet verdelgen door het nestje te berooven, of geheel weg te nemen. Ach! hoe menigwerf griefde mij het angstig gekrijsch der ouderlijke vogeltjes, die als vertwijfelend om de geliefde plaats, van waar moedwillige knapen of andere laaghartige gevoelloozen het weêrloos kroost hadden weggeroofd, bleven rondzwerven of met neêrhangende vlerkjes, onbekommerd voor hun eigen leven, laag bij de grond en als in de magt der wreedaards, die hun niets meer konden ontrooven, treurden. Hoe liefelijk is niet de paradijs-droom van een gouden eeuw, waarin de weêrloosheid veilig zijn zou en de magt of het vernuft van den mensch door het bloed of door de smart der dieren niet vernederd worden. – Zulk een droombeeld is mij dierbaar, en zweeft bij de dagelijks gepleegde baldadigheden ter mijner vertroosting mij voor den geest. 
Ziet, hoe vrolijk zijn onze weiden heden
{==219==} {>>pagina-aanduiding<<}
met voedende sieraden overdekt; het malsche gras, met bloemen doorweven, noodigt het nuttig vee tot het volst genot. Het biedt eene verkwikkende legerstede en te gelijk den overvloedigsten disch. Het moedig ros, van teugel en juk bevrijd, ziet zich de ruime weide ontsloten, en drukt het hoogste zinnelijk gevoel op alle mogelijke wijzen uit. Ziet, hoe het met edele fierheid de manen schudt; hoe het de zwoele lente-lucht met moedige wildheid hinnekend opsnuift; hoe het zich uitrekt, om zijne woeste vrijheid rennend en brieschend te genieten; staart en manen zwieren als dunne wolken om hem heen: de grond davert bij het stampend voortsnellen, nu werpt hij zich in wilde dartelheid neder; wentelt zich in het gras, als in den molligsten overvloed; slaat de dreunende aarde met de forsche hoeven, en ademt schuimend de wellustigste vreugd. - Vreedzaam grazen intusschen de voor minder aandoeningen vatbaar schijnende koeijen, terwijl zij de malsche grashalmen, waardoor hare uijers van geurige melk zwellen, met stillen wellust afscheren. Nu ontwijken zij de middagzon in de schaduw der haag, of der met jeugdig loof versierde willigen, die aan den koelen waterkant de weide versieren: daar vleit zich de nuttige, de goelijke koe in
{==220==} {>>pagina-aanduiding<<}
logge tevredenheid herkaauwend neder, op den rijken grond die haar ten disch verstrekt. Straks, wanneer de suizende avondkoeltjes het gras over de bloeijende viooltjes heen buigen, ademen de wellustig inslapende koeijen de verfrisschende lucht, die de bedauwde hoornen zacht omwaait, en aan de voedende melk, die de kalme rust nu in het door geen driften beroerd dierlijk gestel toebereidt, het vermogen geeft, om den rozengloed der gezondheid op het menschelijk gelaat te schilderen. Het bleeke schijnsel der maan glinstert alsdan over het slapend vee, tooit het met schijnbaar zilvere vlekken, of doet met elke beweging misleidende beelden over de koele legerstede der zorgelooze dieren dansen. – Niet minder genot bereidt de vriendelijke Bloeimaand voor de onnoozele lievelingen der jeugdige herders en schuldelooze herderinnen, wier wezenlijk of gedroomd aanzijn zich met zulke tooverende verwen in onze verbeelding opdoet. Waar, bekoorlijke Bloeimaand! waar schept gij geen lagchend Arkadia voor onzen geest? Elke vreedzame weidende kudde schapen verplaatst ons in die heuvelrijke oorden van Griekenland, waar wij de blozende knapen en bekranste meisjes in lagchende rijen zien dansen onder het groen gewelf der takken, door wier buigend loof de stralen der morgenzon 
{==221==} {>>pagina-aanduiding<<}
spelen, en de dauwdroppelen op de zachte wol der huppelende lammeren doen schitteren. Het is waar, wij denken, in onze door kunst en beschaving herschapene streken, aan Arkadia als aan de dagen der eerste kindsheid terug. Onze eeuw is de eeuw der eenvoudige natuur, onze staten en rijken zijn de herderlijke maatschappijen, ontgroeid, maar, de denkende, de lang geoefende man ziet nog altijd met een' glimlach van welgevallen op de onvervalschte vreugde des onnoozelen wiegelings neder. Doch waartoe dient deze uitweiding? Ziet, hoe ginds de talrijke verzameling van zwaar gewolde schapen langs grasrijke dijken, of door heuvelige heiden worden geleid. Met welk een drift scheren zij het jeugdig kruid der lente af. Dommelige onnoozelheid pleit voor deze nuttige dieren om bescherming. De grijsaard ziet het schaap vol zachte goedheid, en het lagchend kind breidt de mollige armpjes uit naar dat bevallig beeld der eenvoudige onschuld. Ziet, hoe de weêrlooze lammeren over de bebloemde heuvelen der heiden daretelen; hoe zij de blatende moeder, die haar eigen kind uit al de andere herkent, om de vette voedende melk te gemoet huppelen. Zacht drijft hun de zorgende herder, die het nog zwak, het jonggeboren lam in zijne armen draagt, terwijl 
{==222==} {>>pagina-aanduiding<<}
het zogend moederschaap onafscheidbaar zijne treden volgt, en de waakzame hond met onvermoeide trouw de afdwalende weder verzamelt. 
	Maar rigtte de vervlogene winter geene verdelging in de dierlijke wereld aan, waarover de op zijn tijd wederkeerende lente zoovele zinnelijke genietingen uitstort? Vooral in den mensch doofde de winter geen enkele vonk der schoonste verwachting, voor den mensch was elke verwelkende plant de bode van eene blijde herleving. Het gehuil der stormen door de verdorde bosschen, het doodsch geruisch der verstorvene bladen, het plassen der koude regens, en het kletteren des hagels; alles verkondigde aan den mensch den gewonen loop der natuur. Zijne hoop zweefde lagchend over de besneeuwde velden, en met eene stoute bewustheid omtrent de toekomst grondvestte hij zijne rust onwankelbaar op de in ijs hervormde dampen. Maar ook de Natuur beschaamde zijne verwachtingen niet, neen! de Lente vertoefde niet, toen de tijd haar uit de diepste sluimering wekte, toen ademde zij vruchtbaarheid en blies lagchende bloemen over de aarde.
	O Bloeimaand, liefelijkste feesttijd der geheel scheppig! wie schildert alle uwe bekoorlijkheden? Wie u naar warheid wilde 
{==223==} {>>pagina-aanduiding<<}

afbeelden, moest de zwoelste de geurvolste lucht tot zijn uitgespannen doek, en de blozende stralen des jongen dageraads tot de verw zijner penseelen kunnen vormen. O gij schoone maagdelijke zuster der overige maanden des jaars! hoe vrolijk juichte de Natuur u tegen, toen de zon de hoornen van den stier vergulde. De Stier, dat schoone beeld in den zoogenoemden dierenriem, die als eene keten van vonkelende zonnen de loopbaan der aarde omsluit; de stier zij niet langer trotsch op het vereeuwigen der in fabelen gehulde volksverhuizing van Azië naar Europa, neen! de verzameling van starren, die in de taal der hemelkunde de Stier wordt genoemd, brengt ons jaarlijks de maagdelijke Bloeimaand. Geen bedriegelijke wellust schaakte, in beestelijke gedaanten, hier de weêrlooze onschuld, wier doodelijke angst zich aan onze verbeelding vertoont, wanneer wij de jeugdige Europa zich op den schoonen witten stier, dien zij zoo lang aan het strand spelende uit hare hand met gras en bloemen voedde, zien wagen, terwijl het goddelijk, maar listig dier met haar door de bruisende baren stapt. Hoe zwelt haar de blanke hijgende boezem door schrik? hoe pogen hare magteloos biddende blikken en uitgestrekte armen de vaderlijke kust nog vast te houden? hoe zwieren 
{==224==} {>>pagina-aanduiding<<}

de losse golvende lokken, met blinkend zeeschuim bepereld, in den wind? de nu verscheurde maagdelijke bloemkrans, die zoo even hare lokken omslingerde, is het speeltuig der dartele golven, die zich om den bezielden stier kronkelen en zijn gekromde hoornen bespatten. Hoe weêrgalmt het bang geschrei der misleide schoone over den oceaan, tot het eindelijk op beemdrijke oevers, zich in het gesuis der mollige koeltjes en in het verteederend klaaglied der nachtegalen verliest. Eindeloos meêr bekoorlijk dan dit bonte spel der verbeelding, is het jaarlijks aanvoeren der lagchende Bloeimaand door den vrolijk glinsterende stier: schuldelooze vreugde huppelt voor zijne glanzende treden, veilig vertrouwt zich de maagdelijke maand aan haren vervoerer. Bloemen ontluiken, waar zij hare lagchende blikken heenwendt; bloeijende welvaart speelt om haren boezem; kirrende duifjes klapwieken in haren schoot, en teedere minnende filomeelen verschuilen zich in den loofrijken krans, die het maagdelijk voorhoofd, waarop vertrouwende hoop woont, belommert. Aan den mensch, die uit alle zinnelijke genietingen het edelste het zuiverste smaakt, aan den mensch, door wiens grove zintuigen, die hem met de tegenwoordige wereld nog veréénigen, niet slechts de schoonste, de blijdste gewaarwor- 
{==225==} {>>pagina-aanduiding<<}
dingen, maar de denkende de beoordeelende ziel vloeijen, maar wiens meêr verhevene, schoon niet duidelijk nog genoeg gekende zedelijke zintuigen zoo vatbaar voor het zaligst genot, hem op de geheele aarde Gods bloeijenden lusthof doen aanschouwen; aan den mensch is door den stand, dien hij in de rij der wezens bekleed, de pligt opgedragen, om de tallooze onderscheiden gestemde danktoonen van alle genietende schepselen in deze wereld, tot eenen harmonischen lofzang te vereenigen, en den Vader der natuur toe te wijden. God! Schepper van het heelal! deze lofzang is het getuigenis, het met uwe onbevatbare volmaaktheid instemmende getuigenis, dat uw doel, uw naamloos liefderijk doel in het scheppen van deze wereld, volkomen bereikt is; dat uwe goedheid alles vervult, dat de gelukzaligheid des aanzijns mensch en dier verzadigend doorstroomt, ja, dat die gelukzaligheid met het ontvlamd gevoel van den mensch; dat geene taal geene woorden vindt, om zich uit te drukken, tot U opstijgt, dat die gelukzaligheid in de wolken weêrgalmt, en in den boezem des afgronds, waar het genietend zeemonster langs het groeijend koraal of op sluimerende parelschelpen speelt, uwe glorie verbreidt. Nooit, neen, nooit klinkt de lofzang der natuur zoo volkomen hoor- 
{==226==} {>>pagina-aanduiding<<}
baar in het gewest der sterfelijkheid, dan gedurende deze bloeijende lentedagen. Elke reine boezem zwelt van stille verrukking; de algemeene vreugd is de schoonste godsdienst, elk gevoelvol hart brengt de plegtigste offers. Op elken belovenden akker, waar de rijpende oogst reeds onder den luchtigen sluijer der hoop vleijend lacht, onder elken bloeijenden vruchtboom staat het feestaltaar der Gode heilige dankbaarheid. Bloesemkransen zwieren over hetzelve heen, suizende lentekoeltjes ademen de offergeuren der aarde door den geheelen Tempel der Godheid, en de stille traan, die in het oog van den gevoelvollen aanbidder glinstert, is het liefelijkst feestgejuich, dat door den Almagtige verstaan, en door de glansrijke hemellingen geëerbiedigd wordt. 
	Voor ons, die onder gematigde hemelstreken geboren zijn, voor ons verschijnt de Lente, vooral de bekoorlijke Bloeimaand, in het ongekreukt feestgewaad der hoogstmogelijke bevalligheid. 
Daar toch, waar de zon loodrecht op de aarde nederstraalt, moog'de vruchtbaarheid met vlugtige treden over eenige heuvelen en vlakten heenzweven, toch kan zij het verlies van onafmetelijke landen, die door den wolkelooze gloed der zon in brandende zandwoestijnen herschapen zijn, niet vergoeden. Hoe vreesselijk is
{==227==} {>>pagina-aanduiding<<}
daar voor den reiziger niet een verteerenden gloed, en de stuivende droogte. Elke ademhaling benaauwt hem; geen luchtig zomerkoeltje verkwikt hem de brandende borst, en geene verfrisschende regendroppels versmoren het verstikkend stof. De beken, die in den regentijd van het gebergte stroomden, zijn uitgedroogd. De leeuw brult door woedende dorst op de brandende bedding der verdroogde rivier, en de huilende tijger zuigt smachtend den laatsten bloeddroppel uit zijne verscheurde prooi. Hopeloos kermt alsdan de afgematte reiziger. Zijne van droogte splijtende tong kan geene woorden meer vormen, en zijne verbeelding martelt hem tot stervens toe door hem de verkwikking van eene frissche teug waters uit de nog ver afgelegen bron te schilderen. Nog eenmaal grijpt de ongelukkige moed, schoon het zand onder zijne voeten bijna tot glas wordt gebrand ….. maar welk een zonderling schouwspel treft hem? Zware zuilen, wier voetstuk op den grond rust, verheffen zich wijd en zijd; hoog in de lucht verliezen zich de met vuurgloed omhulde spitsen; deze gedrogtelijke zuilen, die allengs in dikte toenemen, wandelen over de vlakte. Zij naderen het reizend leger, zij ploffen zich over hetzelve heen, en alles is diep onder stuivend zand, dat zich in de lucht die het te zamen perste, verhief, begraven. 

{==228==} {>>pagina-aanduiding<<}

	In ongezellige wildheid, en door knagend gebrek verbitterd, zwerven woestijnbewoners door de golvende zandzee rond; de door den middaggloed gerooste struiken bieden hun geen voedsel, en de laauwe teug water, die zij elkander betwisten, wordt niet zelden met het brandend bloed des vermoorden broeders geverwd. Het geduldige, het zoo weinig behoevende lastdier, dat deze woestijnbewoners door het gloeijend zand, dat van alle dampen beroofd rusteloos door den heeten luchtstroom bewogen wordt, heenvoert; de getrouwe kameel, die, schoon het verdorde loof der distelen tusschen zijne tanden tot asch verstuift, en hij geen ander voedsel vindt, toch zijnen dienst aan de mensch niet weigert; de getrouwe kameel, de eenige metgezel der eenzame zwervers, wordt vaak het offer der wanhopendste ellende, wanneer het water, dat bij dit dier dagen lang in een vliezig gedeelte der maag onbedorven bewaard kan blijven, den vreesselijken dorst van zijnen bijna stervenden meester lescht. Doch wat baat u deze jongste verkwikking, ongelukkige! die het maatschappelijk werkzaam leven schuwt, ginds aan den gezigteinder groeit eene purperkleurige wolk, die al drijvend verbreedt en de somberste de afgrijselijkste gedaanten in blakenden sulfergloed gehuld aanneemt. 

{==229==} {>>pagina-aanduiding<<}

Nu is de lucht in vollen brand. Vlammende waait zij voort; zij verteert alle levenvoedende stof, en verschroeit in de ademhalende borst oogenblikkelijk alle veêrkracht, die het dierlijk zamenstel doet werken.
	Maar wenden wij het oog van de brandende wildernis naar de bevolkte boorden van nimmer uitdroogende rivieren, of naar bloeijende eilanden van alle zijden door verkoelende baren bespoeld; maar toch in deze hemelstreek gelegen. Voorzeker daar praalt het groeijend rijk in deszelfs volle kracht, terwijl de eene hand zaait, kan de andere reeds inoogsten. De geurige bloesems van oranje- en granaatboomen omkransen liefelijk de gouden of met gloeijend rood versierde appelen. De hooge schaduwrijke kokosboomen belommeren de aamechtige landbewoners, terwijl de luchtige avondkoeltjes den gloed, die hunne vleugelen verlamde, in de vlietende golven dooven, en de zenuwen van mensch en dier tot nieuw levensgenot spannen. Doch waar viert de natuur hier immer het paradijsfeest der bevallige Lente? Kwijnende verwelking ontsiert hier de vrolijk ontluikende jeugd; de liefelijke Bloeimaand pronkt hier nooit met den reinen maagdelijken bruidskrans: neen! de vale herfst heeft dien krans hiervoor altijd ontheiligd, en de helderste tinten des levens met
{==230==} {>>pagina-aanduiding<<}
akelige doodverw overschaduwd. Dorre bladen ruischen tusschen de bloesems, en verzadigende rijpheid knakt de glinsterende wieken der verwachting, en wiegt de vrolijke begeerten in slaap.
	Maar zegenen wij den grond onzer geboorte, omdat de verzengde lucht hem niet omvloeit, wij hebben geene mindere redenen, om dien grond, beurtelings aan blijde hoop en juichende genieting geheiligd, dankbaar te beminnen, wanneer wij eenen vlugtigen blik op de eeuwig koude poolgewesten vestigen. Wie vormt zich een denkbeeld van het lot der menschen, aan de uiterste grenzen der bewoonbare aarde? Waar de nacht, maanden lang, eeuwig zwarte vleugelen uitbreidt, waar de adem tot wolken verdikt, en de door koude afgeperste traan in het schemerig oog versteent; waar het vertroostend maanlicht van de hoog op elkander gestapelde ijsrotsen terug gekaatst, den middernacht oogverblindend verzilvert, en over de grenzelooze sneeuwlake de gedrogtelijkste beelden doet dwalen: ja, waar de schrikwekkende donkerheid zich verliest in het wildvlammend noorderlicht, dat met bloedroode met purperkleurige of met in goud gedoopte stralen tusschen de tintelende starren rondvliegt, derzelver glans verzwelgt, of zich om de besneeuwde toppen der bergen
{==231==} {>>pagina-aanduiding<<}
kronkelt. Deze woeste verschijnsels zijn de vreugd der bewoners dier ellendige landstreken. Wat zeg ik? de natuur maakt deze spelende vlammen, wier oorsprong het oog des onderzoekers in eene nevelachtige onzekerheid ontwijkt, dienstbaar aan het geluk der bezintuigde wezens, die hier den maanden langen winternacht verduren. Dat licht noodigt den hongerigen jager, om het akelig hol, dat hem ter woning dient, en waar hem, bij gebrek van alle brandstoffen, slechts de dikke de versmorende rook van brandende walvischtraan moet verwarmen, te verlaten. Bij het helder flikkerend noorderlicht, dat langs de bevende wolken speelt, beklimt hij de puntig ijsrotsen, om zijn prooi te ontdekken of hij streeft moedig door de verlichte sneeuw-woestenij, waar het vlokkig dons door menschenvoeten nog niet betreden is, waar de storm het vaak tot hemelhooge bergzuilen te zamen pakte, terwijl de glans der maan of het licht der vlammen, die als krijgsheiren in de wolken schijnen te strijden, door die zuilen weêrgekaatst verschrikking in het rond verspreiden; doch hoe treurig het lot van de bewoners dier landen in ons oog ook moog' wezen, zij ontvlieden deze onherbergzame oorden niet, want de eeuwige Wijsheid bevredigt ook daar de laag zwevende begeerten. Het ontberen van 
{==232==} {>>pagina-aanduiding<<}
duizend beminnelijke genietingen schenkt aan het weinige, dat nog te genieten is, eene waarde, die al onzen overvloed verre overtreft. Intusschen gloeit ons de ziel door de reinste en vurigste dankbaarheid, zoo vaak ons de bekoorlijkst bloeijende streken vol aardsche zaligheden aanlachten. De hoogere trap van bevallige schoonheid heeft onze zintuigen meêr ontwikkeld, en ons zedelijk gevoel meêr verfijnd; de gematigde, de zelfs eenigzins koude lucht sterkt de veêrkracht in ons dierlijk gestel, en prikkelt ons aan tot onvermoeide werkzaamheid. Waar toch valt de afwisseling der jaargetijden meer onder het bereik der zinnen dan ook hier in ons klein vaderland? De winter, het is waar, doet zich hier wel eens gestreng gevoelen en maakt dan de schijnbare versterving volkomen; maar des te schooner is ook het herleven, des te aanminniger juicht voor ons de geheele Natuur. Waar toch kan de Lente meer liefelijke gewaarwordingen door het gevoel doen stroomen dan in de oorden, die wij bewonen? De dag, die eindelijk in het noorden aanbreekt, om in geene maanden weêr onder te gaan moog' het plantenrijk gloeijend bestralen, den berkenboom met loof tooijen, en het donsige mos tusschen de sneeuwbergen doen groenen, die dag hult zich nooit in de liefelijke schemeringen der lente; ook 
{==233==} {>>pagina-aanduiding<<}

daar niet, waar de zon de middellijn der aarde als verschroeijend bestraalt, en, zonder hare stralen in de overwelvende wolken te breken oogenblikkelijk aan den gezigteinder zinkt, en van daar weêr opgaat. Wie is gevoelloos voor Bloeimaands liefelijke ochtendstonden, in de gematigde luchtstreken, waar de eerste schemering des dageraads reeds de ziel verheft, waar de glans der blozende oostkim, waarin de laatste starren als weg vloeijen, de wijkende nachtwolken met rozen bemaalt. Straks rijst nu de vurige schijf der zon, en spiegelt zich in de nevelen. Het schitterend goud omboordt aan alle zijden het allengs helder wordend gewelf; het landschap zwemt in eenen zilveren vloed, die den rozengloed des levens terug kaatst, en welhaast glinstert de zon in al hare pracht aan den azuren hemel. Niet minder bekoorljk is de vriendelijke avondstond der Lente, wanneer de dag zijn heerlijk schitteren in de nedervallende dampen verdooft, wanneer hij zijne stralende lokken als met schoon gekleurde wolken in het westen omhult, en het hemelsch blaauw der lucht, ons door het wegvloeijend purper, met nog helder gloeijend goud gemengd, vleijend aanlacht. 
	Voorzeker het meer zuidelijk gedeelte van Europa schijnt door de Natuur tot een eeu- 
{==234==} {>>pagina-aanduiding<<}
eeuwig bloeijend heiligdom der lente gewijd, doch waarom zouden wij ons over dezen onzen milden geboortegrond beklagen? Plaatselijke voordeelen zijn met onvermijdelijke nadeelen over den geheelen aardbodem zoo wijs verbonden, dat het menschelijk geslacht geneigd is om zich aan alle oorden te vestigen. Vloeide ergens een stroom vol onvermengde vreugd, de aardbewoners zouden elkander aan deszelfs boorden verdringen om tot verzadiging toe te drinken, en in domme werkeloosheid weg te sluimeren. Nu drijft hen de rustelooze drift naar meer genot, over de geheele wereld, nu bestrijden zij moedig alles, wat hun geluk tegenstand biedt, en elke overwinning schept hun een nieuw paradijs. En trotsch op de schepping van hun eigene vreugd, zouden zij hunne met rozen versierde doornstruiken, niet met de mollige bloemprieelen der werkelooze weelde willen verwisselen. Ons vaderland, niet omvloeid door de zachte lucht, die over Italië  bloemen en vruchten regent, laat nimmer toch de vlijt zijner bewoners onbeloond, ja, terwijl de rook, terwijl de sulferdamp, die uit de brandende bergen in meer vruchtbare oorden opstijgt, den geur der bloeijende oranjeboschjes, en balsemdauwende heesters besmet; terwijl de opgeworpene asch uit smeulende kraters, en dampende
{==235==} {>>pagina-aanduiding<<}
aardspleten, de rozenkleurige amandelbloesems bestuift, of terwijl de schokkende aarde verschrikking onder de landjeugd, die op den warmen bebloemden grond, onder kronkelenden wijngaardranken, danst, al krakend en donderend verspreidt, zweeft over ons vaderland, de veiligste rust. Onze frissche levendig gekleurde bloemen wasemen wolkjes van edele geuren; de parelglans van den morgendauw wordt hier met geene zwaveldampen vermengd; frissche onbesmette koeltjes omwaaijen onze bloesemrijke boomgaarden, en doen het zilveren waas der bloeijende takken op de viooltjes, die zij overschaduwen, afdruppelen. Hoe bevallig pronkt hier de bloesemvolle kersenboom; geen groen blaadje heeft zich aan denzelven nog ontvouwd; de geheele boom schijnt één tros bloemen, waarover het levendigst wit in malsche bekoorlijkheid zweeft. Nevens dezen pronkt de bloeijende appelboom, op wiens bloemen het wegsmeltende rood der lagchende gezondheid, zich in den zacht glanzende tooi der onschuld verliest, en welk eene spelende verscheidenheid breidt zich niet over alle onze vruchtboomen uit! Waar ook het oog zich heen wendt, verzamelt het gewaarwordingen, die het hart door verteederende aandoeningen van vreugde bewondering en dankbare liefde doen gloeijen. 

{==236==} {>>pagina-aanduiding<<}

De oude Romeinen wijdden de liefelijke Bloeimaand, die zij als een der dierbaarste gunstelingen der hoogste Godheid beschouwden, aan Maja, eene dochter van Atlas en moeder van Mercurius den zoon van Jupiter. Onder het beeld van deze Maja, zoo geliefd door den magtigsten der Goden, vereerde men eigenlijk de aarde, die in alle behoeften voorziet, die de voedster is van de bloeijende welvaart der stervelingen, en van alle krachten, waardoor de bevelen der Godheid volvoerd worden. Maja met hare zes zusteren werd, onder den naam van Plejaden, onder de starren geplaatst, waar wij haar nog als het zevengestarnte zien schitteren: een gestarnte voorzeker, door den tijd, waarin het verschijnt, aan de lieflijkste aan streelendste gewaarwordingen geheiligd. Bloeimaand behield intusschen door alle eeuwen heen de naam van Maja, of Mei, en waarlijk indien deze naam de aarde beteekent, onderscheidt zij deze maand niet te onregt. Mei immers is de feestmaand der herlevende aarde? Mei  doet de liefelijke bruidsdagen der natuur op blinkende wieken over bloemen en bloesems rondzweven. Hoe vrolijk wordt de eerste Meimorgen niet wijd en zijd gevierd. In eenige streken van ons vaderland, begroet de zingende landjeugd het aanbrekend licht reeds
{==237==} {>>pagina-aanduiding<<}
met weêrgalmende lentezangen. In de voornaamste stad van het weleer zoo bloeijend Zeeland, waar de oude vaderlandsche zeden op de van alle zijden bespoelde eilanden nog het langst onvervalscht bleven, in die hoofdstad plagt de eerste Mei-morgen door oud en jong op de aanminnigste wijze gevierd te worden; het klokkenspel verkondigde daar dan door de welluidendste toonen het schemeren des dageraads, en wekte in alle harten de liefelijkste lentevreugd. De vrolijke huisgezinnen begaven zich naar het open veld, om de geurvolle lucht in te ademen. Met een oog, vol stille verrukking, staarde alsdan de zorgende huisvader de rijkbezaaide akkers, waar de lagchende overvloed de vrolijk huppelende verwachting door het luchtig floers der toekomst zooveel belovend wenkte, en de grasrijke weiden vol nuttig rundvee, aan. De dankbare tevredenheid van het weldadig vrouwelijk hart gloorde op het aanminnig blozend gelaat der teedere huismoeder, terwijl zij door haren huwelijksvriend langs bekoorlijk bloeijende hagen en volle bloesemrijke boomgaarden werd geleid, en geurige morgenkoeltjes haar liefelijk omwaaiden. Kommerloos dartelden de schuldelooze kinderen dan in het malsche groen, en bekransten zich spelende met frisch bedauwde veldbloemen. Hoe verkwik- 
{==238==} {>>pagina-aanduiding<<}
kend was niet zulk een feestmorgen voor de nijvere stedelingen? Die, na zich zelf in daar toe geschikt herbergzame lustprieelen van jeugdig groen en bloeijende jasmijn gevlochten, op warme gezondheid voedende melk en eenig smakelijk gebak vergast te hebben, blijmoedig tot hunne nuttige bezigheden terug keerden. Ook in de oorden waarin ik ben opgevoed, was de vroege Meimorgen aan gulle vreugd en jeugdige liefde geheiligd. Het kunsteloos gezang, door de eenvoudigste speeltuigen vergezeld, was daar de uitdrukking der gevoelvolste teederheid; de beminnende jongeling wekte dus zingende en spelende de nog sluimerende geliefde, terwijl hij de deur van hare woning met viooltjes en lelien, om witte bloeijende meidorens gestrengeld, bekranste. En in welk oord van ons vaderland was het planten van versierde meiboomen onbekend? met vrolijke staatsie werden niet zelden die rijkbekranste eerzuilen der lente opgerigt, en door jeugdig dansende rijen aan hoogachting aan vriendschap of liefde gewijd. 
	Zeker niet altijd zijn onze vaderlandsche beemden in de eerste dagen van Bloeimaand  zoo rijk met loof en bloemen getooid. Gure luchtstroomen uit het noorden, doen bladen en bloesems wel eens in derzelver ontwikkeling vertragen; niet zelden strooijen de
{==239==} {>>pagina-aanduiding<<}
koude nachten nog den zilveren rijm over de jeugdige planten, ja zelfs vermengen zich onder koude regendroppelen, die de bevende knopjes der bloemen zich doen sluiten, nog wemelende sneeuwvlokken. Dan, het is waar, schijnen boomgaaren en tuinen zich over hunne armoede nog te schamen. De lieve jeugd zoekt vruchteloos langs nog dorre hagen en heesters naar bloeijende meitakken, en zelfs voor het, van liefde en onschuldvolle vreugd blozende kind biedt de bloemtuin naauwelijks genoeg bloemen, om de vrolijk ontwakende moeder, op den morgen van haren geboortedag, huppelende met een geurig tuiltje te verrassen. Maar ook deze late koude is niet nutteloos. Zij moge al eens eenige bekoorlijkheid rooven, de Natuur, die getrouwe, die weldadige moeder, zal ons in het vervolg dit verlies rijkelijk vergoeden. Heden waakt zij gewis voor den bevalligen bloeitijd van volgende jaren. Door de koude sterven heden tallooze insekten als in derzelver geboorte; denken wij alleen aan den zoogenaamden Meikever, die zooveel verwoesting in onze bosschen en boomgaarden kan aanrigten, wanneer eijeren van dit insekt heden door koude of door menigvuldige regen van hun levensbeginsel beroofd worden, dan ondervinden wij eerst over vijf jaren het heilzaam nut van de tegenwoordige gestreng- 
{==240==} {>>pagina-aanduiding<<}
heid der lucht. Wat zeg ik? Ook gedurende dien tuschentijd zouden de jonge wormen, die eerst in hunnen volkomenen stand na vijf jaren als vratige kevers snorrend rond vliegen, de wortelen van onze granen en andere planen wegknagen. Doch daar nu en dan koude voorjaarsmaanden zoowel de eijeren als de nog teedere wormen doen omkomen en tot voedsel van andere dieren verstrekken, blijft de vermenigvuldiging ook van dat insekt, binnen de grenzen der algemeene nuttigheid bepaald. Klagen wij dan toch nimmer over de wijze liefde van den Vader der Natuur, die elke beweging der hoofdstoffen aan het algemeen geluk dienstbaar maakt, die zegenende weldadigheid op de vleugelen der winden doet zweven, en die de alles doordringende stralen der zon tot schitterende afschijnsels van zijne gadelooze liefde maakt. Bloeimaand  is, hoe zij dan ook verschijnen moog', toch altijd de lieveling der hoop, en de voedster van het zuiverst genoegen; zelfs over het maatschappelijk en huisselijk leven ademt zij bezige vreugd, en schuldeloos afwisselende vermaken.
	Met nieuwen lust en moed, wijden de getrouwe diestboden tijd en krachten aan de huisgezinnen, tot wier dienst zij zich verbonden hebben. Met de schoonen blijde Mei
{==241==} {>>pagina-aanduiding<<}
ontvangen zij het loon voor hunnen arbeid: de edelste zelfsvoldoening schittert in den blik, dien zij op dit eerlijk verdiend loon werpen, en, bewust van eigen onwrikbare trouw, die hen zoo waardig maakt in het oog van alle braven, grenst hun streelend gevoel aan het zoetst genot der onafhankelijkheid, terwijl nu ook de hand der lagchende Mei het juk, dat zij vrijwillig op zich nemen, met bloemen bekranst. 
	Met den aanvang van Bloeimaand zijn in ons vaderland, dat onder alle volken door huisselijke zindelijkheid en algemeene zucht voor netheid en orde beroemd is, meest alle woningen, tot in de verborgenste schuilhoeken toe, aan welvaart bevorderende reinheid geheiligd. Waarlijk deze tijd van algemeene schoonmaking is het feest der oude Hollandsche zindelijkheid. Elke vrouw, elke maagd is alsdan priesteres en wapent zich met borstelwerk of zuiverend water tegen het geringste stofje. Het luidruchtigste gewoel heerscht in alle huizen: van de hoogste zoldering af tot in het laagste keldergewelf toe, wordt reinheid gehuldigd, en elk stuk huisraad op nieuw aan haar gewijd. Niet slechts in de stad, maar ook in het nederigst dorpje, wordt dit huisselijk feest gevierd, vooral dan ook, wanneer het huisgezin van woning verkiest te veranderen. Hoe ijverig
{==242==} {>>pagina-aanduiding<<}
zijn dan alle handen niet aan het werk om de nieuw verkozene woning tot een zindelijk versierd verblijf toe te bereiden? Welk een gewoel, welk eene drukke bezigheid wordt niet vereischt, om het huisraad te zuiveren, op de zorgvuldigste wijze overtevoeren, en in de nieuwe woning volgens de beste orde te schikken, en over alle deze woelingen, over alle deze verschillende bezigheden ademt de bevallige Bloeimaand lagchende vrolijkheid. Naauwelijks doet nog haar eerste dag de morgenkimmen blozen, of het werkzaam gezin ontwaakt ter verhuizing. Nieuwe beelden van genoegens omzweven den geest; zij kroonen de naderende vermoeijing met bijde verwachtingen, en toch, mengen zich niet zelden de teederste aandoeningen in de rij der denkbeelden over het toekomende. Met zachte ontroering zie de brave ouders de woning, die zij verlaten zullen nog eens rond, en elk van hunne blikken wekt het sluimerd verledene weder op. Hier zagen zij hunne teederste wenschen bekroond: hier dauwde de bruiloftskrans de geuren der liefde; daar juichten zij in elkanders armen in de schaduw des bloeijenden voorspoeds, maar ook, daar zagen zij sprakeloos door den bittersten weedom al hun vleijende hoop door de grievendste smart afgewisseld. Hier, in deze stille binnen-
{==243==} {>>pagina-aanduiding<<}
kamer zag de jonge gade, met weemoedige verrukking, de eerste moedervreugd te gemoet; hier spreidde zij vol angstvallig verlangen het kleine rustbed in het nog ledig staand wiegje, en besproeide het met de heiligste tranen vol moederlijk gevoel: maar ook hier weende zij de kommervolste tranen bij hare kranke lievelingen; hier sleet zij de bangste dagen, en waakte de lange treurige nachten door bij het stervend kroost, welks lijden zich in haar brekend hart met verdubbelde woede deed gevoelen. En ach! op deze plaats stond eenmaal de zoo diep neder gedrukte vader bij de doodkist van het eenig het zo veelbelovend knaapje, dat met den vleijende vadernaam op de lippen den jongsten snik ademde, of van het aanminnig ontluikend meisje, dat zich met onnoozele vertrouwelijkheid vruchteloos aan den zwoegenden boezem der moeder voor het geweld des doods poogde te verschuilen.
	O! hoe vast wordt het menschelijk hart niet door het zamenweefsel van vreugd en jammer aan zijn verblijf gehecht? Hoe dierbaar wordt niet elk plekje gronds, waar de treffendste gewaarwordingen elke zenuw van het gevoel deden trillen? en het zijn zijn gewis deze banden, door het herinneringsvermogen gestrengeld, door de verbeeldingskracht versierd en zelfs door dankbare liefde veredeld, 
{==244==} {>>pagina-aanduiding<<}
die den gevoelvollen mensch aan zijne woonplaats, aan zijn vaderland, wat zeg ik? aan deze aarde blijven kluisteren; ook dan nog welligt, wanneer hij uit eenen volmaakteren stand met hemelsche blikken, vol reine deelneming, op dit gewest der ontwikkeling, op deze wieg van zijn eeuwig voortdurend bestaan, nederziet.
	Doch beschouwen wij verder den bewegingvollen eersten dag van Bloeimaand, wier liefelijke glans aan de naamteekening op het verdrag tusschen eigenaar en hurer veêrkracht en werking geeft. Niets blijft nu langer op zijne plaats: de rijke, de aanzienlijke verhuist, door zorg en angst voor het kostbaar huisraad voor het prachtig glas het schitterend verguld beeld- en vaatwerk, gekweld, doch de nederige landbewoner, die naauwelijks iets meer dan het noodzakelijke te vervoeren heeft, ziet zich door gulle vreugd omstraald, terwijl hij, door geheel zijn gezin geholpen, het zuiver huisraad naar de nieuw verkoze woning, waar de zindelijkheid reeds als huisgodinne is gehuldigd, overbrengt.
Niet slechts in doffe winterlucht 
De stulp en 't praalgebouw ontvlugt, 
Sinds 't huislijk zuivringsfeest in 't voorjaar was verschenen. 
Sinds hier, door vrouw- en maagdenhand, 
Van huisraad zoldring grond en wand 
De rook de damp het stof en spinrag zijn verdwenen:  

{==245==} {>>pagina-aanduiding<<}

Maar daar, waar vrije keus of dwang, 
Waar zucht naar wissling of belang, 
In stad of dorp, 't gezin verandren doet van woning, 
Baart ook verhuizing, nu 't verdrag 
Zijn kracht op Bloeimaands eersten dag 
Erlangt, in wijk en buurt, de woeligste vertooning. 
 
Hoe vrolijk biedt op 't vreedzaam land 
En knecht en man en vrouw de hand 
Om 't huisraad, net gepakt, naar 't nieuw verblijf te voeren, 
Schoon hier de pracht geen luister spreidt, 
De glans van Hollands zindlijkheid 
Straalt ook 't van huisraad af bij welgezeten boeren. 
 
Geen dart'le praal is 't ijdel doel 
Des landmans, neen, de kinderstoel, 
De bakermand, en wat voor elk tot nut kan strekken, 
Wordt als de beste schat beschouwd:  
Geen vaatwerk pronkt, bemaald met goud, 
Geen trotsch gekleurd tapijt, dat wand of grond moet dekken. 
 
Voor 't huisraad, waar zich 't oog aan boeit 
Nu reinheids glans 't zoo zacht omvloeit, 
Is door gezonden smaak de juiste plaats verkozen, 
En, daar 't gordijn geen'lichtstraal bant, 
Is 't spelend beeldwerk op den wand 
De schaûw van wiegend loof, van leliestruik, en rozen. 
 
't Herbergzaam dorp, waar kalme rust 
De blonde Mei ons welkom kust, 
Lokt stadbewoners om in 't landvermaak te deelen, 
Waar onschuld voor gezelligheid, 
Zoo kunstloos, 't zoetst genot bereidt, 
Kiest zelfs de knaap zijn hond ten trouwsten vriend in 
't spelen. 

{==246==} {>>pagina-aanduiding<<}

Elk voorwerp dauwt hier zachte vreugd 
Voor ouderdom en teedre jeugd. 
Hier, in 't ontluikend groen, wordt moeite en zorg vergeten. 
O gij! wer deugd hier zielrust zaait 
Gij ademt, wen u 't koeltje omwaait, 
Nog Edens geur, en God – God zelf spreekt in 't geweten. 

Ja, in den reinen tempel der Natuur ontspringen de bronnen der verhevenste genieting, alleen voor onschuld, voor onwrikbare deugd en voor zielveradelende wijsheid. Voor hem, wiens hart door het gevoel van gepleegde gruwelen gemarteld wordt, bezit de geheel Natuur geene vreugd; vruchteloos poogt de ongelukkige het knagendst zelfsverwijt hier in deze vreedzame stilte te ontvlieden. Voor de met misdaden bevlekte ziel toch is de stilte niet vreedzaam, neen! zij doet de stem der wroeging vreeselijk luid door het aanwezen klinken. De rampzalige, die, door afschuwelijke eigenbaat bezield, het regt der weêrloosheid verkrachtte, de hulpelooze onschuld tot straf doemde, terwijl de listigste boosheid zegevierde, ja, de rampzalige, die, zonder de maatschappelijke wetten tegen hem te wapenen, met alle zedelijke wetten den spot dreef; die de edelste weldaden met helsche ondankbaarheid beloonde, die den getrouwsten boezemvriend verried, of hem in den bangsten nood mede-
{==247==} {>>pagina-aanduiding<<}
doogenloos van zich stiet, en het hart, dat vol teedere liefde hem te gemoet klopte, kon vertrappen, neen! voor dien rampzaligen legert zich verschrikking zelfs in den vrijen schoot der Natuur. De zon, die ook zoowel over hem als over den deugdzamen opgaat, ontsteekt den gloed der wanhoop in zijne ziel, en de zoele lenteregen, die zoowel op dien boozen, als op den onschuldigen nederdruppelt, brandt op het geweten des eersten, die voor zich zelf terug beeft, als de magtelooze tranen der lijdende deugd, die hij afperstte. Ontvlugt, ongelukkige! ontvlugt kan het zijn, uw eigen gevoel, op de schitterende tooneelen der wereld. De harmonische toonen der onbevlekte natuur zijn wanklank voor u, en de heilige schaduw der bosschen, door wier toppen de geest des Almagtige ruischend wandelt, moet u doen sidderen. Ja uit de vruchtbaarheid voedende donderwolk, die louterende vlammen door den bloemenkrans der schepping doet kronkelen, waant gij de vreesselijkste vervloeking van het wrekend regt over uwe misdrijven te hooren. – Ook voor u, kleine ondankbare zielen! die rusteloos morrend en ontevreden aan den stroom der genietingen rondkruipt, zonder immer onvermengde teugen uit denzelven te willen scheppen, ook voor u kan de Natuur geene be- 
{==248==} {>>pagina-aanduiding<<}
stendige genoegens opleveren; het waarachtig menschengeluk is aan geene plaats is aan geenen stand op deze aarde verbonden. Neen! dat geluk ontspruit uit het door verstand veradeld gevoel, in den reinen zonneschijn der dankbare tevedenheid. Het bloeit zoowel op de eenzamen rotsen in het Noorden, als onder de schaduw van eeuwig groenende mirten in het bloemrijk Zuiden; en hij die over zijn lot klaagt, omdat hij onder geene mildere luchtstreek werd geboren, zoude ook gewis in het lagchendst paradijs, waar geene verwelking de jonge lente ooit ontsiert, nimmer dankend juichen. Tevredenheid, die dochter der onschuld, die getrouwe hartvriendin der liefelijke hoop, beplant de barre rotsen voor ons met bloemen, en geleidt door de eenzaamste wildernissen nog ruischende beekjes van stille zielenvreugd. Te vergeefs dan vestigt gij een begeerig oog op de aanminnige landtooneelen, gij, die in de stad uwe woning als eenen akeligen kerker; de pligten, die de maatschappij van u vordert, als de verschrikkelijkste foltering beschouwt, ontevredenheid zoude op het land elk levensgenot niet minder vergiftigen, dan in het midden van het stadsgewoel. Het jeugdig lommer, de lagchende
{==249==} {>>pagina-aanduiding<<}
bloesems, en geurvolle bloemen zouden, ja! voor een oogenblik uwe zintuigen boeijen, maar in eene ziel, waar geene vrede, waar geene edele zelfsvoldoening woont, worden de zoetste gewaarwordingen oogenblikkelijk verbitterd. 
	De ware wijze berust in het lot, dat voor hem bestemd is, en ziet het, nog altijd, zelfs in de moeijelijkste omstandigheden, met heil doorweven; hij laat niet ééne reine genieting verloren gaan. Uit de betrachting van pligten oogst hij stille zielenrust, terwijl de edelste dankbaarheid zijn hart door hemelschen wellust doet kloppen. Vrolijk betreedt hij de loopbaan, die hij zich aangewezen ziet, het zij die loopbaan door hooge stadsmuren ingesloten wordt, of door ruime landelijke beemden geleidt. Welk eene verpoozing schenkt het bekoorlijk landleven niet aan den werkzamen den gevoelvollen stedeling, wanneer deze, voor eenige weken, dagen of uren slechts, zich aan de zuivere genoegens, die de natuur ademt, overgeeft. Verheugt u vooral, gij gelukkigen! Die door geene zorgen gekluisterd onafhankelijk de verkiezing van uw gevoelig hart volgt, en te gelijk vatbaar zijt voor al den wellust, dien de Natuur haren lievelingen aanbiedt, want zonder deze vatbaarheid vernedert gij den reinen schoot der natuur tot 
{==250==} {>>pagina-aanduiding<<}
eene verachtelijke rustkoets der ledigheid. Hij, bij wien de ontwikkeling der verstandelijke vermogens in lage werkloosheid versmoort, hij ontwijkt zijnen stand in de rij der wezens, en zinkt in domme dierlijkheid, waar het leven niets meer is dan zinnelijk genot, tot schande der menschheid weg. Maar door welke kringen zweeft mijn bespiegelende geest? Wie ademt heden de bekoorlijke lentelucht, en verheft zich niet van het fijnste zingenot tot de zaligste aanbidding van Hem, die den weêrglans zijner volmaaktheid van het verjongd gelaat der aarde doet afstralen? Komt, o komt gij zachte maar toch door moed en geduld waarlijk groote zielen! gij die door de stormen des rampspoeds, wel gekromd, gelijk de statige eiken in het woud, maar die, gelijk deze hunne toppen weêr in de wolken verheffen, ook uwe verwachting ver boven de grenzen van het stof uitstrekt, komt en geniet al den reinen wellust, die voor de onverbasterde bewoners der aarde bestemd is. De verteederende bevalligheden der natuur omhelzen uwe redelijke begeerten; de goddelijke overeenstemming, die in de geheele schepping heerscht, geleiden die begeerten als aan zachte bloesemketens naar de heldere bron der hemelsche vreugd. Hier vergeet gij den jammer, die u het leven zoo bitter maakt; de 
{==251==} {>>pagina-aanduiding<<}
koeltjes der lente, die u verkwikkend omwaaijen storten troostende balsemgeuren, die uw diep gewond hart liefelijk streelen. De bloemen, die voor uwe voeten ontluiken, wasemen stille verrukkig; de bloesemrijke takken, die zich over u uitbreiden, zijn de zinnelijke beelden van de vaderlijke zorg des Eeuwigen voor den mensch. De duizend, duizend insekten, die in de glansen der zon spelend aanzijn genieten, zijn het levend letterschrift, waarin gij het verheven het door grenzenlooze goedheid zoo verheven doel van den Vader des heelals, die zich zelv' zoude vernietigen, wanneer Hij iets anders dan het volkomenst geluk zijner schepselen kon willen, duidelijk leest. De heilige eenzaamheid in dit jong belommerd bosch, is de tempel der eeuwige liefde, hier woont zij in zachte heerlijkheid gehuld, en luid – luid – weêrgalmt hare vertroostende taal in het door lijden veradeld gevoel. O! veréénigt hier uwe danktoonen met het gejuich der onschuldige liefde, dat door vrolijk zwevende koren wordt aangeheven, dat gejuich is de eenvoudige toon der Natuur, en verliest zich in den hoog gestemden lofzang, die in het middelpunt der heerlijke schepping door de verlichtste de verhevenste kinderen der schepping wordt gezongen. O! onuitdrukbaar zalige bewustheid: deze zinnelijke
{==252==} {>>pagina-aanduiding<<}
wereld grenst aan de onzigtbare, deze schoone deze verteederende Natuur is het flaauw schaduwbeeld van de natuur of van de orde der dingen, die ginds buiten de grenzen van het gewest der sterfelijkheid door den verheerlijkten mensch zal aanschouwd en genoten worden. 
	Ja, deze bewustheid, in het gevoel der menschelijke waarde gegrond, glinsterde in vollen luister, toen de laatste nevelige wolk, die haar bedekte, werd opgeheven en de goddelijke Menschenvriend, de door lijden en sterven verheerlijkte JEZUS, van voor het oog zijner nog sterfelijke lievelingen wegvoerde. Christenen! ook in Bloeimaand rijst de troostvolle feestdag, JEZUS Hemelvaart toegewijd, aan de blozende kimmen; en hoe juist is deze maand voor dit feest geschikt? De vrolijkste denkbeelden zweven in blinkende rijen voor onzen geest. De sluijer der verwachting bedekt de nog donkere toekomst. JEZUS, die de sterfelijkheid zegepralend had afgelegd, en de eeuwige voortduring van ons aanwezen met onuitwischbare trekken, volkomen overtuigend in het zinnelijke stof had geteeken, JEZUS moest nu ook den hoogsten trap der menschelijke heerlijkheid beklimmen, en de zigtbare wereld ontwijken, om hierdoor de menschelijke natuur aan eeuwige Goddelijke
{==253==} {>>pagina-aanduiding<<}
majesteit toe te wijden. Bloeimaands bekoorlijkste morgenstond voert mijne verbeelding op de heuvelen, die Jeruzalem omringen;daar zie ik den onsterfelijken met goddelijke waarde, in het midden zijner sterfelijke vrienden, onder de schaduw der hooge palmen, naar den olijfberg heen wandelen. De Natuur juicht in feestelijke stilte. Bloemen ontluiken voor de treden der Godheid, en elke straal der wolkelooze morgenzon, trotsch op het omschijnen van hem, die zich straks met ongeschapen licht zal omkleeden, spiegelt zich in de dauwdroppelen, die de reine leliën en ontluikende rozenknoppen beparelen. Mijne verbeelding volgt den eeuwig gezegenden, in het beklimmen des olijfbergs, daar, waar Hij, nog kort geleden, toen de opregte liefde en de bewondering der onschuldvolle kindsheid zijnen weg met palmen bestrooiden, den teedersten hartstogt voor een dierbaar, maar jammerlijk verdwaald vaderland door tranen vol goddelijk mededoogen heiligde. Mijne verbeelding volgt Hem tot op den met bloeijende heesters begroeiden top des bergs. Zijne reine goddelijke ziel spreekt in de verhevenste blikken, zijne getrouwe leerlingen gevoelen, schoon onduidelijk, zijne toenemende verheerlijking. Zij scharen zich digt om Hem heen, vol eerbied en liefde, Hij breidt zijne 
{==254==} {>>pagina-aanduiding<<}
handen uit en zegent hen. Elk woord vloeit vol majesteit van zijne lippen. Het sterfelijk oog schemert door den goddelijken glans, die den zoon des Eeuwigen omringd. Hij verheft zich. Liefde hecht hunne blikken aan de heerlijk schitterende gestalte, die zich met eene blinkende morgenwolk omhult, en de bestemming der vlekkelooze menschheid op de heerlijkste wijs nu vervult. Sterveling! Aanschouw hier uw lot, JEZUS baande u den weg, waar langs uwe zinnelijke denkbeelden in de gewesten dr onsterfelijkheid overzweven. Door liefde met JEZUS vereenigd wandelt gij onder de schaduw van gloriepalmen, die voor u geplant zijn, naar den top des olijfbergs, of naar het vreedzaam grensperk der sterfelijkheid, en daar – o! daar bloeit voor u de vreugd, die gij hier met tranen zaaide; daar omhult u de dood met eene schaduwrijke morgenwolk, en ontvoert u aan de zigtbare wereld. 
	Welaan dan, elk tijdstip zij ons dierbaar, en make ons de eeuwigheid meer waardig. Elke deugdsbetrachting ontwikkelt onze volkomenheid, en geleidt ons ter verheerlijking. Geene ontevredenheid over ons lot moet immer het hart des Christens vernederen; geene ondankbaarheid der hemelsche vertroosting voor ons vergiftigen. Vrolijkheid is voor den vriend
{==255==} {>>pagina-aanduiding<<}
der deugd alom gezaaid, en de tranen zelf die het oog door smarte weent, doen reine paradijsbloemen voor de veradelde ziel ontluiken. Getrouwheid aan pligt, getrouwheid aan de weldadige stem van het geween, verwacht niet slechts de palmen der overwinning aan de overzijde van het graf, maar ook in dit leven versiert haar de leliekrans der onschuld, waaraan de hand der vreugde de bevalligste rozen strengelt. Getuig dit, o gij bekoorlijke JULIA, die ginds met den lagchenden bruidskrans getooid, door den geliefden den uitgekozenen vriend van uw hart naar het echtaltaar wordt geleid; terwijl juichende rijen van jeugdige gespelen het pad der jonge gelieven met geurige bloemen bestrooijen. En ach, kon de schim der door grievende smart en naberouw verteerde EMMA, bij wier eenzaam graf de verlatene jongeling, vol bitteren weedom, treurt, dit getuigenis in het hart der wankelende onschuld en der bezwijkende deugd staven. JULIA en EMMA huppelden hand aan hand over de bloemrijke paden der kindsheid, en teedere belanglooze vriendschap hield hare maagdelijke harten geboeid. JULIA's broeder, de manlijk schoone HERMAN, was dierbaar aan het onschuldig hart van EMMA, en de jongeling gloeide door de teederste drift van het aan- 
{==256==} {>>pagina-aanduiding<<}
minnig bloeijend meisje; ook JULIA's reine maagdelijke borst werd al ras door den adem der liefde bewogen. De edelaardige RUDOLF, wiens beschaafd verstand, wiens onvervalscht zedelijk gevoel al zijne trekken veradelde; de edele RUDOLF leefde alleen voor de bevallige JULIA; doch onoverkomelijke hinderpalen schenen de teederste wenschen der jonge harten onverzetbaar te belemmeren. JULIA was rijk, en haar vader, een man van eene trotsche geaardheid, had de hand zijner dochter plegtig aan den zoon van een' der aanzienlijkste ambtenaren toegezegd. JULIA was volkomen onbewust van het lot, dat door haren vader voor haar was bestemd, en zonder eigenlijke liefde te kennen of den naam van dien zoeten hartstogt immer uit te spreken, was haar geheel aanwezen van denzelven doordrongen. Met alle vertrouwelijkheid van kinderlijke onschuld sleet zij de gelukkigste dagen met haren RUDOLF, die met zijn' oom, eenen ouden afgeleefden grijsaard, doch aan wien RUDOLF, wiens vader jong gestorven en wiens moeder eene behoeftige weduwe was, zijne opvoeding te danken had, op een klein buitengoed nevens dat van JULIA's vader woonde. EMMA's ouders bevonden zich in Engeland. Door eenen zamenloop van omstandigheden was dit kind aan de zorg eener bloedverwante van

{==257==} {>>pagina-aanduiding<<}

JULIA al vroeg toevertrouwd, en deze bloedverwante werd ook de opvoedster van de al jong moederlooze JULIA. In de borst der beide meisjes klopte een rein hart, doch EMMA's neigingen vloeiden zacht als een beekje onder de schaduw van bloeijende heesters, voort, terwijl elke neiging van JULIA's edele ziel, als eene opene heldere bron het beeld der onbevlekte deugd terug kaatste. De jeugdige vriendinnen deelden onderling elke gewaarwording, en het teederst vertrouwen verhoogde hare vriendschap.
	JULIA's vader werd welhaast opmerkzaam gemaakt op den gemeenzamen omgang van zijne dochter met RUDOLF, en oogeblikkelijk verstoorde hij het stil geluk der gelieven. Hij ontdekte aan JULIA nu geheel zijn doel met haar; hare naderende verbindtenis met den erfgenaam van aanzien en schatten werd met de levendigste kleuren geschilderd. JULIA sidderde; nu eerst gevoelde zij, dat zij aan RUDOLF voor eeuwig verbonden was. Zij beleed dit openhartig, en bad met al den heiligen gloed der gehoorzaamste kinderliefde om het geluk van haar leven; doch de vertoornde vader, die zich zelven zijne toegevendheid of liever zijne onbedachtzaamheid in het dulden der verkeering van zijne dochter met RUDOLF verweet, werd woedend, en behandelde de arme JULIA op de gestreng- 
{==258==} {>>pagina-aanduiding<<}
ste wijze. Haar huwelijk was vastgesteld, schoon zij den haar toegedachten echtgenoot nog niet kende. Zij werd gedwongen hem te zien, zijne bede om hare liefde te dulden, en allen omgang met RUDOLF af te breken. De rijke en aanzienlijke LODEWIJK, die naar JULIA's hand stond, bekommerde zich weinig, of het schoon, het beminnelijk meisje door hem als een slagtoffer naar het altaar zoude gevoerd worden. Het huwelijk was in zijn oog, want zijn ijskoud ongevormd hart nam nergens deel aan, slechts eene verééniging van bezittingen, en eene maatschappelijke verbindtenis. JULIA beleed hem vruchteloos hare liefde voor RUDOLF, en zocht hem door de teederste tranen te bewegen, om haar niet voor geheel haar leven rampzalig te maken. Hij bleef ongevoelig, en hield zich verzekerd, dat alleen redelooze stijfzinnigheid eenen jongeling, die niets bezat, kon doen verkiezen boven een'man, wiens rijkdom en rang hem aanspraak op eerbied en toejuiching schonken. Ook drong hij bij den ouden WALMAN (dit was de naam van JULIA's vader) aan, om de hand zijner dochter, die hij hem zoo plegtig had toegezegd. Zelfs werd de bruiloftsdag bepaald; men maakte staat op JULIA's voorbeeldige gehoorzaamheid en pligtmatige vaderliefde. Doch met eenen edelen moed verzekerde het 
{==259==} {>>pagina-aanduiding<<}
meisje, dat zij nimmer den eed der liefde en der trouw kon of zoude afleggen, omdat haar gevoel, omdat alle hare denkbeelden van pligt volkomen met dien eed strijdig waren. RUDOLF beminde zij met hare geheele ziel, zijne liefde maakte haar geluk uit, maar, dierbare vader! zeide zij, gij kunt mij aan RUDOLF ontrukken, ik zal uw bevel om geheel mijn leven van hem afgescheiden door te weenen, gehoorzamen. Maar – wanneer ik op uw bevel trouweloos en meineedig kon worden, ach! dan zou ik zoowel u, als mij zelve met misdaden bevlekken. WALMAN vleide en dreigde het meisje beurtelings, doch te vergeefs. Nu sprak hij den oom van RUDOLF, die op het punt stond, om zijn klein landgoed en met hetzelve alles, wat hij bezat, door een proces te verliezen. ‘Overreed, of dwingt uwen neef,’ zeide WALMAN, ‘om mejuffrouw G …. te huwen, en gij wint uw proces, ik neem de zorg voor alles op mij.’ De brave grijsaard wierp een'blik vol verontwaardiging op WALMAN. ‘Mijn RUDOLF is vrij,’ antwoordde hij, ‘ik heb geen regt, om de neigingen van zijn edel hart te dwingen; en wat mijn proces betreft, dit hangt aan de uitspraak der wetten, en wee hem, wie deze uitspraak aan gevloekte eigenbaat opoffert.’ WALMAN zwoer de strengste 
{==260==} {>>pagina-aanduiding<<}
wraak, indien JULIA onverzettelijk bleef, en dit bleef het meisje in spijt van het woedendst geweld. De vurige RUDOLF wilde haar naar eene veilige plaats voeren, waar zij, door den engel der onschuld bewaakt, voor het minst den afschuwelijken band, die haar aan LODEWIJK stond te kluisteren, zoude ontwijken. Doch JULIA sidderde zelfs voor den schijn van misdadig te worden. Ook wilde zij het vaderlijk gezag niet honen. Op den avond voor den vreesselijken dag, tot haar huwelijk bestemd, sloot RUDOLF haar aan zijne zwoegende borst, ‘JULIA ! gij zijt voor eeuwig de mijne,’ riep hij, ‘geene magt kan u mij van het hart scheuren. God schenkt ons dit oogenblik om te ontvlieden. Morgen is het voor eeuwig te laat.’ ‘Ik ben de uwe,’ stamelde JULIA met bevende lippen, ‘sterven kan ik, maar nooit u trouweloos worden. Doch ik moet ook uwe liefde waardig blijven, mijn RUDOLF! neen, nimmer ontvlugt ik mijn'vader. God zal ons redden.’ Tranen verstikten hare stem, RUDOLFS bidden was vruchteloos, en met een gebroken hart scheidden de gelieven. Den volgenden morgen werd JULIA door eene woedende koorts, die haar leven in het uiterste gevaar bragt, aangevallen. Dagen lang treurde de beangste vader bij het krankbed zijner dochter. LODEWIJK vernam
{==261==} {>>pagina-aanduiding<<}
slechts naar haren toestand, omdat hij zich bekommerde, dat JULIA's dood de reeds gemaakte onkosten voor het bruilofts-feest zouden doen verloren gaan, terwijl de arme RUDOLF door de bitterste zielensmart werd gefolterd. Zijn oom verloor het bewust proces door de onwettige uitspraak van eerlooze en omgekochte regters. De wankelende grijsaard, wiens oogen door ouderdom verdonkerd waren, moest alles afstaan, en behield niets niets over, dan het gevoelvol het dankbaar hart van zijnen RUDOLF, die nu door het ongeluk van zijnen vaderlijken vriend de waarde van zijn eigen leven begon te beseffen. JULIA herstelde. Haar vader, meêr toegevend geworden, verschoof de huwelijksplegtigheid zijner dochter eerst eenige maanden, en vervolgens een geheel jaar. De zoetste hoop ademde weêr het blos der gezondheid over haar gelaat, schoon haar teeder hart in het lot van haren RUDOLF deelden. Deze edelaardige jongeling leefde, ver van haar gescheiden, in den kommervolsten toestand; door zijne schitterende bekwaamheden verdiende hij voor zijn'oom en arme moeder het eerlijk brood. In de muzijk in de schilderkunst en in onderscheidene talen was RUDOLF waarlijk een meester, en hij vergunde zich zelfs geen oogenblik rust, om in alle behoeften van zijne noodlijdende lieve-
{==262==} {>>pagina-aanduiding<<}
lingen te voorzien. Vooral toen zijn waardige oom in eene slepende krankheid stortte, bragt RUDOLF de nachten met waken en de dagen met onvermoeid arbeiden door, doch de geliefde grijsaard stierf eindelijk, met den zegen op zijne lippen, in de armen van zijnen voedsterling, die hem de jongste oogenblikken nog genoegens had doen smaken, en die hem nu de gebrokene oogen weenende toedrukte. RUDOLF beproefde nu, om het lot zijner moeder, zoowel als het zijne, te verbeteren, waartoe zich de beste gelegenheid aanbood. Zijne JULIA bleef nog altijd tot het zoo gehaat huwelijk gedoemd: het aan haar geschonken jaar spoedde weder ten einde, doch zij had onherroepelijk besloten, om zelfs voor het echtaltaar het voltrekken van haar huwelijk plegtig af te zweren. ‘Ga, lieve RUDOLF,’ schreef zij hem, toen hij haar vol smart zijn ontwerp, om eene voordeel belovende reis naar Amerika te doen, had medegedeeld, ‘ga lieve RUDOLF! en behartig het belang eener dierbare moeder. Mijne ziel blijft met de uwe vereenigd zoowel in Amerika als in ons vaderland. Gij kunt hier het lijk van uwe JULIA weder vinden, dan verbeidt zij u over de grenzen der sterfelijkheid, maar als de echtgenoote van LODEWIJK vindt gij haar nooit, nooit weder. Deze betuiging, mijn RUDOLF! is zoo ze- 	
{==263==} {>>pagina-aanduiding<<}
ker, als ware zij door den reinen schutgeest onzer trouw in het gedenkboek des eeuwigen wereldregters aangeteekend.’
	RUDOLF scheurde zich van den vaderlandschen grond los en lagchende voorspoed zweefde hem in vreemde hemelstreken te gemoet.
HERMAN, JULIA's broeder, die de krijgsvanen had verkozen te volgen, muntte intusschen uit door dapperheid en heldenmoed, doch alleen de liefde van zijne EMMA schonk waarde aan de krijgslaurieren, die hij verzamelde. Uit hare knellende armen vloog hij, als een leeuw, haar ter bescherming, naar het slagveld. Het kloppen van haar brekend hart, bij den afscheids-kus, ontvlamde zijnen moed in den strijd, en de degen, dien het van angst bittere weenende meisje met hare tranen besproeide, toen zij hem dien overreikte, werd in zijne hand de glinsterende leus der overwinning. Dan ach! eenmaal keerde HERMAN zegevierend uit den strijd; EMMA sidderde van verrukking aan zijne borst, beide gelieven baadden zich in de volste stroomen van aardsche zaligheid. Op een feest, ter eer van den jongen held, waar de algemeene toejuiching hem als bedwelmde zweefde hij uren lang met zijne EMMA in de dansende rijen, en na slechts eenige oogenblikken van deze vermoeijende beweging te hebben gerust, zocht het jeugdig paar 
{==264==} {>>pagina-aanduiding<<}
eenige verademing in de liefelijk verkoelende avondlucht, die hun in een belommerd lindenboschje met angelieren en rozen beplant omwaaide. Met ongewone snelheid vloeide nog het verhitte bloed van de jonge gelieven door de aderen, toen zij de verlichte feestzaal ontweken. Aandoenlijk werkte de afwisseling der aanminnig suizende stilte met het luidruchtig feestgewoel op hunne hevig kloppende harten. Zwijgende, maar gloeijende van verrukking en liefde, traden zij arm in arm gestrengeld door de eenzame wandeldreven, naar het digt gevlochten prieel, waar de maan door het buigend loof met de stille donkere schaduw speelde, en de bemoste zitbank verzilverde. Hier hadden zich de laatste galmen van de feestmuzijk door den afstand verloren. HERMAN en EMMA schenen geheel alleen in de schepping. Ach! niets herinnerde de geheel voor elkander als alleen bestaande harten de tegenwoordigheid des Eeuwige, daar dit gevoel door den bruisendsten hartstogt in de ziel van HERMAN en EMMA voor een oogenblik overstemd werd. De Engel der onschuld breidde vergeefs zijne vleugelen in de duisternis uit; te vergeefs roerde hij de ziel van het bezwijkend meisje en van den in wellust wegzinkenden jongeling met de reine toorts der onbevlek- 
{==265==} {>>pagina-aanduiding<<}
te liefde aan. De ontvlamde drift zegepraalde, even gelijk een slingerende bliksemstraal die den glans der morgenzon verdooft. De schutgeest wendde de weemoedige blikken ten hemel, want de ongelukkigen waren gevallen. Nu vlugtte de vrede uit hunne borst, en het paradijs der vreugd was voor hun gesloten; HERMAN werd weder ten strijd opgeroepen, maar het gevoel des misdrijfs vernederde zijne fierheid; als eene geknakte roos zonk de verbleekte EMMA aan het hart des angstvallig weenenden jongelings. Verschrikkelijk was deze scheiding; met neêrgeslagen blikken trad HERMAN aan de spits van zijn krijgsheir, en werd overwonnen. Het gerucht klaagde door het geheele vaderland, HERMAN WALMAN ligt onder de dooden op het bloedig slagveld. Het hart van zijn vader bloedde; JULIA weende vol zusterlijke teederheid, maar EMMA, de rampzalige EMMA, in wier brandend oog geen verzachtende traan meer kon zwellen, gaf zich over aan de verschrikkelijkste wanhoop. Weken lang staarde zij als gevoelloos door overmaat van smart, op de beeldtenis van haren HERMAN. Lang zocht haar JULIA vruchteloos door vertroostende liefkozingen, door godsdienst, rede en vriendschap aan den wreedsten jammer te ontrukken. Eindelijk gelukte het haar den weedom, die EMMA's 
{==266==} {>>pagina-aanduiding<<}
hart verbrijzelde in bittere tranen te doen versmelten, en JULIA raadde het afgrijsselijk geheim, dat EMMA den dood van haren HERMAN zoo duizendwerf verdubbeld deed gevoelen. Met al het mededoogen der vergevende vriendschap weende JULIA met de zoo geliefde ongelukkige. Diep neêrgedrukt door schande en zelfsverwijt, treurde de eenzaamheid zoekende, de voor het daglicht schuwe EMMA den akeligsten winter dóór. De lange nachten hoorden haar jammervol gekerm, en gedurende de droevige dag beefde EMMA voor hare eigen schaduw. 
	De Lente naderde, maar zij schonk de wegstervende EMMA geen'troost. Ach! vaak sloop de ongelukkige eenzaam, in den avondschemering rond, om de van smart verterende borst lucht te geven. Maar ach! de bedaauwde bloemen schenen haar maagdelijke onschuld alsdan te beweenen, en in het gezang der nachtegalen hoorde zij nu een sterflied op hare zielenrust. De krachtelooze EMMA werd moeder; de eerste kreet van het onnoozel wicht trilde door haar aanwezen; een traan vol naamlooze moedervreugd blonk in haar uitgedoofd oog, en met den naam van HERMAN op de verstijvende lippen ademde zij den jongsten snik. Slechts een paar uur overleefde haar de onschuldige vrucht der ongelukkige liefde. De zoo lang dood ge- 
{==267==} {>>pagina-aanduiding<<}
waande HERMAN, die slechts vermist en in 's vijands magt was gevallen, verkreeg zijne vrijheid; door liefde bevleugeld ijlde hij naar zijne EMMA, doch hij vond zijne bruid in de doodkist. Daar lag de verwelkte bloem, de jeugdige geliefde, de jonge door lijden verteerde moeder met haar pas geboren wicht in den verstijfden arm, beide met het treurig lijkgewaad getooid. Duldeloos was HERMANS lijden, en nooit, nooit werd eene struikeling op den weg der deugd met meer moordend naberouw geboet. JULIA betreurde lang hare zusterlijke vriendin, en mengde, vol teedere deelneming, hare tranen met die van HERMAN. De oude WALMAN leed gedurende al dien tijd de treffendste verliezen, en de hebzuchtige LODEWIJK, hierdoor afgeschrikt, zag met verachting op de verbindtenis, die hij met JULIA zoude gesloten hebben, nu terug, en verkoos eene oude maar schatrijke vrouw tot zijne gade. WALMAN verweet zich zelven al het onregt zijne geliefde dochter en RUDOLF aangedaan; het verlies zijner goederen was niet zoo groot als de vrees hem dat geschilderd had, maar zijne gezondheid bezweek voor bittere zielskwelling. RUDOLF keerde eindelijk mild gezegend weder naar het vaderland. Nooit had hem JULIA's beeld verlaten, maar hoe liefelijk zweefde het niet voor
{==268==} {>>pagina-aanduiding<<}
hem, toen hij den vaderlandschen oever naderde. Hij landde: JULIA weende vol verrukking bij het ziekbed van haren vader, en deze juichte, omdat hij voor zijn'dood nog de knagende wroeging kon verzachten; zonder JULIA's weten schreef hij aan RUDOLF, dat verkeerde denkbeelden omtrent JULIA's geluk, de oorzaak van zijne vorige hardheid waren ggeweest, doch dat berouw, en zegenende vaderliefde hem nu in de armen zijner getrouwe bruid verwachtten. JULIA dacht nog aan het zalig wederzien van haren RUDOLF, als aan eenen schoonen hemelschen droom, toen de verrukte jongeling de getrouwe minnares reeds aan zijne van wellust zwoegende borst sloot. WALMAN zegende zijne kinderen. Zijn dood trad eenige oogenblikken als terug, en scheen het gevoel der zaligste vadervreugd nog te eerbiedigen. Nooit schonk Bloeimaand blijder bruilofts-dag, en de toekomst versierde nimmer onschuld en deugd met bekoorlijker bloesems van geluk.
   


    
{==269==} {>>pagina-aanduiding<<}

Zomermaand.

 
{==270==} {>>pagina-aanduiding<<}

 
De eenzaamheid, hoe stil, hoe zwijgend, 
Doet hier 't hart van blijdschap slaan.  
Koeltjes, die verkwikking blazen, 
Streelen, wen de lammren grazen, 
Van hun wol den laatsten daauwdrop, 
In de schaûw der teedre blaên. 
 
Schoon de zon den middag nadert, 
Gras noch lommer wordt verschroeid, 
't Vee mag zijnen dorst verkoelen. 
     ------------------------------------------------- 
     ------------------------------------------------- 
     ------------------------------------------------- 
 
't Beeld van trouw en zorglooze onschuld 
Zweeft hier lagchende in het rond. 
Waakzaam bij de onnoozle schapen 
Ademt elk der herdersknapen 
Stille vreugde op 't bloemrijk leger, 
Of hij dartelt met zijn'hond. 


{==t.o. 270==} {>>pagina-aanduiding<<}

    
{== afbeelding 	
        ZOMERMAAND
    ==} {>>afbeelding<<}
    


{==t.o. 271==} {>>pagina-aanduiding<<}

    
    
{==271==} {>>pagina-aanduiding<<}

    Zomermaand.

Met een oog, vol edelen wellust, en teedere bekommering, ziet de liefderijke moeder haar vrolijk moêgespeeld kind op mos en bloemen liefelijk insluimeren. De beelden der genotene vreugd zweven nog over het gelaat, en doen den kommerloozen glimlach der onnoozelheid om de half geslotene rozenlipjes spelen. In stille verrukking buigt zich de moeder over den slapenden lieveling. Haar blik hangt aan elk trekje, dat door het rein gevoel bezield is, zij ziet het jeugdig bloemkransje, waarmede hare hand het wicht in den morgen versierde, door den gloed der zon verwelkt, maar de adem der lente doet de blonde lokjes bevallig om de slapen golven, en het blosje des ontluikenden levens lacht op de koontjes. Even liefderijk, even bezorgd ziet de Natuur de jeugd van het jaar bevallig insluimeren. Het waas der verwachting verdwijnt voor den zachten gloed van het genot, dat op de vleugelen der uen begint rond te zwe- 
{==272==} {>>pagina-aanduiding<<}
ven. De liefelijke Bloeimaand is voorbij; met jeugdige bloesems bekranst, en als de bevallige bruid des hemels met bloemrijk feestgewaad getooid, zonk zij in de armen der schitterende Tweelingbroeders, wier onschendbare vriendentrouw heden weder door de zon bestraald wordt. Maar is de bekoorljke Bloeimaand, die wij met vrolijke welkomzangen te gemoet juichtten, voorbij; niet minder schoon, niet minder de toejuiching van gevoelvolle wezens waardig is de rijke de met zonneglans omhulde Zomermaand. Zij spreidt over het groeijend rijk de zachte majesteit der voltooijing. Hare levenwekkende blikken doen stroomen van vreugde door de dierlijke wereld vlieten, en voor zedelijk gevoelige wezens, ontsteekt haar gloed de heilige feestvlammen der dankbaarheid. Gewis deze maand is de wellust der natuur. Bloeimaand beloofde ons de bekoorlijke weldaden, doch Juny of Zomermaand stort uit den vollen hoorn des overvloeds bloemen en vruchten over deze gelukkige gewesten. De Romeinen hadden deze maand niet aan eene Godheid, die zich in de donkere wolken der fabelleer voor het oog verschool, maar aan den grondlegger van het meest beroemd gemeenebest der toen bekende wereld geheiligd. 
	LUCIUS JUNIUS BRUTUS de wijze staats-
{==273==} {>>pagina-aanduiding<<}
man, de onoverwinnelijke held, en de vreesselijk regtvaardige regter zag zijnen onsterfelijken naam door deze zegenvolle maand tot onder de laatste nakomelingen van volken, wier aanwezen in den schoot der toekomst sluimerde, overgevoerd. Welk eene schoone vereeuwiging! de nacht der vergetenheid moge stoute daden bedekken; het bloed der laatste afstammelingen van een geslacht of van een overwonnen volk moge de namen van de geschiedrol uitwisschen; de tijd moge marmeren of metalen standbeelden en prachtige zegebogen tot puin vergruizen, maar Zomermaand vereeuwigde den naam van JUNIUS BRUTUS, en 's mans edele vrijheidsliefde bezielt nog elk hart, dat zijne waarde gevoelt. BRUTUS! hoe schoon klinkt niet uw naam in elk gewest, waar de Vrijheid immer hare speer, met den hoed der onafhankelijkheid versierd, heeft gedrild. BRUTUS! mijne ziel eerbiedigt u nog, u die het moedig Rome, dat zich onder het juk der Tarquynen zoo schandelijk moest krommen, door heldenmoed en trouw zoo glorierijk deed zegevieren. Immers BRUTUS! gij legde den eersten grondsteen van Romes nieuw staatsgebouw, dat als de tempel der vrijheid eene achtbare schaduw over den geheelen aardbodem verspreidde. Geen wonder dan, dat de schoonste maand van geheel het jaar 
{==274==} {>>pagina-aanduiding<<}
ter feestmaand aan JUNIUS BRUTUS werd gewijd. Rome vertoonde zich onder het bestuur van dezen haren eersten Consul, in den vollen bloei der heldendeugd en der reine zeden. De overwinning bekranste wijd en zijd de wapenen der strijdende helden, terwijl verraad en dwingelandij voor de edelste grootmoedigheid voor de verhevenste burgertrouw en voor de gestrengste regtvaardigheid bezweken. Welkom dan, driewerf welkom – o gij schoonste onder de maanden! o Juny ! voortreffelijk beeld der jeugdige vrijheid! met eenen zachten wellust vestigt zich het bespiegelend oog heden op de juichende schepping, die door uwe hand met feestkransen versierd is. Ja, vrijheid vrede en de getrouwste liefde zijn de bevalligheden, die uwe triomfkoets omringen. Ach! dat geen gweld, ach! dat geen woedende krijg of onverzoenbare wraak u in deze latere eeuwen, waarin de verfijnde beschaving de zeden verzacht, wat zeg ik? waarin de Godsdienst der verlichte Christenen de uitgebreidste liefde ademt, en de wraak tot woeste dierlijkheid verlaagt, u immer ontheiligden. De geheel natuur, dat leerboek der Godheid, waarin het verlicht zedelijk gevoel de uitnoodiging der eeuwige wijsheid, om de ware vreugd des aanwezens te genieten, zoo duidelijk leest, de natuur onderwijst ons 
{==275==} {>>pagina-aanduiding<<}
in alles, wat de waarlijk grootsche bestemming van den mensch betreft. Hoe aanminnig predikt zij met de ware de eenvoudige onafhankelijkheid, den milden overvloed, dien zij wijd en zijd aanbiedt. Het maatschappelijk leven toch bereikt den hoogste gelukstaat, wanneer het, even ver van dierlijke wildheid, als van kruipende slavernij verwijderd, zich een geregeld bestuur verkiest, zich aan de onschendbare wetten der zedelijke orde onderwerpt, en de vrijheid van elk lid der maatschappij door die wetten aan het geluk van het algemeen vastschakelt. Door zulk een maatschappelijk leven grenst het heil der stervelingen aan het geluk, dat in eenen meer volmaakten stand op hun wacht. Hoe dan ook het bestuur der maatschappij gevormd moge zijn, wanneer de weêrloosheid veilig is, het regt der onschuld gehandhaafd wordt; wanneer belanglooze deugd door toejuichting aangemoedigd, en ware verdiensten bekroond worden, dan is zulk een bestuur de zegenende afbeelding van het eeuwig weldoend Wezen, dat zij thans met aanbiddende lofzangen in den ruimen tempel der natuur vereeren. In zulk eene geregeld bestuurde maatschappij wordt elke nuttige werkzaamheid door den tooi des geluks versierd. De schoone kunsten kweeken de heilzaamste vruchten, en het algemeen 
{==276==} {>>pagina-aanduiding<<}
ziet met elken dag den rijksten oogst van welvaart en vreugd rijpen. Onafhankelijkheid, door de nuttigse door de verstandigste orde bestuurd, bezielt alle de burgers met edele fierheid, en doet de borst des werkzamen hutbewoners zoo ruim zoo moedig ademhalen als die van den edelmoedigen rijke, die onder het pralend dak van een paleis aan de bevordering van het volksgeluk arbeidt, of van hem, die op den troon het regt en de dierbare belangen van allen, zonder onderscheid, met onvermoeide vaderzorg bewaakt. Waar zich het oog henen wendt, beschouwt het de weldadige voetstappen der door orde en wetten bestuurde zamenleving.
	Zomermaand doet hier geene ontoegankelijke wouden groenen; hare hand omweeft hier de boomstammen niet met eeuwen lang in elkander gegroeid klimop en ondoordringbare dorenstruiken, terwijl de eeuwig zwarte schaduw onder het gewelf der digt ineengestrengelde takken beeft, en de door koude verdikte damp, die uit den moerassigen grond of uit het hoog op elkander gehoopt loof, dat de herfst jaarlijks afschudt, treurig opstijgt, vreugd en leven verstikt. Zomermaand bedekt hier geene woeste vlakten met hoogopgeschoten heesters en struiken, die de groeikracht van het malsche gras en de lagchende bloemen versmoren, die slechts
{==277==} {>>pagina-aanduiding<<}
het roofdier ter schuilplaats, of den bijna even wilden mensch ter voeding en schaduw verstrekken. Neen! deze milde, deze niet slechts belovende, maar reeds zooveel aanbiedende maand kroont hier de bebouwde akkers met allengs rijpend koren; de ruime boomgaarden met bloesems en jonge vruchten, ja, den geheelen grond om ons heen met leven en welvaart voedende kruiden: de hand der vlijt vindt alom de rijkste belooning. Geen slaaf behoeft om het noodig voedsel aan den voet des dwingelands te kruipen. De ruime voorraadplaats der natuur staat voor elk, die de ledigheid schuwt en door de behoeften der weelde niet verbasterd is, open, tewijl vrede, liefelijke vrede, die telg des Eeuwigen, wiens geest door het grenzenloos heelal de zaligste eenstemmigheid ademt, wandelt door de bloeijende beemden, die de blijde Zomermaand met elken dag zoo bekoorlijk versiert. Getuigt gij, jammerlijk verwoeste landstreken! in het zoo rijk bevolkt Europa! Landstreken, waar het oorlog in al deszelfs verschrikkelijkheid woedde, waar steden en dorpn in puinhoopen veranderd zijn; waar de uitgerooide bosschen en boomgaarden tot treurige houtstapels, waaruit het lijkvuur der algemeen welvaart ten hemel opvlamde, gevormd werden, en waar de verdrevene landlieden nog om de asch-
{==278==} {>>pagina-aanduiding<<}
hoopen van hunne verbrande hutten, om regt en ontferming weenen: getuigt gij, verwoeste landstreken! van de vreedzame mildheid der natuur, die ook nu uwen grond weêr met jeugdig groen versiert, die uwe puinhoopen met bloemen beplant, en de schoone heesters boven de grafheuvelen der verslagene helden, of der door angst en gebrek gestorvene weêrloozen, doet opbloeijen, en het rijpe zaad van volgende sieraden der lente uitstrooijen. Verschrikkelijk denkbeeld! daar ginds, op die uitgestreke heuvelige vlakte streden eenmaal twee heirlegers om de overwinning. Het dof geraas der ter dood leidende oorlogstrommelen, en het geschal der trompetten verspreidden wijd in het rond verschrikking, en deed de echo's, die eeuwen lang ver in de spleten der bergen sluimerden, ontwaken. Het donderend geluid der kanonnen rolde van heuvel tot heuvel en verloor zich in de ver afgelegene vallei, terwijl het geknal der musketten, en het fluitend rondvliegen der moordende kogels, den sidderenden luchtstroom, die het slagveld omvloeide, van veêrkracht beroofd deed stil staan. De ontrolde krijgsvanen hingen magteloos in de verstikkende wolken van rook. De brieschende oorlogspaarden trappelden in het stroomend bloed, of verpletterden, door wonden of door ontvlamde
{==279==} {>>pagina-aanduiding<<}
drift woedende, de stervenden, de lijken van vriend en vijand, terwijl het gekerm, terwijl de vereenigde vreeselijke jammerkreet van duizenden zich in het akelig wild krijgsgejuich der nog moedvolle benden verloor. Hier zonk de vader van een dierbaar gezin, uit welks omhelzing hij zich los moest scheuren, met een'doodelijk kwetsende kogel in de borst neder. Door den nacht des doods overschaduwd zag hij in zijne verbeelding alles, wat hem ooit het dierbaarst was, om zich heen. Hij waande zich in de knellende armen zijner jonge gade de zoete verrukking des wederziens te genieten, terwijl de schuldelooze liefkozingen van het lagchend kroost het vaderlijk hart verteederden, doch de bedwelming verdwijnt, en met dezelve de vleijende droombeelden. Hij gevoelt de doodelijke smart in zijnen boezem; de verstijvende koude der versterving rilde hem door de aderen: vruchteloos poogt hij om hulp te smeeken, maar zijn tong is verstijfd, en een diep gehaalde zucht om het heil van gade en kroost, was de laatste adem, dien hij uitblies.
	Aan zijne zijde viel een jongeling, voor de kunsten des vredes opgevoed, maar door het noodlot der tijden naar het slagveld gesleept. Weenend kuste hij zijne van weedom stervende moeder vaarwel, en zijne
{==280==} {>>pagina-aanduiding<<}
grijze vader, voor wien hij de laatste troost de laatste steun in dit leven was, strekte te vergeefs de bevende armen uit, om zijnen eenigen lieveling nog eenmaal te omhelzen, toen de jongeling aan den kermenden grijsaard ontvoerd werd. Nu ligt hij daar als een jonge bloesemdragende vruchtboom, die door eene stormvlaag in de lente werd geknakt. En ach! om dezen gevallenen heen, vielen nog duizend schuldelooze slagtoffers. Duizenden wentelden in hun bloed, of zagen zich jammerlijk verminkt voor geheel hun leven tot hulpelooze ellenden gedoemd. Neen! niets kan de menschheid zoo diep zoo afschuwelijk diep – vernederen dan de met vloek overladene kunst des oorlogs; eene kunst, uit wrok en trotschheid geboren;met onschuldig menschenbloed gezoogd, en ten hoon der Godheid, tot afgrijzen van het zedelijk gevoel, opgegroeid. Onbeschaafde wilden, die even als de roofdieren hunnen sterkte tegen elkander beproeven, om door knagend gebrek aan het woeden elkander eene voedzame prooi te ontrooven, of om zich op eenen grond, die de natuur met gras en vruchten beplantte, te legeren; zulke onbeschaafde wilden, wier bekrompen hart geene liefde dan voor zich zelf kent, wapenen zich, en stgrijden om buit of om den dood, en het oogenblikkelijk genot of de verzach- 
{==281==} {>>pagina-aanduiding<<}
ting van den dringendsten nood is de belooning van zulke tot redelooze dieren ontaarde ongelukkigen. Maar beschaafde verlichte volken, die in geregelde maatschappijen leven, bij wie roofzucht zoowel als het zoogenaamd regt van den sterksten als geheel onmenschelijk, en onteerend voor elk redelijk wezen beschouwd wordt; zulke volken, die volstrekt aan niets gebrek behoeven te lijden, die elks eigendom eerbiedigen, bij wie het algemeen heil de overvloedige bron is, waaruit voor elk, wie het ook zij, eene afzonderlijke beek van genot voortstroomt, o! dat zulke volken het oorlog op de aarde doen voortduren; dit is de afschuwelijkste vlek in de natuur der stervelingen. Waarom toch wapenen zich de Maatschappijen tegen elkander? Is het om vruchtbaren grond te winnen, opdat de eene maatschappij door gebrek aan voedsel niet zoude wegsterven of is het om algemeene beleedigingen? Om het wegvoeren van vrouwen, kinderen of bezittingen te wreken? neen! de grond voedt alom zijne vlijtige bewoners, of, waar het aan verlangde voortbrengselen ontbreekt, daar voorzien koophandel en scheepvaart, die de banden van volksvriendschap over de geheele aarde zoo weldadig strengelen, in alle behoeften. Algemeene volksbeleedigingen of woeste beroovingen 
{==282==} {>>pagina-aanduiding<<}
hebben in onze beschaafde tijden, waarin wetten en verdragen genoeg zijn, om de grenspalen van het onderscheide grondgebied der volken, vooral in Europa, te bevestigen, geene plaats meer. Het oorlog ontstaat meest uit verschillen, die de Vorsten of Bestuurders der volken onderling niet kunnen of willen vereffenen, en deze ontoegevendheid, deze gevoellooze staatkunde, spreekt dikwerf het verschrikkelijk doodvonnis uit over het geluk over de welvaart van volken, die, terwijl hunne bestuurders reeds in hunne kabinetten met de veder strijdvoeren, nog vriendschappelijk zich met elkander vermaagschappen, en door de getrouwste handelbetrekkingen den wederzijdschen voorspoed doen bloeijen. 
	Doch slechts één pennestreek vernietigt het onderling geluk, en beslist over het lot van tegenwoordige en volgende geslachten. Is het mogelijk, dat in tijden, waarin de volksbestuurders wedijveren om de heilzaamste wetten, die niets dan bescherming en liefde ademen, in te voeren; terwijl zij met de veradelende zachtheid der Christelijke zeden overéénstemmen te handhaven, is het mogelijk, dat zulke volksbestuurders zich verpligt zien om talrijke krijgslegers te onderhouden, en in de kunst van moord en verwoesting te doen oefenen? en dat wel ten kost van het algemeen, ten 
{==283==} {>>pagina-aanduiding<<}
koste	van vredelievende van vlijtige ingezetenen, die bestendig om den vrede bidden, en in het oorlog den ondergang van hun geluk weenende te gemoet zien. Welk eene strijdigheid! het door kennis en godsdienst verfijnd zedelijk gevoel breidt alle harten uit, om lief te hebben; het ongeluk wordt over het algemeen geëerbiedigd; elke medelijdende weldaad wordt toegejuicht; het behouden van een mensch, het redden van een' doodschijnenden drenkeling wordt met gloriekroonen beloond, en te gelijk wordt de kunst, om te verdelgen, om brand en verwoesting te verspreiden en om stroomen bloeds te vergieten, met zorg aangekweekt en met naamlooze schatten beloond. Onder de Romeinen verdiende de barbaarsche de bloeddorstige lust, om slaven in het zwaardvechten te doen onderwijzen, om eindelijk die ellendelingen zich tegen elkander te zien doodvechten, de verachting, wat zeg ik? het afgrijzen der nakomelingen; maar wat zal men zeggen van Christen-maatschappijen, die openlijk belijden, dat alle menschen zonder onderschei onsterfelijke kinderen van den eeuwigen Vader des heelals zijn, en dat algemeen broederliefde het merk der goddelijke afkomst is, dat de schoone de onbedorvene menschelijke natuur zoo eerbiedwekkend versiert; wat zal men zeggen
{==284==} {>>pagina-aanduiding<<}
van die Christen-maatschappijen, bij het zien van hare bezoldigde krijgsbenden? Geene slaven, maar de bloem van hare vrijgeborenen wordt van de beoefening des nuttigsten arbeids afgezonderd, en in het verwoesten en dooden, volgens de vernuftigst uitgedachte kunstregelen, onderwezen. Het is waar, onze krijgsbenden bestrijden elkander niet gelijk de zwaardvechters, maar de betaalde krijgsbenden der maatschappij, waarmede wij in oorlog zijn, gevoelen even weinig vijandschap tegen hunne bestrijders, als de Romeinsche zwaardvechters tegen elkander. Broederlijke liefde houdt de krijgsbenden der Christenen verbonden, tot op het tijdstip, waarin de vorsten of volksbestuurders elkander den oorlog verklaren. Dan eerst ontvangen de duizenden, die hun leven hun tijd en bloed verhuurd hebben, de gewigtige bevelen, om het land tegen soortgelijke bezoldigde benden te verdedigen, of om die op het grondgebied van den tot vijand verklaarden vorst, zelfs aan te vallen, en straks vliegen de gewapende heirlegers op den wenk der bevelhebbers, slechts als bezielde werktuigen, ten strijd. Niet het gevoel van persoonlijke vijandschap ademt hier wraak, niet het behoud van vaderlijken erfgrond en hut, gelijk bij onze voorouders, of de belaagde vrijheid van vrouw en kinderen, wier luid 
{==285==} {>>pagina-aanduiding<<}
geschrei over het slagveld weêrgalmt, is hier het doel, waarom gestreden wordt. Neen! het zij men wint of verliest, de grenzen van het grondgebied worden in de vorstelijke kabinetten afgeperkt, en de naam van slavernij is onder de Christelijke Europeanen vernietigd. Getrouwheid en roemzucht zijn alleen de drijfveêren, die de strijdende dapperen den schrik des doods doen overwinnen. O! zagen alle oorlogvoerende vorsten van nabij de bloedige slagvelden, die vreeselijk uitgebreide altaren der ijskoude staatkunde, of der tomelooze heerschzucht, altaren waarop, zooveel tallooze broederlijke offers moesten bloeden, o! gevoelden zij daar al de martelende gewaarwordingen der stervenden, die met een hart vol gloeijende liefde en vriendschap, of met schuimende wraak op de magteloos vloekende lippen den laatsten doodsnik geven! Gewis, zulk een tooneel zoude hunne ziel verscheuren. Het is waar, vorsten waren wel eens ooggetuigen van zulk een schouwspel, doch de bedwelmende toejuiching der overwinning, of het vreesselijk verward gewoel der nederlaag versmoorde de opwellende aandoeningen, en verdoofde de stem van het gevoel. Neen! de overwinnaar ontvliede het krijgsgejuich, hij trede eenzaam tusschen de op elkander gestapelde lijken der verslagenen, wier bloed nog uit
{==286==} {>>pagina-aanduiding<<}
gapende wonden vloeit; hij beschouwe daar de vermorzelde leden, de nog zwoegende boezems der stervenden, hij beschouwe de verwoesting in den geheelen wijden omtrek aangerigt; de vreedzame huisgezinnen, wier bloeijende welstand op den voorouderlijken erfgrond ook de wankelde wieg der nakomelingen met vrolijk opluikende rozen overschaduwde, hij beschouwe dìe huisgzinnen, verdreven, in diepen rouw gedompeld en het afgebedeld brood met bange tranen doorwekend. Troosteloos kermde de afgeleefde grijsaard om den dood, toen hij, niet slechts de loofrijke eiken, die hij als knaapje had geplant, en wier liefelijk lommer hem nu voor de heete middagzon dekte, voor de bijl der krijgslieden had zien vallen, maar toen hij ook zijnen zoon, die zich door drift vervoerd tegen het geweld had pogen te verzetten, door een kogel zag treffen. Ach! door de wreedste wanhoop gefolterd zonk de magtelooze grijsaard op de gewonde borst van den stervenden. Het laauwe bloed des jongelings verwde de zilveren lokken des vaders, en beider lijdende ziel ontvlugtte eene wereld tot een paradijs bestemd, maar door menschelijke wreedheid in een tooneel der vreesselijkste ellenden herschapen. Met het vrolijkst verlangen zagen de zoo gelukkig gehuwde landlieden de ge-
{==287==} {>>pagina-aanduiding<<}
boorte van hun eerste telgje te gemoet, maar ach! die geboorte naderde met al den jammer der verwoesting omhuld. Het donderen der kanonnen daverde door de hut. Vlugtende en door de nederlaag verwilderde krijgsbenden roofden vee en voorraad, en vielen zelfs in dreigende woede op den angstvollen landman aan, juist in het oogenblik, waarin zijne gade moeder werd, maar, waarin zij ook te gelijk door schrik verstijfd met den zwarten nacht des doods werd omtogen; terwijl ginds eene jonge sidderende moeder, half naakt met haren zuigeling de plunderende benden ontvlugt, eenzaam om ontferming schreit, en het onnoozel wicht aan de door angst zwoegende borst met elke teug, door schrik doodelijk geworden moedermelk martelende stuiptrekkingen inzuigt. De vorstelijke held beschouwe de duizend, duizend soortgelijke levendige tafereelen des jammers, die den krijg alom ten toon spreidt, en hij waardere den prijs van elken lauwertak, dien de overwinning om zijne kroon vlecht. Wat is de glorie der overwinning bij den zachten zonneschijn des vredes? wat zijn onvruchtbare laurieren bij de vette olijven, die het vreedzaam genot des overvloeds met streelende glansen versieren? wat is de trotsche opgerigte zegeboog boven het graf der verslagene vijanden, waaromheen het
{==288==} {>>pagina-aanduiding<<}
verminkte heldenkroost de vaderlands krachteloos rondkruipt, bij het feest-altaar der menschenliefde, waarop de gelukkige menigte dankbare tranen offert, en het opkomend geslacht in lagchende rijen heilvoorspellende heendanst? Ach! hoe weinig kan het geraas der trommelen en het luidruchtig krijgsmuzijk der in zegepraal tot hunne haardstede terugkeerende benden het snikkend schreijen om den dood van gevallen lievelingen doen verstommen?
	Beschouwt gij, met glorie gekroonde Overwinnaars, voor welke pracht en vleijerij de smart onder schitterend feestgewaad verbergen, den glans der zegevierende verlichting: veelkleurige vreugdevlammen mogen uw oog doen schemeren, opdat het de tranen des bangen weedoms niet zie vloeijen, maar, komt en beschouwt in de kringen des huisselijken levens, met hoeveel zielverscheurend lijden uw krijgsroem betaald wordt. Ziet daar het troosteloos handenwringen der ouders, die hunnen zonen vruchteloos onder de terugkeerende benden zochten. Zie daar de sprakelooze wanhoop der bloeijende maagden, die de aan haar verloofde vrienden van haar onschuldig hart met opene armen te gemoet snelden, maar welke het afgrijsselijk woord: hij is dood, als een donderslag in de ooren klonk. Ziet, o ziet den bangen 
{==289==} {>>pagina-aanduiding<<}
weedom der weduwe, die vol moederlijken wellust de onnoozele kleinen hunnen vader dacht in de armen te voeren; met van vreugde tintelende oogjes stamelden de jonge lievelingen den teederen vadernaam, toen zij het geweer der krijgslieden zagen glinsteren. Bij het wapperen van elken vederbos breidden zij de mollige armpjes naar den verwachten vader uit, maar te vergeefs, lieve onnoozelen! uw vader viel in den strijd. Sidderend zag de beangste moeder den boezemvriend van haren echtgenoot naderen; een medelijdenden traan zwelt in 's mans oog, en de weduwlijke moeder verstaat geheel haar verschrikkelijk lot. Neen, overwinnaars! treed niet in het midden van deze jammerende schaar, zij zoude u met het bloed van haren geliefden bespat wanen, en u welligt in vertwijfeling vloeken. Neen! treedt niet in het midden; de brekende oogen dezer ouden zouden van u hunne zonen weder vragen; deze wanhopende vrouwen en maagden zouden u misschien den moordenaar van de vrienden harer ziel noemen, en deze onschuldige wichtjes zouden u met betraande lachjes, met vriendelijk tot u opgehevene armpjes, om het leven van hunnen vader, hunnen beschermer, dat in uwen dienst werd uitgebluscht, bidden. 
	Doch hoe ver zweefden mijne bespiege-
{==290==} {>>pagina-aanduiding<<}
lende gedachten van de uitgekozene tooneelen, die de schoone Zomermaand ons aanbiedt en verloren zich in de akelige zwarte beelden des krijgs, wier doodsche treurige schaduw aan het vrolijk bloeijend leven, dat heden over het voormalig strijdperk huppelt, de helderste de bekoorlijkste glansen schenkt. Gras en bloemen zijn als een luchtig kleed hier over de slapende dooden gespreid. Ginds onder dien heuvel rust een aantal verzamelde lijken van vrienden en vijanden onder elkander; de koude hand des doods heeft de vlammende wraak, die door de smart der wonden of door het gevoel van gefnuikte roemzucht ontbrandde, geheel verdoofd. Het stof der dapperen, die een verschillend vaderland beminden, vermengt zich in den moederlijken schoot der aarde, en de adem der algemeene liefde suist in het luchtig zomerkoeltje, dat hunne groenende rustkoets omzweeft, en het vergiftigend bilsenkruid nevens den heilzamen vlierstruik, die bloeijende beelden van doodelijken haat en weldadige broedertrouw, boven het vermolmde gebeente beweegt. De vemenging der lijken op dit slagveld doet mij aan uw sterven, o moedig vriendenpaar! wiens lot mij het hart eens deed bloeden, nog met huivering terug denken. MAURITS en LEOPOLD zagen op verschillend grondgebied het eerste levens-
{==291==} {>>pagina-aanduiding<<}
licht, doch daar zij beide nabij de grenzen van hun vaderland werden opgevoed, en onderling belang hunne ouders verbond, vestigden de beide knapen al vroeg eene vriendschap, die, op overeenstemming der edelste neiging gegrond, de ontwikkeling van beider zedelijke voortreffelijkheden ten doel had. Deze jeugdige vriendschap was de bron van het zuiverst levensgenot. Beurtelings ademden de jongelingen dezelfde vaderlandsche lucht, en de onderscheidene geboortegrond was aan beider hart dierbaar. In alle oefeningen, in alle vermaken, maar ook in alle gevaren deelden de jonge vrienden. Beide beklommen zij niet zelden hemelhooge bergtoppen: niet zelden waagden zij zich aan de oevers van peillooze afgronden. Nu eens worstelden zij met schuimende golven, die zich, als brandend, met een verdoovend gedruisch, op gepunte klippen verbrijzelden, en straks weêr vlogen de rustelooze jongelingen als moedige jagers door de bosschen, om de schadelijke roofdieren, die de vreedzaam grazende lammeren verscheurden, en schrik en verwoesting in het rond verspreidden, te verdelgen. Meer dan eenmaal ontrukten MAURITS en LEOPOLD elkander aan eenen gewissen dood; meer dan eenmaal stelden zij, vol drift, hun eigen leven voor elkanders behoud in de waagschaal, en elk ge- 
{==292==} {>>pagina-aanduiding<<}
vaar knoopte nog sterker de banden van de teederste vriendschap. Eindelijk rukte het lot de getrouwe vrienden uit elkanders armen. Beide volgden zij hunne vaderlandsche veldbanieren, MAURITS moest aan de overzijde des oceaans het belang zijns lands helpen beschermen; jaren lang zuchtten de zielen der beide vrienden naar het oogenblik, waarin zij elkander weder zouden omhelzen. LEOPOLD onderging de wreedste rampspoeden, maar de hoop, dat hij eenmaal zijne verkropte smart aan den boezem des getrouwen vriends zoude uitweenen, bleef zijn laatste troost, en ondersteunde vaak zijne wankelende grootheid van ziel. In het einde verklaarde de vorst van MAURITS vaderland openlijk vijandschap tegen het vaderland van LEOPOLD, en deed het vernielend aanvallen. O! hoe verheugde zich LEOPOLD toen, dat zijn geliefde vriend zoo ver verwijderd was. Vaderlandsliefde gloeide in zijne borst. Hij streed met leeuwenmoed, en de overwinning rustte in de schaduw zijner zwierende krijgsvaan, doch eenmaal door drift vervoerd, om eenen dapperen vijand, die alleen stand hield, terwijl zijne spitsbroeders vloden, te ontwapenen, valt deze met verschrikkelijke heldenkracht op hem aan. LEOPOLD reeds gewond verdedigt zich, en ziet zijn' bestrijder doodelijk gekwetst van deszelfs paard stor- 
{==293==} {>>pagina-aanduiding<<}
ten. IJlings stijgt hij nu ook af, om zegevierend zijnen overwonneling vol menschenliefde bijstand te bieden, maar hemel! welk een gezigt, in den zieltoogenden herkent hij zijnen MAURITS. Wanhopend gilt hij den naam zijnes vriends. MAURITS schijnt te herleven; hij staart met oogen vol liefde LEOPOLD aan, slaat de verstijvende armen om hem heen, en zucht met eene verflaauwende stem: Mijn LEOPOLD! eenige dierbare vriend! God vervult mijnen wensch, ik ben gelukkig, ik sterf aan uw getrouw hart. MAURITS knelde zich vast aan zijnen vriend, en met eene stuiptrekkende beweging zonk hij in den gevoelloozen nacht des doods. Ik, uw moordenaar? gilde LEOPOLD, ik in het leven? Terwijl uw laatste bloed, hemel! het bloed mijns vriends, van deze hand druipt? Neen MAURITS! ik sterf met u. Hij greep den degen, die MAURITS uit de bezwijkende hand was gezonken, en doorboorde zich het hart. De menschelijke rede sidderde bij dezen zelfsmoord; de verlichte godsdienst doemde dien, maar het lijdend gevoel bedekte denzelven met den reinen sluijer der liefdevolle vriendschap. De beide helden rusten in hetzelfde graf, en, in den dag der ontwaking, zal gewis eeuwige broedermin de laatste vlek, die de grootheid van LEOPOLD onteerde, met bloeijend paradijsloof
{==294==} {>>pagina-aanduiding<<}
overschaduwen, even gelijk nu de natuur de verstrooide beenderen der helden op het slagveld met veelverwige veldbloemen en buigende grashalmen overdekt.
	Dan hoe afschuwelijk, hoe vernederend voor de menschheid het oorlog ook zijn moge, zoolang het zedelijk gevoel der menschen niet genoeg veradeld is, zoolang het dien trap van volkomenheid niet bereikt heeft, dat het regt in alle betrekkingen wordt geëerbiedigd, en de zedelijke vrijheid niet langer misbruikt wordt, om de goddelijke uitspraak van het rein hart ongehoorzaam te zijn, zoolang zal ook de krijg de aarde verwoesten, en zoolang zal ook in elke maatschappij de krijgsstand tot uitwendige veiligheid even noodzakelijk zijn, als het zwaard der wetten tot het instandhouden der inwendige orde. Helden, die, met onwrikbare trouw aan een geliefd vaderland verbonden, deszelfs aangevallen regten verdedigen, of deszelfs veiligheid en rust op duurzame gronden helpen vestigen, zulke helden verdienen door alle eeuwen heen toejuiching en dankbare liefde. 
	Ware heldenmoed, of die edele, die verheven geestdrift, die de dreigendste gevaren, niet uit ijdele roemzucht, niet uit verachtelijke eigenbaat, maar uit reine liefde voor het belang der onderdrukten, uit reine liefde
{==295==} {>>pagina-aanduiding<<}
voor een land en volk, waaraan de held al de veiligheid al de vreugde zijner hulpelooze kindsheid, al de zoete genietingen zijnes geheelen levens verschuldigd is, versmaadt; zulk een ware heldenmoed, die uit afkeer van onregt, zoowel uit de kracht en vreugdeschenkende bewustheid, dat men goed, dat men waarlijk edel handelt, voortvloeit, ja, zulk een heldenmoed draagt de duidelijke kenmerken der goddelijke liefde van Hem, die de geheele aarde als zijn vaderland, die geheel het menschelijk geslacht als zijn volk beminde, en verheven, niet slechts boven de vrees voor smart en dood, maar ook verheven boven smaad en verachting, zich moedig daarvoor opofferde. O! edele stoutmoedige sieraden van het menschdom! gij waarlijk groote mannen! die de eeuwen waarin gij geboren zijt tot glorie verstrekt, u biedt mijn hart de dankbaarste hulde, ook in naam der geheel menschheid. Welk opoffering was den vaderlandlievenden held immer te zwaar? Wie eerbiedigt niet de Romeinsche Brutussen? zoowel daar, waar de eerste van dien naam het jeugdig staatsgebouw, ten eeuwigen afschrik van het ondermijnend landverraad, in het bloed zijner jeugdige zonen, maar te gelijk ook in de gevoelvolle tranen der medelijdende menschheid grondvestte, als ook daar waar de 
{==296==} {>>pagina-aanduiding<<}
tweede BRUTUS voorspoed, eer en leven in de waagschaal stelde, om Rome van slaafsche ketenen te bevrijden. Wie denkt aan den edelaardigen WILLEM TELL, wiens gloeijende vrijheidsliefde eindelijk door het goddelijk vuur des gevoels in zijn vaderhart met helderblakende vlammen uitbarstte, toen zijn dierbaar en onschuldig kind, met den appel op de blonde lokken, en met al het vertrouwen der lieve onnoozelheid, den dodelijken pijl in 's vaders mannelijke hand kommerloos aanlachte. Wie denkt aan dezen edelaardigen WILLEM TELL en gevoelt niet eene edele trotschheid? omdat deze fiere Zwitser een mensch was, omdat een broederlijk hart in zijne borst klopte. Ja, natuurgenoten! zulk een hart klopte ook in de borst van den grooten WASHINGTON, wiens dapperheid over de vijanden van Amerika, wiens geduld wiens ware grootheid over alle rampspoeden, over verraad, over lasterzucht, over gebrek en wanhoop roemrijk zegepraalde. Ook deze held, die de vrijheid van zijn vaderland op vaste gronden bouwde, en in de schaduw van den door hem gestichten tempel der vrijheid, rein van heerschzucht en eigenbaat, op vredepalmen der zaligsten dood der vlekkelooze opregten insluimerde; ook deze aan God en mensch getrouwe held was mijn natuurge-
{==297==} {>>pagina-aanduiding<<}
noot. Hoe rijst niet de waarde der menschheid bij deze gedachten!
	En gij, o mijn weleer zoo heldhaftig vaderland! waar is uw grond niet door het bloed van belangelooze dapperen geheiligd? Suizen de zomerkoeltjes niet over de slapende asch der helden? O! dat zij de uit marmer gebeeldde lauwerkransen konden bewegen. Voorbeeld der helden! zalige DE RUITER! hoe zoude in Zomermaand	, op de verjaardagen van uwe glorierijke daden, uwe laurieren niet door het hooge kerkgewelf ruischen. Geheel uw leven was glansrijk, gelijk de blinkende loopbaan van den langen zomerdag, die vrolijk uit de met starren bestrooide duisternis oprijst, die allengs meer schoon, meer heerlijk de natuur met schitterenden luister versiert, en met stille majesteit omhuld in prachtige avondwolken wegzinkt. Welk tijdstip schittert in de geschiedenis met meer glorie dan het tijdstip, vaderlijke vriend van uw volk! o lang verheerlijke DE RUITER! toen Engelands vernedering door de golven van den trotschen Theems werd terug gekaast, toen Chattams brand den roem van ons vaderland vereeuwigde en de vrije vlag van het vereenigd helden-gemeenebest den vijand schrik en den bondgenoot het moedigst vertrouwen inboezemde. De drie en twintigste dag van
{==298==} {>>pagina-aanduiding<<}
Zomermaand zij nog voor den laatste nakomeling, door wiens aderen slechts een enkele droppel onvermengd hollandsch bloed vloeit, aan den beschermer van het regt der volken, aan den moedigsten verdediger der onafhankelijkheid van zijn klein, maar door trouw alom beroemd en door heldendeugd vrij gestreden vaderland, aan den godvruchtigen menschenvriend, aan den grootmoedigen DE RUITER, als een glorierijke feestdag geheiligd. Op dien dag toch, bestraalde de overwinning de zwierende wimpels van Nedelands vlottende sterkten; het donderen der kanonnen was de triomfzang der geregtigheid, en het flikkeren der vlammen, die Brittanjes magt op eigen grond verteerden, schonk de ontzaggelijkste majesteit aan den hoed, die de speer der Nederlandsche Vrijheid versierde. Edelaardige voorouderen! met welk eene verrukking zaagt gij uwen DE RUITER met zijne zegevierende vloot in uwe havens terug keeren. - O hoe zal de lucht niet weêrgalmd hebben door uw zegelied; hoe zal de dankende vreugd niet in den zachten blik van uwe vaderlandminnende maagdenrij, getinteld hebben, toen de grijsaard zijnen teederen kleinzoon het luidruchtige hoezee aan den oever leerde juichen, 
{==299==} {>>pagina-aanduiding<<}
en toen de verrukte moeder, den zuigeling, die uit hare volle borst onschuld en vaderlandsche trouw dronk, den frisschen lauwertak aan DE RUITER met mollige handjes leerden toezwaaijen.
	Streden in elken krijg helden gelijk een DE RUITER, voorzeker de schande der menschheid zonde zich als dan in de schaduw des waren roems verschuilen. Zag elk volk de verdediging van deszelfs regten aan Veldheeren, gelijk eene DE RUITER, gelijk eenen WASHINGTON of soortgelijken, door deugd en trouw vereeuwigde helden, uit de oude of nieuwe geschiedenis der wereld, toevertrouwd, gewis het oorlog zoude de menschheid minder vernederen, en zijne bloedige altaren zouden, met schuldelooze slagtoffers niet beladen, minder rooken ……………doch de overwinning moge niet altijd haren lauwerkrans om den evenaar der geregtigheid strengelen, bevolen zijn der Voorzienigheid, met Christelijke gelatenheid, de lotgevallen der volkeren, want de weegschaal, waarin de handelingen der Volksbestuurders gewogen worden, blijft in de eeuwig regtvaardige hand des Almagtigen, aan wien elk menschelijk wezen rekenschap van de hem toevertrouwde zedelijke vrijheid geven moet. O mijn vaderland! schoon uw zegepralende vloten zich niet meer in de tuimelende
{==300==} {>>pagina-aanduiding<<}
oceanen spiegelen, schoon de luchtige zomerkoeltjes uwe vlottende heirmagt niet meer bevleugelen, en uwe geëerbiedigde vlag niet meer tot schrik der dwingelanden, en tot heil der onderdrukten doen zwieren, toch blijft de naam uwer helden onsterfelijk, en uwe maatschappelijke deugden kunnen u de verhevenste gloriepalmen in de rij der mogendheden doen zwaaijen. Ja! houdt moed, mijn vaderland! schoon uwe scheepvaart aan kluisters ligt, schoon het geruisch der golven, die uwe oevers bespoelen een sterflied schijnt op uwen rijkdom, die weleer van Oost en West van Zuid en Noord u juichend te gemoet vloog; houd moed, uwe bestendige rijkdom kan u door gene magt ontnomen worden. Die rijkdom bestaat in de wijsheid en in de onvermoeibare vlijt van uwe burgers. Zoo lang de glans der nuttigste wetenschappen zich allengs heerlijker uitbreidt; zoo lang de schoone, de heilzame vruchten der bloeijende kunsten op uwen grond rijpen, en de verstandigste werkzaamheid de stulpen der armoede zelfs met welvaartsrozen omplant, zoo lang zal Holland het sieraad des aardbodems, en de lievelingsgrond van alle nabuurige volken blijven. Is het niet de werkzame aard onzer landbewoners, die hier, tusschen rollende zeegolven, en bruisende rivieren bekoorlijke
{==301==} {>>pagina-aanduiding<<}
paradijzen schiep? Is het niet die werkzame aard, die, achter de dijken en dammen tegen het water verschanst, den vaderlandschen grond meer schatten doet opleveren dan de rijkste goudmijn; schatten, die het levensvuur op het heilig altaar der Goddelijke liefde onderhouden, en het reinst genot in de schaduw van stille zielenrust doen voortstroomen.
	Uwe rijkdommen, mijne landgenooten! mogen u dan, in deze oogenblikken, niet bespat met het schuim van den breeden Ganges, of van den zuidelijken oceaan, toevloeijen, komt aanschouwt uwe velden en weiden, daar rijpt het voedend graan, dat na weinige weken u als een gouden vloed zal te gemoet golven. Daar vloeit de vette melk van uwe koeijen, die, tot geurvolle boter gestold, den algemeenen voorspoed op de bekoorlijkste wijs doet voortduren, en eenen altijd groenenden tak aan den geknotten stam van den Nederlandschen handel doet bloeijen. De nuttige Landbouw, die oudste, die eerwaardigste van alle kunsten, vertoont zich voral in deze schoone mand, in al hare voortreffelijkheid op den vaderlandschen grond. Hier toch treedt deze weldadige vriendin van het menschdom, zegenend langs de boorden van onze stroomen, zegenend langs de uit- 
{==302==} {>>pagina-aanduiding<<}
gestrekte heuvelige vlakten, en omhelst daar hare met bloemen bekranste Tweelingzuster de trouwe herderlijke Zorg voor het nuttig vee. Deze beide groeiden met het menschelijk geslacht op, en waren de wellust der eeuwen, de lievelingen der onderscheidene volken. De verschillende smaak moet aan de eene of andere van het zusterenpaar wel eens de voorkeur geven, maar in ons vaderland zijn Landbouw en Veeteelt de geliefde landelijke godinnen der natie. Niet als aan de boorden van den vruchtbaarheid voedende Nijl, wordt hier alleen de Landbouw, wier gelaat door den gloed der zon geroost, al den ernst des onafgebrokenen arbeids vertoont, plegtig vereerd, en als de eenigste beschermster van 's volks welvaart gehuldigd; niet, als aan de beemdrijke oevers van den Euphraat, juichen wij alleen de goudlokkige Herderzorg toe, en wijden haar alleen onze volksfeesten; neen de Rijn, de Maas, de IJssel  en andere vaderlandsche stroomen, besproeijen zoowel de vruchtbare velden, als de grasrijke weiden. Getuigen zijn heden de menigvuldige welige akkers, op wier golvende halmen de overvloed dartelt; de akkers, waarop het bloeijend vlas, welks liefelijk groen het oog boeit, en het beeld van den zachten boezem der stille zee, waarover slechts teedere zucht- 
{==303==} {>>pagina-aanduiding<<}
jes der natuur zweven, vertoont: het vlas, welks bevallig gekleurde bloesem de blijdste verwachting in de glansen der zomerzon doet spelen.
	Getuigen zijn de uitgestrekte velden waarop de teedere boekweitplant zoo vrolijk bloeit, en den rijksten voorraad belooft. Welk een tafereel spreidt de natuur, door kunst begeleid, hier niet ten toon? Welk een zacht rozenwaas vloeit hier over het levend zilver van dit bekoorlijk uitgespreid bloemenkleed, waarop de frische morgendauw in de schitterende zonnestralen glinstert. Hoe vrolijk gonzen hier de duizend, duizend honig verzamelende bijen om de lagchende bloesems, waaruit zij met onnavolgbare nijverheid dien zoeten schat in rijken overvloed vergaderen. Wie bewondert dit nuttig insekt niet? dat zonder den teederen bloemkelk te beschadigen de edelste sappen, die geene menschelijke kunst tot honig en was zou kunnen toebereiden, daaruit inzuigt. Hoe luchtig wentelt het zich, in het stof of stuifmeel der bloem, om zich op die wijs met de nuttige bouwstof van de kunstvolle honigraat te beladen. Onvermoeid vliegen deze tallooze diertjes met hunne kostbare vracht naar de korven, die om de boekweitvelden geschaard staan. Elk kent de maatschappij, waartoe zij behoort, 
{==304==} {>>pagina-aanduiding<<}
en vergist zich nimmer door in een'der korven, waarin de moederbij, waarvan zij afstamt, niet woont, te vliegen. Ja, wie bewondert niet de orde, die in het maatschappelijk leven van deze insekten plaats heeft? Alles is naar ingeschapene wetten geregeld. Slechts ééne moederbij grooter dan al de andere is de band der geheel gevleugelde maatschappij. Om haar heen zweven al de mannelijke bijen, voor haar wordt de grootste woning in den korf vervaardigd. Ook is zij de moeder van allen: want, zoo ras geheel het zamenstel der zeshoekige cellen, waarvan eenigen voor het jong broedsel; anderen tot het bewaren van geschikt voedsel voor de teedere wormpjes, en de overigen voor den honig, die het algemeen tot voedsel moet verstrekken, bereid zijn, legt de moederbij eijeren in de daartoe vervaardigde cel. Deze worden welhaast levendige wormpjes, die vervolgens tot gevleugelde bijen opgroeijen. Bevindt zich nu onder deze jonge bijen op nieuw eene moederbij, dan verzamelen zich de overige jonge bijen, die uit mannelijke en uit werkbijen bestaan, allen om de moederbij, en verlaten den korf als eene nieuwe volkplanting: ook dit heeft in de schoone dagen van Zomermaand voor het eerst plaats, en de eigenaar van den bijenkorf let zorgvuldig op dit uitvlie-
{==305==} {>>pagina-aanduiding<<}

gen, of zoogenaamd zwermen. Doorgaans tracht hij alsdan, door het maken van eenig geraas of beweging in de lucht, die vooral op deze insekten invloed heeft, het nedervallen of zich nederzetten der moederbij te bevorderen. Doet zij dit op den tak van een boom, of op een'of anderen struik, dan vallen oogenblikkelijk al de overige bijen om en op de moederbij neder, en houden zich aan elkander vast, zoodat de geheele uitgevlogene volkplanting, als tot eenen klomp verzameld, met weinig moeite in een'nieuwen korf kan opgevangen worden. 
	Waarlijk met verstommende bewondering moeten wij deze kleine magtelooze insekten, waaraan wij zoo onbegrijpelijk veel verschuldigd zijn, beschouwen. Hoeveel nut schenkt ons de honig niet, en hoe onbegrijpelijk veel is de was in onderscheidene gebruiken niet waardig; en dit alles wordt door deze kleine diertjes, die naauwelijks een droppel honig, die naauwelijks een weinig was kunnen vervoeren, bereid. Hoevele duizenden moeten niet arbeiden om ons slechts het gewigt van één pond honig of was te bezorgen: en toch hebben de onderscheidene volken der aarde, waar het gebruik daarvan bekend is, geen gebrek aan dezelve, even weinig als aan de kostbare zijde, die wij alleen aan den zijdeworm te danken hebben.

{==306==} {>>pagina-aanduiding<<}

Hoevele millioenen wormen moeten niet spinnen, om de praalgewaden, die de aanzienlijken der aarde versieren, te doen vervaardigen? Een enkel zijdengewaad immers, waarmede wij ons tooijen, is het werk van eene menigte dier insekten. Wie bedenkt dit en gevoelt niet de werkzaamheid der geheele natuur, of liever de volmaakt wijze goedheid van Hem, wiens geest de geheele schepping bezielt, van Hem, die de redelooze dieren, volgens de luchtstreek, die zij bewonen met haar en wol bekleedt, die de vogelen des hemels met veelkleurige veeren dekt en versiert, die de bloemen des velds met onnavolgbare pracht optooit, maar die voor den mensch, voor den met rede begaafden mensch, die zigtbare godheid op aarde, de geheele natuur dienstbaar maakt, om hem te kleeden en te voeden. God zelf verkoos het beste het nuttigste der kleeding voor de dieren, maar de mensch bezit vrijheid, om zelf voor zich te verkiezen. Hij bezit oordeel, om die keus te besturen, en, volgens zijnen smaak van ware schoonheid, van schoonheid, die uit de vereeniging van wezenlijk nut en streelende bevalligheid geboren wordt, verkiest ook de mensch voor zich, het zij dan het beste, het zij het meer of min strijdige met zijne belangen. Doch waar voerde mij de beschouwing der bekoor-
{==307==} {>>pagina-aanduiding<<}
lijk bloeijende boekweitvelden, waarboven de vrolijk opstijgende Leeuwerik den triomfzang der schoone natuur zoo bevallig door de golvende lucht doet galmen. Voorzeker praalt hier het feestaltaar voor den nijveren Landbouw gesticht, en met schoon gekleurde zomerbloemen bekranst. Maar ook onze grasrijke weiden getuigen, dat de nuttige veehoederij hier haar heiligdom in de schaduw onzer lagchende beemden vestigt, welk land roemt op talrijke kudden van tamme weldoorvoede runderen, die meer vette meer gezonde melk in de volle emmers doen schuimen, dan de grasrijke oorden der Vriezen en Hollanders? 
	Welke bekoorlijke weiden vol vee, waar de waakzame zorg het nimmer aan helder water doet ontbreken; zelfs in de afgelegenste streken waakt onvermoeide Herderzorg voor de belangrijke schapen, die in zulke menigte op de uitgestrekte heiden, ja, zelfs langs de met vlijt beplante duinen, vreedzaam weiden. Met hoeveel roemwaardigen ijver zijn deze in allen opzigte nuttige dieren in ons vaderland niet aangekweekt? Hoevele brave vrienden van volk en vaderland hebben niet op alle mogelijke wijzen de onderscheidene vaderlandsche schapensoorten trachten te veredelen, en de wol van deze dieren, de wol, die Engeland en Spanje op-
{==308==} {>>pagina-aanduiding<<}
leveren, te doen evenaren, en onze vaderlandsche fabrijken op deze wijs meer te doen bloeijen. Heil zij deze ware patriotten, hoe dan ook hunnen ijver moge bekroond zijn; hun heilvol doel verdient de dankbare liefde der natie.
	Schoone koesterende Zomermaand! ook nu, terwijl uw vreedzaam Tweelinggestarnte als het beeld der onschendbare broederliefde aan den hemel glanst, huppelen onze vreedzame lammeren in de weiden, waarover gij het voedend groen zoo mild strooit, en met geurige bloemen doorweeft. Ook uwe lange vrolijke dagen zijn aan de landfeesten der herders gewijd. Het scheren der schapen verspreidt lagchende vreugd over de weiden, en in de nederige stulp des veemans. Juichend verzamelen zich de scheerders om de blatende kudden. Medelijdend zien de jeugdige knapen het onnoozel schaap, gebonden, aan den scheerder overleveren, en het onschuldig kind, dat de poezele handjes in de digte wollige vlokken van het geliefkoosd schaap wikkelt, besproeit de blanke vacht met onnooozele traantjes, maar welhaast keert het geliefde dier, vrolijk, ontlast van zijne zware wol, terug, en huppelt luchtig door de grasrijke weiden, terwijl uw koesterende schoot o milde moederlijke zomer! het voor alle gestrengheid der lucht beveiligt.

{==309==} {>>pagina-aanduiding<<}

Neen! geen voetstap gronds is beroofd van den weldadigen invloed dezer schoone alles heerlijk tooijende maand. De afgelegenste eenzaamheid zelfs is heden een tempel der vreugd; oorden, waarin de stilte woont, waar het gezellig leven verbannen schijnt, die oorden zelfs verteederen nu het hart van den vriend der natuur! Ook daar schijnt alles bezield, ook daar schijnt alles zich in het aanwezen te verheugen. De schoon gekleurde vlinder klapt daar vrolijk de bonte vleugelen. De vogelen juichen op elken lommerrijken tak, in elke groene haag, den zoetsten wellust, die de met zooveel teedere zorg in het leven gewekte jongen zullen aanbieden, te gemoet, en het kommerloos grazend vee geniet, in deze oogenblikken, al het heil waarvoor het vatbaar is.
Uw triomf, o schoone zomer! 
Wordt door al wat leeft gevierd. 
Lange, wolkloos-heldre, dagen 
Trekken grootsch uw'zegenwagen, 
Daar een krans van frissche rozen 
Om den gouden teugel zwiert. 
 
Schoon de bloesemtooi der Lente 
Voor uw'gloed verdorrend vlugt, 
Onder groene looverkransen, 
Doet gij licht en schaduw dansen; 
En het blos des jongen daagraads 
Ademt ge om de teedre vrucht. 
 

{==310==} {>>pagina-aanduiding<<}

Hoop verliest zich in genieting, 
Zorg ontvlied het lagchend veld, 
Daar het ooft, langs berg en dalen, 
In den glans van gouden stralen, 
Die uw bruine lokken sieren, 
Tot gewenschte rijpheid zwelt. 
 
Elke dag is ons een feestdag; 
Elke dag baart nieuw genot. 
Bijdschap klapt, bij 't ochtendkrieken, 
Nu de bonte vlinderwieken. 
Godsvrucht knielt, in de avondscheemring, 
Dankend, voor haar'vriend, haar' God. 
 
Milde Zomer! heel de schepping 
Is door uwe hand getooid. 
Ver van stad en dorp gescheiden, 
Zien wij Hollands vruchtbre weiden, 
Waar zich vrede en rust verschuilen, 
Met uw bloemrijk groen bestrooid. 
 
De eenzaamheid, hoe stil, hoe zwijgend, 
Doet hier 't hart van blijdschap slaan. 
Koeltjes, die verkwikking blazen, 
Streelen, wen de lammren grazen, 
Van hun wol den laatsten dauwdrop, 
In de schaûw der teedre blaên. 
 
Schoon de zon den middag nadert, 
Gras noch lommer wordt verschroeid. 
't Vee mag 't nuttig weefsel spoelen 
In 't verfrissching biedend stroompje, 
Dat langs grasrijke oevers vloeit.  


{==311==} {>>pagina-aanduiding<<}

't Beeld van trouw en zorglooze onschuld 
Zweeft hier lagchende in het rond. 
Waakzaam bij de onnoozle schapen 
Ademt elk der herdersknapen 
Stille vreugde op 't bloemrijk leger, 
Of hij dartelt met zijn'hond. 
 
Niet door stilte der woestijnen 
Wordt hier 't hart met schrik vervuld. 
't Blatend lam doet in valleijen 
De echo's vreedzaam spelemeijen, 
Doch wekt nooit een hongrend roofdier, 
Dat van woede en bloeddorst brult.  
 
Van het krijgsgeschrei der moorders 
Daavren hier de heuvlen nooit – 
Neen! 't eenvoudigst liefdesliedje 
Galmt uit 's herders fluit of rietje. 
Hoort hem ginds dan 't blozend meisje, 
O! dan wordt zijn heil voltooid.  

	Voorzeker in het geheel jaar, ontzweven ons de uren en oogenblikken der donkere toekomst niet, op zulke glansrijke vleugelen, niet zoo bekranst met al den tooi der frissche jeugd, als heden. Alles praalt in de volle kracht der schoonheid, de natuur verschijnt nu, niet meer, als eene pas ontluikende maagd, die de viooltjes der teedere kindsheid, met de eerst ontwikkelende rozenknopjes der bloeijende jeugd verwisselt; wier zacht bevallig blozen de rijkste schoonheid belooft, en in wier teedere schuwe blikken de weêrlooze onschuld, om bescherming 
{==312==} {>>pagina-aanduiding<<}
vleit. Neen! de Natuur verschijnt thans, met de aanminnige stoutheid der jeugdige moederliefde op het volschoon gelaat, waarin elke trek de taal des gevoels duidelijk spreekt. Met de ijverigste bezorgdheid toch doet de moederlijke natuur aan alle hare kinderen, zonder onderscheid, wel. Zij voorziet in alle behoeften. Zij voedt, zij koestert; zij versiert en verblijdt alle schepselen, zoowel het klein en onmerkbaar insekt, dat op het blad van eene bloem zijne wereld vindt, of in eenen naauwelijks zigtbaren waterdroppel, als in den onmetelijken oceaan met duizende van zijn geslacht rondzwemt, als den denkenden mensch, voor wiens begeerten de aarde te beperkt is, en wiens geest zich boven werelden en zonnen verheft. Waren wij niet gewoon aan de afwisseling der jaargetijden, wie zou in dezelfde zigtbare schepping, die nu een half jaar geleden het zwijgend graf des levens vertoonde, deze schoone, deze rijkbezielde schepping, die ons tegenwoordig omringt, herkennen? en toch ging de Natuur rusteloos denzelfden gang.
	Zeker treffend is deze verwisseling. Daar, waar het eentoonig schitterend wit der sneeuw het oog verblindde, dáár praalt nu de grond met schoongekleurde angelieren, met rozenstruiken, ja, met tallooze bloemen en bloeijende heesters, wier veelkleurig
{==313==} {>>pagina-aanduiding<<}
schoon het wolkeloos blaauw hemelgewelf, waarover het goud der stralende zon met onnavolbare pracht henenvloeit, heerlijk aanlacht. De Boomgaard, waar de dood over verdorde takken zweefde, is in een met bekoorlijk loof behangen lustprieel, waar het streelendst zingenot de ziel juichend omhelst, herschapen. De reeds beladene boomtakken buigen zich over ons henen. De vrolijk blozende kersen lagchen van tusschen het zachte groen. Ja, beminnelijke Hoop! uw groene tooi, uw luchtig feestgewaad, werd door de rozenkleurige vingeren des blijden morgenstonds eindelijk ook met de zaligheden van genot bekroond. En hoevele verfrisschende schatten vleijen ons nog in het verschiet? De zomerzon beschildert reeds de abrikoos met de verw der schoonste ochtendwolken, en de donsige rijpheid breidt reeds over de perzik hare zachtgekleurde vleugelen, terwijl het bekoorlijkst waas de vleijende pruim omvloeit, terwijl de, zich in de koesterende zon stovende, peer zwelt, en de onder zijnen last zich langzaam krommende appelboom den milden herfst te gemoet ruischt. De bosschen, wier naakte, wier schijnbaar verstorvene toppen voor weinig maanden nog door hagel gegeeseld, onder op een gehoopt sneeuwvlokken gebogen, of met tot ijs gestolde dampen omweven wer- 
{==314==} {>>pagina-aanduiding<<}
den, die bosschen zijn nu het heiligdom der vreugd, alles leeft en juicht daar. De uitgebreide takken vormen een digt gewelf van loof, dat, door het zomerkoeltje bewogen, naauwelijks de zonnestralen vergunt tot de bloeijende heesters door te dringen, en de koele schaduw, die hier nog, op den middag zelf, zich legert, met liefelijk glansende schemeringen te versieren. Hier stemt het gekir der minnende Tortels in het triomfgezang der liefde, dat allengs in moederlijke teederheid wegsmelt. De trouw der broedende vogeltjes wordt reeds bekroond. De ontwikkelde jongen, onder de donsige borst der koesterende moeder ten leven gewekt, helpen de teedere eijerschaal verbreken, en tjilpen magteloos om het noodige voedsel. O! met welk een'naamloozen wellust heeft de wijze Vader der Natuur de ouderlijke zorg bij mensch en dier niet doormengd? Met welk eene teedere verrukking vliegen de vogelen om het noodig voedsel voor hun wachtend kroost rond. De dageraad schemert naauwelijks, of zij verlaten het nestje, om ijlings op, van blijdschap trillende, wiekjes tot de tjilpende lievelingen, met overvloedig voedsel, terug te keeren; en aan dit voedsel ontbreekt het nimmer, want de goede God hoort en verzorgt ook zelfs de jongen der wilde raaf. Geen schepsel wacht 
{==315==} {>>pagina-aanduiding<<}
vruchteloos op zijne liefde; elke vogelsoort paart en broedt juist in een'tijd, waarin het best geschikt voedsel voor de teedere jongen wordt toebereid. Kwamen, bij voorbeeld, de jonge Zwaluwen of Nachtegalen slechts eene maand vroeger in het leven, zij zouden gewis door gebrek aan de voor hun bestemde insekten moeten omkomen. Doch nu, verschijnen deze kruipende en vliegende insekten, terwijl het levensbeginsel der jonge vogelen zich in de gekoesterde eijeren ontwikkelt, en, zoo ras het volkomen gevormd vogeltje zich aan de schaal ontworstelt, is het oogenblik geboren, waarin de disch der natuur voor hetzelve gespreid wordt. Het vrolijk zwevend ouderenpaar zoekt nooit vruchteloos, en geen wonder! de volmaakte wijsheid des Scheppers bestuurt hunne vleugeltjes, en zijne vaderzorg schenkt overvloed. Doch waarom vraagt de onbedachtzame, wel eens, waarom bestaat een rustelooze verdelging in de natuur? Kon het groeijend rijk over de geheel aarde geen voorraad opleveren, om alle dieren te voeden? Waarom moet vervolging en moord onafgebroken den vrede in het geschapene verwoesten, en den toorn der algemeen vreugd ontstemmen? Zinnelooze vragen! die voor de volmaakte liefde des Eeuwigen moeten verstommen. Zoo de dieren 
{==316==} {>>pagina-aanduiding<<}
elkander niet tot voedsel verstrekten, dan zouden gewis onderscheidene schakels van de keten der wezens moeten verloren gaan. Vele insekten zouden welligt nutteloos zijn, en de vermenigvuldiging van anderen zoude binnen enge perken moeten besloten worden, en welk eene doodsche ledigheid zoude zich alsdan door de schepping niet uitbreiden? Wat zeg ik? het volmaakt evenwigt, dat, volgens het ontwerp der eeuwig heerlijke wijsheid, in het grenzenloos bewoond heelal bestaat, zoude uit zijn verband gerukt zijn, en het boven alle bedenking hoogst volkomen zamenstel der schepping, waartoe zoowel het onzigtbaarst raderdiertje, in den kleinsten waterdroppel, als het grootste zonnenstelsel in de onafmetelijke ruimte des alles omvloeijenden ethers behoort, zoude wankelen. Nu stroomt het genietend leven, waarmede het heelal volkomen vervuld is, niet minder vrolijk door de wentelende wereldbollen, als door de zwevende stofjes. Alles, alles is nu bewoond. ‘Er bestaat geene ledigheid in het heelal. De vreugd des aanzijns vervult hemel en aarde. Alles geniet, breidt het aanzien uit, en sterft. De dieren juichen, onbekommerd voor smart of dood, maar eindigen in het genot van andere dieren, die zij tot voedsel verstrekken. Het vrolijk wemelend wormpje wordt ver- 
{==317==} {>>pagina-aanduiding<<}
slonden, eer het gebrek of vrees kent. De kever snort dartelend rond. Het mugje danst op glinsterende vlerkjes, en de spelende vlinder klapwiekt nog van wellust, terwijl de hongerige vogelen hen wegrooven, en tot voedsel naar het piepend nestje heenvoeren. Het sterven der dieren is niets, dan het insluimeren van hun werkend gevoel. Hun dood heeft geene verschrikking. Vol vertrouwen doen zij de zucht voor het leven, die de natuur hun inblies, gelden, tot in het tijdstip der voleindiging van hun genot. Strijdig met Gods weldadig doel, strijdig met natuurlijk gevoel handelt dus de redelijke, maar wreedaardige mensch, die het geluk, die het zoet genot des levens van eenig dier nutteloos verwoest, die de schuldelooze vreugd van deze gevoelige wezens door eenig noodeloos lijden vergiftigt, of die den dood van het dier, dat hij tot voedsel verkiest, met martelende smarten wapent. Foei! zulke onregtvaardigen, die zich niet ontfermen over de lijdende onschuld, ja, wee hem, die het goddelijk gevoel der menschheid verkracht, en, het zij uit baldadige gevoelloosheid, of uit verdartelde weelde, de weêrlooze onnoozelheid der slagtoffers zijner nooit verzadigde eet- en moordzucht, ten pijnigenden beul verstrekt. Het is den mensch vergund te slagten en te eten, maar 
{==318==} {>>pagina-aanduiding<<}
elke onmededoogende marteling is eene zwarte misdaad, die hij voor het oog van de onzijdig liefhebbenden vader der schepping, op zich laadt. 
	O! hoe bekoorlijk is mij hier de eenzaamheid, door de streelende gedachten, dat ik mij ook hier in het midden der bezielde schepping bevind. Dat stil onverstaanbaar gesuis, wanneer alles zwijgt, is het vlieten van den stroom des leven, door de lucht, die ik inadem, over de planten, die om mij heenbloeijen en door het zand, dat voor mijne treden heenstuift. 
	Zomermaand heeft ook gindsche puinhoopen, waarover eene eeuwige schrikwekkende stilte zweeft, met hare sieraden getooid. Deze breede vergruisde muren zijn met stoffig mos bekleed. Een donker, een in elkander gegroeid, bosch overschaduwt hier den grond, die weleer, door praalgewelven overdekt, het verblijf der woeste trotschheid, der beschermende heldendeugd, of der weldadige gastvrijheid was. Woeste struiken vervullen de plaats, waar der helden wapenen aan hooge gedenkzuilen of prachtige wanden praalden. De kruipende hagedis sluipt door het lange gras, dáár, waar het galmend muzijk de jeugdige rijen ten dans geleidde. De wilde distelstruik kronkelt zich door de vermorselde overblijfsels der venster-
{==319==} {>>pagina-aanduiding<<}
gaten, waaruit weleer de bloeijendste schoone, vol hijgend verlangen, den geliefden van hare ziel te gemoet lachte; en het schichtig wild legert zich onder het zamengegroeid loof, daar, waar de blozende zuigeling kommerloos in de wankelende wieg of aan den moederlijken boezem sluimerde. Sinds eene halve eeuw stortte daar ginds de laatste toren, die zijne half vergruisde spits boven het bosch verhief, krakend neder, en verspreidde schrik in de omgelegene hutten. Nu verschuilt zich geheel dit uitgestrekte overblijfsel des riddertijds, in donkere en eenzame schaduw. De ware wijze beschouwt met stillen eerbied hier de vergankelijkheid van het stoutste werk der menschen. Menschen toch bouwden hier deze sterkte, om alle magt allen geweld te trotseren. Deze ontzagwekkende muren en fondamenten schenen bestemd tot eenen eeuwigen tempel der volkomenste veiligheid, doch de tijd spot met de moedigste kunst, met de onvermoeidste vlijt en vernielt gebouwen, wier vastheid de onwrikbaarste rots schijnt te evenaren, tot stof, dat door het luchtig zomerkoeltje wijd in het rond wordt heengestrooid. De eenvoudige landlieden naderen met huivering het donker pad, dat langs deze oude puinhoopen, naar hunne lagchende velden geleidt. Het huilen der winden
{==320==} {>>pagina-aanduiding<<}
door de in elkander gewevene struiken, en de spleten der begroeide muren; het gekras des eenzamen nachtuils, en het angstvallig gepiep der vledermuizen; dit alles is in het oor der onkundigen het wanluidend klaaggeschrei van rusteloos dwalende schimmen, die, door helsche wroeging, om het mishandelen der onschuld, eeuwen lang rondgejaagd worden; het schijnsel der maan, dat ginds in de zwarte schaduw van het bosch de bloeijende heesters, die zich in den avondwind bewegen, tot witte zwevende gedaanten herschept, doet voor het bijgeloof, de geesten van ridder ALBERT en van zijne getrouwe AGNES om het zwijgend graf dwalen. Ja! de glimmende wormpjes aan de struiken; de glimmende, zoogenaamde St. Jans Vliegen, die, in deze bekoorlijke zomeravonden, als zoovele zwevende lampjes in het digte lommer blinken, door eene in het donker lichtgevende stof, waarmede de verscheidenheidminnende natuur deze insekten verrijkte; die wormen en vliegen zijn in het oog des bijgeloofs de brandende fakkelen, waarmede de reine Cherubijntjes de zielen van onnoozele kinderen op den weg ten hemel vriendelijk toelichten; terwijl intusschen, de door elektriek vuur ontvlamde dampen, die uit moerassige gronden, of uit met lijken opgevulde begraafplaatsen opstijgen, en door  	 
{==321==} {>>pagina-aanduiding<<}
den luchtstroom ginds en weder gevoerd worden, door dat zelfde bijgeloof als jonge tot straf gedoemde zieltjes van nog ongedoopte kinderen worden afgemaald. Zulke kleine lichtende dampen, door den gloeijenden zomerdag en door het elektriek vuur, waarmede de lucht bezwangerd ontvlamt, drijven ook ginds in de avondkoeltjes om het puin der lang vergruisde kapel rond, en de goedhartige maar zwakke landlieden beklagen het lot der kleine ongelukkigen die daar welligt begraven zijn, of zij verhalen elkander de geschiedenis van AGNES en ALBERT, die zij met ongeloofbare bijvoegsels doorweven. ALBERT, de schoonste en dapperste ridder zijner eeuw beschermde hier den erfgrond van zijne heldhaftige voorvaderen. AGNES, wier zachte engelenziel in de bekoorlijkste gedaante het beeld van eene liefderijke godheid had gemaald, AGNES de dochter van WILDIMAR uit Frankenland, was ALBERTS gade. Uit alle vorsten en ridders, die naar AGNES hand dongen, was ALBERT de eenige die het onwaardeerbaar hart der lieve maagd had gewonnen. ALBERT leefde alleen voor zijne geliefde, en AGNES kende geene hoogere zaligheid dan die zij in de armen van haren held genoot. Drie jaren vloeiden als zoovele weken voor de echtelingen voorbij, toen de geboorte  
{==322==} {>>pagina-aanduiding<<}
van hun tweede huwelijkspand de jonge moeder aan den oever der eeuwigheid voerde. Alle hoop op haar behoud scheen verloren, en de loodverwige schaduw des doods breidde zich reeds uit over de bloeijende schoone. ALBERT schreide en Hemel aan om ontferming en beloofde met eenen plegtigen eed, zoo zijne AGNES hem werd weder gegeven, twee jaren tegen de Sarracenen te zullen strijden, en bij het Heilige Graf zijn dankoffer te brengen.
	De Dood, schoon bijna haren zegepraal zeker, zwichtte; de lieve AGNES schonk eene dochter aan haren echtgenoot, en reine moedervreugd ademde nieuwe levenskracht over het aanzijn van ALBERTS dierbare echtgenoote. Wat ontbrak nu aan hun geluk? Een aanminnig tweejarig knaapje, schoon als de jeugdige engel, die de dichterlijke verbeelding, om het heilig kind, dat, in Efrata, aan den maagdelijken boezem bloosde, ziet zweven, speelde lagchende op de knieën des jongen vaders: spiegelde zich in diens helden wapens, die aan den wand praalden, of streelde met blanke handjes de trotsche pluimen, die over den ridderlijke helm zwierden. Een teeder meisje, getooid met den zachten blos van den vroegsten lentemorgen, vleide met vriendelijk lonkende oogjes aan AGNES volle borst, om voedende moedermelk   
{==323==} {>>pagina-aanduiding<<}
en betaalde die met de eerste lachjes der onschuldige onnoozelheid, die het rozenmondje omzweefden. Dan, terwijl de verrukte moeder haren zuigeling aan het hart drukte, en, met eenen zwellenden vreugdetraan in het oog, haren ALBERT aanstaarde, gedacht de jonge held aan zijne beloften, en beleed die aan de van schrik verbleekte AGNES. Nu was het geluk verpest, de vreugdetraan vloeide niet neder. Neen! het was de traan der angstvolle liefde, die zich op de blozende lipjes van het zuigend kind met de melk vermegde. 
	Lang aarzelde ridder ALBERT om aan zijne verpligting te voldoen, niet uit laffe vrees voor den dood, niet uit gebrek aan dapperheid, neen! het moedigst hart klopte hem in de van fierheid zwellende borst, maar het belang van alles, wat hem dierbaar was, boeide hem aan zijnen burgt, die door heerszuchtige dwingelanden omringd werd. In het eind overwon toch zijne mannelijke trouw. Aan den geringsten der menschen immers zou de ridder ALBERT ten koste van zijn leven woord hebben gehouden, en zou hij aan den Hemel ongetrouw zijn? Zou hij zijnen eed aan den Alwetenden breken? Neen! met mannenmoed scheurde ALERT zich los uit de armen van zijne AGNES, wier hart door leed bekneld, wier bange tranen vol weedom geweend, hij ein-
{==324==} {>>pagina-aanduiding<<}
deloos meer duchtte dan de doodelijkste woede der Sarracenen. AGNES lag bezweken in de armen van hare jonkvrouwen. Tot driewerf keerde ALBERT terug en drukte haar den afscheidskus op de bleeke lippen; tot driewerf omhelsde hij zijne onnoozele kinderen, die hem kommerloos aanlachten. Nu drukte hij de hand van zijnen vriend, een'braven, een'verstandigen Geestelijke; besteeg zijn moedig ros, en vloog ijlings heen. Eenzaam en treurig sleet AGNES hare kommervolle dagen. De twee jaren rekten zich voor hare verbeelding tot eene eeuw: doch met elke voorbijvlugtende maand, ontwikkelde zich de liefelijke bloem der hoop in haar hart. Duizendwerf geleidde zij de wankelende tredjes van haren kleinen SIEGMUND naar de plaats, van waar ALBERT heen toog, en van waar zij hem ook weêr terug wachtte. Daar zette zij zich dan onder het ruischend pijnboom-loof neder, en leerde de jonge ADA, die met het schoon gelijkend beeld van ALBERT, dat aan een hemels blaauw snoer op den moederlijken boezem hing, speelde, den teederen vadernaam stamelen. Zoo vervlogen de twee droevige lange jaren, doch ALBERT keerde niet weder. Ook het derde jaar verdween, en AGNES weende weduwlijke tranen. Magtige ridders dwongen haar om hun met hare hand ook den burgt van
{==325==} {>>pagina-aanduiding<<}
ALBERT voor het echtaltaar te schenken: doch AGNES gruwde van elke verbindtenis en zwoer ALBERT tot in het graf trouw te blijven.
	Reeds voor de vierdemaal breidde de langste dag van het jaar zijne gouden vleugelen over het gebied des nachts uit, sinds ridder ALBERT zich van AGNES hart scheurde, toen SIEGMUND, die met 's vaders getrouwen jagthond aan de burgtpoort schuldeloos dartelde, AGNES in de armen vloog, en luid juichend riep: ‘Een arme vreemdeling noemt mij, zijn'zoon, zijn' SIEGMUND. Hij heeft mij omhelsd, en gekust, doch hij vraagt naar u, lieve moeder!’ AGNES hoorde niets meer; zij snelde het knaapje vooruit naar de burgtpoort, en zonk aan de borst van ALBERT. Hij was het. Hemelsche wellust doorstroomde beider zwoegenden boezem; geene woorden, maar het hijgen der innigste liefde, de vurigste omhelzing en ede stille tranen der verrukking waren de taal des gevoels. Doch hoe zalig ALBERT ook was, een donkere wolk benevelde zijn geluk, en geen wonder, de dood, niet in zegenpralende wapenrusting, maar in de ketenen der slavernij, verbeidde hem. Bloedig en roemrijk had ALBERT gestreden, doch hij viel onder de slagen der Sarracenen. Als dood voerde zij hem van het 
{==326==} {>>pagina-aanduiding<<}
slagveld. Reeds was hij naakt uitgeplunderd, en bij de bloedige lijken, ter begraving bestemd, gevoegd, toen de goedhartige FILEMON, een Circassische slaaf, nog leven in den zwaar gewonden ALBERT ontdekte. Vol menschenliefde wekte hij deze flaauwe vonk op, en niet geheel onbedreven in genees- en heelkunde, gelukte het den edelaardigen slaaf den hulpeloozen vreemdeling te behouden. Juichend gaf hij hier berigt van, en ALBERT werd, hersteld zijnde, aan den meester van FILEMON ook als slaaf verkocht. De hartelijkste vriendschap vestigde zich hier tusschen den ongelukkigen Ridder en den edelmoedigebn Circassier. Dankbaarheid en grootmoedige zelfsvoldoening vestigden deze vriendschap, die, door onderling lijden, voor de eeuwigheid werd opgevoed. ALBERT stortte zijn vol hart in den boezem van FILEMON uit, die altijd gereed was om hem te vertroosten, die, nooit vermoeid door de klagten zijnes vriends, hem altijd liefderijk medelijden schonk, en de zoetste hoop in zijne ziel levendig hield. Eindelijk ondernam ALBERT de stoutmoedige vlugt; hij kon het verterend verlangen naar gade en kroost niet meer overwinnen; doch de ongelukkige werd achterhaald, en ter dood veroordeeld. ALBERT hoorde moedig zijn vonnis, toen knielde hij voor zijn'regter,
{==327==} {>>pagina-aanduiding<<}
die een menschelijk hart bezat; en, met eene onwederstaanbare grootheid van ziel, riep ALBERT den waren God tot getuige van den eed, dien hij deed, om te zullen wederkeeren, na een jaar tijds, om zijn hoofd voor het zwaard te buigen, indien men hem wilde toelaten, zijne eenige dierbare vrouw en nog jonge kinderen voor eeuwig te gaan vaarwel zeggen. Het treffendst gevoel, dat zijne geheel ziel ontvlamde, maakte hem welsprekend, en de heiligste aandoeningen gaven elk woord eene onoverwinnelijke kracht. ‘Slaaf! antwoordde de Regter, bij God en zijnen heiligen Profeet, uwe redenen zijn, als vuurvlammen, zij doorgloeijen mij het gebeente. Maar wie zal zich tot borg stellen voor uwe getrouwheid? De rozenbanden der liefde zullen u deze ketenen doen vergeten. Hoe zoudt gij u losrukken van den zachten boezem der schoone vrouw; en uit de omhelzingen van uwe spelende kinderen, om hier onder het slagtmes te komen bloeden?’ ‘Ik, riep FILEMON! die juist op dezen dag door zijn teederminnend geslacht vrij gekocht was, ik ben borg voor mijnen vriend. Een jaar lang draag ik zijne ketenen, en is hij, alsdan niet weder gekeerd, zoo stroome mijn bloed in zijne plaats. Elk verstomde van bewondering, doch de verrukte ALBERT, volkomen bewust, dat hij op dezelfde wijs 
{==328==} {>>pagina-aanduiding<<}
zoude handelen, wanneer het lot van FILEMON en hem omgekeerd was, knelde nu FILEMON vast aan zijn hart, zeggende: ‘Ik niet wederkeeren? Dierbare grootmoedige vriend! o! zoo ik niet wederkeer dan vertere de vlam der helle mij in de armen van mijne AGNES! Doch sterf ik onschuldig, bij het wederzien van mijne lievelingen, ook dan, FILEMON! dan brengt mijn biechtvader mijn zoontje hier tot uwen losprijs; maar God zal mij weêr tot hier geleiden. Dankend sterf ik dan, en in het hooge hemelsch gerigt, roem ik voor God en alle de Heiligen uwe barmhartige vriendentrouw.’ ALBERT verhaalde zijne AGNES niets van dit alles, doch aan den eerwaardigen Geestelijke vertrouwde hij zijn geheim, en deze versterkte hem, wanneer zijn moed, onder den zwaren pligt, dien hij moest vervullen, voor een oogenblik wankelde. De tijd vloog, als eene gedachte, voor ALBERT voorbij. Meer dan eenmaal besloot hij te vertekken, doch als dan klemde de weenende AGNES hem in hare armen, en riep snikkende: ‘Wat kan u van mij doen scheiden? Lieve ALBERT! Ontferm u over mij, ontferm u over uwe kinderen. Ach! martel mij niet weêr door uw afzijn; doorstoot mij het hart, eer gij u weêr van mij scheidt, en ik zal uwe barmhartige hand, die mij doet bloeden, zegenend kussen.’ ALBERT leed de geweldigste 
{==329==} {>>pagina-aanduiding<<}
folteringen, doch, daar hij in een droombeeld den getrouwen FILEMON in zijne plaats had zien slagten, kon hem niet meêr terug houden. Hij waagde het niet, om AGNES openlijk vaarwel te zeggen, neen! even na middernacht stond hij op van de zijde zijner gerust slapende AGNES. Bij het flaauwe schijnsel der nachtlamp beschouwde hij haar nog eenmaal vol liefde, en smoorde met geweld zijn snikken, en zijne tranen bedauwden de rozen op AGNES wangen, toen hij voor het laatst haren adem opving. Ook op het onschuldvol gelaat zijner dierbare kinderen drukte hij stil den laatsten vaderkus, en haastte zich toen, om in de opene lucht zijne verkropte smart uit te weenen. Vader LODIMAR, de brave Geestelijke, deed hem uitgeleide, en stortte den zoetsten troost in zijne ziel. De ongelukkige AGNES was radeloos, toen zij de scheiding van haren geliefde ontdekte; zij drong vader LODIMAR, om het treurig geheim, dat ALBERT uit hare armen scheurde, aan haar mede te deelen. De Geestelijke liet zich bewegen, daar toch de wreede onzekerheid slechts een langdurige marteling is. Oogenblikkelijk gaf de moedige liefde, die den dood trotseert, AGNES het eenigst ontwerp in, dat tot ALBERTS redding mogelijk was. Met hare beide kinderen, en begeleid door vader
{==330==} {>>pagina-aanduiding<<}
LODIMAR, die dit alles goedkeurde, reisden zij den ridder na. In dezelfde zeehaven, waaruit hij kort te voren gezeild was, gingen zij scheep. Wind en baren schenen der getrouwe huwelijksmin gunstig, want naauwelijks nog eenige uren na ALBERT, landde AGNES aan denzelfden oever. De ridder werd door zielenangst verscheurd, want, nog twee dagen slechts, en de edelmoedige FILEMON zoude het slagtoffer zijn der heiligste vriendschap. En ach! ruim twee dagreizen was ALBERT bij zijne landing nog van de plaats waar het vonnis stond uitgevoerd te worden. De edele ridder vloog, vol duldelooze bekommering voor de geringste verhindering, op vleugelen der zuiverste vriendentrouw derwaarts. Zijn vriend was reeds uit den kerker geleid, om voor de oogen des volks te sterven; toen ALBERT, ademloos, door de menigte heendrong, en den veroordeelden met een luid geschreeuw in zijne armen sloot. ‘Neen! ik was niet ontrouw, riep hij, dierbare vriend van mijne ziel. Geef mij mijne ketenen terug, geregtsdienaars, en volvoert uwen doodelijken last aan mij.’ FILEMON moest met geweld ontboeid worden. ‘Ik was reeds bereid, om te sterven,’ zeide hij, ‘schoon ik nooit de trouw mijnes vriends heb verdacht. Keer, o ALBERT! keer nu vrij tot uwe gade en tot uw kroost terug.’

{==331==} {>>pagina-aanduiding<<}

ALBERT hoorde niets; zijn hart klopte eerst ruim, toen hij zich in kluisters gevoelde, en het rammelen zijner ketenen deed eerste den angst voor het leven zijnes vriends insluimeren. Nu boog hij zijnen hals voor het slagtmes, doch in hetzelfde oogenblik wierp eene schoone kermende vrouw zich op het slagtoffer. Zonderling was deze vertooning in het oog der oosterlingen. Een jonge, in vreemd gewaad gedoste, vrouw met wild losgerukte haren en met een ontsluijerd gelaat op de geregtsplaats te zien, terwijl zij, in spijt der uitgetogenen wapenen des krijgsvolks, den veroordeelden in hare magtelooze armen poogde te beschermen. Dit wekte eene hevige ontzetting. ALBERT lag bedwelmd aan de borst van zijne AGNES; de kinderen besproeiden zijne ketenen met hunne onnoozele traantjes, en ALBERT was onbewust, of hij nog op de aarde dan of hij reeds aan de overzijde des grafs was heengevoerd. De Regter intusschen, reeds diep getroffen door de blijken der getrouwste vriendschap onder de Christenen, gevoelde zich nu op het teederst bewogen, toen de in tranen smeltende AGNES met haar schreijend kroost aan zijne voeten lag, hem biddende, om, in plaats van ALBERT, te mogen sterven. Zulk eene liefde was bij mannen, die de vrouwen slechts bij hun goud en prachtige 
{==332==} {>>pagina-aanduiding<<}
huissieraden optellen, onbekend. Zulk eene liefde roerde de ziel des Regters, hij schonk ALBERT het leven en nam de verantwoording van deze daad op zich. Hij gevoelde zich beloond door den hemelschen wellust der deugd, toen hij de hoogste menschelijke zaligheid door AGNES en ALBERT in elkanders armen, zag smaken; toen hij de liefkozende kindeen aan de vaderlijke borst zag juichen, en toen den getrouwen FILEMON door allen met eerbiedige verrukking en liefde zag danken. FILEMON vorderde, dat ALBERT en zijn gezin hem naar Circassie zouden vergezellen. Aan zijn verlangen werd voldaan, en met de beminnelijkste gastvrijheid werden de vrienden van FILEMON ontvangen. Een paradijs an liefde en onschuld bloeide daar voor hun; zij sleten de gelukkigste dagen. ALBERT vernam wel, dat zijn burgt door geweldenaars was veroverd, doch wat bekommerde hij zich over magt of rijkdom, daar liefde en vriendschap hem de aarde tot een hemel maakten. Toch eischte het belang van kroost en onderdanen, dat hij zijnen erfgrond aan het geweld ontrukte: hij keerde dan ook naar zijn vaderland terug, en verzamelde eenige dappere helden ten strijde. De overwinning was op den wenk des hemels regtvaardig; ALBERT zegepraalde, hij heroverde zijnen 
{==333==} {>>pagina-aanduiding<<}
burgt, en de vijanden togen met schande overladen af. AGNES, die geenen anderen wensch voedde, dan om nooit van haren echtgenoot gescheiden te leven, sleet nu aan zijne zijde de gelukkigste dagen. Het edel paar bereikte eenen hoogen ouderdom, en zag een deugdzaam nageslacht welig om zich heen bloeijen. God vervulde den wensch der beminnende echtgenooten, want, eenmaal, nadat de lente aan den gloeijenden boezem van den zomer even was ingesluimerd, werd de gezigteinder met zwarte wolken bedekt. AGNES en ALBERT genoten in een digt belommerd prieel, met rozen en kamperfoelie omslingerd, het aandoenlijk schoon der natuur. Zij spraken vol godsvrucht over het naderend uur des doods, dat zij met stille vergenoeging te gemoet zagen. Zoo ik u maar niet moet overleven, zeide AGNES, en drukte de hand van haren Echtgenoot aan haar hart, maar God is te barmhartig, Hij zal mij dit lijden niet doen ondergaan. Lieve dierbare AGNES! hernam ALBERT, u te zien sterven zoude mijne laatste oogenblikken vergiftigen, ach! dat de hand des doods ons te gelijk de oogen sloot. Maar kom, mijne geliefde! dat ik u naar huis geleidde. De donder rolt zwaar boven onze hoofden. – AGNES schrikte voor een' kronkelenden bliksemstraal, en verbergde het gelaat aan ALBERTS boezem. 

{==334==} {>>pagina-aanduiding<<}

O God! ontferm u, zuchtte zij, aan u bevelen wij onze ziel. Een tweede bliksemstraal schoot nu naar de aarde, en AGNES en ALBERT lagen ademloos in elkanders armen, terwijl hunne zielen, omhelzende en juichende, in de betere wereld, in het goddelijk vaderland der liefde en der vreugd overzweefden. Zomermaand kroont met regt de slapende asch van deze getrouwen, met de in elkander gewevene schaduw van struiken en bloemen, terwijl elke donderwolk, die over deze begroeide puinhoopen heendrijft, de nagedachtenis der getrouwste huwelijksmin met een plegtig duister omhult. 
	Eer ik met mijne bespiegelende gedachten van Zomermaand kan scheiden, treft mij nog de stervende tak van vaderlandsche welvaart, die weleer in Zomermaand zoo vrolijk groende, en, met gouden vruchten beladen, het geluk des volks vermeerderde. Ik bedoel de Groote Visscherij, of de zooveel heilschenkend Haringvangst. Waar zijn de tijden, toen onze zeestranden weêrgalmden van gejuich, bij het afvaren der talrijke scheepsvloot, die met uitgespannen zeilen den lagchenden voorspoed, die de natuur aanbiedt, te gemoet stevende? De zeedorpen vierden dan het plegtigst feest; de blijmoedige godsvrucht offerde hare reine gebeden op het altaar der liefderijk zorgende

{==335==} {>>pagina-aanduiding<<}

Voorzienigheid. Van de hooge toppen der duinen, zweefden de betraande blikken van moeders, echtvriendinnen en kinderen de dobberende haringbuizen na, en de luidruchtige afscheidsgroeten der gevoelige zeelieden verloren zich in het vrolijk galmend hoezee. Ver over de twee duizend haringbuizen ontweken vaak onze stranden, om tusschen den vier- en vijf- en- twintigsten dag van Zomermaand in den noordelijke oceaan de netten uit te werpen. Dan is de ontzaggelijke menigte van te zaamscholende haringen, die jaarlijks het koude noorden, het zij door verslindende zeedieren gejaagd, of uit drift, om in deze zachtere streken hun geslacht voort te planten, ontwijkt, het best geschikt, om gevangen, en, volgens de uitvinding van onzen vaderlandschen WILLEM BEUKELSZOON, toebereid, en voor het verderf beveiligd te worden. – Dan ach! wie denkt niet met groeiende smart aan de jongstverlopene jaren. Wie gevoelt het treurige tegenwoordige niet. Als eene zwarte donkere wolk drukkend over koophandel en zeevaart uitgespreid, terwijl het uitzigt in de toekomst, als met middernacht overtogen is. Onze bloeijende zeedorpen zijn door het gebrek overschaduwd; onze eenzame stranden en duinen kaatsen geen juichend hoezee, maar het dof gebruis der golven, waarin
{==336==} {>>pagina-aanduiding<<}
onze koopvaart de wimpels niet meer spiegelt, terug. – Maar, klagen wij niet moedeloos, mijne landgenooten! uit den zwartsten nacht rijst somtijds de schitterende morgenzon, terwijl het grootmoedig geduld, het vindingrijk beleid en de vertrouwende hoop als vertroostende sterren in de akeligste duisternis glimmen. 


    
    
        
{==I==} {>>pagina-aanduiding<<}

        DE
        TWAALF MAANDEN
        DES
        JAARS
        DOOR
        
        PETRONELLA MOENS:
        
        
        Derde stuk; 
        Bevattende
        Hooimaand, Oogstmaand en Herfstmaand
        Met platen
        TE HAARLEM
        Bij A. LOOSJES PZ.
        MDCCCX.
            
{==II==} {>>pagina-aanduiding<<}

    
    
    

    

{==337==} {>>pagina-aanduiding<<}

Hooimaand.

 
{==338==} {>>pagina-aanduiding<<}

 
De nutte Landbouw, 't kind der Vlijt, 
Ontweldigt moedig aan den Tijd 
Het gras, en legt het op voor naadrende saizoenen; 
Geroost, beveiligd voor 't verderf, 
Voert Veeman 't hooi naar eigen erf: 
Het spijzig' 's winters 't vee, als veld noch weiden groenen!  
 
De wagens worden blij gelaên, 
Zij rijden rinklend af en aan,  
En zweven, in 't verschiet, als wankelende bergen. 
De vracht is hoog, maar ligt. – Van 't paard 
Dat, telkens rustend, kracht vergaart, 
En de eerstelingen smaakt, is vrij die dienst te vergen. 


    
{==t.o. 338==} {>>pagina-aanduiding<<}

    
{== afbeelding 	
        HOOIMAAND
    ==} {>>afbeelding<<}
    

    
{==t.o. 339==} {>>pagina-aanduiding<<}

    
        
{==339==} {>>pagina-aanduiding<<}

        Hooimaand.

Is de schoone Zomermaand, met hare meestal heldere dagen voorbij; verzonk ook die Maand in den peilloozen oceaan, waarin alle de eeuwen maanden en uren, sinds de geboorte des Tijds, die tweelingboeder van het stof, reeds verzonken zijn: Hooimaand, niet minder mild en belangrijk, biedt zich ter bespiegeling aan mijnen geest, ja, mild en belangrijk is deze Maand, waarin de zon de geheele zigtbare schepping met vollen luister omschijnt, en de schaduwen door haren blinkenden gloed als verteert. De Zomer treedt als de milde, de liefelijk verzadigende dochter der zegenende Godheid, de eeuwige bron van allen genot, te voorschijn. Voltooijing verheerlijkt hare schoonheid met al de majesteit van in alle nooden voorziende moederliefde. De mollige overvloed lacht aan hare volle borst, terwijl vreugde tevredenheid en erkentenis om haren koesterenden schoot huppelen. De bevalligheid der jeugd versiert het gelaat
{==340==} {>>pagina-aanduiding<<}
der werkzame natuur niet langer; de bloesemkrans der Lente verwelkte, de blijde Verwachting, die onder de bloemrijke takken der vruchtboomen, of op de jonge buigende grashalmen danste, zag zich in het einde door de zomerkoeltjes met verdorde bloesembladen besneeuwen, en sluimerde vrolijk in op het zaad strooijend gras of op het geurvol hooi, dat de verdrogende zomergloed tot kracht schenkend voedsel voor ons nuttig vee, in de naderende toekomst bereidt. 
	Schitterend nam de maagdelijke Lente afscheid van ons, toen het starrenbeeld der Tweelingbroeders, dat beeld van weldadige getrouwheid, als eene schaduw verdween. O! hoe volkomen geschikt is dat gestarnte der lagchende Lente niet, om de teederste aandoeningen in de menschelijke ziel te verwekken. Reeds in de kindsheid der maatschappijen, toen de geschiedkunde nog op den adem der lippen zweefde, zonder zich in letterschrift, veilig voor de vergankelijkheid, op de golven des tijdstrooms te kunnen wagen; reeds in de kindsheid der maatschappijen, moeten de twee broeders, Castor en Pollux, wie dan ook hunne ouders mogen geweest zijn, door de zuiverste, de belangelooste broedermin hebben uitgemunt. De beeldrijke oudheid schildert deze broedermin, door het verhaal, dat een dier broederen, de 
{==341==} {>>pagina-aanduiding<<}
zoon van Jupiter zijnde, de onsterfelijkheid van zijnen vader had overgeërfd, doch dat de sterfelijkheid van zijnen geliefden broeder hem het leven verbitterde; dat hij zonder ophouden vurig bleef bidden, om het genot der onsterfelijkheid met zijnen broederlijken vriend te mogen deelen, terwijl hij door de beoefening der schoonste deugden zich het verhooren van zijne gebeden trachtte waardig te maken. Dit gelukte hem. Jupiter deed hem beurtelings in de sterfelijkheid zijnes broeders, en deze in zijne onsterfelijkheid deelen. Vol dankbare verrukking omarmden de gelukkige Tweelingen elkander; de zoon der godheid gevoelde geene vernedering, maar wel de edele zelfsvoldoening die de gloriekrans der weldadige deugd is, en de tot sterven geboren broeder kende geene trotschheid, maar juichte in de voortduring van zijn aanwezen, waardoor nu de reine gewaarwordingen der goddelijke broedermin werden vereeuwigd. Maar, wat ook de met gewijde fabelen omsluijerde oudheid moge verhalen, zeker is het, dat eenmaal twee edele broederlijke harten door hemelsche vriendschap voor elkander gloeiden; dat zij het bezit van een koningrijk of iets anders, waarin zij het hoogst geluk stelden, grootmoedig aan elkander opofferden, en dat zij, door het geven van hunnen namen aan een 
{==342==} {>>pagina-aanduiding<<}
der twaalf Teekenen in den zoogenaamden Dierenriem, voor de verwoesting des tijds beveiligd zijn geworden. De nagedachtenis aan de zegevolle weldadigheid van dit broederpaar verloor zich ook nog in het eerbiedig bijgeloof der nakomelingen: en in de ontvlamde dampen, die om den top van de mast eener kiel, die de golven klieft, niet zelden als kleine glansende vlammen zweven, vereerden zij de verhemelde menschenvrienden, die het scheepsvolk tegen rampen waarschuwden, of hun eene gelukkige redding uit gevaren voorspelden. Waarlijk dit zijn beminnenswaardige trekken der tot goddelijkheid opklimmende menschelijke natuur, immers reeds in den dageraad van haar aanwezen waren werkzame liefde en onwrikbare trouw in haar oog den eerkrans der eeuwigheid waardig.
	Menigvuldige namen van dwingelanden en volkverwoesters zijn met den zwarten middernacht der vergetenheid bedekt, of schemeren voor het gissend oog, als de twijfelachtige gedaante, die het misleidend maanlicht onder de buigende takken van het lommerrijk bosch, schept; maar de namen van trouwe, van weldadige broedervrienden, die het geluk onder hunnen tijdgenooten deden bloeijen, zijn door dankbaarheid en liefde onuitwischbaar op het graf der eeu- 
{==343==} {>>pagina-aanduiding<<}
wen gegrift. Nuttelooze werken des hoogmoeds mogen tegen den alles verwoestenden tijd worstelen; heillooze zegepralen der heerschzucht mogen de stoutheid der nageslachten prikkelen, maar voor het rein zedelijk gevoel hebben zij niets belangrijks. Vol bewondering staart nog het oog van elken vreemdeling in Egypte op de gedrogtelijk groote piramidale gebouwen, wier voetstukken door het stof der eeuwen begraven zijn, en om wier spits de vergankelijkheid, die naauwelijks hare diepe vernedering onder het afgeknaagd gruis kan bedekken, strijdend rond zweeft. Doch de naam en de geschiedenis van den grondlegger der piramiden is als zijn gebeente vergaan. De schrijfstift der geschiedkunde teekende den weg der overwinning van hem, voor wiens heerschzucht al de troonen der aarde te weinig waren. Wij kennen den naam van ALEXANDER. Zijne stoutheid vergt nog den roem der dapperen, maar de edelmoedige menschenvriend, die geene ware grootheid kent, zonder goddelijke liefde voor het algemeen geluk, betreurt de voor grootheid vatbare ziel van eenen ALEXANDER, die zich tot slavernij aan woeste driften verlaagde; ja, die zich door zucht naar overheersching, tot dwaze trotschheid op onoverwinnelijke sterkte, vernederde. Maar 
{==344==} {>>pagina-aanduiding<<}
ook niets meer dan zijne naam kon aan de verwoesting des tijds ontkomen; geene gloriezuilen, geene standbeelden verheffen zich boven der eeuwen graf, wat zeg ik? ALEXANDERS graf zelfs is onbekend, en geen wonder, geene weldadige, geene geluk verspreidende menschenliefde heiligde het aan de dankbaarheid der volken. Zijn zwaard mestte de aarde met menschenbloed, en krijgsroem bekranste zijn lokken, maar had zich ALEXANDER door grootmoedige deugd vereeuwigd, de vreedzame rust en de lagchende welvaart der nakomelingen waren het gewis, onder wier schaduw zijn graf het geweld der wentelende eeuwen zoude verduurd hebben. Nu verstrooiden de winden zijne asch, en de volken, die aan zijnen voet geketend lagen, hebben zijne nagedachtenis veracht en vergeten, terwijl de zegenende grondleggers van het maatschappelijk leven, terwijl de moedige beschermers der weerloosheid, de uitvinders van nuttige kunsten, of de treffende voorbeelden van broederliefde en vriendentrouw door het jeugdig menschdom, vol eerbied en dankbaarheid, aan den nacht der vergetenheid ontrukt zijn. Het vernuft der jeugdige menschheid beeldde de lotgevallen de daden en gedachten nog niet door onderscheine trekken, die wij letters noemen, af, maar het hield de vriendelijke weldoeners der on-
{==345==} {>>pagina-aanduiding<<}
derscheidene natiën voor de volgende geslachten in aandenken, niet slechts door zinnelijke voorstellingen, welker beelden al ras meêr verzinnelijkt en tot wezenlijke afbeeldingen van die goddelijke menschenvrienden verheven werden, maar ook het jong vernuft vormde den gestarnde hemel tot zijn gedenkboek, en leerde de laatste nageslachten de schoone, de waarlijk edele daden van geluk verspreidende braven, in den glans der eeuwig tintelende starren leezen. Ja, het is dat hemelsch gedenkboek, dat de middernacht voor ons opent, en welks goddelijke letters ons nu nog, na zoo vele eeuwen, de lievelingen van 's werelds vroege jeugd doen eerbiedigen. Wie herkent niet in eenen Orpheus, wien de bloemrijke welsprekendheid der jeugdige menschheid met gloeijende verwen schilderde als enen zanger, die door zijne harmonische toonen den wilden aard van leeuwen en tijgers in de goedheid van het vreedzaam lam, of in de trouw van den liefkozenden hond herschiep; wie herkent en zegent niet in dezen Orpheus den weldadigen hervormer van woeste in de bosschen ronddwalende en van roof levende menschen tot eene door onderling belangen deelnemede vriendschap vereenigde maatschappij; tot eene maatschappij, waardoor het liefdevol doel der eeuwige Godheid werd bereikt, en
{==346==} {>>pagina-aanduiding<<}
waarvoor het rein genot des levens met volle stroomen ontsprong. Wie herkent niet in eenen Herkules, den weldadigen held, den verstandigen volksbestuurder, die de weiden der weerlooze herders voor verslindende roofdieren beveiligde, die den nuttigen landbouw aan de magtige vuist der verwoesting ontwrong, die voor de verdelgende stroomen zelf door rotsigen grond eenen weg baande, en de afgescheidene volken door de banden der vriendschappelijke scheepvaart aan elkander strengelde. Maar wie zoude dan ook in de door broedermin en algemeene volksdeugd vereeuwigde Tweelingen de verhevenste sieraden der menschelijke natuur niet met eenen aangenamen eerbied beschouwen? Welligt waren deze Castor en Pollux  niet min vindingrijk in de beoefening van den Landbouw, als heldhaftig in het verdedigen van den bebouwden grond. Welligt waren zij beroemd in de kunst, om bosschen en dreven op de bekoorlijkst wijze aan te leggen; welligt gelukte het hun, om de wilde vruchtboomen te verbeteren, en de tallooze bloemen der woestenij, door verplanting en zorgvuldig aankweeken den hoogsten trap van verrukkende schoonheid te doen bereiken. Ja, welligt waren deze Tweelingbroeders de eersten, die door de verstandigste opmerkzaamheid op de afwisseling der jaargetijden, het 
{==347==} {>>pagina-aanduiding<<}
zaaijen en inoogsten, volgens de wetten der natuur regelden. Zij waren het welligt, die op de toppen der woeste heuvelen vruchtbare velden en bloemprieelen schiepen, die de moerassige valleijen in liefelijk bloeijende dalen verkeerden. Zij waren het eindelijk welligt, die de jeugdige scheepvaart tegen de gevaren, die uit ras veranderende winden, durende de eerste dagen der Lente, geboren worden, verstandig waarschuwden, en de meerdere veiligheid, die het kalm en bestendig weder in latere maanden op den oceaan schenkt, liefderijk en vrolijk aankondigden. Geen wonder dus, dat hunne nog schuldelooze hunne nog min bedorvene tijdgenooten, vol dankbare liefde, deze wijze menschenvrienden, door wier vernuft en edelen ijver de bloeijende Lente met eindelos meer bevalligheid over beemden en dalen zweefde, ook in het glanzend gestarnte, dat gedurende de Lente in de loopbaan der aarde schittert, aan de zegenende nagedachtenis der geslachten, die toen in de toekomstnog sluimerden, hebben geheiligd. Dankbaarheid toch, die levendige uitdrukking van het beweldadigd gevoel, vloeit uit het onschuldig, het nog door geene lage trotschheid vernederd hart voort, en is welgevallig in het oog van Hem, die de starren doet lichten, en de wisselende jaargetijden in de
{==348==} {>>pagina-aanduiding<<}
door zonneglans blinkende baan der aarde, door alle eeuwen heen, haren toevertrouwden post doet waarnemen.
	Doch te lang misschien boeide mij het broederlijk gestarnte der Lente, dat beeld van jeugdige vriendschap en onschuld, aan deszelfs luister. De aarde steeg tot haar hoogste standpunt, en van daar schiet de zon, die als een gloeijende oceaan van licht, in het midden der spheer, waartoe ook deze aarde behoort, de ontwikkeling van leven en genot doet voortduren, hare stralen bijna regt op dit noordelijk halfrond, en schenkt ons hierdoor den langsten dag. Tusschen de zoogenaamden Keerkring of op het midden van deze ronde planeet behouden dag en nacht altijd eene gelijke lengte, want in de vier- en twintig uren die de aarde noodig heeft tot het zwaaijen om hare as moet onafgebroken eene zijde telkens verlicht en de andere zijde verdonkerd worden, maar op die gedeelten der aarde, die meer naar de polen hellen, hangt de lengte van dag en nacht af van den stand, die de aarde in hare jaarlijksche loopbaan bereikt heeft. Bevindt zich de zon regtstandig boven zulk een gedeelte van de planeet, dat naar een der polen helt, dan kunnen slechts weinige uren van de vier-en-twintig, waarin dag en nacht afwisselen, verdonkerd zijn, terwijl zelfs aan die pool,
{==349==} {>>pagina-aanduiding<<}
waar boven de zon straalt, in verscheidene weken of maanden, de nacht geheel niet verschijnt, om, dat ondanks den zwaai der aarde om hare as, dat gedeelte nooit geheel van de zon afgewend is. De langste dag dan, die Europa kort voor den aanvang van Hooimaand bestraalt, is voor ons, als de met heerlijk licht omkleedde aartsëngel, die over de rustkoets der Lente zijne glanzende vleugelen uitbreidt, en den al voedenden Zomer op zijnen gouden triomfwagen huldigt. Licht en gloed omringen alle voorwerpen; de schaduw gevende wolken worden in de ontspannen lucht als verteerd; de grond, die sinds lang de gloeijende zonnestralen heeft verzwolgen, is droog, en wasemt geen dampen meêr, maar het ligte stof volgt de aantrekkende stralen der zon, en danst op den gloeijenden den naauwelijks bewogenene luchtstroom. Vroeg bloost de dageraad, wat zeg ik; de schemering der glansen van den vorigen dag, mengen zich, met het vrolijk blozen van den morgenstond, dien de aanbrekende dag verkondigt. Het zwart gordijn des nachts is tot een luchtig doorschijnend gaas verfijnd, en de weinige uren, die rust over de natuur ademen, zweven op bruine vleugelen, waarop de overgebleven vonken des dags blijven flikkeren, vlugtig voorbij. Aandoenlijk schoon
{==350==} {>>pagina-aanduiding<<}
nu de zomermorgen, en geheel den maagdelijken sluijer der Lente dervende, treed de ontwakende Natuur te voorschijn. Volle werkzame levenskracht bezielt hare glorierijke houding; de vorstelijke zomerdag wenkt, en de geheele keten der zigtbare wezens bevordert de algemeen voltooijing. Naauwelijks nog kleurde een gouden tint de oostelijke kimmen, of uit het lommer des wouds galmden de gezangen der vogelen, die reeds wachtende op het daglicht de trillende wiekjes in de nachtschemering uitbreidden, vol teeder verlangen, om voedsel voor de hongerende jongen te verzamelen. Hoe ongeduldig tjilpen dan reeds de zwaluwen, die om onze woningen heen de kunstige nestjes bouwden, en nu met de ijverigste zorg het hulpeloos kroost opvoeden. Schel en vrolijk kraait nu de haan het uur des morgens; zijne wekkende stem weêrgalmt wijd over het veld; de nijvere landlieden ontwaken, en reine dankbare vreugd is de eerste aandoening, die het vrolijk licht, dat van alle zijden in de vreedzame hut dringt, in de eenvoudige maar gevoelige zielen verwekt. WSelhaast golft de lucht door tallooze onderscheidenen geluiden; het blijmoedig paard groet al brieschend de klimmende morgenzon, die den dauw op de grashalmen zijner weide doet glinsteren of wier stralen door   		
{==351==} {>>pagina-aanduiding<<}
het blinkend tuig, waarmede men hem optooit of tot nuttigen arbeid schikt, wordt weêrgekaatst. 
De met volle uijers naar den melker verlangende koeijen vereenigen hare vreedzame, maar half klagende, stemmen, die den rijken voorraad van melk, waaruit onze vaderlandsche landlieden zooveel gouds scheppen, beloven. Alom worden hutten en stallen ontsloten; de nijverheid, nu door rust verkwikt, treedt den nieuwen werkkring juichend in, en langs weide en akkers rollen de galmen der moedvolle tevredenheid. Als eene ligte wolk omzweeft de uitwaseming van struiken en boomen het belommerd bosch. De bergtoppen schitteren in eenen gouden gloed, en rijzen uit den kalmen oceaan, die ginds, waar het luchtgewelf in zijne rijzende en dalende baren schijnt weg te smelten, de uitgestrekte blikken stuit. Uit dien kalmen oceaan verheffen zich doorschijnende zuilen van dampen, die, door den vuurgloed der zon met al de verwen van den regnboog schitterend versierd, zich in het saffierblaauw der lucht verliezen, terwij hun breed, hun heerlijk voetstuk, waarvan het levendigst goud en purper op de golven, die daarom heen kronkelen, afstraalt, op den boezem der zee schijnt te rusten.
	Elk uur van den dag schijnt met grootscher majesteit getooid. Op den middag
{==352==} {>>pagina-aanduiding<<}
is de aarde om ons heen de tempel des lichts. O zon! gij zigtbare beeldtenis van de eewige bron des levens, gij doorgloeit geheel mijn aanwezen met zachte verrukking. Elke straal van u, die in de natuur glinstert, getuigt luid de onbevatbare volmaaktheid van Gods werken, en de millioenen gevoelige wezens juichen harmonisch dat getuigenis na. Ja, allen, allen herhalen al juichend dezelfde toon: Alles wat God geschapen heeft is volmaakt! Wie kan zich eene schepping denken zonder u, o levenwekkende zon! en siddert niet voor het afgrijselijkst aanwezen? Wie verplaatst in zijne verbeelding de aarde nader bij, of verder van u af? en ziet niet oogenblikkelijk, de kokende oceanen en bronnen opgedroogd en het levensbeginsel van dieren en planten verbrand; of al het genot des aanzijns onder eeuwige ijsbergen begraven; en alles, wat naar leven zweemt, door den verstijvenden nacht des doods verslonden. O! hoe natuurlijk is het niet, dat volken, bij welke het gevoel des Overaltegenwoordige ontaard; waarbij de zekere bewustheid, dat een eeuwig onverdeelbaar hoogst volmaakt wezen de oorzaak van het ontstaan en voortduren der volkomen schoon gevormde wereld is; waarbij die zekere bewustheid, zeg ik, aan de natuur van den mensch zoo eigen, en haar zoo diep inge- 
{==353==} {>>pagina-aanduiding<<}
drukt, door de slaafsche onderwerping aan grove zinnelijkheid bijna geheel verloren ging; hoe natuurlijk is het niet, dat zulke volken, die toch altijd naar eene weldadige Almagt in de natuur bleven zoeken, de Zon, als eene zegenende Godheid eerbiedigen? Onder alle dwalende eerdiensten was gewis geene, zoo zuiver, zoo geheel uit liefde en dankbaarheid geboren, als de eerdienst aan de Zon. De invloed toch van dat weldadig gestarnte doet al onze bronnen van levensgenot stroomen. De zon vervult de aarde met leven en vreugd. Liefde voor haar ontvlamt nog in het onschuldig kinderhart. O! met welk eene verteederende aandoening hoorde ik eens een aanminnig vierjarig kind, welks gevoelvol hartje op het kommerloos gelaat, waarover het waas der gulle onnoozelheid nog vloeide, zoo eenstemmig met elk stamelend woordje sprak, zich beklagen, omdat het der lieve goede Zon, die zoveel roosjes deed bloeijen, die over alles zulk een'schoonen glans verspreidde, en die zoovele blozende kersen en abrikozen deed rijp worden, ook niet iets kon geven; daar de lieve kleine toch zoo gaarne de uitgezochtse lekkernijen met de weldadige Zon wilde deelen. Hoe eenvoudig vertoonde zich in dit kinderlijk gevoel de geboorte van het plegtig vereeren der zon aan mijnen geest. Deze 
{==354==} {>>pagina-aanduiding<<}
zoete neiging, om de weldadige Zon lief te hebben, en geschenken aan te bieden, was immers de edele menschelijke drijfveer tot aanbidding en tot het brengen van offerande, bij elk volk, dat in de schoone Zon het volmaaktst weldadig wezen eerbiedigde. Meêr verlichte wereldbewoners, onderwezen in de kennis aan den waren God, die verheven boven alles, wat aan wisseling onderworpen is, ook de Almagtige Schepper van zon, van maan, van starren en tallooze werelden is, zulke meêr verlichte zulke duidelijker onderwezen wereldbewoners verheffen zich van de voortreffelijkste werken des Almagtige met stouter edeler vlugt tot den wijzen, den weldadigen, den onbevatbaar volmaakten Vader der geheele Natuur. Ja, Christenen, wier door kennis veradeld gevoel het onzigtbaar wezen, dat het grenzenloos heelal vervult, van alles, wat zinnelijk is en veranderen kan, heeft leeren onderscheiden; Christenen, die in hem, door wien de ware godsdienst met wolkelos licht is omstraald; Christenen, die in JEZUS, de beeldtenis des Eeuwige, des Onzigtbare, het vlekkeloos, ja het afschijnsel der eenige der alle denkenskracht overtreffende volmaaktheid kennen, beminnen en aanbidden; Christenen, waarlijk verlichte Christenen, vooral moeten de zegenende stem des Eeuwige, die 
{==355==} {>>pagina-aanduiding<<}
door de schepping weêrgalmt, hebben leeren verstaan. Voor hun moet de geheele Natuur de reine tempel van hun God, van hunnen liefdevolle Vader zijn; want in JEZUS ontving de geheele Menschheid ware goddelijke majesteit, en den vrijen toegang tot de dankaltaren der eeuwige liefde; waar het vol gestroomd hart, dat, onder het gevoel van onberekenbare weldaden, van reine zalige genietingen als wegsmelt, zich ontlast, en de heiligste de vurigste aanbidding opdraagt. Elke zonnestraal ontvlamt dan ook de reinste de verhevenste dankbaarheid in onze ziel; elke zonnestraal is een zigtbaar getuige van Gods onderhoudende liefde, en gelukbedoelende wijsheid. Alles, alles wat adem heeft, juicht in het licht der Zon, dat glansrijk beeld der in alles voorziende vaderzorg des Almagtige. Het gloeijend licht der Zon toch doet de vruchtbaarheid in den boezem der aarde ontwaken. Het kleedt planten en bloemen met veelkleurige vorstelijke pracht, het ontvonkt elk levensbeginsel; het bezielt de geheele dierlijke wereld, en voor den mensch doet het duizend heldere beken van zalige levensvreugde door de geheele schepping vloeijen. De van alles onbewuste ziel des jonggeborene, die nog als op schemerige morgenwolken sluimerende in het leven wordt gevoerd, ontwaakt eerst vrolijk,
{==356==} {>>pagina-aanduiding<<}
wanneer de lichtstralen zich in het jeugdig oog beginnen te spiegelen, en de nog teedere gezigtzenuwen het gewaarworden van voorwerpen beginnen over te voeren. Dan gevoelt de jonge ziel eerst zich zelf. De zachte rozenverw, die alles voor haar omvloeit, schenkt haar het eerste zinnelijk genot, verheven boven het voldoen aan loutere dierlijke behoeften, en liefelijk lacht zij, door deze eerste zoete aandoening geprikkeld, de geheele zinnelijke wereld te gemoet. Elke lichtende dag doet nieuwe vreugde op zijnen levensweg bloeijen, en nieuwe bronnen van genot ontspringen; het bezintuigd zamenstel wordt door de koesterende Zon ontwikkeld, terwijl de ziel, door tallooze gewaarwordingen aangedaan, van kennis tot kennis, van kracht tot kracht, langs glansrijke paden naar zedelijke volkomenheid voortstreeft. Zelfs de afgeleefde grijsaard, wiens krachten wegsluimeren, en wiens bewerktuigd omkleedsel, in de schaduw der versterving, naauwelijks meêr adem haalt, de afgeleefde grijsaard gevoelt nog den gloed der blijdste dankbaarheid in zijne borst ontbranden, wanneer de koesterende zomerzon de laatste levensvonken in zijne aderen opwekt, en het traag vlietend bloed als met nieuwe drift bezielt. Met welk een aandoenlijk genoegen wendt hij alsdan het door ouderdom 
{==357==} {>>pagina-aanduiding<<}
verduisterd oog om zich heen, om nog eenmaal de schepping te aanschouwen, te genieten, en den Vader der aanwezenheid met sterfelijke lippen te roemen. Kalm en gerust, als het sterven des waren wijsgeers, is de verkwikkende avond na eenen langen gloeijenden zomerdag, wanneer het oog, vermoeid door het alles omschitterend licht, weêr op de zich verlengende schaduw rust; wanneer de lucht, door den stralenden en alom teruggekaatsten vuurgloed uitgezet, nu door de verminderde warmte weder hare veêrkracht herneemt, zich te zamen trekt, en de hijgende borst vrijer doet ademhalen, terwijl de zon in vollen luister den gezigteinder schijnt te naderen, en hare glanzende pracht, zelfs door de dampen, die op den nu meêr te zamen gedrongen luchtstroom zweven, verdubbelt. O! hoe heerlijk glinstert ginds de dalende vuurbol, die de boomen en heuvelen, waar achter hij schijnt weg te zinken, met gloeijend goud omhult; die de heerlijkste stralen wijd en zijd om zich heen schiet, en door de avondwolken doet spelen, daar zij de bleeke drijvende maan te gemoet glinsteren, en haar pad langs het gewelf met purperen weêrglansen versieren. O! hoe blijven de bewonderende blikken van den blijmoedigen vriend der natuur niet gehecht aan dit heerlijk wijkend verschijnsel; 
{==358==} {>>pagina-aanduiding<<}
aan deze bekoorlijke avondzon, die achter de aarde schijnt te verdwijnen, of die zich op den golvenden boezem der zee als ter rust vlijt, terwijl hare afstralende glansen verre in het rond op de blinkende baren huppelen; duizend, duizend schitterende juweelen over het luchtig zeeschuim strooijen, en zich in den gouden weêrschijn van den zacht bewogen vloed verliezen. – O! waarom vertoeft mijne verbeelding zoo gaarne bij de schoonste, de nog nooit door woorden naar waarheid afgeschilderde, tafereelen der natuur, die zij dagelijks bij het op- en ondergaan der zon zoo heerlijk ten toon spreidt. Tranen van zachte verrukking vermengen zich alsdan met de tranen der grievendste smart, die diep in het hart knaagt, en door geene tooverkracht der verbeelding te verzachten is. Doch de hoop, die dochter der wijze goddelijke liefde, die laatste troostende vriendin der hulpelooze stervelingen, fluistert blijde gedachten aan de toekomst in mijne ziel, en de lange donkere nacht, die de geheele natuur omsluijert, schijnt reeds te verdwijnen. Eenmaal toch zal ook voor mij de dageraad aanbreken, en het wolkeloos licht in vollen luister schitteren. De grenzen der sterfelijkheid, der met zwarte duister- 
{==359==} {>>pagina-aanduiding<<}
nis bedekte sterfelijkheid kunnen niet meer veräf zijn, en daar, daar aan die grenzen schemert de zoo lang verwachte morgenstond.
	Maar de schoone, de weldadige Zomer wenkt mij, om zijne triomfkoets verder te vergezellen. Na het wegzinken van den langsten dag, bevinden wij ons in het gloeijendst jaargetijde; de aarde is alsdan in den kring, dien zij doorloopt, tot het hemelteeken of starrenbeeld, dat wij de Kreeft noemen, gevorderd; de zon schijnt achterwaarts te gaan; de dagen nemen in lengte af, maar de warmte neemt toe. Lucht, aarde en water zijn als met vuurgloed verzadigd, en kaatsen de warmte op alle voorwerpen terug. Hooimaand treedt, gehuld in glanzend zomervuur, te voorschijn; een krans van rozen en sterk gekleurde angelieren versierd haar de bruine lokken. In haren milden schoot lacht het bekoorlijkst ooft, waarover zij het gloeijend blos der tooverende verleiding ademt, en over weiden en akkers blaast zij de liefelijke ruischende rijpheid. De hoop des landmans wordt eerlang bekroond; zijne blijde wenschen vliegen de voltooijing te gemoet, de gescherpte zeis glinstert. De vrolijke grasmaaijers verzamelen zich, en het uitgestrekte grasveld is in weinige uren met een schat van droogend hooi overdekt.
 
{==360==} {>>pagina-aanduiding<<}

 
Wie. Hooimaand! wie schildert uw glansrijke dagen? 
Wie schildert, met kleuren ontleend aan de stralen 
Der wolklooze zon; 
Wie schildert naar waarheid nu 't beeld van den middag, 
Zoo gloeijend, zoo schittrend, wen 't koeltje niet lispelt 
Of danst op de bron.  
 
Geen woud biedt verkwikking; valleijen en bergen, 
't Wordt alles, door stroomen van licht, waar de schaduw 
In wegsmelt, omvloeid. 
Hoe schittert elk voorwerp! Het oog vindt geen rustpunt; 
De borst ademt hijgend, geen bloempje dauwt geuren, 
De lucht schijnt verschroeid. 
 
Maar, schittrende dagen! gij vlugtige zonen 
Des tijds, die uw lokken zacht stralend doet zwieren 
Door 't floers van den nacht. 
Gij schudt van uw vleuglen de donsige rijpheid, 
Langs boomgaard en velden, en tooit zelfs de scheemring 
Met glansrijke pracht. 
 
Ja, uren vol schoonheid vervangen den middag, 
Die 't roosje doet smachten, en gras aan de toekomst, 
Herscheppende, wijdt. 
Ja, 't blaauw der saffieren met goud en met purper 
Doormengeld, omwelft ons, en kracht en verkwikking 
Ontstroomen den tijd. 
 
Schoon, grootsch is uw avond, o zomersche dagen! 
Uw zinkende stralen bekroonen de bergen 
En wouden met vuur. 
De schaduw verlengt zich, en speelt in de dalen 
Met glinst'rende scheemring, en koeltjes omzweven  
De koets der Natuur. 


{==361==} {>>pagina-aanduiding<<}

Hoe zacht is die rustkoets, met starren omglinsterd; 
De middernacht voedt aan haar boezem nu 't leven 
Met koelheid en rust, 
De planten herbloeijen; de roos dauwt weêr geuren, 
En lacht als de lippen des daagraads, die 't nachtwaas 
Van de aarde straks kust. 

	Deze Maand, waarin de zomergloed onze Noordelijke hemelstreken niet zelden een'graad van warmte doet bereiken, die met de lucht tusschen de keerkringen overeenkomt, zonder dat geregeld waaijende zeewinden gelijk in die gewesten, onzen dampkring verkoelen, of zonder de nachten, in lengte aan de dagen gelijk, de levenskracht verfrisschen; deze maand is voor het noordelijk halfrond de voedster van het toekomend geluk; de kommerlooze vreugde, die in de lange koude winters der noordelijke aardbewoners het dankbaar hart bij rijken voorraad doet juichen, die kommerlooze vreugd groeit welig op in de gloeijende omhelzingen der Hooimaand. De stralen der heete middagzon, die wij nu in het digtste lommer van het statige woud naauwelijks ontwijken kunnen, zijn de beschermgeesten van het verzadigend genot, dat ons de donkere winterdagen getroost doet verduren. Ja, die stralen zijn de beschermgeesten van den rijkdom onzer vaderlandsche zuivel-bouwers. Waar toch zouden de talrijke kudden rundvee, die 
{==362==} {>>pagina-aanduiding<<}
aan de grasrijke boorden onzer stroomen, die op de lage uitgestrekte vlakten, zoo mild met malsche klaver begroeid, weiden, genoegzaam de helft van het jaar voedsel vinden, wanneer woeste stormen loeijen, wanneer koude plasregens de weiden verwoesten, of wanneer de grond, door de vorst versteend, niets dan eene doodsche ledigheid vertoont, of met donsig sneeuw, als met een lijkgewaad, waaronder de jongste hoop versmoort, overdekt, geen enkel grashalmpje ooit weêr schijnt te beloven? Maar ook dan heeft de vaderlandsche veeman geen reden, om zich te bekommeren; zijne melkgevende schatten verliezen niets door gebrek in hunne waarde, neen, met een streelend welgevallen ziet hij zijn vee in lange rijen aan de volle krebben geschaard, zich in den rijken overvloed, dien de milde Hooimaand hem schonk, als baden. Menschelijk gevoel, dat in het eenvoudigst hart spreekt, veréénigt zich ook dan met het nuttig eigenbelang, om het ééntoonig leven dezer dieren, gedurende den winter, in den warmen stal, door onafgebroken zinnelijk genot te veraangenamen, en hiertoe biedt Hooimaand de geschiktste middelen, daar zij inzonderheid het gras, dat, wanneer het volgroeid is en rijpe zaden om zich heen strooit, aan zijne bestemming voldaan heeft, 
{==363==} {>>pagina-aanduiding<<}
en door de nooit rustende Natuur weêr zoude verwerkt worden, door haren gloeijenden adem, wanneer het afgemaaid wordt, doet opdroogen en in hooi veranderen. Het gras toch, dat zoo digt op elkander groeit, zoude zich zelf verstikken, terwijl de toppen der halmen, door de heete lucht allengs uitgedroogd, zouden verharden, daar al ras de algemeen ontbinding de opgehoopte planten en bladen, wen zij door derzelver eigen uitwaseming en bijkomende vochtigheid bederven, of tot gisting gebragt worden, opgelost en tot onderscheide voedsel voor nieuwe planten toebereidt; doch behoefte scherpte ook hier het menschelijk vernuft en leerde het de eenvoudige kunst, om het ras, terwijl het nog vol voedende sappen is, tijdig af te maaijen, het door de heete zomerlucht, niet te doen uitdroogen, maar als in een oogenblik van alle zijden te doen toeschroeijen, en voor alle verstikking te beveiligen. Met regt draagt dan deze Maand den naam van Hooimaand zoo welkom bj alle volken in onze luchtstreken, daar na Lente en Zomer een winter volgt, die de weide van gras, en dus paarden, rundvee en schapen van hun gewoon voedsel berooft. De Romeinen, reeds ontaard van de moedige zonen der vrijheid, die met JUNIUS BRUTUS aan het hoofd den konink- 
{==364==} {>>pagina-aanduiding<<}
lijken troon vergruisden, de Romeinen vereeuwigden in den naam van deze maand den naam van hem, die het roemrijkst gemeenebest aan onverbreekbare ketenen kluisterde, terwijl het de schande zijner eeuwige slavernij, onder de trotsche overheersching der bekende wereld, poogde te verbergen. JULIUS CESAR, uit een aanzienlijk geslacht in Rome  geboren, muntte al vroeg zoowel door vlugheid van geest als door standvastigen heldenmoed en onversaagdheid uit. Hij was het sieraad der jonge helden, en te gelijk de vreugde van het gezellige leven; doch het gevoel van 's jongelings eigen waarde ontaardde al ras in den verachtelijksten hoogmoed. De krijgslaurieren, die hij van de lagchende boorden van den Po af tot op de krijtrotsen van Brittanje toe plukte, verstikten zijne grootheid van ziel. JULIUS kon geene magt meer boven zich dulden; te klein, te zwak om zich, vol ware heldentrouw aan de wetten van het vaderland te onderwerpen, vertrapte hij deszelfs regten. Zijn vervalscht gevoel hoorde in de suizende koeltjes, die zijne ontrolde glorievanen deden zwieren, de stem van het geluk of van het blind geval, die hem tot het beklimmen des keizerlijken troon noodigden. Rampzalige misleiding! dit gewaand geluk, dat zijne bedwelmde verbeelding, als een geleidend nachtgestarn- 
{==365==} {>>pagina-aanduiding<<}
te boven de spits zijner legerbenden of boven zijne schitterende triomfkar zag blinken, dat gewaand geluk vergiftigde voor hem elken droppel uit den kelk des levens met knagend wantrouwen en martelende onrust. Dat gewaand geluk vermoorde de zalige genoegens der vriendschap, waar zijn hart weleer zoo vatbaar voor was, ja, dat gewaand geluk verscheurde de heiligste banden der Natuur, en toonde hem onder de moorders, die hem met ontembare woede door tallooze dolksteken van het veege leven beroofde, ook de lieveling zijner ziel, den met teedere vaderzorg door hem opgevoeden BRUTUS, den zoon zijner vurigste liefde. Ook deze zag hij met een brekend oog hem den moorddolk met eene bevende hand in de vaderlijke borst stooten. Ach! niet één dolk griefde den stervenden dwingeland zoo verschrikkelijk, als de moorddolk, waarmede hij de hand van zijnen zoon tegen hem gewapend zag. Welk hart krimpt niet door den weedom der natuur, wanneer het de tot wraak getergde vriend des vaderlands de hand met vaderbloed ziet bevlekken, wanneer het de door gevoel en afgrijzen sidderende zoon vaderbloed aan het belang des vaderlands ziet offeren? Neen, BRUTUS! uwe grootheid, uw'moed is voor mij gedrogtelijk. Waarom vernietigde u de laatste blik van den ziel- 
{==366==} {>>pagina-aanduiding<<}
togenden dwingeland niet? Vernietigen? Neen! die blik vol ontzetting en teederheid wierp den pijl der vertwijfeling in uw geweten, terwijl het verscheurend, het knagend gevoel, dat op de verstijvende lippen nog stamelend vraagde: ‘Ook gij mijn BRUTUS!’ geheel uw aanwezen bleef martelen. Doch, waarom vermengt zich een soortgelijk schriktooneel, onder de vleijende beelden, die de aan JULIUS gewijde Maand ter bespiegeling aanbiedt. Het is genoeg, dat Rome, in het vervolg voor den keizerlijken troon geknield, hem, die de zuilen der heerschappij in bloed vestigde, door deze maand aan de vergetenheid ontwrong. JULIUS of JULIA deed jaarlijks de late nakomelingschap den eersten CESAR vleijend zegenen, of stoutmoedig vloeken, en bij alle heldenvolken, wekte JULIUS naam de zucht naar krijgsroem, schoon de ware, de verhevene heldenmoed zulk een'naam nooit ten spoorslag tot groote onvergetelijke daden behoeft.
	Neen! het was de naam van eenen JULIUS niet, die onze dappere voorvaderen, eenmaal in de eerste dagen van deze Maand, tot verbazing van geheel het bewonderend Europa, de onsterfelijkste overwinning, bij Nieuwpoorts oude vest, aan het Vlaamsche strand deed behalen. Hier streed geen CESAR te- 
{==367==} {>>pagina-aanduiding<<}
gen vrijheidminnende medeburgers, om de heerschappij. Hier werd de gloriekrans der overwinning niet in een vernederend slavenjuk herschapen. Neen! de dappere de krijgskundige Prins MAURITS streed aan het hoofd der vaderlandminnende helden, die bezitting en bloed grootmoedig opofferden, om haardsteden en altaren tegen heerschzucht en geweld te verdedigen. Toen zwierden de vaderlandsche zegevanen van Vlaanderens hooge duintoppen; de trotsche Hertog ALBERT, die het verwonnen heldenkroost reeds aan den triomfwagen van hem en zijne vorstelijke gade gekluisterd waande; de trotsche Hertog ALBERT vlugtte, met schande overladen, en zag zijne talrijke maar muitzieke benden ontwapend en verstrooid, als diep vernederde huurlingen der dwingelandij, terwijl de moedige beschermers van eigendom en volksregt, standvastig, in den dringendsten nood, groot en onöverwinnelijk in den bangsten, in den vreesselijksten tegenspoed, nu hunne gloriezangen, om de vaderlandsche veldbanier geschaard, dankend deden weêrgalmen. Toen daverde de Vlaamsche grond door het bulderen der kanonnen, die nu geen dood geene verwoesting, maar de zegepraal der vrijheid verkondigden; terwijl de nagalm dier blijmaar, langs de buisende golven des noor- 
{==368==} {>>pagina-aanduiding<<}
delijken oceaans, donderend naar de vaderlandsche kust voortrolde. Geene eeuwen deden die krijgslaurieren verwelken. Neen! de glorievolle slag bij Nieuwpoort blijft met bloed, dat door heldendeugd veradeld is, op den grondsteen van Hollands staatsgebouw, hoe dat gebouw door tijd en omstandigheden dan ook veranderd moog'worden, eerbiedwekkend geschreven. En schoon de dapperheid onzer voorvaderen, door geene jaarlijksche heldenfeesten ook in July, plegtig door het nakroost wordt gevierd; mijne vrede- en kunstbeminnende landgenooten vieren, met des te blijmoediger deelneming, het vindingrijk vernuft het onvermoeid geduld en de onafgebrokenen vlijt onzer voorvaders, die zich zelf een vaderland als op den bodem der zee en der stroomende rivieren hebben geschapen. Ja, het onverbasterd kroost van die menschelijke beheerschers der hoofdstoffen viert jaarlijks de stille grootheid dier braven, zoo vaak het van den vlakken grond, waarop de tuimelende golven eens bruisten, zijne rijke oogsten maait. Welk eene keten van vreedzaam volksgeluk daalde niet van den kruin des eersten dijks, die de voorouderlijke terpen insloot; hij, die in de dorre wildernis eene waterbron voor den van dorst versmachtenden reiziger graaft, zaait onverwelkbare bloe- 
{==369==} {>>pagina-aanduiding<<}
men der vreugde, die als een'eerkrans zijn graf zullen beschaduwen. Hij, die eenen boom plant, opdat deszelfs lommer het nakroost moge verkwikken, vlecht zich een schaduwrijk prieel van zegenende liefde over zijn vermolmend gebeente. Maar zij, die de schuimende golven terug dreven en beperkten; zij die op den woesten grond bloeijende paradijzen voor een geheel volk schiepen; gewis die edelen verdienen de eeuwige dankbaarheid van een voortwerkende nakomelingschap. Daar toch, waar de visschen zwemmende zich in den gloed der zon koesterden, daar grazen thans onze vrolijke kudden; daar bloost het ooft in onze boomgaarden; daar verzamelen de bijen uit bloemrijke velden en tuinen den onschatbaren honig in eenen rijken overvloed. Ja, daar, waar de schuimende baren eens om de zwak gebouwde vaartuigen der Batavieren, of om de forsche krijgsgaleijen der Romeinen zich kronkelden, daar ruischt nu het rijpend graan op de velden, daar verheffen zich trotsch bemuurde steden, bekoorlijke in lommer verscholen dorpen, en met bloeijende hagen omringde landwoningen. Gewis op het graf van elke eeuw, sticht uw nakroost, o sluimerende voorvaders, nieuwe dankaltaren, waarop het melk en honig, waarvan de grond, die gij eerst vormdet, overvloeit, uwe nagedachtenis ten offer brengt. Met 
{==370==} {>>pagina-aanduiding<<}
welk eene vlijt, met welk eene luidruchtige vreugde wordt heden het nuttig hooi niet wijd en zijd ingezameld. De zorgende Veeman ziet zijne hoop bekroond; het afgemaaide gras, behoorlijk gekeerd en aan de zon blootgesteld, werd spoedig, als in den oven der natuur geroost, en verloor slechts weinig van deszelfs voedend vermogen. Nu geheel droog wordt het op elkander gehoopt, en, eer eene dreigende onweêrswolk door plassende regens den schoonen wintervoorraad kan schaden, wordt het hooi, vol drift, in veiligheid gebragt.
Verwachting, met gebloemt bekranst, 
Op gras en klaver moê gedanst, 
Zinkt eind'lijk aan de borst der Toekomst zorgloos neder. 
't Schaadt niets, dat gloed en groen ontsiert. 
Waar kunst op wissling zegeviert, 
Daar geeft zij teedre praal in krachtvol voedsel weder. 
 
Weläan dan, dat, op 't grasrijk land, 
De middagzon vrij wolkloos brand', 
Daar wilgenboom noch haag meêr koele schaduw vormen; 
Geen nood! slechts Lentes frissche tooi 
Verkeert in vaal, maar voedzaam, hooi, 
Dat kalmen wellust biedt bij 't woên der winterstormen. 
 
De nutte Landbouw, 't kind der Vlijt, 
Ontweldigt moedig aan den tijd 
Het gras, en legt het op voor naadrende saizoenen; 
Geroost, beveiligd voor 't verderf, 
Voert Veeman 't hooi naar eigen erf: 
Het spijzigt 's winters 't vee, als veld noch weiden groenen: 
 

{==371==} {>>pagina-aanduiding<<}

De wagens worden blij gelaên,  
Zij rijden rinklend af en aan, 
En zweven in 't verschiet als wankelende bergen. 
De vracht is hoog, maar ligt. – Van 't paard, 
Dat, telkens rustend, kracht vergaart, 
En de eerstelingen smaakt, is vrij die dienst te vergen. 
 
Ja, nijvre vaderlandsche Vlijt 
Ontziet geen zweet, verzuimt geen'tijd; 
Maart oogst zich wintervreugd in schoone zomerdagen. 
De voorspoed juicht, in dorp en slot. 
Elk zegent veemans heilrijk lot; 
Geen kommer grimt hem aan in plassende onweêrsvlagen. 
 
De mensch kan, wat hij ook ontbeert, 
Door ondervinding lang geleerd,  
Aan elke wereldstreek, door vlijt, genieting boeijen. 
De kunst bereikt, vol rein gevoel, 
Natuur! uw schoon, uw godlijk doel, 
En doet van pool tot pool 't geluk der schepslen bloeijen. 


	Ja, de mensch vertoont gewis zijne goddelijke afkomst in de schaduwtrekken van het werkend alvermogen en de zorgende wijsheid, die hij, zoo weldadig, zoo voortreffelijk doet uitschitteren in zijne diep doordachte en naar de keurigste ontwerpen geregelde bedrijven. Hier schept hij uit bruisende stroomen en meren het vruchtbaarste land; daar scheurt hij rotsen en bergen, om de bruisende rivieren naar zijnen wil te geleiden. Hij maakt zich de geheel natuur dienstbaar; hij vliegt met uitgespannen kunstvleugelen over wentelende oceanen, die werelddeelen van elkan- 
{==372==} {>>pagina-aanduiding<<}
der scheiden. Hij ontgrendelt de verborgenste schatkameren der aarde, waar de natuur het metaal in den schoot des eeuwigen nachts had verborgen, opdat het aan menschen en dieren den voedende grond niet zoude betwisten, of, opdat het aan de rusteloos voortwerkende ontwikkeling der hoofdstoffen of aan andere natuurwetten tot het belang der aarde in de diepe donkerheid zoude dienstbaar zijn. Het vernuft van den mensch voert alom heerschappij; dat vernuft beteugelt zelfs de vergankelijkheid en weet het tegenwoordig genot wijd over de velden der toekomst te verspreiden, en dit vernuft, zoo waarlijk goddelijk, heeft de behoefte tot voedster en de ondervinding tot leermeesteres. In welke nooden heeft het menschelijk geslacht niet voorzien; en langs welke onderscheidene trappen zijn de kunsten niet opgeklommen tot die volkomenheid, die zij heden bereiken, doch het is God alleen bekend, voor welk eene volmaking de mensch, die eeuwig, eeuwig werkend, voortduurt, vatbaar is. Doch ik bepaal mijne bespiegelingen op nieuw tot mijn vaderland; de eerste woeste bewoners van hetzelve leefden slechts van de jagt en van de visscherij; en hoe toch zoude de Landbouw, door dijk noch dam beschut, zich tegen de golven verdedigd hebben; maar intusschen ontwikkelden
{==373==} {>>pagina-aanduiding<<}
zich allengs, ook hier de menschelijke de edele zielskrachten onzer vaderen, en heden, trotseren wij door landbouw en veehoederij in elk jaarsaizoen het knagend gebrek. De zwervende herdervolken in Syrië of Arabië mogen hun talrijk vee van de ene grasrijke streek naar de andere geleiden, zich zelf, onbekend met eenen vaderlandschen grond, onder luchtige tenten tegen den invloed der lucht beschermen, en de beloonng voor dit onrustig zwerven in de welvaart der overvloedige melk gevende kudde vinden: maar onze vaderlandsche herders, indien ik een aantal landlieden, wier geheele rijkdom in vee bestaat, dus noemen mag; onze vaderlandsche herders leven gerust, in vastgegronde, tegen de gestrengheid der lucht veilig gebouwde, wonigen; woningen, waarin zij het eerste licht aanschouwden, en de liefde voor vaderland en haardsteden met de eerste moedermelk inzogen; woningen, waarin zij den zegen hunner stervenden ouderen ontvingen, en het geluk van gade en kroost voor hun bloeit. Daar leven zij gerust; in de uitgestrekte weide daarom heen, weêrgalmt het loeijen en blaten der grazende kudden, en, schoon het gras verdort, schoon de winter versterving ademt; onze landlieden zoeken geene vreemde oorden op, maar zij verzamelen rijken 
{==374==} {>>pagina-aanduiding<<}
voorraad, wanneer het groeijend leven, in deszelfs volle kracht, niet slechts voor het tegenwoordige, maar ook voor de toekomst overvloed aanbiedt, en de schoone Zomer met milde handen voor mensch en dier het nuttig voedsel vrolijk uitstrooit. De grasplant, in alle hare onderscheidene soorten zoo heilzaam voor de bewoners der aarde, zoowel, waar hare volkomenste soort de aren met leven en gezondheid voedend graan vult, als waar hare mindere soorten de buigende halmen het grazend vee aanbieden, en bergen en dalen woestenijen en velden met lagchend groen bekleeden; de grasplant, hoe teeder ook, wordt door menschelijke kunde en zorg, ter voortduring toebereid. Ja, het gras, dat nog bevallig groenend den verkwikkenden morgendauw drinkt, en reeds door den gloeijenden middag verwelkt, dat gras trotseert het verderf, en verzamelt de anders aan zwerven gewone herders tot het gerust het gezellig maatschappelijk leven van aan vaderland en eigendom gehechte burgers.
	Getuigt gij, uitgestrekte Weiden! op den ouden hollandschen bodem, getuigt van de reine bronnen des rijkdoms, die gij voor uwe nijvere bezitters doet ontspringen. En gij grasrijk, gij door uwe schoone runderen uwe sterke en vlugge paarden en groote met zwa- 
{==375==} {>>pagina-aanduiding<<}
re wol gedekte schapen van ouds beroemd Vriesland! Waar de jaarlijksche gras- of hooi-oogsten zooveel geluks wijd in het rond verspreiden, o! getuig met welk een algemeen feestgejuich, de roostende Hooimaand in uwe vruchtbare streken wordt verwellekomd. Vreemdelingen vloeijen alsdan in menigte naar uwe grasvelden, wier eigenaars het aan genoegzame maaijers ontbreekt: hoe luid weêrgalmt alsdan de gulle landvreugd niet bij het dankbaar inzamelen van het zoo ras in hooi veranderd gras? Jong en oud verheugt zich; huppelende knapen en lagchende meisjes beproeven hunne nog teedere krachten. Het afgemaaid veld wordt met hoog opgehoopte heuvelen van luchtig hooi als overdekt; en elke heuvel schijnt een geurvol dankaltaar des bloeijenden voorspoeds. De bekroonde verwachting schuift het donker gordijn, dat een vrolijke toekomst voor het oog des veemans bedekt hield, weg, terwijl de laatste vol geladene wagens, door feestelijke vreugde begeleid, naar de ruime schuren of hooibergen heenrijden. Vriesland, eenvoudig maar schitterend stip in de oude geschiedenis der vrijheidminnende volken! Vriesland, waar de vaderlijke zeden zich, eeuwen lang, tusschen menigvuldige meren en stroomen vreedzaam verscholen, zoudt gij mijne bespiegelenden geest niet een oogen-	 
{==376==} {>>pagina-aanduiding<<}
blik aan uwe veerijke beemden kluisteren? In een uwer nederigste dorpjes toch omvloeide mij de eerste levenslucht. Daar wekten de eerste gewaarwordingen mijne jeugdige ziel uit de sluimering,die haar aanwezen, als een schemerachtige nevel der lente, nog bewolkte. Daar zag mijn oog, vol kinderlijke vreugde, het licht over de geheele schepping zoo mild uitgestort; het licht, dat als eene heerlijk glinsterende zee om alle voorwerpen golvend vloeit, en waaruit tallooze rijen van denkbeelden geboren worden. Blijde kommerlooze dagen der kindsheid! gij, die het liefelijkst genot, in den kelk des levens, dien gij met alles beloovende bloesems bekranst, den jongen onnoozelen aanbiedt! waarom vliedt gij, als de schaduw van bloeijende rozenstruiken, die op het golvend beekje dansen, voorbij. Doch waarom zou ik uwe vlugt betreuren? Wat is toch de schemerende glans der blozende morgenstar bij de wolkloos gloeijende middagzon? – Maar hoe kan de eerste bewustheid van ons aanwezen, bij de volkomenheid, waartoe de Vader van het Heeläl den mensch bestemde, bij de werelden en zonnen omvattende kennis, bij de uitgebreide goddelijke genietingen der verhevenste gelukzaligheid, die uit naamlooze reine liefde voor alles, wat goed, 
{==377==} {>>pagina-aanduiding<<}
wat edel is, voortvloeit; o! hoe kan de eerste zwakke bewustheid van ons aanwezen hier bij te vergelijken zijn, en, met elken vlugtenden dag toch, nadert de mensch, die Gods liefdevol doel poogt te bereiken, die volkomenheid, wier hoogste trap zich, na een eeuwig vreugdevol opklimmen, in de glansen van het ongeschapen licht verliest. O! vlugt dan vrij, lieve vleijende Droombeelden der spelende jeugd! die, zonder zorg voor het donker toekomende, ach! die vaak door het blozen des dageraads nog omstraald, den schrikvolsten nacht, die reeds den aanbrekenden morgen zal bedekken, te gemoet lacht. Ja, vlugt vrij, gij golvende stroom des wisselenden levens! Die de ware grootheid van den mensch moet ontwikkelen, gij stroom, in wiens boezem de reine de onvervalschte godsvrucht hare vastheid en haren bestendigen luister verkrijgt, om eenmaal, in den dag der vergelding, als eene vlekkelooze parel in den gloriekrans der door lijden beproefde ziel, te schitteren. Ja, vloei voorbij, gij golvende stroom des wisselenden levens! het naderend uur des doods breidt vreedzaam zijne vleugels, troostende, over de laatste zielensmart uit, en voert ons in de betere wereld, waar de nacht niet meêr heerscht, waar de stille tranen des rampspoeds niet meer vloeijen, over.

{==378==} {>>pagina-aanduiding<<}

	Van waar toch het streelend genoegen, dat mijn hart telkens geniet, zoo vaak ik aan Vrieslands bloeijende oorden denke; of, zoo vaak een inboorling van dat gewest, zich door zijne uitspraak, die mij zoo welluidend schijnt, voorzeker, omdat zij de vrolijkste beelden mij voor den geest roept, kenbaar maakt? Gewis is dat streelend genoegen deszelfs oorsprong verschuldigd aan de teedere neiging, die de zinnelijke mensch aan zijnen geboortegrond hecht, en die diep in het gevoel schijnt ingeweven te zijn. Bij weinigen toch is die neiging geheel vernietigd, schoon zij altijd evenredig blijft met de langere of kortere rijen van vleijende tafereelen, die in het geheugen geschilderd zijn, zoowel als met de meerdere of mindere betrekkingen, die wij, door bloedverwantschap of reine jeugdige vriendenmin, tot dien geboortegrond blijven houden. Is dit waarheid, is deze teedere neiging het menschelijk gevoel ingeweven; o! welke schoone, welke moed en veugde gevende gedachten ontstaan voor mij door dit liefelijk vrtrouwen, gedachten aan zalige onsterfelijken, wier hart, vol deelnemende, vol mededogende liefde en heilige vriendschap, in dit leven voor mij klopte. Ook deze bleven, bij hunnen overgang uit de zigtbare wereld, menschen; zij ondergingen geene herschepping tot zuivere 
{==379==} {>>pagina-aanduiding<<}
geesten, neen, zij bleven verheerlijkte deelgenooten der uit geest en stof zaamgestelde menschelijke natuur, wier zinnelijkheid, wel verfijnd, wel verhoogd, maar nooit vernietigd kan worden. Die zalige onsterfelijken dan blijven ook nog, door de reinste koorden der hemelsche liefde aan deze aarde als aan het moederland van hun zalig aanwezen gehecht. Het levendig, het nu door goddelijke kracht bezield geheugen, waardoor zij het verledene, welks donkere raadselachtige stippen nu allen tot verheerlijking van Gods liefde en wijsheid volkomen verhelderd en opgelost zijn, vergelijken met het tegenwoordig genot van eeuwig toenemend geluk; dat geheugen vertoont hun al de taferelen van hun sterfelijk leven, waarvan de toen schijnbaar donker gekleurde zelfs tot bevordering van zedelijke volkomenheid en eindelooze vreugd dienstbaar waren, maar ook dat geheugen roept voor de zaligen al de lagchende beelden van reine genietingen, uit schuldelooze liefde of engelenvriendschap gevloeid, terug, en houdt de teederste betrekkingen tot de nog met sterfelijkheid omhulde lievelingen, op de verhevenste wijs, levendig en werkzaam. Schoon, als de glansen des aanbrekenden dageraads, die over de benevelde vallei zweven, en den donkeren sluijer, die woud en oceaan bedekt, allengs 
{==380==} {>>pagina-aanduiding<<}
doen verdwijnen, zoo schoon zoo vertroostend omzweven mij heden de aandoenlijkste gewaarwordingen. O gij zaligen, aan wier liefderijk geleidende hand ik zoo vrolijk, zoo veilig, over elke woeste rots, op den weg des levens, wandelde, wier teeder deelnemende traan zoo vaak al het bittere in den beker des jammers heeft verzoet, nog is uwe hemelsche vriendschap de onverwelkbare paradijs-bloem, die hier, zelfs in de akeligste wildernis, vreugde en stille zielenrust wasemt. Mijn lot blijft u dierbaar, geene grievende rampen, die uwe nog sterfelijke vriendin treffen, kunnen uwe hemelsche vreugd bewolken, want uw opgeklaard oog ziet in elke schijnbare ramp, die haar tot weenens toe bedroeft, den weldadigen schutsgeest van hare deugd, van haren bezwijkenden moed; in elke bange zielesmart herkent gij de bittere, maar heilzame artsenij, die wankelende grootheid moet versterken, of de wrange vrucht van eene dwaling, die haar tot de veilige paden der ware wijsheid doet terug vlieden. Uw opgeklaard oog, uw onbewolkt verstand bevat het einde van der stervelingen lijden, en, vol goddelijke menschenliefde, dankt gij den eeuwig wijzen Bestuurder van het lot, die, vol vaderlijke ontferming, zijn kroost, dat door lijden gelouterd wordt, beschouwt, en uit elken traan, dien het ge- 
{==381==} {>>pagina-aanduiding<<}
voel des jammers afgeperst, eene wellust ademende roos voor den zegekrans, die beproefde deugd eens ontvangen zal, doet bloeijen. Niet lang meêr ontrukt de ondoorzienbare wolk der sterfelijkheid u aan mijne blijde wederomhelzing. Reine veradelde zinnelijke vreugde, gelijk verheerlijkte wezens die kunen genieten; vreugde der hemelsche liefde bereidt gij reeds voor mij in de nu onzigtbare wereld, gelijk de Goddelijke, de volmaakt verheerlijkte mensch, in wien onze natuur zich met den oneindigen den onvatbaren God vereenigt, gelijk die mensch, die gadeloos liefhebbende broeder voor alle zijne vrienden, voor alle zijne getrouwe belijders, de volkomenste gelukzaligheid bereidt.
	Doch waar geleiden mij deze bespiegelingen, die het gevoelvol hart uit de heldere beek van goddelijken wellust verkwikkende teugen aanbieden. Nog rolt de stroom des tijds over mijn lot, maar juichend zie ik toch elke golf in de eeuwigheid wegzinken, terwijl de zachte glans der vertrouwende hoop het schuim der nederstortende der wegzinkende golf met de kleuren van den boog des vredes versiert. Liefelijk bloeijende welvaart blijf uwe vruchtbare beemden bewonen, nog altijd geliefd Vriesland! waar
{==382==} {>>pagina-aanduiding<<}
Het gebeente van zoovele dierbare magen en vrienden vermolmt. Kalme rust blijve uwe grasrijke velden en talrijke kudden overschaduwen. Schuldelooze eenvoudige zeden blijven de gelukverspreidende huisgoden van uwe landbewoners; de in vernederende dartelheid ontaarde weelde verpeste nimmer de zegenvollen overvloed, die uit uwe rijke weiden en volle hooibergen voor de geheele maatschappij in liefelijke stroomen ontspringt. Die weelde spreide nimmer de rozenkoets der ondeugden en des verlagenden hoogmoeds onder uwe vreedzame landlieden, die, onschendbaar getrouw aan de oude vlijt en zeden, den vaderlijken erfgrond met vurige drift beminnen. Ik werd aan uwe oorden door het wisselend lot ontvoerd, toen mijne jeugdige begeerten naauwelijks nog hooger zweefden, dan de schoon gekleurde bloemen uwer velden; toen een paar blozende appelen uit uwe boomgaarden veel verkieslijker voor mij waren, dan eene geheele goudmijn; en toen de vrolijk huppelende lammeren, die ik op het grasperk voor de nederige pastorij liefkoosde, mijn jong, mijn beminnend hart met den zuiversten wellust vervulden. Slechts eenmaal nog, in lateren tijd, betrad ik mijnen geboortegrond, maar toen was de bloesem-tooi des aardschen geluks lang voor mij verwelkt. Woe- 
{==383==} {>>pagina-aanduiding<<}
dende stormen hadden de teedere bloemen der vergankelijke vreugd geknakt, maar edeler bestendiger genoegen was op het graf der jaren ontsproten. Vriendschap, liefdevolle vriendschap ademde het geluk der hoogere wezens om mij heen, en de ras vergane rozen der kinderlijke blijdschap werden vervangen door duurzaam groenende palmen, die, ginds in het lagchend verschiet, moedgevende schaduw aanbieden.
	Schoone prachtvolle Natuur! ook hier voert mijne verbeelding, ook hier stroomen de verhevenste gewaarwordingen door het menschelijk gevoel, en doen ons den Vader van het Heeläl vol kinderlijke verrukking aanbidden. De zomergloed, dien Hooimaand alom verspreidt, doet ons in het digte lommer der bosschen schuilplaats tegen de brandende zonnestralen zoeken, doch ook daar sluimeren de zomerkoeltjes, en het kwijnend loof smacht naar verkwikking. Toch is hier, in deze heilige schaduw, elk rustvol oogenblik dierbaar. Eene diepe stilte heerscht; het gezang der vogelen golft niet meer door de lucht; het lied der Lente zwijgt, want de toontjes der liefdevolle verwachting verloren zich in het voltooid genot van ouderlijken wellust. Elk minnend vogelpaar ziet deszelfs onvermoeide zorg bekroond; de zoolang met zorg ge-
{==384==} {>>pagina-aanduiding<<}
voede jongen beginnen de nog zwakke vleugeltjes te oefenen, reeds klappen zij die op den rand van het nest; de liefderijke moeder spoort hare jongen aan, al tjilpende op de naaste takken. Nu wagen zij het, spreiden de trillende wiekjes uit, en zweven welhaast vrolijk in het rond.
	De beek, die van gindschen heuvel stroomt, en zich door het woud slingert, droogt uit, of doet de laauwe golfjes magteloos langs de dorstende wortelen als voortkruipen. De verhitte lucht, die de planten omvloeit, en door alles heendringt, ontspant de levenskrachten. De kwijnende roos laat de stervende blaadjes nederhangen, en het lommer der statige eiken, dat een koel gewelf boven ons plagt te vormen, schijnt voor de regt nederdalende en van alle zijden teruggekaatste zonnestralen te bezwijken: doch niet bestendig is in deze streken zulk een onbewolkte zomergloed. Neen, met glans getooide Hooimaand ! gij, die, schoon uwe dagen verkorten, ook zelfs de nachten door uwe omhelzing verwarmt, terwijl de Hondstar, de naaste vaste star bij ons zonnestelsel, schoon van onze aarde millioenen mijlen verder af dan de zon, als eene gouden nachtlamp heerlijk boven de rustkoets des werkzamen levens flikkert: neen! niet bestendig duurt zulk een' wolkeloozen zomergloed,
{==385==} {>>pagina-aanduiding<<}
die al ras het waas der gezondheid zoude vergiftigen, die de zware en uit verschillende deelen bestaande dampen, die hij onzen noordelijken gronden ontlokt, ontbindt, met de verdunde lucht vermengt en hier door eene algemeene gisting veroorzaakt. Ja ware die wolkeloooze zomergloed bestendig; welhaast zouden de doodelijkste kwalen, welhaast zou de verslindende pest onzer fijnste levensgeesten doordringen en alles verwoesten. Maar – in de groote schatkamer der natuur wordt het volmaakt, het eenig tegengift bereid. Reeds vormen zich zwarte wolken aan het luchtgewelf en persen drijvend zich te zamen; want hoog in den dampkring woelt een koudere luchtstroom, die de dampen tot regen- of hagel-wolken verdikt, en de lagere lucht, die vol vuur, vol zwavel, vol olie, zout en andere afgescheidene deelen ons omvloeit, beroert en naar de laagte drukt. Hoe meer intusschen de warme benedenlucht de aarde nadert; de aarde, die, van zonnestralen lang doordrongen, den gloed van alle voorwerpen terug kaatst, des te meer wordt ook die benedenlucht uitgezet, zoodat zij alles, wat haar tegenstand biedt, drukt en benaauwt. Hijgend ademt de beklemde borst van mensch en dier. De vogelen zweven laag boven den grond, als miste de lucht nu de noodige veerkracht, om de uitgespreide vleugelen te 
{==386==} {>>pagina-aanduiding<<}
dragen; angstig verschuilen zij zich onder het loof, of smachten met nederhangende wiekjes in het nestje naar verkoeling. Geen zonnestraal glinstert meer; een zwarte gloeijende nacht hangt zwaar en vreesselijk over ons heen; eene plegtig zwijgende verwachting schijnt over de Natuur uitgebreid. De oceaan bruist niet, maar deze doodsche akelige stilte, die broeijende over den afgrond zweeft, die het besturend roer der schepen kluistert, en zeil en wimpel doet nederhangen als de schrikverwekkende sluijer, waar achter het toekomende uur zich verbergt; die doodelijke stilte voorspelt verwoesting en dood. Reeds rommelen van verre doffe donderslagen; reeds flikkert het vlammend bliksemvuur van alle zijden des hemels; het vuur, dat den dampkring vervult, wordt door de allengs sterker werkende bovenlucht opgewekt en in werking gebragt. De menigvuldige zwavel en andere brandbare deelen vatten telkens vlam en veroorzaken eene uitbarsting, wier slag van wolk tot wolk voortrolt en donderende door den dampkring weêrgalmt. De zwarte wolken worden gedurig meer op elkanderen geperst, en naderen, als drijvende en vreesselijk vlammende gebergten, die elkander bestrijden. Nu kronkelen de blaauwe bliksemstralen in alle rigtingen door het zwart gewelf, schijnen de donkere 
{==387==} {>>pagina-aanduiding<<}
trillende wolken te verscheuren en den zwoegenden wereldbol in vlam te zetten, terwijl de in elkander smeltende donderslagen den grond doen daveren en het gevoelloost hart zoo niet van verheven ten minste van ontzagwekkende gewaarwordingen doen huiveren. 
	IJlings barst een orkaan los; de zoo sterk in beweging zijnde bovenlucht stroomt naar den lageren dampkring en vermengt zich op de geweldigste wijze met denzelven. De heerlijke orde der Natuur schijnt door vreesselijke stuiptrekkende beweging vervangen, de eeuwen tellende eiken krommen de hooge toppen voor de Goddelijke kracht, die op de vleugelen van het brullend onweder zweeft. Hier wordt het sieraad der bosschen ontworteld of door den vlammenden bliksem gespleten en verschroeid. Ginds worden trotsche gebouwen vergruisd of in het ontzettend oogenblik in volle vlam gezet. Nu ontbinden zich ook de zware opeen gepakte wolken in vreesselijke plasregens en verwoestende hagelsteenen. De met donkerheid omsluijerde oceaan heeft zijne kluisters verbroken, en verdelging rijst uit den loeijenden afgrond. Woedend zwellen de golven tot bruisende bergen, vermengen hunne grijze kruinen met het vuur des bliksems, dat slingerend in de zwarte wolken brandt, en tuimelen met ver- 
{==388==} {>>pagina-aanduiding<<}
dubbelde woede brekende op schuddende rotsen, die zij met ontzaggelijk glinsterend schuim, als met eenen brandenden vloed, overdekken. De veege schepeling ziet nergens redding, het half verbrijzeld wrak wordt als tot in de donderende wolken opgevoerd; sidderend waant hij alsdan in de brandende golven te vergaan, doch ijlings wordt hij in de kolken des donkeren afgronds nedergeploft en nieuwe hemel-hooge baren rollen brullende over hem heen. – Maar is deze woeling der hoofdstoffe eene wezenlijke wanorde? Neen! deze schijnbare verwoesting schept het behoud der gelukkige voortduring van tallooze genietende levens. O ! sidder niet, kleinmoedige sterveling! de ontzaggelijke natuurkrachten worden door de almagtige hand der eeuwige Wijsheid, vol vaderlijke liefde, bestuurd, en de voortreffelijkste orde, die het volmaaktst geluk der schepselen bedoelt, heerscht zoo wel in den brullenden orkaan en in den vlammenden bliksem, als in het suizend lentekoeltje en in het blozen des dageraads; het heil der schepselen glinstert zoo wel in het schuim der brekende golf op de rots, waar tegen de laatste vlottende hoop van den zeeman verbrijzelt, als in den vrolijk blinkenden daauwdrop der bloeijende lelie, waarin de veelverwige vlinder zich spiegelt. Niet lang wordt de Natuur dus geschokt,
{==389==} {>>pagina-aanduiding<<}
het liefdevol doel der Godheid is al ras door het onweder bereikt, en reine levensvreugd stroomt uit deze schijnbare verwoesting. De vreesselijke orkaan, die als in een oogenblik van zijne ketenen losbrak en huilend en brullend door wouden en valleijen vloog, terwijl de muren en torenspitsen beefden, en het ruischend stof in dwarrelende wolken werd rondgevoerd; die vreesselijke orkaan is bedaard, en verliest zich in eenen verfrisschenden wind, die de wolken verstrooit en heldere kalmte door de schepping ademt. Ver aan den gezigtëinder vlamt nog de bliksem door trillende wolken, maar wordt allengs bleek en flaauw, als de weerschijn der ontbrandende dampen, die in den schoonsten zomeravond uit ligte wolken schitteren en tusschen de tintelende starren spelen. De zich gedurig meer en meer verwijderende donderslagen rollen nog wel dof en plegtig, maar zij hebben niets verschrikkelijks meer. De beroerde oceaan zwijgt; het geloei des afgronds smelt weg in het statig geruisch der baren, die van oogenblik tot oogenblik minder hoog, minder woedende, op elkander volgende aanrollen. Reeds glinsteren weder de stralen der zon, schoon zij ten avond neigt, liefelijk door de wolken; en nu, o nu herleeft geheel het dier- en plantenrijk. De dankbare Mensch juicht; zachte verrukking doorstroomt zijne
{==390==} {>>pagina-aanduiding<<}
ziel; hij heft zijn oog ten hemel, en ziet den heerlijken triomfboog der op Gods liefde vertrouwende harten, in de droppelende wolken, vol verhevene schoonheid, schitteren. Hoe vele edele eenvoudigheid heerscht niet in de prachtigste tooneelen der Natuur! De zon werpt hare glansen op het tegen haar over zijnde gedeelte van het luchtgewelf, dat met waterachtige dampen of regenende wolken bezet is, en door de natuurlijke breking der lichtstralen, wanneer deze uit de fijnere lucht, in de meer grove vloeistof, gelijk het water is, overgaan, ontstaat de zoo schoone, de zoo onnavolgbaar gekleurde regenboog, waar langs de bekroonde hoop des door het onweder vreesselijk geslingerden zeemans en der voor have en leven bekommerde landbewoners, met reine dankoffers tot den Almagtige opklimt. De vogelen ontzweven vrolijk hunne schuilplaats, zij stijgen al klapwiekende en juichende hoog in de verfrischte lucht, of doen de afgebroken toontjes der zuivere vreugde uit het druipend lommer hooren. Zelfs het logge vee in de weide ademt met de verkoelde lucht nieuwen levenslust en verjongende kracht in, en verzadigt zich blijmoedig met het opluikend gras, waarover de regendroppelen in den gloed der avondzon als mild neêrgestrooide juweelen glinsteren. Het groen 
{==391==} {>>pagina-aanduiding<<}
pronkt met nieuwe jeugd en glans; de roos heft het blozend knopje, nu aan den boezem der wolken gedrenkt, lagchende omhoog; de lelie spant hare verfrischte bladen weder uit, en het koeltje doet vloeibare parelen uit haren schoon gekleurden kelk op de nederiger, maar niet min bekoorlijke, bloemen afdroppelen. Hoe ruim klopt nu het gevoelvol hart in de menschelijke borst, en dat kloppen stemt met den hoogsten lofzang van al het geschapene. Groot, aanbiddelijk groot is de Oneindige, maar ook even zoo weldadig; zijne almagt vormt en bestuurt tallooze zonnestelsels, maar zijne liefde is uitgebeider dan het onbegrensde heelal. En zoudt ge u dan nutteloos bekommeren, sterveling! die elk oogenblik de duidelijkste blijken der alles vermogende vaderzorg des Eeuwige geniet; zoude een verschrikkelijk onweder uw vertrouwen op Hem doen wankelen, daar elke beweging der Natuur een bron van algemeen geluk opent. 
	Dat REINHART, de grootmoedige REINHART, de edele, de onwankelbare vriend van God en mensch, dit getuigenis hier bekrachtige. Ginds, waar de met bosschen gekroonde heuvelen zich aan elkander sluiten en een ruim dal vormen, lag weleer de kleine landhoeve van den braven REINHART. De zonderlingste zamenloop
{==392==} {>>pagina-aanduiding<<}
van lotgevallen had zijne ouders reeds uit eenen hoogen levensstand nedergestooten. REINHART, al vroeg een vriend der Natuur en een eerbiedig bewonderaar van hare voortreffelijke werking, bestudeerde en beoefende zelf, zoo veel mogelijk, van zijne jeugd af, den achtenswaardigen Landbouw. Zoo lang zijne ouders leefden, vonden zij in hunnen eenigen zoon, in den geliefden REINHART, den dankbaren beschermer van hunnen ouderdom, en den laatsten vertroostenden vriend in hunnen rampspoed. Vol zielenrust sluimerden zij aan de borst des jongelings de eeuwigheid in. Zijne liefderijke hand sloot hun de brekende oogen, en zijne kinderlijke tranen wijdden hen ter hemelsche vreugd. REINHARTbesteedde nu alles, wat hij bezat tot het aankoopen der gemelde landhoeve, en daar de geringe som, die de geheele nalatenschap van zijne ouderen uitmaakte, niet toereikende was, om hem van het noodige vee en andere onmisbare behoeften te voorzien, boden eenige vrienden, die het volkomenst vertrouwen op zijne eerlijke denkwijze stelden, hem de vereischte penningen aan, om zich zelf in staat te stellen ten einde hij al de voordeelen des landbouws zou genieten. REINHARTS ijverige pogingen bleven ook niet onbekroond. Op de verstandigste wijze verbeterde hij zij-
{==393==} {>>pagina-aanduiding<<}
nen grond. Geen wenk der Natuur bleef door zijn vernuft onopgemerkt, en de menschelijke kunst scheen hier, bij elken voetstap, de zachte weêrglans van het Goddelijk alvermogen.
	REINHART wekte de opmerkzaamheid van alle zijne naburen; zijne velden waren het sieraad der geheele landstreek, en zijn gezond, zijn vrolijk vee beloonde zijne zorg met overvloed en voordeel. Sinds lang beminde de edele jongeling de bevallige maar arme MARIANNE; rampspoed had zich reeds over de wieg van dit meisje uitgebreid. Haar vader, een braaf Officier, viel op het slagveld juist in hetzelfde oogenblik, waarin zijne jonge gade moeder werd, Tranen der bitterste smart besproeiden dus niet zelden het jeugdig wicht, terwijl ht zich kommerloos aan den liefdevollen boezem der troostelooze moeder voedde. De jonge verlatene Weduw ontweek de stad, en leefde in den kommerlijksten toestand alleen voor haar dierbaar kind in een afgelegen dorp. Verborgen voor het oog der wereld, ontlook het belangrijk, het door de natuur zoo rijk begaafd meisje, als eene bloeijende roos in de wildernis, die de voet des wandelaars niet betreedt, maar wier liefelijke geuren door de morgenkoeltjes, die haar omzweven, wijd in
{==394==} {>>pagina-aanduiding<<}
het rond worden heengevoerd. MARIANNE vereenigde de edelste fierheid met zachte, in weemoedigheid wegsmeltende, minzaamheid. Zij bezat een schitterend vernuft, maar de goedheid van haar teeder hart temperde dat vernuft. Toevallig werd zij met REINHART bekend, en de zuiverste liefde strengelde de onschendbaarste banden om hun beider lot. Doch REINHART zag zich niet in staat, om zijne geliefde MARIANNE en hare moeder een onbezorgd leven te doen genieten, zoo lang hij de door zijne vrienden hem voorgeschotene som niet had voldaan. De bekoorlijkste vooruitzichten vleiden hem intusschen, want de toenemende voorspoed strooide bloemen van huisselijk geluk voor zijne treden. Geheel onverwacht wordt hij opgeroepen om de aanzienlijke nalatenschap van eenen verren bloedverwant te komen ontvangen: geheel onbekend met de lotgevallen of betrekkingen des overledenen juicht hij om zijn geluk, vliegt naar MARIANNE, knelt haar aan zijne borst, en roept met van blijdschap tintelende oogen: ‘Niets, dierbare vriendin van mijne ziel, niets kan de voltooijing onzer aardsche zaligheid meer terug houden. O mijne MARIANNE! en gij mijne dierbare moeder! wij zullen het heiligdom der onschuldigste vreugd in mijne 
{==395==} {>>pagina-aanduiding<<}
nederige woning vinden, en God zal onze reine dankbaarheid met welgevallen aanschouwen.’
REINHART snelde uit de armen zijner bruid naar de plaats, waar de aanzienlijke schat op hem wachtte, en reeds had hij zich alles toegeëigend, toen hij vernam, dat de eigen broeder des overledenen nog leefde, en met een talrijk kroost het jammerlijkst gebrek leed. De onverzoenbaarste vijandschap had het hart des rijken doch afschuwelijken broeders versteend: eenzaam waren zijne dagen voorbij gevloeid zonder voor eenig schepsel nuttig te zijn. Nimmer hadden de tranen der armoede zijnen wrevel verzacht, en het lijden zijnes ongelukkigen broeders en dat der onschuldige kinderen was door hem bespot. Kort voor zijn'dood ontdekte hij, dat REINHARTaanwezig was, en, schoon hij dezen nooit anders had hooren noemen, verklaarde hij hem tot zijnen eenigen erfgenaam, alleen met het oogmerk, om de zielesmart des gehaten grijsaards, die hem nog altijd met broederlijke teederheid beminde, te doen voortduren. Het sterfuur des wrevelmoedigen vreks naderde in de verschrikkelijkste gedaanten: geen heilbedoelende bedrijven dauwden eenige troostende zelfsvoldoening in zijn ledig hart: de toekomst was voor hem met nacht bedekt: de goedkeurende stem der eeu- 
{==396==} {>>pagina-aanduiding<<}
wige Liefde wedergalmde niet in zijn wroegend geweten, en geene deelnemende vriendschap der menschen weende bij zijn eenzaam sterfbed. REINHART vernam dit alles met ontzetting, en van dit oogenblik af beschouwde hij zijnen pas verkregene rijkdom als den schandelijksten roof, die de rust van zijne ziel zoude verpesten. Hij verscheurde de bladen, waarop de uiterste wil des overledenen was geschreven, en stond alles geregtelijk af aan deszelfs broeder, die, wankelende aan den rand van het graf, hierdoor den onbeschrijfbaar zoeten troost genoot, dat zijn voor de deugd gev ormd kroost, hetwelk tot de jammervolste behoefte gedoemd scheen, nu de weg gebaand werd, om als nuttige leden in de maatschappij op te treden. REINHART ontweek zorgvuldig de natuurlijke uitvloeisels der teederste erkentenis, en keerde voldaan over zich zelven tot zijne geliefde MARIANNE terug. ‘Neen !’ zeide hij, ‘wij konden niet gelukkig zijn met schatten die door den snoodsten broederhaat ontheiligd waren. Niet in de tranen der verdrukte onschuld moet ons heil gevestigd zijn, mijne geliefde! de Bestuurder der menschelijke lotgevallen zal onze vlijt, onze pligtbetrachting zegenen, en wij zullen, onafhankelijk van rijkaards en trotschen, de weldaden der Na- 
{==397==} {>>pagina-aanduiding<<}
tuur in vollen overvloed genieten.’ Het lang gewenscht huwelijk werd voltrokken, en huisselijke vreugd was het deel der jonge gelieven. Al ras was de geheel landhoeve, met alles, wat daar toe behoorde, het zuiver eigendom van REINHART en zijne gade. Nu eerst genoot hun hart den reinsten wellust, die door geene bekommerde zorg meer verbitterd werd. Met geene vorstelijke schatten zouden zij de bekoorlijke maar eenvoudige vruchten van hunne vlijt hebben wilen verwsisselen. Welk heil op aarde toch was te vergelijken bij het heil, dat REINHARTS dankbare ziel overstroomde, wanneer hij den schoonen rijpen oogst als eene gouden zee op zijne velden zag golven; of wanneer hij, na dien ingezameld te hebben, een vrolijk landfeest hield, wanneer het gezang der blijde maaijers door het vreedzaam dal weêrgalmde, en de kommerlooze landjeugd, met zwierende bloemkransen getooid, om de volle schuur in vrolijke rijen danste. Welk heil was te vergelijken bij het heil des gelukkigen landmans, wanneer hij zijne weiden vervuld zag met melkgevende koeijen, die, in het malsche gras weidende, de beelden der lagchende vruchtbaarheid vertoonden. Ja, hoe steeg niet REINHARTS genot ten hoogsten top, wanneer hij onder de liefelijke schaduw 
{==398==} {>>pagina-aanduiding<<}
van volgeladene ooft-boomen zijne blijde telgjes zag spelen, terwijl zij de rijpe blozende vruchten, die de buigende takken hun aanboden, lagchend plukten en aan de gelukkige moeder, die, met eenen liefkozenden zuigeling aan de volle borst, de lieve kleinen zorgend gadesloeg, met gulle kinderlijke vreugd bragten. Doch niet lang vloeide de stroom der aardsche zaligheid voor REINHART en zijn geliefd gezin zoo onverhinderd voort: neen, het hart van MARIANNE bloedde nog, om het gemis van hare dierbare moeder, die zij vreedzaam en zegenend in hare armen had zien sterven, toen het verschrikkelijkst onweder, in een der bangste middernachten, deze geheele landstrek deed sidderen. De eene ratelende donderslag verving den anderen; het bliksemvuur herschiep de zwartse oogenblikken des nachts telkens in den ontzaggelijksten dag. De geheele benedenlucht scheen een met duisternis worstelend vuur, dat de oppervlakte der aarde dreigde in brand te zetten. Een der ontzagwekkendste stralen trof de woning van REINHART, baande zich een'weg door de kamer, waar het gezin zich onthield, perste daar de lucht geweldig te zamen en vervulde alles met een' verstikkende zwaveldamp. REINHART was bedwelmd; zijne gade had 
{==399==} {>>pagina-aanduiding<<}
werktuigelijk de armen over de wieg van haren zuigeling uitgebreid, doch het oudste zoontje, omtrent vij jaren oud, lag dood voor de voeten van zijnen vader, en geheel de woning stond oogenblikkelijk in volle vlam. Schrik en verwarring heerschten in den geheelen omtrek; de aangebragte hulp kwam te laat om het vreesselijk woedend vuur te stuiten, en naauwelijks werden de door schrik roerelooze ouders met hunne nog drie overige kinderen uit de brandende woning gered. De vlam had niet slechts het huis, maar ook de rijk met graan gevulde schuur, benevens den stal, waarin zich een aantal jong vee bevond, aangegrepen en verslonden. Niets was den ongelukkigen overgebleven dan de grond en het vee in de weiden. Troosteloos wendden zij hunne smartvolle blikken telkens naar den verschrikkelijken vuurgloed. Ach! niet slechts het geliefd verblijf van vrede en geluk was jammerlijk verscheurd. De eerste bekoorlijke telg, die om hunne echtkoets had gebloeid, die de eerste, de nog nooit gekende zaligheid, die het gevoel van ouders te zijn, schenkt, in hunne reine zielen had uitgestort; die beminnelijke, die veel belovende telg was door den bliksem als voor hunne oogen ge- 
{==400==} {>>pagina-aanduiding<<}
dood, zonder dat een liefderijk vader hem had kunnen beschermen, zonder dat het van angst voor hare kinderen zwoegend hart der teedere moeder het onschuldig knaapje ter schuilplaats had kunnen verstrekken. De treurigste dag volgde na dezen rampvollen nacht; de goedhartige naburen boden alle mogelijke hulp en troost aan het achtenswaardig huisgezin, doch REINHART zag zich buiten staat, om immer het geleden verlies te herstellen. De toekomst was donker voor hem, en de naderende winter voorspelde de dringendste behoeften. Geheel moedeloos bezweek hij onder het gevoel van zijn leed. – ‘Waarmede, sprak hij bij zich zelven, waarmede toch heb ik deze ramp verdiend? Dankbaar genoot ik de weldaden van mijnen hemelschen Vader, ik deelde mijn'overvloed met de behoeftigen, en nimmer heb ik de tranen der smarte zien vloeijen zonder die, wanneer het in mijn vermogen was, af te droogen. O! zoo de goddelijke Voorzienigheid ook de bliksemstralen bestuurt, waarom dan werd mijn kind door een'derzelven, in het opgaan zijner jeugd, gedood? Waarom moest dan mijne welvaart verwoest worden?’ Vermoeid van soortgelijke gedachten, verdoofde eindelijke eene zoete sluimering REINHARTS grievende kwellingen, en een ver- 
{==401==} {>>pagina-aanduiding<<}
troostend droombeeld, dat hij tot in den avondstond zijn levens voor eene weldadige verschijning, die op den wenk des Eeuwigen Menschenvriends zijn verstand opklaarde, en balsem in zijn gewond hart stortte, heeft gehouden; zulk een vertroostend droombeeld bevredigde zijne ziel. REINHART dan waande eene glansende menschelijke gedaante te aanschouwen; ernstig maar vol liefde staarde het oog, van het, met een zacht licht omhuld, wezen hem aan: wat zeg ik? REINHART waande in deze gedaante zijnen sinds lang onsterfelijk gewordenen vader duidelijk te herkennen, en vol eerbied breidde hij de van genoegen bevende armen naar den hemelling uit. ‘Ik behoor niet meer tot de grovere zinnelijke wereld,’ zoo sprak de bewoner des lichts, ‘poog mij dus niet te omhelzen, mijn zoon! zoo lang gij nog sterfelijk zijt; maar bloos over uwe zwakheid over uwe wankelmoedigheid; God bekroonde uw lot met voorspoed, toen roemdet gij zijne liefde. Doch nu de tegenspoed u treft, wankelt uw vertrouwen op zijne vaderlijke zorg. Het is waar, uw gerust uw vreedzaam leven werd aan het algemeen geluk schijnbaar opgeofferd, maar, welaan, neem het onweder, waardoor uw zoon gedood en uwe woning verbrand is, uit het volmaakt plan der Eeu-
{==402==} {>>pagina-aanduiding<<}
Eeuwige Wijsheid, volgens welk plan zoowel het lot van den eersten seraf als dat van het kleinst insekt bestuurd wordt, voor een oogenblik weg, en zie wat dan, volgens den natuurlijken loop der dingen, zoude gebeurd zijn.’ De hemelling scheen REINHARTS oogen aan te raken, en hij aanschouwde de jammervolste ellende, die door de liefderijke zorg der Godheid was afgewend. Hij zag de lucht door de langdurige zomerwarmte, die zoo gunstig voor het rijk der planten was geweest, verpest; de zware uitwaseming van moerassen van dieren en planten, ja, van de geheele landstreek maakte vooral de lucht, die tot het leven noodzakelijk is, doodelijk. – Mensch en dier ademden niets dan verderf; het door de lucht vergiftigd bloed stroomde wild door de aderen, en het angstvol hart sloeg den bangen dood te gemoet. Eene verschrikkelijke veepest woedde in weide en stallen. Alle voorspoed onder de landlieden werd verwoest, en welhaast sloeg ook de doodende pestgloed over tot het menschelijk zamenstel. Uit elke woning rees nu het zielverscheurende gekerm ten hemel. Oud en jong, rijk en arm zonken in het graf. De veege echtgenoot beweende zijne stervende gade; de zoon jammerde bij het doodbed van zijnen vader, en 
{==403==} {>>pagina-aanduiding<<}
eer nog deszelfs graf gesloten was, zonk de bloeijende jongeling, door het pestvuur verteerd, op het vaderlijk lijk neder. De zuigeling zoog met brandende lipjes de giftvolle melk aan den boezem der zieltogende moeder, en de geheele maatschappij scheen met eenen gewissen ondergang gedreigd te worden. Ja, REINHART zag ook zijne dierbare echtvriendin met den bittersten dood worstelen, terwijl zijne stervende kinderen vruchteloos om ontferming schreiden; het, nu door den bliksem getroffen, knaapje onderging inzonderheid het verschrikkelijkst lijden; deszelfs levenskracht werd op de folterendste wijze verteerd, tot het eindelijk kermend en hijgend den verpesten adem uitblies. REINHARTS gevoelige ziel kromp door weedom; hij wilde zijn oog van het verschrikkelijk tooneel afwenden, doch nu vertoonde zich nog eenmaal voor zijn gezigt het onweder, dat in den jongsten nacht hem zooveel smart en tranen had gekost; hij zag nu duidelijk hoe het bliksemvuur de lucht zuiverde. De menigvuldige uitwaseming der boomen, die zijne woning omringden, zoowel als van andere voorwerpen, scheen als tot eene wolk te zaamgepakt; het vuur naderde deze wolk; zij ontvlamde; de bliksemschicht vloog door zijne woning, het 
{==404==} {>>pagina-aanduiding<<}
van gezondheid blozend knaapje werd zonder eenige smart te gevoelen aan de zigtbare wereld ontvoerd. REINHART zag het, met den reinen glans der kinderlijke onschuld versierd, door hoogere liefdevolle wezens omhelsd, en, langs de bloemrijke paden der hemelsche kindsheid, naar de helder stroomende beken van goddelijken wellust heengeleid. Nu gloeide REINHARTS boezem van zachte verrukking; het doodend vuur scheen hem de weldadige glans der Goddelijke Liefde, die zijn kind aan alle tijdelijke rampen ontrukte, en te gelijk het sterfelijk leven van duizend anderen zorgend beschermde; want dat vuur verteerde alle doodelijke kwalen die in de lucht rondzweefden; de sterke, de hevige wind, die de vlam in zijne brandende woning zoo onuitbluschbaar voortdreef, en tot alle gebouwen op zijnen grond deed overslaan, die wind omwaaide de geheele landstreek met levenskracht en bloeijende welvaart, ja die wind scheen hem nu de heilscheppende geest der trouwe vaderzorg van den Almagtige. REINHART knielde in het stof, en tranen van waar berouw over zijn wantrouwen aan Gods Voorzienigheid waren in het vlekkeloos oog des Eeuwigen welgevallig. ‘Houd moed, mijn zoon! zoo sprak nog eenmaal het glansrijk wezen tot
{==405==} {>>pagina-aanduiding<<}
REINHART: houd moed, bij God is vergeving en ontferming meer nog dan bij den liefderijksten vader onder de menschen. Aan mijnen wensch, om u te vertroosten, heb ik mogen voldoen; het behoud van uwe nu verbrande bezitting, zoowel als dat van uw kind, zoude een bron van kommer en smart voor u geworden zijn. Het tegenwordig verlies van beiden let den onwankelbaren grond van nieuwe wezenlijke zaligheden. Niet altijd wordt dit aan sterfelijken geopenbaard, doch zoo waar als het eeuwig Opperwezen de volmaakte wijsheid zelve is, zoo waar wordt ook door alle lotwisselingen het waarachtig menschelijk geluk bedoeld.’ – REINHART ontwaakte, en zijn volgend leven bevestigde dit getuigenis. Een der zonen van den ongelukkigen broeder des rijken gierigaards was met toenemenden overvloed gezegend, hij had zich op den koophandel toegelegd, en de rijkdom was hem uit alle wereldstreken te gemoet gevloeid. Zijn welgeplaatst hart gevoelde, dat hij zijn geluk, zoowel als van alle zijne lievelingen aan REINHART verschuldigd was, en sinds lang was hij bedacht geweest, om op de edelste wijs zijne reine dankbaarheid te doen blijken, en, eer hem nog iets van de ramp, die REINHART getroffen had, 
{==406==} {>>pagina-aanduiding<<}
wust was, schreef hij de volgende regelen aan den weldoener van zijn geslacht!
	Edelmoedige Vriend! Door u zijn de laatste levensdagen van mijnen grijzen Vader met het genot van kommerloos genoegen overstroomd: ik was niet in staat, om den armen maar hartelijk geliefden grijsaard, benevens mijne vijf nog jonge broeders en zusters, voor het knagend gebrek te beveiligen, maar gij brave regtvaardige man! gij schonkt aan ons allen overvloed. Mijn vader zag zijne kinderen gered. Hij hield maar éénen wensch meer over, en die was, om aan u zijne dankbare liefde te toonen; met uwen naam op zijne zegenende lippen legde hij gerust en vrolijk zich aan den stillen boezem der doods neder. Mij blijft de buitengewoonste voorspoed in mijnen handel bekroonen; wij bevinden ons allen in de ruimste omstandigheden, maar mijn hart zwoegt onder den last der dankbaarheid. Edel mensch! voltooi uwe schoone daad; zijt mij een vaderlijke vriend, en maak mijn geluk volkomen. Ik heb een bekoorlijk landgoed in mijne nabuurschap liggen; gij zijt eigenaar daarvan, het is op uw naam geregtelijk overgedragen. O! mijn vriend! mijn vader! weiger mij niet deze schoone plaats met uw gezin te betrekken. 

{==407==} {>>pagina-aanduiding<<}

Verpacht of verkoop uwe landhoeve, en kom in de nabijheid van uwen jongen vriend, van uwen dankbaren zoon, in het midden van uw dierbaar gezin, al de zaligheid, die uwe edele ziel verdient, genieten. Het zien van mijnen voorspoed, en het bloeijend heil dat door uwe hand gesticht is, zal u met de reinste zielevrede bekroonen. Alles wacht op u vol ongeduld; gij hebt voor niets te zorgen; ook uwe lieve gade en kroost niet. Uw huis en geheel uw landgoed is van alles, wat tot nut en sieraad dient, voorzien. O! vertoef niet aan mijn vurig verlangen te voldoen. In die hoop noem ik mij, vaderlijke vriend, uwen gelukkigen Zoon.’
	REINHARTontving dezen brief, terwijl hij den puinhoop van zijne verbrande woning aanstaarde; hij las dien vol reine stille aandoening, sloeg een betraand oog ten hemel, en dankte vol verrukking den in alle nooden voorziende trouw des Eeuwigen. Alle de landlieden in dezen geheelen omtrek betreurden het vertrek van REINHART, in wien zij, in alle omstandigheden, den verstandigsten raadgever, en, in alle smarten, den medelijdendsten helper of trooster hadden gevonden. REINHART leefde tot in den hoogsten ouderdom
{==408==} {>>pagina-aanduiding<<}
onder zijne dierbare lievelingen gelukkig, door elk bemind en geroemd; ja, ook zijne naam, en die van zijne MARIANNE leefden onsterfelijk in de ziel van alle menschenvrienden.



{==409==} {>>pagina-aanduiding<<}

Oogstmaand.

 
{==410==} {>>pagina-aanduiding<<}

 
Ja vreugde omkrans'nu kruik en beker. 
't Is Hoogtijd. – 's Landmans ruime schuur 
Is Welvaarts Tempel, waar 't verlangen, 
Bevredigd, smelt in Lofgezangen. 
Dans, Landjeugd! Om de volle wagens;  
't Zijn zegewagens der Natuur. 


{==t.o. 410==} {>>pagina-aanduiding<<}


{== afbeelding 	
    OOGSTMAAND
==} {>>afbeelding<<}
    


{==t.o. 411==} {>>pagina-aanduiding<<}

    
        
{==411==} {>>pagina-aanduiding<<}

        Oogstmaand.


Voltooijing ademt bevrediging over de geheele zigtbare schepping; geene begeerten, door de bloesemrijke Lente gewekt, staren meer, vol brandend ongeduld, de zwangere toekomst tegemoet, want aan derzelver schoot ontzweven heden overvloed en kommerlooze vreugde. Geene donkere zorgen omhullen meer de vleijende verwachting des Landmans, want zijne rijpe oogst ruischt over velden. De Hoop, in het bevallig groen gedost en met geurvolle bloesems bekranst, speelde aan den boezem der natuur, toen de maagdelijke Bloeimaand het gevoel tot zoete verrukking stemde, maar bange onzekerheid benevelde nog het uitzigt; stille kommer verbitterde nog de zoetste teugen uit den beker der lagchende blijdschap, en geen wonder tusschen den pas ontwikkelenden bloesemknop en de volkomene rijpheid zweven duizend gevaren en afwisselingen, die verwoesting en ondergang dreigen. Ook zoo zweven voor het eerste het voornaamste in de
{==412==} {>>pagina-aanduiding<<}
rij der zigtbare wezens, voor den mensch, tusschen het uur der geboorte en het uur der voltooijing van zijn sterfelijk leven talloze gevaren, talloze afwisselingen. Nu eens loeijen woedende stormen door de bekoorlijk bloeijende oorden, knakken de met bloemtrossen versierde vruchtboomen, en voeren verdelging wijd in het rond; dan eens schieten slingerende bliksemstralen boven lagchende beemden in de zwarte lucht; rommelende donderwolken verspreiden den ijsselijksten middernacht, en vernielende hagel of plasregens vallen verwoestende op de veelbelovende akkers neder. Nu eens verschroeit eene langdurige droogte het verblijdend waas der weldadige vruchtbaarheid, terwijl dorheid en knagend gebrek de onverdelgbare heirlegers van insekten, wier leven door den zomergloed in volle kracht ontvlamde, als op den voet volgen; dan weder blijft de zomerzon met digte regenwolken omsluijerd; de vochtige lucht verstikt het groeijend leven; planten en wortelen worden opgelost; ontbinding kruipt door het heerlijk zamenweefsel der natuur; verslindende wormen ontsluipen den moerassigen grond, waarin de welvaart des landmans, waarin de laatste hoop der armoede wegzinkt; alles voorspelt eene jammervolle toekomst: Maar ook de heerlijkste kalmte wisselt het verschrikkelijkst onweder niet zelden af; 
{==413==} {>>pagina-aanduiding<<}
verkwikkende zomerkoeltjes, die het zwellend ooft aan de jeugdige vruchtboomen zacht omsuizen, en de glansende dauw van de korenären doen druppelen, vervangen de brullende orkanen; verfrisschende regenwolken dooven den verzengenden gloed der zon en doen vernieuwde levenskracht door het plantenrijk stroomen, terwijl ijlings de nu drooge, de nu levenvoedende lucht, door de rijpende zonnenstralen bezield, het blozend ooft, de buigende graanhalmen, de grasvolle weiden, en voedselrijke tuinen omvloeit.
	Alle deze afwisselingen in de natuur zijn sprekende beelden van de menigvuldige lotverwisselingen, waaraan ook het redelijk en zedelijk schepsel op aarde is blootgesteld. De afstand, tusschen zijne wankelende wieg en het zwijgend graf, is, even als de bloeitijd en de oogst, met vleijende hoop, met grievende teleurstelling, met lagchende vreugd en duldelooze smart, doormengd. Maar bepalen wij ons bespiegelend oog tot het groeijend rijk. Hoe groot is toch niet den afstand van het grashalmpje tot den mensch? Maar beiden vertoonen zij zich toch eenmaal met frissche jeugd getooid, beide volgroeijen zij en verwelken. Doch de mensch leeft maar eenmaal voor deze aarde, terwijl de plant jaarlijks hergroent en herbloeit, want deszelfs bestemming is aardsch en aan de afwisseling toege- 
{==414==} {>>pagina-aanduiding<<}
wijd. Heden vieren wij in de gematigde luchtstreken het gloriefeest der milde moederlijke Natuur, die alles voedt, die alles liefdevol verzadigt. Alles wat ons omringt vertoont het beeld des vredes; de lucht is kalm; de wolkelooze glans der zon verspreidt zich over alle voorwerpen en doet het starend oog schemeren. Zacht, naauwelijks merkbaar rollen de golfjes der heldere beek, die zich door de schaduwrijke beemden en grasrijke dalen met bevallige bogten kronkelt, even als een glinsterend parelsnoer door de hand der bevalligheid tusschen den feestelijke tooi der statige schoonheid geslingerd. Zelfs de breede rivier, die langs rijk bebouwde boorden vloeit, schijnt te sluimeren, en het brengen zijner offers aan den oceaan te vergeten. De zwaan drijft vol volijken ernst met hare jongen over den golvenen waterspiegel. Op de akkers ruischen bij elke ademhaling zomerkoeltjes; de zware rijpende graanhalmen; de moestuinen bieden de bekoorlijkste verscheidenheid van gezondheid en levenskracht voedende planten, en in de boomgaarden vormen de onder hunnen last buigende takken heiligdommen des genots, waar het gevoelvol hart door dankbare verrukking gloeit. 
	Bij de oude Romeinsche verdeeling van het jaar, werd deze Maand aan AUGUS-
{==415==} {>>pagina-aanduiding<<}
TUS geheiligd, en vrij natuurlijk was dit eerbewijs aan hem, die den vrede in het, zoo lang door oorlog en verwoesting verscheurd, gebied van Rome deed bloeijen. Vereeuwigden de moedige vrienden der Vrijheid den naam van JUNIUS BRUTUS door dien in eene der schoonste maanden van eeuw tot eeuw over te voeren: vereeuwigden de slaafsche vleijers op dezelfde wijze de naam van JULIUS CESAR, de naam van OCTAVIUS AUGUSTUS, verdiende niet minder onsterfelijk op der eeuwen vleugelen, tot aan den laatsten avond der wereld, onder de nageslachten rond te zweven. AUGUSTUS toch, de vermeerderaar of de gelukstichter des rijks was ook onder al de overheerschers van Rome, zoo niet de edeldenkendste, voor het minst de gelukkigste. Hij bekranste het juk der slavernij met lagchende rozen des voorspoeds; hij bedekte zijne keizerlijke kroon met den lauwerkrans van Apollo en der schoonste kunsten; en zijn gebiedende schepter was in groenende vredepalmen verborgen. Nimmer beklom de Romeinsche heerschappij zoo hoogen glorietrap, als onder AUGUSTUS. De moêgestreden volken over de geheele toen bekende aarde verwisselden de doodelijke krijgswapens met het nuttig kouter, of den beschermenden herderstaf. De hoorn des overvloeds werd over het Ro-
{==416==} {>>pagina-aanduiding<<}
meinsche volk uitgestort; Rome verhief zich meêr en meêr als de eerste stad der wereld, terwijl praalzucht de marmeren gebouwen ophaalde, en weelde hare rozenkoets voor de frisch gespierde helden spreidde. Pomona en Ceres, onder welke namen de Schutsgodinen van het blozend ooft en van de veldvruchten, werden vereerd; Pomona en Ceres zagen hare altaren op het vreedzaam land, onder elken lommerrijken boom, en bij elken vruchtbaren akker, opgerigt. Vrede en liefelijke rust deden kunsten en wetenschappen heerlijk bloeijen. Wie denkt niet aan de sieraden van het Romeinsche rijk; aan de sieraden der geheele menschheid, die onder de regering van AUGUSTUS schitterden. De vredeminnende Zanggodinnen toefden toen gerust aan de boorden des Tibers.	 Geene uittrekkende krijgsheiren verschrikten de ongewapende in zuiver witte feestgewaden gedoste koralen der wijsheid. Geen burgerbloed bevlekte het hemelsblaauw sterrenkleed der goddelijke Dichtkunst. – Hoe galmt nog over het graf der eeuwen de toon van VIRGILIUS niet? Met welk een edele verrukking hangt nog onze ziel aan de lier van HORATIUS, die den statelijksten ernst met de verteederendste bevalligheid in elkander smelt: die nog voor onze verbeelding de bekoorlijk Sabynsche landhoeve toovert, en ons daar, onder de
{==417==} {>>pagina-aanduiding<<}
loofrijke gewelven, op donsig mosch en bloemen, waar de met wijnloof bekranste beker der vriendschap schuimende rondging, in den verhevenen wellust der blijdste kunstbeoefening, doet deelen.
	Voorzeker was de Regering vn AUGUSTUS de gouden eeuw der Kunsten onder de Romeinen, en de heerlijke feesttijd voor de menschelijke natuur, die hare goddelijke vermogens in de schaduw der vrede-olijven zoo glorierijk ontwikkelt. Welke prachtige zegepralen ook immer door de roemrijkste helden gevierd zijn, zij waren niets anders dan de schitterende vruchten van geweld; vruchten, die in menschenbloed en tranen moesten rijpen, maar de kunsten des vredes strooijen met milde handen de zaden van waarachtig volksgeluk. Zij beschaven geest en gevoel, en doen het licht der nuttigste kennis, als den schoonsten, den zegenvolsten dag aanbreken. Zij openen het hart voor de edelste gewaarwordingen; zij geven den teugel der driften in de zachte hand der rede, en ontsluiten de volle zuivere bronnen van hemelsch vergenoegen. De trotsche zegewagens, waarop Romes gelauwerde helden de stad, met al den praal der overwinning, binnenreden, terwijl het luidruchtig gejuich van een geheel heldenvolk, den vloek der vertwijfeling en het snikkend schreijen
{==418==} {>>pagina-aanduiding<<}
der bitterste zielesmart op de lippen der vorstelijke overwonnelingen, die, aan den zegewagen gekluisterd, werden voorgeleid, verdoofde; die trotsche zegewagens zijn vergaan, met bijna alle hoog opgerigte krijgstrofeën der helden, en den onschatbaren roof uit alle wereldstreken. Alles, alles is diep onder het stof der eeuwen begraven. Maar de overblijfsels der kunsten verrukken nog het gevoel, en hechten den tegenwoordigen tijd met ketenen, die ware schoonheid klonk, aan de eeuw van AUGUSTUS.
	Geheel deze Maand teekent voor het gevoelig hart de troostvolle schaduwtrekken van eenen algemeenen vrede, die eenmaal de geheele aarde niet slechts tot eenen bloeijenden lusthof der onschuld, maar ook tot een glorierijk heiligdom der beproefde deugd, en der zegevierende menschelijke wijsheid moet vormen. Deze Maand is ene feestmaand voor den Landbouw, die van ouds geëerbiedigde en zegenende kunst, die telg des vredes, en te gelijk de zachtaardige kweeker van liefderijke zeden, en maatschappelijke genoegens. Onkunde, in het beoefenen van den landbouw, dreef gewis de kindsheid van het menschelijk geslacht van de eene bewoonbare plaats der aarde naar de andere, om voedsel voor zich te verzamelen. De
{==419==} {>>pagina-aanduiding<<}
wijze Schepper der natuur stelde het menschelijk wezen dáár onder eenen zachten milden hemel, waar aan alle behoeften van den jeugdigen aardbewoner in den ruimsten overvloed werd voldaan; waar stroomen van genot door de jonge nog ongeoefende zintuigen liefelijk vloeiden, en het denkvermogen zich ontwikkelde. De vruchtbare grond bood hem daar eene mollige rustkoets, met geurendauwende bloemen doorweven, en met smaakvolle kruiden en wortelen aan alle zijden rijkelijk voorzien, terwijl het lommerrijke geboomte, waaruit het gezang der zwevende koren weêrgalmde, de bekoorlijkste vruchten schonk: doch het werkzaam leven moest in geene ledigheid wegsluimeren. De mensch, tot goddelijke vreugd bestemd; de mensch, vatbaar voor de verhevene zaligheid der zelfsvoldoening, moest door rustelooze oefening van ziel- en ligchaamskrachten de schepper van zijn eigen geluk worden, en dit werd hij, door tijd en ondervinding geleerd. Hoe meer het menschelijk geslacht zich verspreidde, des te duidelijker begon het zijne behoeften te gevoelen; de grond, waarop het zich uitbreidde, was niet alom even vruchtbaar; de vruchten en wortelen, die het tot voedsel behoefde, moesten noodzakelijk, zonder eenige aankweeking, allengs verminderen, of
{==420==} {>>pagina-aanduiding<<}
zij vorderden voor het minst eenen geruimen tijd, om op nieuw aan te groeijen. Het natuurlijk gevolg hiervan was dan ook, dat de mensch, door gebrek gedrongen, even als de dieren, tijd en krachten alleen aan het bevredigen van dierlijke behoefte toewijdde, terwijl zijn vernuft, door moedeloosheid bewolkt, in eenen staat van werkeloosheid wegzonk. Treurig is nog de toestand der menschen, in wereldstreken, die sinds weinige jaren, slechts ontdekt zijn; vooral, wanneer in die streken de grond onvruchtbaar en de lucht, meer of min, gestreng is. De schoonste, de edelste zielsvermogens van den mensch zijn daar dan ook ongeoefend en alle zijne bekwaamheden bepalen zich tot het zoeken van voedsel, of tot het listig rooven en wraakzuchtig verdedigen van de meest geliefden buit. Maar gelukkig en vereerend voor de menschheid, ontwaakte reeds, in 's werelds jeugd, het vindingrijk vernuft, en leerde het voortreffelijkst wezen der aarde, den mensch, ook in het groeijend, als vorst en heer, gebieden. De Egyptenaren, al vroeg door Osiris onderwezen, vereenigden zich tot eene door welvaart bloeijende maatschappij. De milde vruchtbaarheid baadde zich daar in de golven van den Nijl, die de velden bespoelde, en de landbouw maakte de welig 
{==421==} {>>pagina-aanduiding<<}
opgroeijende planten dienstbaar aan het heil van den dankbaren mensch. Osiris,door zijne dankbare nakomelingen vergood, had alom zijn prachtvolle tempels, waarin het vreedzaam juichend volk ooft en koren ten offer bragt, terwijl de weldadige zon, door de helderste glansen, die deze tempelen omstraalden, het welgevallen der Godheid scheen uit te drukken; ja, terwijl de koele nachtdauw de plegtig opgerigte veldältaren van Isis, die door zingende maagden dagelijks met bloemen werden bekranst, besproeide. Isis, de zuster of gade van Osiris , ontdekte het heilzaam nut, dat de dradige bast der teedere vlasplant kan aanbrengen; voldaan over deze ontdekking, welligt toevallig geschied, deed haar meer geoefend verstand de stoutste stappen op den weg der uitvinding. Isis leerde dan ook hare gezellinnen, de toebereide en gezuiverde vlasdraden kunstig aan elkander spinnen, en vervolgens van dezelve een digt weefsel, zoowel tot kleeding als sieraad, en duizend verschillende gebruiken, vormen. Geen wonder dus, dat ook het nakroost deze wijze zorgende moeder, als eene liefdevolle Godheid vereerde. Egypte was aan den Landbouw alleen zijnen roem in kunsten en wetenschappen, zoowel als de duurzame grondvesting van zijn volksgeluk, verschuldigd. Andere volken
{==422==} {>>pagina-aanduiding<<}
leefden nog van den roof, dien zij elkander bloedig betwistten of dwaalden, wild en ongezellig, in bosschen en woestenijen, waar honger en bloeddorst hun heen dreef, rond, toen de Egyptenaren, reeds volgens geregelde wetten bestuurd, veilig en vrolijk de nuttigste wetenschappen beoefenden, en zich door de edelste kunsten vereeuwigden, toen hunne geest de wentelende planeten reeds na zweefde; toen zij de afstanden tusschen de voorwerpen wiskunstig berekenden; toen zij hunne gedachten door beeldenschrift uitdrukten, en zoowel door bouwkunst als door beeldhouw- en schilderkunst het nabootsend vermogen, dat aan het menschelijk wezen eigen is, verre over den stroom des tijds en der wisseling deden uitschitteren. Landbouw strengelde onder alle volken de eerste banden des maatschappelijken levens; hij lokte de in het wild zwervende woestijnbewoners naar de met vlijt bezaaide velden, waar de zorg voor den vruchtbaren grond, dien zij zich vormden, en voor de hutten, die zij voor zich zelf en voor hunne lievelingen bouwden, de eerste vonk der vaderlandsliefde deed glimmen. Zacht en liefelijk ruischten daar de rijpende oogsten de in woeste wreedheid ontaardende drift, om door de bloedigste jagt zich te voeden, in sluimering, en het streelend genot van de door
{==423==} {>>pagina-aanduiding<<}
vlijt verkegen eigendom, wekte den edelsten moed tot verdediging van eigen grond, en bescherming van onderlinge rust. Ja, waar landbouw zijne voedende zaden strooit, daar doet ook zijn invloed zachtere zeden ontluiken; listige roofzucht smoort onder de rozen des voorspoeds, en het dierlijk regt van den sterksten wordt verlamd in de armen des overvloeds. 
	Elke beschaafde Natie strekt hier tot getuige; de beschaving zelf schijnt de trappen der volkomenheid, die de Landbouw onder de volken beklimt, mede te volgen. De Chinezen waren sinds lang in het Oosten beroemd, als een beschaafd en verlicht volk, dat vooral de Landbouw op alle mogelijke wijs vereerde, zoo zelfs dat de keizer, aan wien het volk bijna goddelijke eerbied bewijst, jaarlijks op eenen plegtigen feestdag met eigen handen den met ossen bespannen ploeg door eenen gewijden akker drijft. Dan hoe groot ook 's volks eerbied voor den Landbouw moge zijn, hij heeft op verre na niet al de vorderinen gemaakt, waartoe de grond en de lucht in China uitnoodigen. Uitgestrekte landstreken liggen in dat rijk nog onbebouw, en geene proeven worden in het werk gesteld, om de milde vruchtbaarheid, door kunst, ook tot in die woestenijen te geleiden, of om nieuwe voedzame
{==424==} {>>pagina-aanduiding<<}
planten uit andere wereldoorden aan te kweeken, terwijl intusschen een groot gedeelte der talrijke bewoners van China jaarlijks door gebrek aan brood omkomt. Maar beantwoordt hunne landbouw niet aan den lof, die de Europeanen denzelven weleer toezwaaiden, de zoo hooggeroemde beschaafdheid en verlichting van dat volk staat in verband met deszelfs landbuw, en eene nadere kennis aan der Chinezen staatsgesteldheid geaardheid, en zeden heeft dat volk van het schitterend voorbeeld der volken, waartoe onkundige bewondering het wilde verheffen, tot eene vrij lagen trap van beschaafdheid en verlichting, waaraan het door kinderlijken hoogmoed en lafhartig wantrouwen gekluisterd is, doen zinken, en dat wel met het hoogste regt; want, om slechts één blijk van afgrijsselijke woestheid op te noemen, is de natie in beschaafdheid en verlichting ver gevorderd, die hare uitbreiding op de verschrikkelijkste wijze tegengaat en hare pas geborene kinderen om het leven brengt; zoodat alleen in Peking, de hoofdstad van China, waarin zich een ontelbare menigte volks onthoudt, waar zelfs de rivier als bevloerd is met vlottende woningen, opgehoopt met huisgezinnen, zoodat, in dat Peking, jaarlijks omtrent twintig duizend jongeborene kinderen (welk hart krimpt niet
{==425==} {>>pagina-aanduiding<<}
door den weedom der lijdende menschheid!) mededoogenloos op de straten en wegen worden geworpen, waar zij, jammerlijk verpletterd, of door zwijnen, die daar in wilde vrijheid vooral des nachts voedsel zoeken, worden verslonden. Hoe vreesselijk moet niet de natuur hier verbasterd, hoe vreesselijk, moet niet het ouderlijk gevoel hier verstompt zijn!
	Doch keeren wij terug tot ons geliefd vaderland, waar de Landbouw, gedurende deze schoone gloeijende dagen van Oogstmaand , de weldadigste zegepraal viert. De zon straalt nog in denzelfden wolkeloozen luister op dit gedeelte der aarde, en, schoon de dagen allengs in lengte afnemen, schoon de Middernacht haren sluijer allengs digter en breeder weeft; de zomergloed doet zich niet minder sterk gevoelen, ja, die gloed blaakt nu het hevigste, en, geen wonder, zoolang de zon door hare regt neêrschietende stralen ons den langsten dag nog niet schonk, zoolang bleef meer of min het spoor van de gevlugte winter in de lentelucht over; de uitgewasemde dampen van den grond waren koel, en alle voorwerpen, zoolang van winterkoude doordrongen, schenen de warmte te verzwelgen: maar, nadat de langste dag dit halfrond in glansen hulde, en wij de zon in het hoogste toppunt zagen schitte-
{==426==} {>>pagina-aanduiding<<}
ren, is alles, wat ons omringt, van gloed doordrongen en als verzadigd.
	Rijpheid zweeft, als op elken vurigen lichtstraal, over akkers en boomgaarden; de dampen, die uit den koesterenden schoot der aarde of uit de laauwe stroomen opstijgen, en zich met de lucht vermengen, doen de warmte eer toe-, dan afnemen, terwijl de menigvuldig terug gekaatste zonnestralen den gloed in de lucht, die ons omvloeit, veelvuldig verdubbelen. Sinds de aarde in hare loopbaan, of in den dierenriem, tot het starrenbeeld, dat de Leeuw genoemd wordt, gevorderd is, sinds gevoelen wij ook den sterksten graad van warmte. De Leeuw schijnt met vurig vlammende oogen den hem voorbij wentelenden wereldbol aan te staren, terwijl hij den gloed der Afrikaansche woestenijen, die hem niet zelden de borst als verschroeit, over dit noordelijk halfrond poogt uit te ademen. De Hondsstar schuwt nog de vlammende blikken van den Leeuw, en verschuilt zich in het licht den zon, en, om de verdwijning van deze star levendig uit te drukken, verkregen de dagen die gedurende dien tijd verloopen, de namen van Hondsdagen, als waren zij de glansende beschermers van die schoone groote vaste star, die we de Hondsstar of eigenlijk Syrius, noemen. Het is dus een geheel verkeerd opge-
{==427==} {>>pagina-aanduiding<<}
vat denkbeeld, dat bij velen heerscht, als of de Hondsdagen eenen bijzonder gevaarlijken invloed op de honden zouden hebben, en die dieren aan de hun eigene vreesselijke ziekten, de hondsdolheid genoemd, bij uitnemendheid bloot stellen. Neen! dit bevallig, dit nuttig huisdier, dat zoo geneigd is, om zich door de teederste trouw aan den mensch te verbinden, bevindt zich in deze dagen even gezond en vrolijk, als in de overige tijden des jaars. Het is waar; gebrek aan overvloedig zuiver water doet het natuurlijk gestel van den hond tot de zoo verschrikkelijke razernij overhellen; doch dat heeft in alle tijden plaats, en de verwaarloosde, de door geen mensch verzorgde hond is in den winter, wanneer de vorst elken waterdroppel tot ijs vormt, in hetzelfde gevaar om dol te worden, als in de Hondsdagen; schoon zeker dan de heete lucht het bloed van dit dier, wanneer het door brandende dorst moet versmachten, spoediger in gisting brengt, en dus medewerkt, om alle de levenssappen te vergiftigen. O! dat de zucht voor zelfsbehoud dan toch elk, wie tot vermaak of tot zijnen dienst den gezelligen hond aan zich onderwerpt, nooit sluimere: vooral wanneer het hart gevoelloos genoeg is, om een minzaam een zoo gaarn liefkozend dier, dat
{==428==} {>>pagina-aanduiding<<}
van menschelijke zorg afhangt, zelfs maar eene teug water vruchteloos te doen smachten. Treurig en rampvol zijn al te vaak de uitwerksels der hondsdolheid voor den mensch. Met een bloedend hart denk ik nog aan een onbeschrijfbaren jammer van het in diepen rouw gedompeld huisgezin, wiens lot met zooveel heete tranen beweend werd. Vol onschuld en lieve onnoozele vriendschap had zich het vierjarig knaapje van den Heer B……., aan den altijd vriendelijken huishond, die met hem opgegroeid was, gehecht. Gulhartig deelde het met Fidel zijne meest geliefde lekkernijen, en het goede dier beloonde elk blijk van kinderlijke vriendschap met alle mogelijke liefkozingen, en met al de getrouwheid, waarvoor deszelfs natuur vatbaar was. Dan, helaas! deze hond, de vreugd des kleinen, en de vriend van geheel het gezin, was ongelukkig door een'dollen hond gebetern, zonder dat één der huisgenooten daar overtuigend van onderrigt werd. Het twijfelachtig gerucht baarde wel eenige bekommering, en dwong zelfs den Heer B ….., om den hond, tot droefheid van zijnen kleinen KAREL, vast te leggen. Doch verscheidene weken waren reeds verloopen: Fidel bleef gezond, weigerde eten noch drinken, en KAREL vleide dagelijks met oogjes vol tranen om de vrijheid van zijnen
{==429==} {>>pagina-aanduiding<<}
geliefden Fidel, naar wien hij als naar zijn' besten speelmakker verlangde. De vader stelde zich volkomen gerust, en schoon de teeedere moeder nog wel eenigen kommer voedde, poogde zij dien in slaap te wiegen. Fidel werd losgelaten, en door alle de huisgenooten met vreugde verwellekomd. De lieve KAREL wist zijne blijdschap niet uit te drukken; zijne oogjes tintelden van genoegen, toen Fidel, uitgelaten van dartele vreugd en drift, om zijnen vriendelijken aard bot te vieren, om hem heen tuimelde; wild en vrolijk tegen hem opsprong, en hem met liefkozingen overlaadde. Ook het blozend knaapje lachte en huppelde, terwijl hij zijnen goeden Fidel op alle mogelijke wijzen het langdurig en verdrietelijk vastleggen poogde te vergoeden. Doch, slechts eenige uren later, lag de hond treurig en hijgend in den bloemtuin achter het huis. Het spelend kind naderde en vleide het dier, welks haren overeinde en welks oogen schuw en rollend stonden. ‘Hebt ge ook dorst, Fidel!’ zeide het goedhartige knaapje, en bragt den gieter, waarin nog water was, met veel moeite bij zijn'geliefden hond; doch nu werd het dier woedende – het sprong huilend op, beet den lieven jongen wild in den arm, en snelde met eenen hangenden staart en eene ijsselijk zwarte tong, de tuindeur uit. Schreijende
{==430==} {>>pagina-aanduiding<<}
en bloedende liep de onnoozele KAREL naar zijne moeder, en klaagde haar zijn leed. Maar hoe verschrikkelijk was de meer dan bange doodsangst, die het ouderlijk hart nu verscheurde: het zeker berigt, dat Fidel volkomen dol was, glamde als de vreesselijkste donderslag van alle zijden. De kundigste artsen beproefden alle middelen, om de kleinen lieveling te behouden, doch te vergeefs. Het afgrijsselijk vergift was tot in de edelste sappen doorgedrongen, en, eer twaalf dagen waren verloopen, zagen de diep ongelukkige ouders hun veel belovend kind, dat van bloeijene gezondheid bloosde, door de schrikwekkendste benaauwdheden duldeloos gefolterd, en in eenen woedenden aanval van razernij den brandenden adem uitblazen. De jammervolle moeder overleefde de eenige vreugd, den laatsten troost van haar leven, haar dierbaar kind, slechts eenige weken, en de ontroostbare vader ziet nog elk genot zijn levens door het terug denken aan zijn geleden verlies vergiftigd.
	Maar laten vrolijker en gelukkiger tooneelen, die in zulk een'overvloed voor handen zijn, mijnen bespiegelenden geest kluisteren; de blijdste werkzaamheid bezielt alle onze landlieden, en geen wonder de schoone, de zoo lang verlangde tijd, de tijd der inzameling van den oogst zweeft op helder stralende
{==431==} {>>pagina-aanduiding<<}
zonnevleugelen over de met graan gekroonde velden. Van het oogenblik af, waarin de nijvere landman zijnen akker ter bezaaijing bereidde, en den ploeg door diepe voren, die hij als de bron van zijnen rijkdom beschouwde, onvermoeid heendreef: Ja, van het oogenblik af, waarin hij, met eene donkere wolk van zorgen op het gelaat, de zaadkorrels met eene vaste hand gelijkelijk strooide; van dat oogenblik af staarde zijne reikhalzende verwachting den gelukkigen oogsttijd te gemoet. Ach! hoe menigwerf werd zijne bekommering niet gewekt, wanneer aanhoudende regenvlagen het ontkiemend graan dreigden te versmoren, of wanneer langdurige droogte de teedere spruitjes van alle kracht en sappen scheen te berooven! Hoe menigwerf waande hij de kwijnende halmen niet te zien wegsterven; terwijl hongerige insekten de wortels doorknaagden, of het jeugdige groen verslonden. Met een bevend oog zag hij vaak de zwarte onweêrswolken, zwanger van verwoestenden hagel, boven zijne akkers drijven; maar alle deze bekommeringen zijn voorbij, het heilzame koren groeide welig op; het zaad, door hem gestrooid, is op de verbazendste wijs vermenigvuldigd, uit elke graankorrel schoten verscheidene halmen op, en elke halm draagt een aantal korenären. Hoe groot, hoe 
{==432==} {>>pagina-aanduiding<<}
onbegrijpelijk groot is niet de in alles voorziende vaderzorg van dat Wezen, hetwelk de gelukzaligheid des aanzijns door tallooze millioenen schepselen wilde doen genieten. Op de planeet, die wij bewonen, stroomen, bij elken voetstap, reine heldere beken van levensgenot; in elke luchtstreek vinden de onderscheidene bewoners overvloedig voedsel, en zelfs dáár, waar het groeijend rijk door eeuwigdurende vorst begrensd schijnt, biedt de Natuur aan den mensch, die daar de meêr vruchtbare oorden ontwijkt, nog verzadiging.
	Hoe zegenrijk is niet voor ons het voedzaam graan, dat bijna in alle oorden der wereld kan aangekweekt worden; maar dat vooral in de gematigede luchtstreken den hogsten trap van volkomenheid bereikt, en hoeveel wijze goddelijke liefde straalt ook in deze verordening niet door! Tusschen de keerkringen toch, waar de jaargetijden zich in elkander verliezen, en de mensch over het algemeen minder tot aanhoudende arbeid geschikt is, biedt de nuttige broodboom zijne voedende vruchten; de onderscheiden palmboomen hun gezondheid en krachten kweekend merg, of een aantal voedselrijke wortelen vervullen de plaats van ons brood. Maar in gematigde luchtstreken biedt de aarde eenen overvloed van verschillende 
{==433==} {>>pagina-aanduiding<<}
granen, die niet slechts in de milde jaargetijden overvloedig schenken, maar die ook geschikt zijn, om, ijverig opgezameld, vreedzame rust en volle verzadiging in de donkere dagen der toekomst over de volken te verspreiden. Waarlijk is Tartarijë, waar de hooge vruchtbare grond door eene heldere, eene gematigde lucht omvloeid wordt, het waar vaderland der granen, doch met het menschdom breidden zij zich over de aarde uit, en zijn voor mensch en dier alom onontbeerlijk. Tarwe, Rogge, Garst en Haver staan als de voortreffelijkste planten aan het hoofd der zeshonderd verschillende soorten van grasplanten, die bekend zijn, en die over de geheele aarde bergen en dalen met bekoorlijk groen bekleeden: die in de woestenijen het rondzwervend gedierte verkwikken, en in het ontoegankelijk woud aan het schuwe wild tot eene voedende legerstede verstrekken. Behoorde het graan tot eene andere planten-soort, voorzeker zoude het alsdan niet geschikt zijn, om in alle gronden, en onder alle hemelstreken te groeijen, maar het gras heeft de geheele aarde tot zijn vaderland, en de mensch, die zich door een werkzaam leven zoo gelukkig ziet, die zich door het gebruik zijner edele zielvermogens tot een'vorst der aarde, tot een'beheerscher der hoofdstoffen poogt te verhef- 
{==434==} {>>pagina-aanduiding<<}
fen, schept zich niet slechts een paradijs voor het tegenwoordige, maar hij stort ook den horen des overvloeds uit over de dorre, de doodsche woestenijen, die zich in het toekomende verschuilen. Zooras de mensch met onvermoeide vlijt en fijn gescherpt vernuft den landbouw beoefende, schiep hij, zoowel in moerassige vlakten, in diepe valleijen, en op eilanden of heuvels, die de half opgedroogde toppen uit de golven des oceaans verheffen, als op woeste rotsen en op hooge gebergten, zich zelv'eene wereld, waaruit de edele zelfsvoldoening hem beken van goddelijken wellust deed te gemoet stroomen. Het zij dan, dat hij voor de stroomen en rivieren eenen anderen weg baande, en de moerassen in vruchtbare dalen verkeerde, of tegen de woedende golven des oceaans kunstvolle dijken, als vast gegronde muren, opwierp; dijken, van wier kruin hij gerust en veilig den tuimelenden oceaan op hem ziet aanrollen; het zij hij de naakte rotsen met vruchtbare aarde bekleedt, den natuurlijken loop van het water verandert, en de nederwaarts vloeijende beken, aan zijne zegevierende kunstwerken gekluisterd, opvoert, om zijne hooggelegene velden te besproeijen: ja, het zij hij de bergen met wijnloof bekranst, en onder de druiftrossen de edelste kruiden voor zich verzamelt. 

{==435==} {>>pagina-aanduiding<<}

Vlijt en Vernuft leerden den mensch in alle behoeften voorzien, en zijn verfijnd gevoel van ware schoonheid, op de bevalligste wijze, bevredigen. Niet de huiden van gedoode dieren ontsieren meer de menschelijke gedaante onder beschaafde en door landbouw verrijkte maatschappijen; even weinig als het walgelijk voedsel onachtzaam en, met geheel dierlijke drift verslonden, de reinheid der menschelijke natuur vernedert. Neen! vindingrijk en door gezonden smaak bestuurd, bereidt zich de beschaafde mensch uit het haar of de wol der dieren, die hij met zorg aankweekt, voedt en verzorgt, verschillende stof tot kleeding, die hem tegen de koude lucht beveiligt, terwijl het dradig vlas, dat in onze gewesten het gemis der vlokkige boomwol, die in heetere luchten zoo overvloedig wast, weldadig vergoedt, en de zuiverste, de nuttigste stof tot onderscheiden gebruiken aanbiedt. Zelfs de zijdeworm wordt an zijn vaderland ontvoerd; de Europeaan plant voor dit insekt bosschen van witte moerbeziën-boomen, en het ijverig spinnend diertje beloont de menschelijke kunde, die in het noorden den gloed van het zuiden over hem ademt, met den rijksten oogst van zijn glansrijk draadwerk, bestemd om de bevalligheid met praalzucht te vereenigen. En waar
{==436==} {>>pagina-aanduiding<<}
ontbreekt het immer Vlijt en Vernuft aan de levendigste verwen, om de eenvoudige schoonheden der Natuur, die zich in tallooze verscheidenheden uitbreidt, ook in de werken der kunst na te bootsen. Mineralen, planten en dieren zijn ook hierin den mensch behulpzaam; lagchende kleuren vloeijen hem uit deze drie rijken te gemoet. Het in purper wegsmeltend blaauw, het gloeijend rood, het zacht het rustscheppend groen, het helder geel, het schitterend oranje, het treffend paars en het stil en eerbied wekkend violet worden door vernuft en smaak opgezameld, door duizend, duizend verschillende mengelingen verdubbeld, en door het onbegrensd gebied der kunst verspreid. Maar, schoon de Landbouw ook weldadig de hand leent, om versierende verwen voort te brengen, schoon zij, om slechts iets te noemen, ons de Indigo uit Amerika schenkt, ja, schoon zij in Noordelijke streken het vrolijk geel der Meekrap zoo mild aanbiedt; haar ‘schoonsten triomf viert zij toch heden, nu het ruischend koren op de vruchtbare akkers golft; nu de volgroeide halmen de korenrijke toppen buigen, en de sikkel der maaijers als uitnoodigen. Al de onvermoeide vlijt wordt nu beloond; alle de bange zorgen worden in kalme rust gewiegd, want het graan is rijp ter inzameling.
 
{==437==} {>>pagina-aanduiding<<}

	Van de teedere Mosplant af tot den statigen Cederboom, die zijnen top hoog in de wolken schudt, of tot den reusachtigen Baobab, die eene uitgestrekte vlakte omwelft en eenen bloemrijken looftempel vormt, verdienen alle planten de hoogste bewondering, maar hoe veel dankbaren eerbied vergt niet de ons zoo nuttige Graanplant, die geliefde kweekeling onzer behoefte, die het knagend gebrek voor ons bestrijdt en vreugde over ons leven dauwt. Groeide het graan laag bij den grond, aan hoe veel gevaars zoude het als dan niet blootgesteld zijn; de vochtigheid des gronds zou het bederven of de wormen zouden het verteen. Nu schieten de halmen eenige voeten hoog op en schudden de vallende regendroppelen af. Hoe diep de wind hun ook moge krommen, eene natuurlijke veerkracht rigt de halmen, die wel buigen maar niet breken, weder omhoog. Intusschen is elke halm, hoe zwak hij moge schijnen, van afstand tot afstand van zoogenoemde knoopen of vaste omgroeisels voorzien, die den langen dunnen halm eene genoegzame stevigheid bijzetten en voor het nedervallen bewaren. Aan het einde nu van dezen halm groeijen de gezegende graankorrels, in harde schellen besloten en met scherpe puntige haren tegen insekten en vogelen gewapend. O! hoe zouden de graan etende voge-
{==438==} {>>pagina-aanduiding<<}
len ons het brood niet betwisten, zoo de halmen stevig overeind stonden; zoo, dat zich de gevleugelde roovers daar op konden nederzetten: nu worden zij door het buigen en rusteloos golven afgeschrikt, en vinden toch altijd in de uitgevallene korrels nog eindelijk hun aandeel. De dag, hoe lang ook, schijnt voor de vergenoegde landlieden te kort; de geheel Oogsttijd is een feest, dat, na de geheele inzameling, met de luidruchtigste vreugd en de gulhartigste dankbaarheid besloten word. Met het aandoenlijkst genoegen ziet de brave landman, zoo wel als zijne werklieden, den dag, waarop het inoogsten voltooid werd, aanbreken; het hart klopt als dan ruimer; het gejuich op de velden weêrgalmt; de schoven worden met korenbloemen bekroond, en de loofrijke takken overschaduwen de volgeladen wagens, waarop de laatste schat wordt heengevoerd. 
De haan kraait naauwlijks 't uur des daagraads, 
Of rust vliedt heen, en vlijt ontwaakt. 
Vol zachten wellust, vrij van zorgen, 
Groet Bouwman 't scheemren van den morgen, 
Dat prachtig, als een heldre vuurgloed, 
Om legerstede en wanden blaakt. 
 
Zijn jonge gade omhelst hem teeder, 
Daar vreugde op lieve lippen lacht. 
Zij drukken beide 't slapend zoontje 
Een'morgenzoen op 't rozenkoontje, 


{==439==} {>>pagina-aanduiding<<}

Doch spoeden zich naar weide en akker, 
Waar hen de lustrijke arbeid wacht. 
 
Een gouden zee ruischt op de velden, 
Waar langs het zomerkoeltje dwaalt. 
De zon kust van der halmen toppen, 
Bij 't vreedzaam golven, de uchtend droppen, 
Daar overloed het lieflijkst beeldwerk, 
O Toekomst, op uw'sluijer maalt. 
 
Heel het land is 't lagchend beeld des redes; 
Genieting wenkt; het Oogstlied klinkt, 
Geen angst, maar kommerloos genoegen 
Doet oud en jong den boezem zwoegen, 
Daar dankbre vreugd met zachten weerglans 
In 't flikkren van de sikkel blinkt. 
 
Juich, Mensch! uit schijnbaar doode zaden, 
Uit zaden, kommervol gezaaid, 
Is 't heerlijkst graan voor u ontsproten, 
Herneemt uw'moed, mijn Landgenooten! 
De hoop op heil suist nog in 't koeltje, 
Dat zacht uw veld uw beemd omwaait! 
 
Herneemt uw'moed, ja elke lichtstraal 
Getuigt; Gods liefde sluimert nooit. 
Die liefde omschaâuwtuw vruchtbre landen; 
Geen krijgsvuur deed uw' Oogst verbranden; 
Geen menschenbloed rookte om uw stulpen, 
Waar voorspoed lagchend rozen strooit. 
 
Viert, blijde Maaijers! Viert het Oogstfeest, 
Uw sikkels vellen 't laatste graan. 
Juicht, Schovenbinders! kroont uw schoven. 
De lange dag moog'kracht ontrooven, 
Geen nood! een koele een lieflijke avond 
Biedt u de gulle feestvreugd aan.  


{==440==} {>>pagina-aanduiding<<}

Ja, Vreugd omkrans uw'kruik en beker. 
't Is Hoogtijd. – 's Landmans ruime schuur 
Is Welvaarts tempel, waar 't verlangen, 
Bevredigd, smelt in lofgezangen. 
Dans, Landjeugd! om de volle wagens, 
't Zijn zegewagens der Natuur. 
 
Laat veld en weide en dorp weêrgalmen 
Van 't feestgejuich der dankbaarheid. 
Het rijkst genot kroont nu 't verleden, 
En 't waarlijk schoon, 't gelukvol heden 
 Heeft om de schaduwrijke toekomst 
Den glans der kalme vreugd verspreid.  

	Hoe menigwerf gloeide mij het hart van zachte verrukking, toen, in de dagen mijner jeugd, de eenvoudigste toonen van het dankend Oogstlied wijd in het rond om mij heen weêrgalmden, wanneer de gelukkige landlieden, bij het inzamelen der laatste rijke graanschoven, zoo geheel opgeruimd hoogtijd vierden. Nooit klopten, het geheele jaar door, hunne harten zoo vrij, zoo geheel zonder zorg, dan op den feestavond der inzameling, want, tot op dat oogenblik toe, werd de gezegende schat nog door mogelijke gevaren bedreigd. Niet zelden toch woeden ook in Oogstmaand  schrikwekkende onweêrsbuijen, die den rijpen oogst, op de jammervolste wijze, kunnen beschadigen. Zware hagelsteenen, in de koude bovenlucht uit zwevende dampen gevormd, en door hunnne zwaarte met
{==441==} {>>pagina-aanduiding<<}
kracht door de warme de geheel ontspanne benedenlucht heen gedreven, deden menigwerf de zware, bijna rijpe, korenären, beroofd van hare natuurlijke veerkracht, op den grond zinken, waar de vochtigheid, door zware plasregens veroorzaakt, het graan tot verderf verstrekte, of een losbarstende stormwind sloeg de lange halmen verward door elkander, en schudde het reeds rijpe graan uit de hard gedroogde aren; doch op den blijden avond der inzameling zijn alle soortgelijke gevaren, als ijdele schaduwbeelden, verdwenen. Het dak der ruime schuur overschaduwt de milde bron des voorspoeds, die een geheel jaar vloeit, en zegen en geluk over de geheele maatschappij verspreidt. Voor de schamelste armoede zelfs zijn de dagen der inoogsting waarlijk dagen uit de gouden eeuw. Geen kommer knaagt meer aan het hart; haar treurig levenspad is met wellustademende bloemen overstrooid; de tranen, die het gebrek haar afperstte, zijn afgedroogd, en lagchende drinkt zij nu volle teugen uit den beker des genots. O gij gelukkige, gij vruchtbare streken! Waar de lente mijnes levens bloeide, nog zweeft mijne verbeelding juichende om uwe onafzienbare velden, waar zich de overvloed op de van zwaarte diep gebogen korenhalmen dartelde, terwijl geheele scharen 
{==442==} {>>pagina-aanduiding<<}
van ijverige daglooners den zwaarsten arbeid met de luidruchtigste vreugd vermengden. En, schoon de gloeijende zon hun het zweet der eerlijke vlijt afperstte, zij voelden geene vermoeijing, zoolang de geliefde gade, even ijverig onder het binden der volle schoven, een vrolijk lied aanhief, en de vrolijk blozende kinderen de gevallen korenhalmen achter de maaijers opzamelden. O, hoe veel wellust schonk dan eene frissche teug water of melk, waarmede de hand der teeder bezorgde vrouw, bij tusschenpoozing, den dorst des goedhartigen echtgenoots verkoelde. Ja, welk eenen onbeschrijfbren wellust schonk dan de rust van eenige oogenblikken aan den hijgenden maaijer, wanneer hij de hevig brandende middagzon, in de koele schaduw van eenen nabijstaanden boom ontweek, en onder de liefkozing der schuldelooze kinderen insluimerde. Daar ook voedde de vergenoegde moeder haren zuigeling, die, zoolang zij arbeidde, door dezen zelfden boom belommerd, op een bed van gras en bloemen, de rust der lagchende onschuld genoot, of, daar het luchtig koeltje, dat in de bladen suisde en met zijne blonde lokjes speelde, zich met het bewegen der struiken en bloemen, vrolijk spartelend vermaakte. Die vergenoegde moeder werd zelf door de onnoozele lachjes des lieven zui-
{==443==} {>>pagina-aanduiding<<}
gelings tot nieuwen lust en arbeid aangemoedigd.
	Gewis bij deze rijke velden, bij deze talrijke maaijers met hunne zoo arbeidzame als vrolijke huisgezinnen, zoowel, als bij de door weldadige dankbaarheid aangerigte Oogstfeesten, vestigde zich ook het geluk, het rein, het aandoenlijk genoegen der aartsvaderen of der stamouders van het menschelijk geslacht. Wie denkt niet met eene zachte verrukking nog aan de landfeesten, die in het vruchtbaar Palestina gevierd werden, na het einde van den Oogst? Wie eerbiedigt niet de gevoelvolle wetten der Hebreeuwen, om ook de armsten des volks in den milden overvloed, dien de natuur schenkt, te doen deelen? Wie denkt niet, wanneer blozende maagden en dartelende kinderen de korenhalmen, die bij het maaijen en bij het binden blijven liggen, vlijtig vergaderen, aan de bevallige famileigeschiedenis der voor vriendschap en liefde zoo gevoelige RUTH, die aan het belang van hare moederlijke vriendin vaderland en maagschap vol teederheid opofferde?
	Maar was het hart van deze jeugdige Schoone voor het zaligst genot des menschelijken levens zoo vatbaar; dat is ook het hart van den zilverharigen Grijsaard, die daar ginds met al de stille verhevenheid der dankende 
{==444==} {>>pagina-aanduiding<<}
godsvrucht op het vriendelijk gelaat, de zielevreugd der veldelingen, die den rijken oogst van zijnen zoon hielpen inzamelen, beschouwt. Gulle tevredenheid lacht op zijne lippen, daar hij de knapen en meisjes, in blijde rijen, om de volle schuur, zingende ziet dansen. Gevoelvol slaat hij zijne blikken ten hemel, en zijn hart juicht tot God, die hem ook nog dezen oogst, den eersten, dien de oudste zijner kleinzonen zaaide, vergunde te zien inzamelen. Deze grijsaard was de zoon van den leeraar, die, ruim eene halve eeuw geleden, de gindsche dorpsgemeente nog ten leidsman op den weg der deugd, en ten vertroostenden vriend in alle bekommeringen verstrekte. LEONARD, zoo noemt zich de oude, was tot het beoefenen der letterkunde bestemd; zijn vader onderwees hem in de beginsels van alle noodige kundigheden, doch naauwelijks bevond hij zich een jaar op de Hooge School, of huisselijke omstandigheden maakten het den leeraar onmogelijk om zijnen zoon te laten voortstuderen. Met de grievendste smart ontving de letterminnende jongeling dit berigt. Alle genoegens, die hij zich voorgesteld had, schenen voor hem verzonken, en zijn volgend leven was met de treurigste donkerheid overschaduwd. Zijne liefhebbende ouders gevoelden al de bitterheid des verdriets, dat 
{==445==} {>>pagina-aanduiding<<}
hunnen geliefden zoon, in wien zij al hunnen roem al hunne vreugd vonden, nu zoo grievend moest treffen. O! hoe gaarne hadden zij zich zelf van alles beroofd en de dringendste behoeften ondergaan, om den lieveling van hunne ziel, op den weg, dien hij zich voorgesteld had, te doen voortstreven. Doch LEONARD weigerde met tranen, vol dankbare kinderliefde, elke opoffering, die
 zij hem aanboden. De jongeling werd met schoone uitzigten gevleid, doch de eene grievende teleurstelling volgde op de andere, en deed het jeugdig hart van den gevoelvollen LEONARD, wiens menschenkennis zoo weinig geoefend was, duldeloos veel lijden. Hij bezat eenen vriend, dien hij boven alle andere had uitgekozen, een'vriend, wiens leven hij eenmaal met gevaar voor het zijne, zwemmende, had gered; toen de, door hem geliefde, jongeling uit een klein slingerend vaartuig in de hevig bruisende rivier stortte, en op het punt was om zijn bloeijend leven te eindigen. LEONARD bragt hem, als uit den afgrond weder te voorschijn; voerde hem, worstelende met de doodelijke golven, aan den oever en riep, schoon zijne eigen krachten bezweken, het vlugtend leven des veegen drenkelings, door onvermoeide kunstbewerking, terug. Deze vriend was de vertrouweling van het hart des edelen jonge- 
{==446==} {>>pagina-aanduiding<<}
lings; met hem deelde hij elk levensgenot; maar ook aan hem vertrouwde hij zijne diepst verkropte smart. Dan ach! deze gewaande vriend werd de afschuwelijkste verrader van den trouwhartigen LEONARD, wien hij niet slechts een voordeelig ambt, hetwelk hij op het punt stond om te ontvangen, door een schandelijk zamenweefsel van boosheid en valsche beschuldigingen, ten behoeve van zich zelve, ontroofde, maar hij bewerkte ook, dat LEONARD, van misdrijven verdacht, vervolgd en eindelijk geheel verwijderd werd.De bijna tot wanhoop gebrachte LEONARD had vruchteloos het regt voor zijne onschuld ingeroepen, doch zijne dierbare ouders kwijnden weg door de bitterste zielesmart.
	De verlatene, de rondzwervende LEONARD trad bij eene vreemde Mogendheid in den krijgsdienst; zijne deugd, zijn moed, zijne edele denkwijze, ja, zelfs zijne edele gestalte, alles werkte mede, om hem bij allen hoogachting en liefde te verwerven. Hij klom van rang tot rang op, en onthield zich alles, wat hem niet volstrekt onontbeerlijk was, om de laatste levensdagen zijner ouders in kommerloos genot te doen voorbij vloeijen, doch eindelijk verklaarde de vorst, welken hij diende, zich ook ten vijand van LEONARDS vaderland, en de jon- 
{==447==} {>>pagina-aanduiding<<}
ge held werd gelast, om, aan het hoofd zijner bende, den eersten aanval te doen. LEONARD bedacht zich geen'oogenblik, maar legde wapens rang en gezag, met afgrijzen van zijn geliefd vaderland te bestrijden, neder. Vruchteloos waren de schitterendste aanbiedingen, zoowel als de vreesselijkste bedreigingen; LEONARD vlood naar het ouderlijk dorpje, dat, op de uiterste grenzen van zijn vaderland, en dus voor den eersten aanval bloot lag. Hij vond zijnen grijzen vader overleden, en weende heilige kinder-tranen op deszelfs graf. Zijne zwakke afgeleefde moeder smaakte, in zijne liefderijk omhelzende armen, al de zaligheid des aardschen wederziens. De vijanden vielen op het weerloos dorpje aan. LEONARD streed, door de in haast gewapende landlieden ondersteund, met leeuwenmoed, en verstrooide meer dan eenmaal de plonderende benden. Ook het landgoed van zijnen weleer verraderlijken vriend beschermde hij tegen geweld en roofzucht, wat zeg ik? hij schonk het laaghartig mensch, wien de vijanden het staal reeds op de borst hadden gezet, nog eenmaal het leven, doch hij schuwde zijne verachtelijke erkentenis, en stiet hem, als een schrikgedrogt van zich, toen de huichelaar hem als zijnen redder poogde te omhelzen. Geheel het dorp was aan LEONARD zijn behoud verschul-
{==448==} {>>pagina-aanduiding<<}
digd, want nu ook rukten de vaderlandsche krijgsbenden aan, en beveiligden de grenzen.
LEONARD leefde vol teedere zorg, voor zijne allengs wegstervende moeder. Hij werd uitgenoodigd, om eene reis naar de kolonien te doen, waar het zekerst uitzigt hem aanzien en rijke schatten beloofde. Maar zoude hij zijne stervende moeder door zijne scheiding nog het hart doorboren? Neen! dit kon de gevoelige LEONARD niet. Nooit, zoo sprak hij, toen de magtelooze vrouw met verkropte smart hem aanmaande, om zijn geluk te bevorderen, en zijn verlangen naar vreemde gewesten te bevredigen, nooit zal ik mijne moeder, die mij met bittere smart baarde, en met namelooze liefde aan haren boezem voedde, tranen der droefheid afpersen. Mijn geluk bestaat in het vervullen van mijnen pligt. Dierbare vrouw! Gij hebt mijn hulpeloos leven met onvermoeide teederheid bewaakt, en zoude ik de laatste uren van het uwe onmededoogend door smart vergiftigen? Neen! in de armen van uwen zoon, moet gij vreedzaam sterven; de u zoo dierbare moedernaam, die u zoo verrukte, toen ik dien voor het eerst stamelend noemde, die naam, lieve moeder! moet uw brekend hart voor het laatst ook nog strelen. Het leed ook niet lang, of de jongste adem ontvlood de zegenende lippen der gelukkige moe-
{==449==} {>>pagina-aanduiding<<}
der, en LEONARD vereenigde haar stof met dat van zijnen vader. Van zijne vroegste jeugd af, was de bekoorlijke ROSINA de eenige geliefde van zijn hart; doch ROSINA'S ouders waren rijk, en met eene edele trotschheid had LEONARD over zijne teederste neiging geheerscht. Ook ROSINA beminde de uitgekozen vriend van harer jeugd, doch nooit hadden zij elkander hunne liefde beleden; de heiligste vriendschap heerschte in beider omgang, en spreidde den reinen sluijer der vlekkelooze engelen-min over de vurigste drift, die in den boezem der gelieven blaakte. Doch, nadat de rampen des oorlogs de ouders van ROSINA op de beklagelijkste wijze hadden getroffen: nu zich die brave lieden in de treurigste omstandigheden bevonden, nu werd LEONARD voor hun de getrouwste, de deelnemendste vriend, en welhaast hunne teedergeliefde schoonzoon. Het zalig huwelijk van LEONARD en ROSINA werd met de blijdste toejuiching gevierd, en bestendiger volkomener huisselijk geluk bloeide nimmer op aarde, dan voor deze reine edele zielen, wier liefde zich tot in de eeuwigheid uitstrekte. LEONARD en zijne gade gevoelden zich niet geschikt, om op de tooneelen der schitterende zamenleving eene nuttige rol te spelen, maar het eenvou-
{==450==} {>>pagina-aanduiding<<}
dig, het vreedzaam landleven stemde met de neigingen van hun weldadig hart. De verstandige 
LEONARD herstelde, zooveel mogelijk, het door den krijg verwoeste landgoed van ROSINA'S ouders; en, daar hij den landbouw met ijver bestudeerde, terwijl de edelste smaak alle zijne schikkingen bestuurde, waren de sporen der verwoesting welhaast uitgewischt; het huis bevallig herbouwd, en het geheel landgoed in den vruchtbaarsten lusthof herschapen. Daar leefde het jeugdig paar in de liefelijkste rust: onbekend met al de listen en woelingen van hoogmoed en eigenbaat, beminden zij alle menschen zonder onderscheid, alleen om derzelver goede hoedanigheden; met de kwaden hadden zij niets te maken. Alleen afhankelijk van den wijzen den weldadigen Vader der Natuur, die aan boomen en veldvruchten den wasdom, en aan het nuttig vee leven en welvaart schonk, genoten zij de volkomenste menschelijke vrijheid. Uitgebreide kennis en onderzoeklust deden voor LEONARD, in de gelukkigste eenzaamheid, de zuiverste bronnen van vreugde ontspringen, terwijl zijne beminnelijke ROSINA al ras in het vervullen der heiligste pligten als moeder den hoogsten wellust genoot. Zij en haar LEONARD deden den gelukkigsten ouder-
{==451==} {>>pagina-aanduiding<<}
dom voor hare geliefde ouders bloeijen, en, omringd door vleijende kleinkinderen, leefden deze goede lieden kommerloos en vrolijk het vreedzaam uur des doods, dat nog veel gelukkigere toekomst voor hun ontsloot, te gemoet. Voorspoed bekroonde, van jaar tot jaar, het lot van LEONARD en zijne geliefden nog met schooner met onverwelkbarer rozenkransen. Van gezondheid en schuldelooze vreugd blozende kinderen bestrooiden hunnen weg met feestloof. Over de jonge hartjes werd met de teederste ouderliefde gewaakt, en het verstand op de edelste wijze beschaafd en verlicht. De lieve bloeijende meisjes groeiden op tot sieraden der maagden en maakten de beste jongelingen uit de landstreek, eenmaal, als de verstandigste zachtaardigste echtvriendinnen, hoogst gelukkig. De zonen, naar ziel en ligchaam op de voortreffelijkste wijze geoefend, verstrekten door deugd en bekwaamheid alom ten voorbeeld, en wekten door vrolijke minzaamheid, waar zij ook verschenen, hoogachting en vriendschap. Een derzelven werd, na in lage en hooge scholen zijne loopbaan, op de roemrijkste wijze, voleindigd te hebben, een achtenswaardig, en met liefde en lof bekroond leeraar, terwijl de tweede zoon als een welgeoefend geneesheer de wereld intrad:
{==452==} {>>pagina-aanduiding<<}
doch de oudste van LEONARDS telgen had 's Vaders liefde voor den landbouw en natuurkunde overgeërfd. Met zijne broeders had hij de scholen bezocht, want ongeoefende zielsvermogens, zeide LEONARD, maken den armen landbewoner verachtelijk, en geven de rijken aan schandelijke ledigheid en knagende zelfverveling ten prooi. KAREL, dit was de naam des jongen wijsgeerigen landmans, verstrekte zijnen ouders vooral ten wellust; hij nam de zorg voor alles op zich, en huwde de beminnelijke ALETTA, de dochter van een vroeg gestorvene vriendin zijner moeder, een meisje met hem als zijne zuster opgevoed, en al zijne teederheid waardig LEONARD en ROSINA zagen hunne eigene ouderliefde, nu door hunne kindren beloond, en sleten de bekoorlijkste levensdagen. Nu een paar jaar geleden werd ROSINA uit de armen van haren grijzen echtvriend en uit die van hare kinderen door den dood weggerukt; alleen de hoop, om deze dierbare gezellin des levens welhaast onsterfelijk weder te omhelzen, kan LEONARD vertroosten, en ook heden, aan den uitersten rand van het graf, verzamelt zijn dankbaar gevoel nog reine bloemen der vreugd.
	Heerlijk en kalm, als de laatste levensda-
{==453==} {>>pagina-aanduiding<<}
gen des edelen grijsaards in de avond, die wij op dit aandoenlijk oogenblik verrukt beschouwen. Als eene gloeijend gouden schijf blonk de zinkende zon daar ginds langs het spiegelhelder meer, welks golfjes dartelend met hare wegstervende stralen speelden. Eindelijk verdwijnt zij in glansende schemering; de volle maan drijft statig langs het gewelf, en verzilvert de donkerste schaduw. Uit eene heldere wolk, waarop het oog stuit, schieten lichte blinkende vlammen, en kronkelen zich door de ligt benevelde wolken; dit weêrlicht, dit bevallig luchtverschijnsel zuivert ook voorzeker, even als de bliksem doch minder schrikverwekkend, onzen dampkring, en verheerlijkt door zijne prachtige lichtstralen de avonden van Oogstmaand. Zoo ontsteekt vaak het zwevend vuur der lucht ook de rondzwervende brandbare dampen, en als vliegende starren schieten deze, brandende, voort, terwijl het oog schemert. Alles verliest zich nu om mij heen in de diepe stilte des nachts, en mijne aanbidding vereenigt zich met den hoogen lofzangder geheel schepping; den lofzang, die tot eer van het naamloos Wezen, dat de onbegrensde aanwezenheid vervult, door het vereenigd zedelijk gevoel, door de vereenigde denkingskracht van tal-
{==454==} {>>pagina-aanduiding<<}
looze millioenen kinderen des Eeuwigen, of uitvloeisels der onbevatbare volmaaktheid, wordt aangeheven. Ja, gewis, ook mijne aanbidding is lofzang, en smelt in de toonen, die tot aan de nooit gedachte oevers van het niet weêrgalmen. 


    
{==455==} {>>pagina-aanduiding<<}

Herfstmaand

 
{==456==} {>>pagina-aanduiding<<}

 
De Landlieden zwoegen beladen met korven, 
Vol saprijke vruchten. Ginds ligt aan den oever 
De wachtende schuit.  
Daar offert elk, vrolijk, de blozende schatten 
Aan winzucht en welvaart. Genieting vliegt, juichend 
Het vaartuig vooruit. 


{==t.o. 456==} {>>pagina-aanduiding<<}


{== afbeelding 	
    HERFSTMAAND
==} {>>afbeelding<<}
    

    
{==t.o. 457==} {>>pagina-aanduiding<<}

    
        
{==457==} {>>pagina-aanduiding<<}

        Herfstmaand

Verheft zich de veelbelovende bevalligheid der opluikende jeugd allengs volkomene schoonheid, die de zinnen kluistert en het gevoel op eene bedwelmende wijze geheel inneemt; ook deze schoonheid zweeft als een schaduwbeeld op den stroom der bestendige afwisseling, en verliest zich in eenen zachten in eenen aandoenlijken ernst, die aan elk edel hart liefde en eerbied inboezemt. De gelukkige moeder, omringd door haar kroost, dat zij met de teederste liefde, met de onvermoeidste zorg opkweekte, en welks bloeijend heil hare stille zaligheid is, zulk eene moeder vordert de dankbaarste hoogachting. De tijd moge het luchtig waas der schoonheid van haar glaat hebben weggevaagd; bange zorgen en treffende rampspoeden mogen eene sombere wolk over hare natuurlijke blijgeestigheid hebbben verspreid, ja, de treurige teekens van zielesmart mogen zich diep in hare anders zoo kalme trekken hebben ingedrukt, toch ver-
{==458==} {>>pagina-aanduiding<<}
spreidt	zulke liefde iets goddelijks, dat gevoelvolle harten verteedert, over het moederlijk gelaat. De onuitdrukbare zalige bewustheid, dat zij de onsterfelijke lievelingen, in wier aanzijn zich het hare uitbreidt, al het geluk, waarvoor zij vatbaar is, leerde genieten; die onbeschrijfbare zalige bewustheid ademt eene hemelsche rust in hare schoone ziel, en deze ziel spreekt met ene veradelde trotschheid in elken zegenenden blik, waarmede zij hare kinderen, die niet slechts de paradijs-vreugd der onschuld met volle teugen genieten, maar die ook reeds in het strijdperk der deugd, krachtvol en moedig, de gloriepalmen der overwinning plukken, beschouwt. Ja, het verhevenst welgevallen zweeft op de vriendelijk lagchende lippen der dankbaar toegejuichte moeder,aan wier van wellust zwoegende boezem, de, met waren roem bekroonde, zoon of de dochter, die met al den moed der onschuld de strikken de verleiding ontworstelde, het loon der edele zelfsvoldoening inademt. Dat vrij dan der jeugdige lente des levens, dat vrij dan der in vollen luister bloeijende schoonheid, als het beminnelijkst sieraad der wereld, de wierook des algemeenen lofs worde toegezwaaid, ja, dat maagdelijke bevalligheid en volkomene ontwikkelde schoonheid door haren betooverenden invloed, als door 
{==459==} {>>pagina-aanduiding<<}
bloemenketens, hart en oog aan den bekoorlijksten zegewagen boeijen, de edele, de beminnelijke ernst der meêr gevorderde jaren treft het zedelijk gevoel, en vertoont aan hetzelve den waren adel der menschheid, die boven de afwisselende tijdperken des vlugtigen levens eindeloos ver verheven is. Het menschelijk leven toch is de luchtige morgenwolk, die het onsterfelijk aanwezen benevelt; hoe hooger de zon rijst, des te vlugtiger verdwijnt de met rozenverw en goud getooide morgenwolk, en verliest zich eindelijk geheel in den helder doorbrekenden dag. Zoo verdwijnt ook het sterfelijk leven, of het luchtig waas, dat ons met de zigtbare wereld vermaagschapt, en waarop de glansen van ons hooger aanzijn de vleijende beelden van toenemende volmaaktheid schilderen. Ja, zoo verdwijnt ook dat sterfelijk leven, hoe meer de mensch de nu onzigtbare wereld nadert, totdat het zich eindelijk in den helder doorbrekenden dag der eeuwigheid verliest. Deze denkbeelden ontwikkelden zich in mijne ziel, toen ik eenen bespiegelenden blik wierp op de nog zoo glansrijk schoone Herfstmaand, die den lagchenden overvloed aan hare hand door onze streken geleidt, en over de volgende Maanden, die den donkeren schoot der toekomst ontzweven, dankbare vreugd en kommerloo-
{==460==} {>>pagina-aanduiding<<}
ze rust ademt. Nog praalt de zomer met de lagchende bekoorlijkheden; de dagen, die in lengte afnemen, schitteren nog met luister; de lang gekoesterde grond kaatst de blinkende stralen nog vrolijk terug, en verdubbelt nog hierdoor den gloed der benedenlucht, die ons omvloeit. De wentelende planeet, die wij bewonen, zweeft heden in de stralen van het glansrijk gestarnte, dat de Maagd genoemd wordt en als het zesde hemelteeken in den Dierenriem, of de rij der twaalf Starrenbeelden, die de loopbaan der aarde verdeelen, bekend is. Liefelijk lacht dit stralend beeld het noordelijk halfrond toe. Volle rijpheid zweeft voor de Maagdelijke treden; gouden korenären glinsteren in hare weldadige hand,en het vrolijk blos der welvaart dat op hare kaken blinkt, wederkaatst op de wintervruchten, die éénmaal, wanneer donsige sneeuwvlokken wemelend om ons nedervallen, en de dorre vruchtboomen onder den verblindenden witte last doen buigen, ons door hun lagchend blos de naderende lente en zomer zullen voor den geest schilderen.
	Milde, moederlijke zomer! door u is heden het liefdevol doel der eeuwige Wijsheid bereikt. Volle stroomen van levensgenot hebt gij doen vloeijen. De uitgestrektste verwachting is door de hand des overvloeds bekroond; de donkere wolken, die de toe- 
{==461==} {>>pagina-aanduiding<<}
komst bedekken, zijn door menschelijke kunst en vlijt verstrooid, en door de liefelijke schemering van stille genoegens vervangen. Neen! de tegenwoordige Maand verdient niet minder de bespiegelende aandacht van ieder, welke de natuur, die weldadige dochter der onbevatbare volmaaktheid, dien helderen spiegel der eeuwige liefde, die het grenzenloos heeläl omvat, met dankbaren eerbied bewondert, dan de vorige maanden, die wij zoo vrolijk toejuichten, omdat zij de rozenverwige vleugelen der hoop bestraalden, of het bevredigend genot met hunnen gouden gloed tooiden.
	Met al de pracht, met al de zachte majesteit, die het overvloedigst weldoen, die het bereiken van het zegenrijkst doel schenken kan, nadert gij ons, o Herfstmaand! De feestvreugd, die den oogst over de velden verspreidt, juicht u nog te gemoet, en de luchtige zomerkoeltjes ruisschen nog voor u den blijden welkomgroet door de groen gewelfde prieelen en hooge digt belommerde bosschen. Schoone, veelverwige bloemen bekoren het oog nog, en dauwen de verkwikkendste geuren om ons heen. En geen wonder! de zomer viert, gedurende deze maand, het plegtig feest der voleinding, het feest, waarop zij zegenend afscheid neemt, en vreedzaam op het vallend herfstloof insluimert. De 

{==462==} {>>pagina-aanduiding<<}

Romeinen, die het jaar zoo naauwkeurig, als hun toen mogelijk was in twaalf maanden verdeelden, noemden deze maand September, een woord, dat de zevende maand  beteekent, en daar zij met de maand Maart hun jaar begonnen, was deze maand de zevende. In later tijd, toen de aanvang van het jaar op den eersten van Louwmaand werd gevierd, bleef de latijnschen taal den naam September deze maand nog onderscheiden, doch, daar de herfst gerekend wordt met den een- en twintigsten September aan te vangen, is de naam Herfstmaand veel meer natuurlijk, daar die naam de treffende afwisseling van volkomenheid en versterving ons voor den geest roept; en, terwijl de heldere zomerglans nog om os heen schittert aan de sombere dagen der verwelking, vaak met weêrzin, doet gedenken: doch ook over die dagen zweven de vriendelijke beschermëngelen der menschelijke vreugd, en geleiden beekjes van zinnelijk genot, zelfs over het eenzaam graf der bloeijende bekoorlijkheden. Maar wie denkt nog aan verwelking, schoon de natuur haar zoo onmerkbaar tegen treedt, terwijl de gedurig voortgolvende stroom der afwisseling zelfs de zintuigen door zijne tooverkracht medesleept. Alles juicht nog om ons heen, mijne landgenooten! bij de inzameling van veld- en boomvruchten. Vrije, blije werk- 
{==463==} {>>pagina-aanduiding<<}
zaamheid veradelt hier elken levensstand. Op onze akkers, o mijn vaderland! verheft zich de jammerkreet van tot slavernij gedoemde broeders niet: neen! ons brood onze aarde of boomvruchten zijn door de tranen of door het bloed van wreed gemartelde slaven niet ontheiligd. Dat bloed, die tranen roepen op onze vaderlandschen grond niet tot God, tot den liefhebbenden Vader van geheel het menschelijk geslacht om regt, gelijk in andere werelddeelen, waarheen ook onderscheidene Europeaansche maatschappijen hare volkplantingen zenden, om schatten voor het moederland te verzamelen, en de afgelegenste volken onder de schaduw des bloeijenden koophandels te vereenigen; doch waar het regt der menschheid door verachtelijken eigenbaat en diep ingeworteld vooroordeel zoo jammerlijk is verkracht.
	Getuigt gij, eenzame, gij verlatene streken van Amerika! Waar de wreedheid der Europeanen eenmaal zoo schandelijk woedde; waar gevloekte goudzucht tallooze slachtoffers martelde, of waar domme dweepzucht stromen van schuldeloos broederbloed, ten hoon der Godheid, plengde. Getuigt tegen de gevoelloozen, die u moordend ontvolkten, die het kommerloos genoegen, dat zich in uwe vruchtbare valleijen legerde, die de wilde stoutheid, wier 
{==464==} {>>pagina-aanduiding<<}
krijgsgezang van uwe bergen wedergalmde, en de zachte kinderlijke gemeenzaamheid, die aan den oever van zeeën en rivieren den vreemdeling te gemoet huppelde, in stroomen van schuldeloos bloed hebben versmoord. O ! dat het schitterend tijdstip, waarin de fiere mensch over de tuimelende golven des oceaans zegepraalde; het tijdstip, waarin eerst de ontdekte kracht van den zeilsteen de zwakke vleugelen der langs de stranden kruipende zeevaart van pool tot pool over de zeeën der wereld uitspreidde; o dat zulk een tijdstip voor de bloeijende natien, die eeuwen lang met den nacht der vergetenheid of der volstrekte onbekendheid omhuld, den opsporenden blik der niuwsgierigheid ontdoken, zoo vreesselijk noodlottig moest zijn. Ach! dat de stoutmoedige COLUMBUS, wiens naam door het werelddeel, dat zijn onderzoeklust als eene geheel nieuwe wereld, waarover de donkerheid des onbekenden afgronds nog zweefde, deed geboren worden, niet vereeuwigd wordt, maar toch van rots tot rots, waarop de bruisende baren, die hij het eerst kliefde, schuimende breken, weêrgalmt, en op de pennen der geschiedkunde ver boven het graf der eeuwen zich verheft, ach! dat de stoutmoedige COLUMBUS nimmer den weg naar Amerika's goudmijnen had gebaand, gebaand voor de 
{==465==} {>>pagina-aanduiding<<}
slaven van hoogmoed en gierigheid, die, terwijl zij de weerlooze onschuld in ketenen klonken, alle aanspraak op ware grootheid en wezenlijk geluk op de verachtelijkste wijze verbeurden. Is het wonder, dat het lijdend menschelijk gevoel zich beklaagt, omdat de Almagt van Hem, op wiens wenk werelden worden, en vergaan, het afschuwelijkst onregt niet beteugelde? Ja, luid, luid schreit het zedelijk gevoel om wraak, bij den verschrikkelijken ondergang van schuldelooze volken, die de Europeanen als kinderen der godheid wilden vereeren, terwijl de hand dier ontaarden zich met scherp gepuntte moorddolken tegen de onnoozelheid wapende. Te vergeefs flikkerde de glans van waren menschenädel in den fieren moed der Mexikanen, die eigendom en regt, ten koste van bloed en leven, durfden verdedigen; te vergeefs eischte het merk van goddelijke afkomst in de weldadige liefde der zachte Peruvianen, die nimmer hunne, met bloemen bekranste, altaren door het bloed van eenig schepsel verwden, eerbied en vriendschap. De zinnenlooze heerschzucht, door de rijke goudaderen, die door den vreemden grond kronkelden, aangestoken, en door valschen godsdienst-ijver zich geregtigd achtende; die trotsche heerschzucht durfde den geheiligden erfgrond der natien, zich eerlos 
{==466==} {>>pagina-aanduiding<<}
toeëigenen, de troonen vergruizen, de altaren, met het bloed van priesters en maagdelijke priesteressen bevlekt, omver werpen, en vorst en onderzaat, den achtbaren tempeldienaar en in vrijheid rondhuppelenden veldknaap, onder het juk der slavernij gekromd, naar de goudmijnen slepen, om daar het blinkend metaal, dat vaak ellendig misbruikt voedsel der weelde, welks verzwelging Spanjes heldenmoed verstikte, aan den boezem der aarde te ontwringen.	Is het mogelijk, God! Gij, die de liefde, de volmaakt onzijdige liefde zelve zijt, Gij, met wiens volmaaktheid elke onregtvaardigheid strijdt; is het mogelijk? Hoordet gij het bang het zielverscheurend noodgeschrei der duizend duizend rampzaligen, die uit de donkerste afgronden, diep onder denzelfden grond, waarop zij vrij geboren waren, en bij het bekoorlijk genot van eigendom en maatschappelijk geluk, opgroeiden, stervende om regt kermden, en wreekte Gij de vertrapte onschuld niet? Zaagt Gij de tallooze bloedige slagtoffers de laatste, om ontferming smeekende blikken ten hemel slaan, zonder de zegevierende snoodheid voor een enkel blijk van uw Alvermogen te doen sidderen. – Maar dat het zwak, het eindig verstand van den sterveling, dat in het eerste tijdperk der ontwikkeling, de wegen of handelingen der Eeu- 
{==467==} {>>pagina-aanduiding<<}
wige Wijsheid niet bevat, hier aanbiddend zwijge, en den loop der dingen, aan de onschendbaarste wetten der volmaakte orde verbonden, opmerkzaam betrachte. De Vader van het heeläl weet op duizend, duizend verschillende, wijzen het lijden der onschuld te vergoeden, en de wrange vruchten, door onregtvaardigheid en geweld gezaaid, te doen rijpen en inoogsten. Voor louter zinnelijke wezens is het tegenwoordig leven en het gerust genot van zinnelijke vreugd de hoogste gelukzaligheid, terwijl alles, wat hiermede strijdt, door het zinnelijk oog als de uiterste ellenden beschouwd wordt, doch wat is intusschen een enkel tijdstip bij de onbegrijpelijke eeuwigheid, waarvoor de mensch bestemd is. Wat is de loutere zinnelijke vreugd? Immers niets, dan het vrolijk rondzweven van een insekt, dat zich met den dauw van geurvolle bloemen voedt. En wat is zinnelijk ongeluk anders, dan de donkere schaduw van een ras voorbij drijvend zomerwolkje, dat zich op de heldere oppervlakte der kalme zee spiegelt. Vlugtig vliegt het oogenblik des levens voorbij, en het vreesselijkst zinnelijk lijden verliest zich als een onmerkbaar bittere droppel in den peilloozen oceaan van eeuwig, eeuwig toenemend genot, terwijl de afschuwelijke vreugde der zegepralende boosheid, 
{==468==} {>>pagina-aanduiding<<}
die de onschuld martelt, tegen het wroegend naberouw, tegen de folterende bewustheid van gepleegd onregt, dat gewis het verbasterd zedelijk gevoel eindeloos louteren moet, veel minder is, dan het onmerkbaar stofje, dat in den glansenden zonnestraal wemelt, bij de uitgebreide brandende vlakte der onafzienbare zandwoestijn. Ja, nameloos volmaakt Opperwezen! Gij zaagt de bange tranen der smart, die de zoo wreedverdrukte inboorlingen van Amerika hulpeloos weenden, en uwe hulpvaardige liefde sluimerde niet. Gij zaagt de duizend, duizend onschuldigen door vuur en staal vermoord, of, van het vertroostend licht der zon beroofd in de dompige mijnen dood gemarteld, en het geschonden regt der onnoozelheid zegepraalde, niet slechts in de onzigtbare wereld, maar vierde ook zijn triomf eeuwen lang op het puin van Spanjes wegzinkende grootheid, op het graf der oude volksglorie, en van den welig bloeijenden voorspoed. Dat het vergoten bloed van de zwak gewapende, maar toch dappere helden en weerlooze kinderen, van goede eerbied wekkende grijsaards, en moedvolle jongelingen, van bloeijende maagden, en door teederheid stoutmoedige moeders, die vruchteloos hare zuigelingen aan den zwoegenden boezem poogden te verschuilen; dat
{==469==} {>>pagina-aanduiding<<}
het vergoten bloed van alle deze slagtoffers tegen lage verbijsterde dwingelanden getuige; tegen dwingelanden, wier eigen geweten de gepleegde gruwelen vreesselijk door hun aanwezen deed weêrgalmen, terwijl edele zedelijke wezens de schuldeloos vermoorden, die niet zelden in de jongste doodstuip, den God der Christenen vloekten, aan de grenzen der sterfelijkheid liefderijk troostend omhelsden, en van kennis tot kennis, van grootheid tot grootheid, voortleiden, tot zij allengs, eer vatbaar voor verhevener genietingen, al de zaligheden der veradelde menschelijke natuur met volle teugen smaakten. 
	O! welk een hemelsche wellust zal den reinen boezem van den onstefelijken DE LASCASAS niet hebben doen gloeijen, zoo vaak hij de met kinderlijke onnoozelheid bewolkte zielen der stervende Amerikanen, die gedurende zijn sterfelijk leven onder hen, in hem den beschermenden voorspraak van eenen liefderijken vaderlijken vriend hadden gevonden, zoo vaak hij die met kinderlijke onnoozelheid bewolkte zielen uit de eeuwig heldere bronnen der waarheid drenkte, en het vreedzaam bloeijend paradijs der goddelijke vreugde, waar de tranen der onschuld afgedroogd, en de smarte der zinnelijke natuur met de kommerlooze bewustheid van het regt op eindeloos 
{==470==} {>>pagina-aanduiding<<}
toenemend geluk wordt afgewisseld, vol hemelsche minzaamheid voor hun ontsloot. DE LASCASAS! goddelijke menschenvriend! in wien de zachte, de aandoenlijke, maar toch door ware grootheid goddelijke trekken van den verheerlijkten Verlosser, in wien de menschelijke natuur aan de hoogste volmaaktheid is toegewijd, zoo duidelijk sprekend schitteren, zalige DE LASCASAS ! waarom zou uw hemelsch werkzaam leven niet aan de uitbreiding van het algemeen geluk, even gelijk het aanzien des Eeuwigen des namelozen zelven geheiligd zijn? O! waarom zoudt gij hetzelfde werk, hier zoo voortreffelijk, zoo zalig voor uwe natuurgenooten en voor uw eigen hart begonnen, ook niet ginds over het grensperk der sterfelijkheid op de heerlijkste wijze voortzetten ? Volgens het licht, dat uw verstand bestraalde, waart gij de ijverigste de liefderijkste onderwijzer onder uwe tijdgenooten, wat zeg ik? met vaderlijke ontferming en teederheid bemindet gij uwe onwetende leerlingen, in het toen pas ontdekte werelddeel. Het is trotsche domheid, die Gods eeuwige wijsheid roekeloos lastert, wanneer zij aan kinderlijke menschen godsdienstige beginsels opdringt, waarvoor zij onvatbaar zijn. Eeuwen moesten immers verloopen, eer Gods wijsheid de algemeene denkenskracht van het zich
{==471==} {>>pagina-aanduiding<<}
altijd oefenend menschdom, genoegzaam ontwikkeld keurde, om den eenvoudien schoonen godsdienst van JEZUS, die onmiddelijk tot het zedelijk gevoel spreekt, te omhelzen en getrouw te blijven. Wat zeg ik? gedurende die eeuwen, die al voor ons verloopen moesten, zorgde dat wezen, hetwelk zelfs in de geringste behoefte der natuurlijke en zedelijke wereld zoo weldadig voorziet, dat onder voorname volksstammen, de kennis aan den eenigen waren Gos zooveel mogelijk zuiver bewaard bleef, opdat die kennis eenmaal het glansrijk licht zoude zijn, dat aan het verdwaald verstand den weg naar den tempel der waarheid moest aantoonen. Vruchteloos zijn dan ook alle pogingen om de reine leer van JEZUS onder menschen, die door kennis daartoe niet voorbereid zijn, uit te breiden bij menschen, wier denkbeelden zich nooit boven het gebied der grovere zinen verheffen; alle zigtbare vorwerpen, die zij eerbiedige, waarop zij vertrouwen, en waardoor zij zich aan het betrachten van eenige pligten verbonden gevoelen, te willen ontrukken, is onverstandig, en strijdig met de eenvoudigste menschenkennis, want gelukt het al bij eenige weinigen, het vertrouwen op zinnelijke voorwerpen, die zij als godheden eerbiedigen, te doen wankelen, hoe zelden is het den leeraar te gelijk mogelijk, om het
{==472==} {>>pagina-aanduiding<<}
ongevormd verstand hoogere denkbeelden van den waren den onzigtbaren God, en dus veel minder nog van deszelfs zigtbaar gewordenen weêrglans, die wij Christenen, in den volmaaktsten der menschen, in JEZUS die de menschelijke natuur van alle vlekken louterde, en tot goddelijke volmaaktheid wijdde, in te boezemen, en gelukt dit niet aan leeraars? wat is dan het natuurlijk gevolg bij de zoo onvolkomene onderwezene leerlingen? Immers niet anders, dan dat zij de onbeduidendheid van hunne gewaande godheden gevoelende, zonder eenigen grond, zonder eenig vertrouwen slechts den onbekenden God aanbidden, terwijl zij zich door geene liefde, door geene dankbaarheid tot het vervullen der heiligste pligten, die het verstompt of verbasterd zedelijk gevoel onduidelijk voorschrijft, verbonden rekenen, doch de meeste van zulke onkundige leerlingen blijven volstandig gehecht aan de grove en aan de somtijds gedrogtelijke begrippen van godheid en eerdienst, die zij als met de moedermelk inzogen. Deze vermengen zij met het weinige, dat zij van den Christelijken Godsdienst bevatten kunnen, en blijven dus ook ongeschikt voor de edele zielsrust, die uit de zuivere waarheid voortvloeit; ongeschikt voor den reinen troost, die ons de godsdienst in alle rampen aanbiedt, onge-
{==473==} {>>pagina-aanduiding<<}
schikt voor de zaligheid der blijdste verwachting, en voor het onwankelbaar geluk, dat de beoefening der schoone Christelijke deugden zoowel voor deze, als voor de toekomende wereld doet bloeijen; doch alle soortgelijke bedenkingen verliezen zich, in het smartelijkst afgrijzen van het woedend geweld, waarmede de bewoners der zoogenaamde nieuwe wereld, in de dagen des blinden vooroordeels en der gloeijende dweepzucht, tot de omhelzing der Christelijke leer werden gedwongen: toen klonk het moordgeschrei wijd en zijd over heuvelen en dalen; de natuur, dat, zoo schoon, zoo verstaanbaar leerboek, door de hand der volmaakte Wijsheid zelve voor elk denkend wezen geschreven, de natuur was alom met het bloed van Gods denkende kinderen, die door ontaarde broederen vermoord werden, bevlekt, en ach! zelfs de beelden der goddelijke liefde, die in de natuur zoo treffend uitblinken, waren voor het brekend oog der ongelukkigen, der tot vertwijfeling toe gemartelden, met treurige donkerheid bedekt. Maar als een schaduwrijke palmboom die tusschen kwetsende doornstruiken en vergiftige planten opgoeit, daar hij den matten wandelaar verkwikkende koelte, voedende vruchten en lafenis voor zijne door dorst brandende lippen aanbiedt, zoo zegenvol 
{==474==} {>>pagina-aanduiding<<}
was de verschijning van het sieraad der geestelijken, van den edelen DE LASCASAS in het midden van moordzieke dwingelanden; tot hem vloden de weerlooze vervolgden, bij hem zocht de gedreigde onnoozelheid schuilplaats. Zijne liefde verzachtte de doodelijken angst, en zijne deelnemende tranen verteederden het hart der wanhopenden. Met al de majesteit der ware godsvrucht deed hij de woedende beulen sidderen, en ontwrong vaak de slagtoffers aan het moordend staal, of aan het blakend martelvuur. Omringd door zegenende scharen van echtgenooten, wier gaden hij van den dood had gered, of aan den rampzaligen nacht der diepe goudmijnen onttogen, van ouders, wier dierbaarste panden hij uit de klaauwen der wreedheid in hunne liefderijke armen had terug gevoerd, en van trouwe vrienden, dien hij aan elkander had weder geschonken; omringd door zulke zegenende scharen predikte DE LASCASAS den waren, den onzigtbaren God, die het heeläl met zijn aanwezen vervult, wiens weldadige liefde in de vreugdscheppende zon schittert, in de geurvolle bloemen den mensch aanlacht, in de menigvuldige bekoorlijke vruchten het leven voedt en verkwikt. O! hoe gloeide dan het gevoelvolle hart zijner leerlingen door de heiligste dankbaarheid, en met welk
{==475==} {>>pagina-aanduiding<<}
een brandend verlangen vernamen zij van hem, op welk eene wijze vrije zedelijke wezens hunne dankbare liefde het best kunnen uitdrukken. Voorzeker zulk een leeraar volgt het goddelijk voorbeeld van Hem, die den hoogsten trap der menschelijke volkomenheid glorierijk op aarde beklom, en getuigde, dat in het kennen van den eenigen waren God de vreugd des eeuwigen levens bestaat, terwijl uit de ware kennis van dien God, ook de kennis aan zijnen zoon, aan JEZUS, den goddelijksten der menschen, voortvloeit. Met dankbare, met liefdevolle tranen besproeid, toegejuicht door de goedkeuring des Eeuwigen en met den krans der zalige zelfsvoldoening versierd, ontweek de menschlievende geestelijke het gewest der sterfelijkheid, en beken van goddelijken wellust blijven hem omvloeijen terwijl hij, door de eeuwigheden heen, tallooze scharen van de schemerachtige paden der dwaling, op den met palmen bestrooiden weg, die door het vrolijkst licht bestraald wordt, naar het rijk van JEZUS, aan wien het bestuur der geheele menschenwereld is toevertrouwd, in zegepraal geleidt. Maar werd Amerika  de treurige grafplaats der volken, die het weleer bewoonden, woeste ledigheid moest alsdan ook gewis de doodsche vleugelen over de eenzame bergen en valleijen daar uitbreiden of Eu-
{==476==} {>>pagina-aanduiding<<}
ropa, dat klein maar volkrijkst wereldgedeelte, waarheen de kunsten en wetenschappen door den stroom der wisselingen zijn henengedreven, moest zijne gevestigde maatschappijen ontzenuwen, om den grond der nieuwe ontdekte wereldstreken te doen bearbeiden. Doch dit ware noodlottig voor Europa's rijken en staten geweest: Spanjes  vervallen landbouw, en uitgestrekte onbewoonde streken getuigen van de onherstelbare rampen door volksverhuizing veroorzaakt, en toch beloofde het bebouwen van Amerika's vruchtbaren grond de rijkste voordeelen, terwijl de overvloed der kostbaarste metalen, die zich ter bewerking aanboden, een geheel nieuw tijdperk voor den koophandel, en voor der volksweelde deden geboren worden; een tijdperk, dat op staatkunde en volksverlichting, zoowel als op den bloei van kunsten en wetenschappen, den levendigsten invloed deed gevoelen. De Europeanen in Amerika , bedacht op middelen, om alle de rijkdommen des lands te kunnen inzamelen, ontzagen zich niet, om de menschheid door nieuwe schandvlekken te vernederen, en de afschuwelijkste handel werd met de Afrikanen gevestigd; de onderscheidene volken in dat wereldgedeelte, gewoon, om elken vijand, die zij in den krijg magtig worden, als hun wettig eigendom te be-
{==477==} {>>pagina-aanduiding<<}
schouwen, en hem dus, naar hunnen lust, dooden of als slaaf verkoopen, bekoord door alles wat de
Europeanen hun aanboden, verkochten niet slechts de hun in handen gevallene krijgsgevangenen, maar ook zelfs vrienden en bloedverwanten. Wat zeg ik? hoe overheerschend is niet het zinnelijk genot bij menschen, wier zedelijk gevoel ontaard is, of geheel diep insluimert: voor eenige blinkende glazen sieraden, voor een veelkleurig kleedingstuk, of voor een weinig bedwelmenden drank, verkoopen ouders niet zelden hunne kinderen, mannen hunne meest geliefde vrouwen, hunne zusters, en getrouwste vrienden, die de blijde speelgenooten hunner jeugd waren; of de winzuchtige handelaars, die de schuldeloos tot slavernij gedoemden van alle oorden opzamelen, en geketend bij de blanken ter markt brengen, ontstelen mededoogenloos het onnoozel knaapje, terwijl het in de bosschen zorgeloos rondhuppelt, aan den liefhebbenden vader, of den spelenden zuigeling uit de armen der onbekommerde moeder, die in de koele schaduw der hooge palmen slaapt. Wie is mensch en gevoelt niet al het verschrikkelijke van dezen handel in menschen? Goede God! in menschen met ons van hetzelfde geslacht, met ons bestemd tot dezelfde gelukzaligheid; en deze menschen, deze deelgenooten van onze
{==478==} {>>pagina-aanduiding<<}
natuur, van onze zedelijke vrijheid, en van onze goddelijke waarde, deze menschen zijn slaven; zij worden verkocht, even als het vee, en van het onschendbaar regt, om als vrije wezens te handelen, op de gewelddadigste wijze beroofd. Het is waar, de Europeanen uit verschillende volken, die zich in Amerika  bevinden, zien de uitgestrektste akkers of plantaadjen, tot wier bearbeiding de inboorlingen te weinig in getal, en te krachteloos zijn, nu door de aangekochte Afrikanen of Negers naar eisch bebouwd, en de verschillende moederlanden dier Europeanen, zich met de rijkste oogsten van den nog zoo jong bebouwden grond mild overladen; maar het pijnlijkst gevoel vergiftigt het bekoorlijk zoet genot der meest welkome voortbrengsels, wanneer de flaauwste verbeelding slechts al het lijden der ongelukkige Negers, aan wier afgepersten arbeid wij die voorbrengsels te danken hebben, schildert. Wie toch denkt gevoelloos aan de menigvuldige kwellingen, die de rampzaligen reeds ondergaan hebben? hoe zij door hunne eigene gevoellooze landgenooten, tot slavernij veroordeeld, uit de vreedzame hutten aan de boorden van den Niger, weggeroofd, ja, uit de armen van hunne dierbaarste lievelingen gescheurd, of door de snoodste list, in het midden van schuldelooze vrolijke dansen, on-
{==479==} {>>pagina-aanduiding<<}
der het lommer van kokusboomen of plantanen verstrikt, aan doemwaardig zelfbelang opgeofferd werden; wie denkt gevoelloos aan al den jammer der gekluisterde slaven, die door brandende zandwoestijnen, waar zij van dorst versmachten, en door duldelooze vermoeijing bezwijken, naar de schandelijke verkoopplaats aan de kust, worden heengevoerd. Wie denkt gevoelloos aan al de ellende, die hun treffen, gedurende hunne overvaart naar Amerika, in de verpeste lucht van een benaauwd schip opgesloten, door het vreesselijk gevoel der onherroepelijke scheiding van vaderland en magen, zoowel als door de afgrijsselijkste schrikbeelden van hun toekomend lot tot vertwijfeling toe gemarteld. Betreden zij eindelijk den vreemden grond van Amerika, ach! dan betreden zij dien, om, op de verachtelijkste wijze met een brandijzer gemerkt, en met ketens geboeid, in het openbaar gelijk alle andere koopwaren te worden aangeboden. Zij betreden dien grond, om aan verschillende eigenaars verkocht, tot den zwaarsten arbeid gedoemd te worden, om door de zon geroost, den geheelen brandenden dag, te zwoegen, en voor de afgrijsselijkste mishandeling te sidderen, zonder dat immer de vertroostende hoop op het wederzien van vaderland en lievelingen de diep neêrgedrukte ziel ver- 
{==480==} {>>pagina-aanduiding<<}
heft, ach! zonder, dat immer het edelst genot van liefde en vriendschap het knagend verdriet verzacht. Teedere gewaarwordingen mogen den vrijen boezem des ongelukkigen al eens doen gloeijen; het willekeurigst geweld zijns meesters werpt hem eene gade in de armen, die hij niet bemint, of de eigenaar verkoopt de verkozene hartsvriendin des ongelukkigen, en verheugt zich, omdat het onderpand der teederste gevoelvolste liefde, waarvan zij moeder staat te worden, den koopprijs nog verhoogt. Neen, smart, duldelooze smart verbittert elke heilige zachte neiging der natuur. De trouwhartige vriend gloeit door woedende maar magtelooze wraak, terwijl de vriend zijner ziel onder den arbeid, of onder de wreedste mishandelingen bezwijkt. De vader wringt vol vertwijfeling de handen, daar zijn zoon vruchteloos om ontferming schreit; vruchteloos zich aan de vaderlijke borst tegen de wreede slagen des dwingelands poogt te verschuilen, en de wanhopende moeder, wier hart, vol reine verrukking, klopte, toen de eerste zwakke kreet van het geboren wordend wicht namelooze moedervreugd door geheel haar aanwezen wekte; de wanhopen de moeder, door barbaarsche wreedheid getergd en gemarteld, verworgt met eigene handen den onnoozele zuigeling, dien zij tot dezelfde 
{==481==} {>>pagina-aanduiding<<}
slavernij baarde, en die slechs levenskracht, tot voordeel van den wreedaard, die haar pijnigde, met de moedermelk inzuigt. Te vergeefs zouden wij ons gevoel trachten in slaap te wiegen, door ons zelfs te doen gelooven, dat Negers en andere nog onbeschaafde geslachten door afschuwelijke zielsgebreken verlaagd worden, en voor schoone edele aandoeningen onvatbaar zijn: de geheele menschelijke Natuur is voor dezelfde veradeling bestemd. Zeker heeft de meer of mindere beschaving, zeker hebben de verschillende kringen, waarin zich de mensch beweegt, invloed op zijne zedelijke vorming of ontwikkeling. Het onbeschaafde volk, dat zonder maatschappelijke wetten leeft, of dat vrijheid leven en eigendom aan een door gewoonte en vooroordeel geheiligd opperhoofd onderwerpt, zulk een volk verheft zich voorzeker niet tot die algemeen edele grootheid, die onder een wijs ingerigt staatsbestuur uitschittert. Ook is het maar al te waar, dat menschen, die in eenen staat van slavernij en verachting leven, de bewustheid van hunne eigen waarde verliezen, aan zinnelijk genot doorgaans alles opofferen, of door list en veinzerij zich schadeloos zoeken te stellen voor het verlies van al hun natuurlijke magt, van al hun regt, en van al hunne aanspraak op het geluk des levens. 

{==482==} {>>pagina-aanduiding<<}

Doch dat de verlichte, maar schraapzuchtige Europeanen hier het knagendst zelfverwijt gevoelen. Waarom toch doorkliefden zij onbekende oceanen; waarom toch doorworstelden zij verafgelegene wildernissen en ontoegankelijke wouden? Was het om het menschelijk geslacht, in deszelfs kindschen staat, de broederlijke hand liefderijk toe te reiken, om de ruwe zeden, door het beminnelijkst voorbeeld te verzachten, en de verbastering van zedelijk gevoel, door nuttige kundigheden zoowel, als door den minzaamsten, den gezelligsten omgang, te veredelen? Ja, werden alle moeijelijkheden, alle dreigende gevaren getrotseerd, om niet slechts onderzoeklust te verzadigen, en nieuwe bronnen van wellust voor het denkvermogen op te sporen, maar ook om de zaligheid, die uit lief te hebben en menschen geluk uittebreiden, voortvloeit, met volle stroomen te genieten? Dat zich dan de volken van later tijd, dat zich de Christenen, die op hoogere verlichting roemen, en die door het hoogst volmaakt voorbeeld niet slechts geleerd, maar door wetten, die in de menschelijke natuur gegrond zijn, tot liefde en weldadigheid verbonden zijn, dat Christenen zich schamen, wanneer de geschiedenis der oudheid hun voorstelt, met welk eenen edelen ijver mannen, die boven hunne broederen verlicht waren, 
{==483==} {>>pagina-aanduiding<<}
aan de beschaving van anderen hebben gearbeid, hoe zij, bij het ontdekken, of het in bezit nemen van vreemde landen de inboorlingen aan het geluk des maatschappelijken levens gewenden. Denken wij hier slechts aan eene CECROPS, die aan het hoofd van eene Egyptische Volkplanting een nieuw vaderland zocht, en zich in Attika vestigde. Wild en ongezellig dwaalden de inboorlingen van Attika in hunne bosschen, zonder wetten, zonder veiligheid, zonder eenige kunsten, alleen bezorgd om zich met wortelen, vruchten en dieren, die zij zich door de jagt verschaften, te voeden. CECROPS verzamelde allengs deze woestelingen om zich heen, leerde hun de kunsten des vredes, de veiligheid der wetten, en de reine genoegens der lieve gezelligheid beminnen. Attika werd het vaderland van wezenlijk volksgeluk, en het bloeijend Athene de wieg der schoone kunsten, de school der verhevenste wetenschap. Het bloeijend Athene verhief zich op den welëer woesten grond tot een sieraad der aarde, van waar het licht der kennis zich wijd en zijd over de volken verspreidde. Doch dit onderwerp, zoo treurig voor elk hart, dat zijne betrekking tot geheel het menschelijk geslacht gevoelt, hield mij reeds te lang bezig en verspreidde eene akelige donkerheid om mij heen. 

{==484==} {>>pagina-aanduiding<<}

Vertroostende is intusschen de bewustheid, dat de stem der menschheid onder alle volken in Europa, die door den slavenhandel geschandvlekt zijn, zich luid verheft. Vertroostende is voor het lijdend gevoel niet minder der bewustheid, dat ook onder de bezitters van plantaadjen in de Amerikaansche Koloniën, enkele ware menschenvrienden bestaan, die de negers, welke zij volgens de tegenwoordig plaats hebbende omstandigheden, verpligt zijn aan te koopen, waarlijk hunne broeders, waarlijk kinderen van denzelfden hemelschen Vader, waarlijk deelgenooten van de natuur des verheerlijkten Verlossers, dien zij als het hoofd, als de Vorst der geheele menschenwereld aanbidden, beschouwen en beminnen. Zulke enkele ware menschenvrienden zijn als de verkwikkende stralen der zon, die van tusschen vreesselijk zwarte onweerswolken, die dood en verwoesting dreigen, de schijnbaar wakende Almagt te gemoet glinsteren. Ja, zulke ware verstandige menschenvrienden herscheppen de, tot schande der menschheid rammelende, ketenen, en veradelen de banden der heiligste, der dankbaarste trouw en bereiden de bijna tot dierlijkheid weggezonkene, maar toch altijd tot zelfvolmaking bestemde Afrikanen  tot het genot van eene den mensch waardige onafhankelijkheid. Ik kan met mijne bespie- 
{==485==} {>>pagina-aanduiding<<}
gelende gedachten van het zoo jammerlijk vernederd gedeelte mijner natuurgenooten, die den medelijdenden en afkeer verwekkenden naam van Slaven dragen, niet scheiden, zonder door de twee volgende voorbeelden, te doen zien, hoe sterk de invloed der omstandigheden ook op de ontwikkeling van het karakter der tot slavernij gedoemde negers werkt, en mijne lezers te overtuigen, (immers, indien dit bij eenigen noodig ware) dat onafgebroken lijden, verzwaard door de grievende verachting, veel meer de oorzaak is der onmenschelijke wreedheden, waar toe de Neger, wanneer hij het slavenjuk met onzinnige woede verbreekt, zich laat vervoeren, dan we zijne natuurlijke geaardheid, terwijl eene zachte menschelijke behandeling, het gevoel van eigen waarde ook in die nog onbeschaafde menschen ontvlamt, en de edelste hoedanigheden ontwikkelt. 
	Op het zoo vreesselijk met menschenbloed geverwd St. Domingo, waar eenmaal de onbedachtzame goedhartigheid gezond verstand en menschenkennis overstemde, en op eenmaal de dierbare, maar gevaarvolle, vrijheid aan de onvoorbereide slaven schonk, een geschenk zoo rampspoedig voor de ongelukkigen, en voor geheel die bloeijende volkplanting, als het zoo nuttig, maar door misbruik niet minder verderfelijk vuur zoude 
{==486==} {>>pagina-aanduiding<<}
zijn, in de hand van een driejarig knaapje, dat tusschen vaten vol vlamvattend buskruid huppelt; op het met zooveel bloed geverwd St. Domingo, bevond zich onder de woedende Negers ook de wraakzuchtige SELUKO, en deed de natuur voor zijne wreedheden ijzen. Hij was de zoon van het opperhoofd of de koning van eenen magtigen volksstam, in de nabuurschap van Tibet, aan de boorden des Nigers. Reeds al eene bevallige knaap, werd SELUKO zoowel door het vorstelijk geslacht als door geheel het volk vurig bemind, en op alle mogelijke wijzen geliefkoosd. Al vroeg wekte zijn schitterend vernuft bewondering, zijne teedere gevoeligheid voor het leed van anderen, zijnen afkeer van alle barbaarscheid, en zijne natuurlijke neiging tot dankbaarheid en liefde deed reeds in den jeugdigen SELUKO den vriend des volks en den toekomenden waardigen bestuurder eerbiedigen. Zijn moed evenaarde zijne zachtaardigheid, en naauwelijks nog bereikte hij de hoopvolle jaren des jongelings, of hij streed aan de zijde zijnes vaders met onoverwinnelijke dapperheid voor het regt en het eigendom zijnes volks. Telkens keerde hij, met roem en buit overladen, van het slagveld terug, doch eenmaal, aangevallen zijnde door een der talrijkste zwarte natien, verdedigde hij met leeuwenmoed zij-
{==487==} {>>pagina-aanduiding<<}
nen grijzen vader, die door eene woedende bende werd omringd; de jonge held viel door eene speer gewond, en nu overwonnen de vijanden. In woeste zegepraal en druipende van weerloos menschenbloed voerden zij niet slechts de krijgsgevangenen, waar onder zich de gewonde SELUKO en zijn vader bevonden, maar ook alles wat aan geweld en roofzucht niet ontvlieden kon, mede. SELUKO herstelde van zijne wond, maar veel erger, dan de dood der helden, was het lot des bloeijenden jongelings. Hij, geboren, om over een moedig volk het gebied te voeren; hij moest zich onder het juk der verachtelijkste slavernij krommen. Met vlammende blikken staarde hij op zijn rinkelende ketenen, maar, hoe grievend was het voor zijn gevoelvol hart, ook zijn' vader, voor wien weleer een geheel volk nederknielde, nu ten doel van smaad en hoon in slaafsche kluisters te zien zuchten. SELUKO beminde zijnen vader niet slechts met kinderlijken eerbied en erkentenis, maar ook met al de teedere drift der vertrouwelijkste vriendschap; zijn vader was te gelijk ook de vriend zijner jeugd, de liefderijke deelgenoot van alle de aandoeningen zijner ziel, en dezen vaderlijken boezemvriend zag hij tot slavernij gedoemd, zonder dat zijn gespierde arm in staat was, om den grijsaard te bevrijden, en 
{==488==} {>>pagina-aanduiding<<}
of dit alles niet genoeg ware, om het hart des vurigen jongelings te martelen, SELUKO had het schoonste meisje zijns volks ontdekt en met al de drift der ongeveinsde natuur bemind. Ook zij, de aanminnige MIRSA, hing met hare geheele onschuldige ziel aan den jongeling, en dezelfde dag, waarop de verwinnende vijanden het koninklijk geslacht vermoordden of wegvoerden, was bestemd geweest om SELUKO en MIRSA te vereenigen. Wat nu van de jonge schoone negerin geworden was, bleef voor den rampzaligen minnaar een donker geheim. Zijne vurige verbeelding schilderde hem de weerlooze MIRSA, nu eens in de bloedige handen van mededoogenloze moordenaren, en heete bittere tranen besproeiden, bij dit tafereel der verbeelding, de keten, die hem geboeid hield. Dan eens waande hij zijne MIRSA, wier vrije borst voor hem door liefde zwoegde, als de slavin van een der verachtelijkste booswichten afschuwelijk vernederd te zien, en brullende door magtelooze woede vloekte hij zijn verschrikkelijk lot. Al ras naderde het tijdstip, waarin SELUKO met zijnen vader en een geheele menigte, als slaven en slavinnen onder een zwaar geleide stond vervoerd te worden. De opkoopers der slaven namelijk berekenen den juisten tijd, wanneer de schepen der blanken aan de kust komen, om handel 
{==489==} {>>pagina-aanduiding<<}
te drijven, en als dan zorgen zij met hunne koopwaren, uit olifantstanden, uit stofgoud, en uit –menschen bestaande, ook vooral aan de kust te zijn. SELUKO zocht vruchteloos onder al de gekluisterde negermeisjes naar zijne MIRSA. ‘Zij is vermoord' zuchtte hij, ‘maar haar hart was ook te edel voor slavernij. De groote Geest zij gedankt, ik zal ook sterven en dan ook met MIRSA onder de schaduw der palmboomen wandelen.’ Elke dag was nu voor de ongelukkige slaven rijk in de verschrikkelijkste jammeren. De vader van SELUKO, door ouderdom en zielesmart krachteloos, bezweek in de uitgestrekte woestenij, die zij moesten doorreizen, waar geen boom, waar geen struik zelfs het wegstervend leven eenige schaduw biedt, en waar geen enkele koele waterdroppel de van dorst versmachtende tong verkoelt. De mededoogenlooze slavenhandelaars, die zich van den afgematten grijsaard weinig voordeel beloofden, hadden hem ook al de zorg, die zij anders uit eigenbaat voor het leven van jonge sterke negers en negerinnen dragen, onttrokken. Woedende vertwijfeling verving bij SELUKO de plaats der weemoedige droefheid; hij weende niet bij het lijk van zijnen vader, maar zijne brandende oogen vlogen wild in het rond, om eenig nuttig werktuig te ont-
{==490==} {>>pagina-aanduiding<<}
dekken, waarmede hij zijn rampzalig leven kon uitblusschen, doch zijne wreede geleiders dwongen hem op de gewelddadigste wijze zijn leven te onderhouden, en sleepten hem voort. Eindelijk aan de handelplaats gekomen zijnde, waar talrijke lotgenooten reeds op het punt stonden om naar Amerika te worden ingescheept, werden ook SELUKO en de ongelukkigen die hem vergezelden, door de blanken, voor andere goederen ingeruild. Niet minder afgrijsselijk, dan de vermoeijende togt door de brandende wildernissen was nu ook voor de arme negers de reis ter zee. Gebrek aan gezond voedsel, aan verfrisschend water, en zuivere lucht deed velen omkomen. Het schip worstelde meer dan éénmaal met vreesselijke orkanen, en de onbeschrijfbare angst der ongelukkigen, die in het geweld van wind en baren, dat volstrekt aan hun onbekend was, het voorspel van de zwartste ellenden, waar toe zij gedoemd waren, beschouwden, die onbeschrijfbare angst verteerde van oogenblik tot oogenblik de laatste zucht tot zelfbehoud: SELUKO was voor alles gevoelloos. Met verstijfde blikken staarde hij beurtelings het wijkend strand van Afrika, waar al het genot, waarvoor zijn aanwezen scheen vatbaar te zijn, was verzonken, en den bruisenden oceaan, die eene onbekende wereld 
{==491==} {>>pagina-aanduiding<<}
vol rampzaligheid nog voor hem bedekt hield, aan. Hij beproefde het meer dan eens, wanneer men hem vergunde de vrije lucht op het scheepsdek in te ademen, om zich in zee te werpen, doch telkens werd hij niet slechts daarin verhinderd, maar eindeljk ook veel vreesselijker geketend en mishandeld. De verpeste lucht was voor vele van zijne lotgenooten doodelijk: met den woesten lach der wanhoop op de lippen zag SELUKO den dood om hem heen woeden; elk lijk, zelfs dat zijner vrienden, schonk hem wellust, en de bange doodstuip der zieltogenden was voor hem vertroostend, doch de hand des doods verzachtte zijne folteringen niet. Hij landde met het overschot der uitgeteerde Afrikanen, en werd aan een'der wreedste landbezitters op St. Domingo verkocht. De zwaarste, de verachtelijkste arbeid, die hier op de ontmenschte wijze van den vrijgeboren erfgenaam eener kroon werd afgeperst, zoude in het eind zijne jeugd en kracht heben overwonnen, zoo niet de tederse hartstogt het levensvuur van den jongeling op nieuw had doen ontvlammen. Onder de pas aangekochte slavinnen van zijnen meester, bevond zich de schoone MIRSA. SELUKO herkende haar, toen zij op zekeren avond onder het wiegend loof der platanen, geheel eenzaam, een treurlied om haren SE-
{==492==} {>>pagina-aanduiding<<}
LUKO, die zij in den krijg gedood waande, met in weemoedigheid wegsmeltende toonen zong. SELUKO gilde luid van vreugde; hij sloot MIRSA aan zijne gloeijende borst, en beiden geloofden waarlijk, dat de dood hen reeds, aan de overzijde des oceaans, in den vaderlijke woningen had terug gevoerd. Zij waren gelukkig, zoo gelukkig als het tegenwoordig oogenblik, dat van het volkomenst genot overstroomt, zonder aan het verledene of aan het toekomende verbonden te schijnen, gevoelige wezens maken kan. En ach! schoon na de eerste bedwelming der innige zielen-blijdschap, het gevoel der slavernij de zaligheid der gelieven bewolkte, toch duurde hun geluk voort. De arbeid was nu niet meer te zwaar voor SELUKO,hij gevoelde het branden der middagzon niet, en met de uren des avonds vloog hem zijne MIRSA te gemoet. De reine eed der liefde vereenigde hen, en de groote Geest, die volgens hunne denkbeelden de wereld beheerscht, zegende, hier van waren zij overtuigd, den heiligen band, dien zij in den tempel der natuur strengelden. Maar niet lang bloeide voor deze schuldeloozen het paradijs der vreugd. Zij werden wreedaardig gescheiden, MIRSA'S verachtelijke meesteresse bespotte de liefde van het negermeisje, en schiep vermaak in haar de grievendste kwellingen te 
{==493==} {>>pagina-aanduiding<<}
doen ondergaan. MIRSA'S tranen ontvlamden de wraak in het hart van SELUKO, en beiden werden tot de afschuwelijkste straf gedoemd. Op nieuw brandde nu de wanhoop in SELUKO's boezem, doch zijne geliefde, zijne eeuwig dierbare MIRSA alleen kon die beteugelen tot op het oogenblik, waarin de meesteresse van MIRSA haar aan eenen dartelen wellusteling verkocht. MIRSA vlugtte met losgerukte haren en zaamgewrongen handen naar SELUKO, en kermde luid om zijn bescherming. De fiere neger liet zich door geen geweld, door geene wreedheid dwingen; hij ijlde naar zijnen meester, wierp zich aan deszelfs voeten, en smeekte om zijne gade, onder wier zwoegend hart reeds de vrucht hunner liefde woelde, te mogen behouden; doch het barbaarsch mensch stiet den ongelukkigen van zich en sprak het verschrikkelijk vonnis over hem uit. SELUKO werd in kluisters gesloten, en MIRSA, schoon reeds verkocht, voor de oogen van haren SELUKO bloedig mishandeld. Dit was te veel. De neger verzamelde al zijne krachten, wist zijne kluisters te verbreken en zijne MIRSA nog eenmaal te omhelzen. Vast knelde hij haar nu aan zijn hart, kustte met vurige lippen haar de tranen van de wangen, en drukte haar eenen dolk, dien hij sints lang verbor- 
{==494==} {>>pagina-aanduiding<<}
gen had gehouden, in de borst. ‘Neen! mijne MIRSA zal niet meer lijden, geene der blanke gedrogten zal zich in haar bezit verheugen,’ riep hij, op de tanden knarsend, terwijl MIRSA hem stervend aanlachte, en de gebrokene oogen sloot. Het gelukte SELUKO de plantaadje te ontvlieden, en zich in de bosschen bij de vrije of oproerige negers te voegen. Juist omtrent dezen tijd werd de slavernij op St. Domingo geheel vernietigd, de brandende wraak der lang getergde en der tot dierlijkheid meestal verlaagde slaven barstte nu los; en met afgrijzen zullen volgende geslachten het lot dezer Fransche Volkplanting door de pen der geschiedkunde zien afgemaald. De tafereelen zijn te verschrikkelijk, om een oogenblik bij dezelve te vertoeven; laat ik alleen zeggen, dat SELUKO, bloeddorstiger dan de wreedste tijger, tegen de blanken woedde, dat hij zijn vernuft scherpte om helsche martelingen uit te denken, en dat hij den vloekwaardigen wellust vond in het juichend bespotten der kermende slagtoffers. Aan zijn' vorigen meester vooral koelde hij zijne onmenschelijke wraak op deszelfs afbrandende plantaadje, en de gewezene meesteres van MIRSA bezweek onder de uitgezochtste folteringen. SELUKO beklaagde zich alleen, omdat het leven zijner vijanden niet bestend- 
{==495==} {>>pagina-aanduiding<<}
diger was, en hij zich slechts zulk een korten tijd in hun lijden kon verlustigen. Het bloedig monster, dat vruchteloos naar enige bevrediging haakte, beroofde eindelijk zich zelf van het afschuwelijk leven. Dan met hoeveel afgrijzen deze neger ook verdient beschouwd te worden; de onzijdige menschenvriend ontdekt den oorsprong van zijne verregaande verbastering alleen in de lotgevallen, die hem troffen. SELUKO's natuurlijk gevoel van regt en onregt werkte levendig, en zijne ziel had waarlijk groot, had waarlijk edel kunnen worden, indien de omstandigheden zijne wilde hartstogten niet hadden opgewekt. 
	Doch vestigen wij het oog op een veel beminnelijker tafereel, dat in het midden van St. Domingo's jammervolle verwoesting den weedom der menschheid verzacht. Op eene der schoonste koffijplantaadjen van dat Eiland, was de door verstand en hart zoo edele CAMOER uit brave menschlievende ouders geboren; zijn vader was de beschermende vriend der negers, die hij tot bearbeiding zijner plantaadje behoefde. De naam van Slaven streed met zijn gevoel van menschelijke waarde, en hij behandelde de ongelukkigen, die hij gedwongen was te koopen, als natuurgnooten, die met hem, schoon in eenen anderen kring geplaatst, naar het eenig doel der Godheid, naar het algemeen 
{==496==} {>>pagina-aanduiding<<}
geluk namelijk, streefden. De jonge CAMOER, volgens deze denkwijze opgevoed, genoot al de zalige vreugd der weldadige menschenliefde. Kort na zijne geboorte overleed zijne moeder, en de oude CAMOER kocht eene jonge niet onbevallige negerin, die een zuigeling had, om zijnen geliefden zoon met hare melk te voeden. Zij deed het met moederlijke teederheid, en genoot intusschen met de overige negers van CAMOER eene soort van beschavende opvoeding, die niet minder tot nut van den voedsterling, dan tot ontwikkeling der goede hoedanigheden van de voedster zelf verstrekte; en nog in later leeftijd, beschouwde de jonge CAMOER de vrouw, aan wier boezem hij de eerste levensvreugde smaakte, altijd met eene teedere hoogachting. Zij leefde in het genot der zoetste vrijheid, schoon dankbaarheid en trouw haar aan de belangen van haren jongen meester met de reinste banden kluisterde. ADMETAS, haar zoon met CAMOER opgegroeid, gaf al vroeg blijken van zijne natuurlijke goedhartigheid, zoowel als van zijne voortreffelijke zielsvermogens. Zijne ijver tot den arbeid was onvermoeid, en zijn weetlust, zijne zucht tot het verkrijgen van nuttige kundigheden strekte zich bij elke bevrediging nog eindeloos verder uit. CAMOER beloonde de vlijt en trouw zijner negers 
{==497==} {>>pagina-aanduiding<<}
met aan hun vrije uren, en vervolgens eenen geheelen vrijen dag, in elke week, te schenken; op zulk eenen dag waren zij als onafhankelijke menschen, alleen door de wetten en door het gevoel van pligt aan goede orde en werkzaaheid verbonden. Zij bebouwden alsdan een klein plekje gronds, dat CAMOER hun in eigendom schonk, of waar voor zij van het verkoopen der vruchten, die zij daarop teelden, eenige penningen betaalden. Op deze wijze werden zij aan het genot des eigendoms, aan de deugd der spaarzaamheid, en aan het veradelend gevoel der onafhankelijkheid zelve gewoon. Wie reeds meer dan eenen vrijen dag had verdiend, werd door allen toegejuicht. De brave ADMETAS had de geheele week voor zich gewonnen, en was dus geen slaaf meer. Hij verhuurde zijnen dienst aan CAMOER was met zijn klein eigendom volkomen gelukkig, en, gehuwd aan een vrij gekozen negermeisje, wier slavernij CAMOER ook vernietigd had, genoot hij de streelendste huisselijke vreugd. CAMOER bleef, na den dood van zijn'vader, met bloeijenden voorspoed gezegend; hij bezat eene schoone echtvriendin, en twee dierbare telgjes voltooiden zijn heil, toen het rampzalig vrij worden der negers den grond alom met het bloed der blanken overstroom- 
{==498==} {>>pagina-aanduiding<<}
de, en de verteerende vlam uit alle vruchtbare plantaadjen deed oprijzen. De doodelijkste angst heerschte wijd en zijd; de wilde triomfkreet der moordende zwarten en het bang gegil der stervende blanken vermengden zich. De ijsselijkste verwoesting vloog op vurige vleugelen over de uitgestrekte velden, waarop het mergvol suikerriet, de voedzame rijst, of andere rijpe planten zich ter inzameling aanboden; de vlam woedde door de in rijen geplantte koffijboonen, door de geurige oranjeboschjes, en in de ligte woningen der vermoorde huisgezinnen.
	De negers en negerinnen van CAMOER, schaarden zich digt om hunnen heer, om deszelfs gade en om zijn kroost, voor wier veiligheid zij zich wilden opofferen. CAMOER begreep duidelijk, dat aan geene verdediging te denken was. Alleen de vlugt liet eene schaduw van hoop over; doch, hoe was het mogelijk den oever der zee te bereiken, daar tallooze moordzieke benden bosschen en wegen vervulden. Geen oogenblik tot beraad schoot meer over. Alle de getrouwe negers verpandden hun leven voor dat van CAMOERS gade en kinderen, die zij naar de oever wilden vervoeren. CAMOER zelf poogde nog, was het mogelijk, iets van zijn eigendom te redden, en alleen vergezeld door
{==499==} {>>pagina-aanduiding<<}
ADMETAS, die hem niet wilde verlaten, langs eenen omweg zich naar de plaats te begeven, waar voor zijne lievelingen een vaartuig ter ontvlugting, gelijk men hoopte, zoude gereed gehouden worden. CAMOER moest zich uit de armen zijner jammerende gade losrukken, en reeds klonk van alle zijden het woest geschreeuw der moordende wilden, die de plantaadje naderden. De vrouwen der blanken werden nooit zoo oogenblikkelijk, nooit zoo woedend vermoord, dan wanneer de wraakzieke moordenaren haar in de tegenwoordigheid van hare echtgenooten aantroffen; dit was dan ook de voornaamste reden, waarom CAMOER zich van de vriendin zijner ziel scheidde, doch het was te laat, zij werden overvallen. Verschrikkelijk en bloedig was de strijd. CAMOER 8 trotseerde alle gevaren met onwrikbaren moed, totdat hij bij de stervenden in zijn bloed wentelde. Alle zijne dankbare negers waren helden, en zelfs de zwakke negerinnen bedekten met haar eigen ligchaam de bevende vrouw en schreijende kinderen van CAMOER. Ook zegevierde de heldhaftige getrouwheid, schoon het aan verscheidene braven het leven kostte. De razende bende werd verstrooid, en het gelukte den edelmoedigen negers de van angst en droefheid zieltogende vrouw met haar hulpeloos
{==500==} {>>pagina-aanduiding<<}
kroost naar het niet ver afgelegen strand in veiligheid te brengen. ADMETAS intusschen had besloten om bij het lijk van zijnen heer, neen! van zijnen dierbaarsten vriend, te sterven, doch CAMOER was niet dood, hij ontwaakte uit eene bedwelming in de armen des bitter weenenden negers. Deze ontdekte naauwelijks eenige teekens van leven, of hij was buiten zich zelven van verruking; hij droeg CAMOER diep in het bosch, stelpte het bloed, zocht genezende kruiden voor de wond, en had gaarne zijn eigen levenskracht in de borst des gekwetsten geademd. In de koelte des nachts trok hij in diepe stilte met zijnen geliefden last voort, en, bij den dag, spreidde hij in de donkerste schaduw een leger van bladeren en bloemen; daar verborg hij dan zijnen vriend, voor de rondzwervende moorders, en zocht verkwikkende vruchten om hem te voeden. Zelfs leed hij menigwerf het knagendst gebrek: menigwerf versmachtte hij van dorst, terwijl hij de brandende lippen van CAMOER, met weinige droppelen vochts, die hij verzamelen kon, verfrischte. Ja, het was vooral de pijnlijke dorst, die de krachten des armen negers verteerden, en toch veinsde hij altijd overvloed te hebben, om CAMOER, die alles met hem wilde deelen, niet te bedroe- 
{==501==} {>>pagina-aanduiding<<}
ven; en na lang omzwerven, en geheel afgemat, bragt ADMETAS eindelijk zijnen heer op de gewenschte plaats, waar de wanhopende gade van CAMOER met hare getrouwe zwarten den dood gewaanden huwelijksvriend betreurden. Boven alle beschrijving zalig was de ontmoeting; een Noord-Amerikaansch schip strekte den gelukkig ontkomenen ter schuilplaats, en ontvoerde hen aan het moordtooneel. CAMOER herstelde, en, in eene vrije kalme luchtstreek, genoten hij en de zijnen, omringd door hunne tot de dood getrouwe zwarte vrienden en vriendinnen (want dezen naam verdienden zij) al den reinen wellust der zoo schaars gekende vriendschap, die in den bangsten rampspoed niet wankelt. 
	Maar de blijde beelden van het gelukkig maatschappelijk leven, bij eigen haardsteden en altaren, op vaderlandschen grond, roepen mij eindelijk terug, om ook nog aan den weldadigen Herfst eenen dankbaren welkomgroet toe te wijden. Ja, de Herfst, nog met schiterende glansen van den vliedenden Zomer ontleend, prachtig opgetooid, onderscheidt zich naauwelijks van den schoonen Zomer zelfs; de lucht is nog helder; geene vale nevelen verbergen ons nog den vrolijk lagchenden dageraad, of den met 
{==502==} {>>pagina-aanduiding<<}
kwijnend purper versierden avondstond, die verkwikking en kalmte alom verspreidt, en toch, toch verbergt zich onder het luchtig glansend kleed, dat Herfstmaand omvloeit, de algemeen verwelking, die zich welhaast in de zigtbare schepping vertoont. Herfstmaand met de Weegschaal, waarin zij nacht en dag gelijkelijk afweegt, als in de hand, ademt over de laatste sieraden der natuur de weldadigste voltooijing. Over de pas afgemaaide velden zweven nog de laatste galmen der feestvreugd, die bij het inzamelen der nog laat rijp gewordene granen om de volle schuren der landlieden huppelde; hier, waar de bruisende Schelde in het verschiet zijne blaauwe baren krult, hier hoor ik de kunstelooze toonen van het zorgeloos genoegen, dat bij het ijverig dorschen der nuttige boekweit dankbaar juicht. Den luchten grond, meestal door onvermoeibare vlijt aan de woeste, aan onvruchtbare heiden ontwoekerd, bekroont hier de landbouw niet met van zwaarte diep gebogen tarwe- en garstären. Neen! schoon de, door kunst en vermoeijenden arbeid naar dezen grond genoodigde vruchtbaarheid ook den kleinen weltoebereide akker al eens mild met golvend koren versiert; de boekweit maakt toch het rijkste voortbrengsel van de hier be- 
{==503==} {>>pagina-aanduiding<<}
bouwde gronden uit, en ook deze plant, zoo teeder, zoo vaak door den invloed der koude lente- en zomernachten beschadigd, baart aan de arme landlieden, tot op het oogenblik harer voltooijing toe, de kommervolste zorg. Geen wonder dan ook, dat de dagen der inzameling, gedurende welke dit graan in de vrije lucht op uitgespreide kleeden wordt uitgeslagen of gedorscht, geen wonder dan ook, dat deze dagen der inzameling de vrolijkste, de gelukkigste zijn, die hier over de rieten hutten der landbouwers in het geheele jaar aanbreken. De boekweitoogst is het schiterend tijdpunt, waarnaar alle de bedrijven alle de lotgevallen van een verloopen jaartijd worden berekend; de boekweitoogst blinkt, in de schemerachtige toekomst, voor het landelijk gezin, als de morgenstar van het voortdurend huisselijk geluk, en ontvlamt altijd nieuwen moed, nieuwen ijver tot den moeijelijksten arbeid. Met stillen wellust hoor ik het eentoonig slaan der blijde dorschers door de echo wijd in het rond herhalen, terwijl de luidruchtige veldliederen, gemengd met het wild gejuich der dartelende kinderen, over de heuvelachtige heiden rollen, of zich in het eenzaam plegtig ruischen der hemelhooge mastbosschen verliezen. 
	Maar ook nu bieden de uitgestrekte boom-
{==504==} {>>pagina-aanduiding<<}
gaarden den schoonsten oogst. Laag hangen de zwaar geladene takken neder en vormen een prachtig welfsel van lagchende vruchten boven de allengs verwelkenden herfstbloemen, die den grasrijken grond nog versieren. De natuur, onafgebroken werkzaam tot uitbreiding van het heil der genietende wezens; de natuur doet, terwijl de veranderde stand der aarde den sterksten invloed heeft op de lucht, die geheel deze wentelende planeet omvloeit, verschillende stroomen van die lucht in den dampkring woelen; de stralen der zon beginnen weêr in eene schuinsche rigting ons noordelijk halfrond te verlichten; de warmte neemt af, en natuurlijk worstelt de nog door warmte verdunde en uitgezette lucht, met de door koude zwaarder wordende lucht, die haar allengs meer te zamen perst en naar beneden dringt, waar zij, in hevige winden en stormen zelfs, langs bergen en dalen huilt; de golven des oceaans tuimelende aan den boezem des afgronds ontrukt, en de Weegschaal, die nacht en dag heden voor ons verdeelt, aan Herfstmaands bevende hand schijnt te willen ontwringen. Zulke winden, die het vallend loof schuivelende rondvoeren, schudden ook de reeds ondersteunde takken der vruchtbomn, en strooijen het ooft met woestheid 
{==505==} {>>pagina-aanduiding<<}
over den grond; doch de verstandige acht ook deze gevallene vruchten niet verloren. Zijn zij ongeschikt, om den mensch tot nuttig voedsel te verstrekken, dan bieden zij toch aan het vee eene onschadelijke verfrissching, terwijl intusschen de schoonste de volkomenste vruchten, die volstrekt door gene insekten beschadigd zijn, de stormen aan het tengere steeltje, dat gemeenschap met het merg des booms heeft, schuddend verduren; en daar het waas der bevallige rijpheid zich nu ook over deze vruchten verspreidt, vangt de blijde inzameling aan. 

De Lente bekranst den boomgaard met bloesems, 
En gloeijende Zomer heeft zwellende vruchten 
Met blosjes versierd. 
Nu ruischen de winden door 't vallende herfstloof 
Het lied der voltooijing, en overvloeds feesttijd 
Wordt plukkend gevierd. 
 
De Landlieden zwoegen beladen met korven, 
Vol saprijke vruchten. Ginds ligt aan den oever 
De wachtende schuit. 
Daar offert elk, vrolijk, de blozende schatten 
Aan winzucht en welvaart. Genieting vliegt juichend, 
Het vaartuig vooruit. 
 
In steden en dorpen, in stulp en paleizen, 
Zijn herfstvruchten dierbaar; zij dauwen gezondheid,  
En jeugd in ons bloed, 


{==506==} {>>pagina-aanduiding<<}

Wen sneeuw, over boomgaard en velden, het doodkleed 
Des groeijenden levens verspreidt, ademt rijpheid 
Nog lagchenden gloed. 
 

Ja donsige rijpheid, die 't zomervuur tartte, 
Praalt schoon, wen ze, in schaduw van ijskoude vleuglen, 
Des winters, nog bloeit. 
De vorst moog de sappen des vruchtbooms versteenen, 
De hoop lacht in 't blos, dat met goudgele tinten 
Dan de app'len omvloeit. 
 
Bekoorlijke vruchten der Herfst! hoe bevallig  
Versiert gij de keten, die al de saizoenen 
Op 't vleijendst verbindt; 
Geen blozende kers, geen doorschijnende druiven 
Bekoren den smaak meer, wen koude ons doet huivren 
Bij sneeuwvlok en wind. 
 
Maar 't ooft, voor den winter zoo heilvol geschonken, 
Bekoort ons, als 't lachje op de lippen des grijsaards; 
Dat minzaam vertroost; 
Nooit sluimrende ontwikk'ling, door 't waas der versterving 
Bewolkt, baart reeds bloesems, wen 't heil der voltooijing 
In 't herfstooft nog bloost. 

De afgemaaide akkers en ledige boomgaarden beginnen ons nu te overtuigen, dat de milde voedende Zomer ons verlaten heeft. Hoe vrolijk de dagen dan ook nog in blinkende rijen om de aarde voorbij huppelen, de verwachting heeft de veelkleurige vederen van hare rustelooze vleugelen in den
{==507==} {>>pagina-aanduiding<<}
wind verstrooid, en slaapt in de schaduw der vreedzame toekomst, die het reinst genot om zich heendauwt. Ook het dierlijk leven, die edele vlam, door den adem der Godheid in de geheele zigtbare wereld aangeblazen, ook het dierlijk leven speelt niet meer in die duizend, duizendvoudige flikkeringen, gelijk nog kort geleden, voor het menschelijk oog. Diepe sluimering breidt over de insektenwereld allengs de breede rustvolle vleugelen uit. Meest alle insekten hebben heden aan hunne bestemming voldaan, en sterven om in nieuwe geslachten te herleven, of zij verschuilen zich in den schoot der gevoelloosheid, om, door de zachte hand der jonge Lente wakker gestreeld, ook op nieuw in den stroom der genieting rond te zweven. Al de vreugd, waarvoor deze talrijke wezens vatbaar waren, hebben zij gesmaakt. Vrolijk was hun ontwaken; het wormpje wentelde zich in het verzadigend voedsel, door de zorgende moeder voor hetzelve uitgekozen. Met elke gedaanteverwisseling ontwikkelde zich de vatbaarheid voor meer genot, en de natuur zorgde telkens voor de volkomenste bevrediging. Van wellust klapwiekende, zweefde de schoone vlinder om de geurvolle bloemen, bij het gonzend gewemel van tallooze andere vliegende
{==508==} {>>pagina-aanduiding<<}
diertjes, die met blijde zorg het nog vormloos broedsel aan de toekomst vertrouwden, en welhaast, volkomen naar hunnen aard gelukkig, den dood, of den langen winsterslaap in den schoot zonken. Maar ook het verdwijnen der insekten was gewis met den ondergang van een groot gedeelte der vogelen, die zich met insekten voedden, verbonden, zoo niet de wijze Vader der Natuur deze vogelen aan de onschendbare wet der verhuizing naar andere hemelstreken deed gehoorzamen. Ja, met het begin van den Herfst, ontwaakt in een aantal onderscheidene soorten van vogelen de onweerstaanbare trek om deze oorden te verlaten, of om zich even als de insekten en eenige viervoetige dieren, voor de naderende koude in moerassen of andere schuilplaatsen te verbergen. Zonderling waarlijk is de drift, waarmede zich de trekvogelen tot hunne reis naar zachtere luchten bereiden. Wie toch wijst den Ooijevaar, om hier alleen dezen aan zijne woning zoo getrouwen vogel te noemen, den best geschikten tijd aan, om de zachte zuidelijke lucht te gemoet te vliegen. Het instinkt of de bezielde straal van het Goddelijk verstand brengt hen alle te zamen, leert hen voor algemeene veiligheid zorgen, op de gemakkelijkste wijs de lucht klieven, 
{==509==} {>>pagina-aanduiding<<}
en geleit zonder kompas of starrekunde de vlugt dezer dieren naar de afgelegenste streken. O ! hoe veel blijde gevleugelde zangers verlaten ons; de gezellige zwaluw, die in de nabijheid van mijne vensters haar kunstig nest had gebouwd, en hare jongen zoo vol ijver, zoo vol liefde, opvoedde; de gezellige zwaluw, die mij de eerste vroege morgenschemering door eenvoudige maar toch welluidende toontjes verkondigde, ook zij heeft hare veilige woning reeds verlaten; haar morgenlied wekt mij niet meer; de vreesachtige jonge vogeltjes oefenen, in den omtrek van het nestje, de teeder schroomvallig trillende vleugeltjes niet meer, onder het aanmoedigend gejuich der ouderen, die, door het uitspreiden der vlerken en het vlugtig heen en weder gieren, den zoeten triomf der ouderlijke vreugd, bij het uiteindelijk hoog in de lucht zwevn der blijde jongen, uitdrukten. Toch zijn onze bosschen niet eenzaam, toch blijft de lucht nog door de toonen der zwevende onschuld galmen. De gestrengste koude kan de verschillende orgeltoonen der natuur doen verstommen.
	Herfstmaand ontsluit intusschen, onder beschaafde volken, de wildste vermaken voor hun, die nog als echte kinderen van het ongezellig, het met roof en bloed bevlekt
{==510==} {>>pagina-aanduiding<<}
leven, de kenmerken der wreedheid dragen, Herfstmaand  ontsluit zeg ik onder beschaafde volken de ruwe tooneelen der jagt. Lof zij den onversaagden verdediger der algemeen veiligheid, die den weerloozen reiziger aan de klaauwen van den verslindenden beer ontrukt, en de vreedzaam grazende kudden tegen de van woede en bloeddorst huilende wolven beschemt, of het schichtig wild, dat velden en tuinen verwoest, binnen de grenzen van onbebouwde gronden en uitgestrekte wouden bepaalt; maar dat het vermenigvuldigen van eenige schuldelooze dieren, gelijk hazen, veldhoenen en anderen, met zorg word bevorderd, alleen om zich in den herfst met den doodsangst van deze meêdoogenloos gejaagde dieren, om zich met hun klagend lijden, en met hunnen bloedigen dood te vermaken; dit denkbeeld strijdt met de neiging van elk hart, dat zich door de fijnste vezelen met de geheel schepping verbonden gevoelt, en toch hoorde ik vaak edeldenkende vrienden der geheele natuur, met de zonderlingste drift het vermaak der jagt verdedigen. De gezondheid voedende beweging, het genot der frissche lucht, der bevallige landtooneelen en de vastgestelde vrijheid om zich ook met het vleesch der dieren te mogen voeden, worden bij zulk
{==511==} {>>pagina-aanduiding<<}
eene verdediging vooral aangevoerd. Doch beweging, frissche lucht en de beschouwing van het bevallig land behoeven waarlijk met geen angst en bloed van schuldelooze schepselen gekocht te worden. En is het dooden van een dier, dat tot voedsel dient, onschuldig; elke nodelooze foltering van zulk een dier, is toch zoo waar, zoo zeker, als God het geluk van alle schepselen bemint, een verachtelijke misdaad; dezelfde zucht naar eer, naar onsterfelijken roem, die nog heden onze dappere krijgslieden naar het slagveld geleidt, om daar even dappere helden te overwinnen, die zelfde zucht naar eer en roem voerde van ouds, bij de eerste bevolking der landen, de stoutmoedigsten tegen verslindende roofdieren ten strijd, of gebrek aan het noodige voedsel dwong den mensch, om het wild in de bosschen te verrassen: Maar welk eerloof kan onze hedendaagsche jagers, die de schuwe haas, die het schichtig konijn of het onnoozel veldhoen, uit louter tijdverveling of gevoellooze zucht naar nieuw vermaak, vervolgen, toch bekransen? De wijsgeer lacht om de levendige drift, waarmede de jager den triomf zijner geliefdste honden, of het keurig treffen van zijn jagtgeweer verhaalt, terwijl de gevoelige ziel niet zelden het oor
{==512==} {>>pagina-aanduiding<<}
voor de moordgeschiedenissen sluit, en aan de geringste goedhartigheid van hem, die om der dieren bloedig lijden juicht, met het hoogste regt durft twijfelen. Neen, Herfstmaand ! de zachte kwijning, die uw laatste dagen begint te bewolken, stemt de ware beminnaar der natuur, tot veel edeler, veel hooger genoegens. 

    
    
        
{==I==} {>>pagina-aanduiding<<}

        DE
        TWAALF MAANDEN
        DES
        JAARS
        DOOR
        
        PETRONELLA MOENS:
        
        Vierde stuk;
        Bevattende 
        
        Wijnmaand, Slagtmaand en Wintermaand. 
        
        TE HAARLEM
        Bij A. LOOSJES PZ. MDCCCX.
            
{==II==} {>>pagina-aanduiding<<}

    
    

    
{==513==} {>>pagina-aanduiding<<}

Wijnmaand.

    
{==514==} {>>pagina-aanduiding<<}

    
    
        De Herfstwind moog'de regenvlagen 
        Onstuimig door den dampkring jagen; 
        De koe, die vreedzaam nog in 't welig nagras weidt, 
        Blijft nog een'zweem van vrolijk leven 
        Aan 't eenzaam kwijnend landschap geven, 
        Terwijl de vooglaar 't net in boomrijke oorden spreidt. 
         
        Daar wacht hij, onder 't loof gedoken, 
        Of in zijn strooije hut verstoken, 
        Op 't zorgloos vinkenkoor, dat herfst en koude ontzweeft, 
        Maar dat zich door de schelle zangen 
        Des wreed geblinden vinks laat vangen, 
        En, in 't bedrieglijk net, als weeldes offer, sneeft. 
    

    
{==t.o. 514==} {>>pagina-aanduiding<<}

    
{== afbeelding 	
        WIJNMAAND
    ==} {>>afbeelding<<}
    

    
{==t.o. 515==} {>>pagina-aanduiding<<}

    
    
{==515==} {>>pagina-aanduiding<<}

    Wijnmaand.

Zij zijn voorbij, de bekoorlijke Maanden, die de geheele zigtbare schepping, dien reinen tempel der eeuwige liefde, met bloemen en vruchten bekransten: zij zijn voorbij. Even als de lagchende droombeelden, die de ziel des ongelukkigen, wiens moê geweend oog eindelijk door verkwikkende sluimering wordt gestreeld, omzweven, vloden zij voorbij. Droombelden? ach! waaruit bestaat de vreugde des geheele menschelijken levens toch anders, dan lagchende droombeelden, die, zonder het wezenlijk lot, dat voor ons bestemd is, te veranderen, het tegenwoordig oogenblik, als eene enkele schakel van de ketern, die het verledene aan de toekomst hecht, met betooverende glanms doen schitteren. Bij het ontwaken is het gedroomd genot verzonken, en de ongelukkige gevoelt zijn lijden met verdubbelde smarte. Zoo wordt ook bij het verdwijnen der bekoorlijke tooneelen onzes levens elk verlies van dezelve, vaak als de onherstelbaarste ramp be-
{==516==} {>>pagina-aanduiding<<}
treurd, maar is dit treuren niet waarlijk ondankbaar; niet waarlijk onregtvaardig? Droombeelden zelve behooren tot het tegenwoordig menschelijk geluk niet minder, dan de zinnelijk genoegens. O! hoe gelukig droomde zich niet vaak de onschuldig tot ketenen gedoemde, die, jaren lang, in den bangen kerker, waar nooit eene medelijdende hand zijne eenzaam geweende tranen afdroogde, waar hij nooit, aan den vertrouwelijken boezem des geliefden vriends, den troost der deelnemende teederheid, den troost der ontfermende vriendschap genoot, en waar geen verblijdende zonnestraal immer de eeuwig koude duisternis, die hem omringde, verdreef; terwijl slechts het akelig geknars van sloten en kerkerdeuren, op vastgestelde tijden des daags, wanneer hem het voedsel voor zijn leven en te gelijk van zijne zielesmart werd gebragt, terwijl slechts dat akelig geknars hem de looden voetstappen der trage uren deed berekenen. O! getuigt gij, die van vaderland en dierbare magen gescheiden, gij, die uit de knellende armen der enig geliefden van uw hart weggescheurd, op vreemden grond, uwe dagen treurig ziet voorbijriollen, o! getuigt, tooverden vleijende droomen niet vaak al het vervlogen genot, voor eenige oogenblikken, in uwe ziel te terug, en waren u die oogenblikken
{==517==} {>>pagina-aanduiding<<}
niet onschatbaar? Ja, droombeelden! Die, in uwe spelende vugt, door geen wikkend oordeel bestuurd wordt, gij, die het geheugen slechts in onregelmatige kringen ontzweeft, en uwe veelverwige praal van den vurigen gloed der verbeelding ontleent. O! hoe menigwerf hebt gij voor mij, den met nacht omschaduwden levensweg in de bekoorlijkste beemden herschapen: welke vleijende tafereelen uit de schoone natuur, ja zelfs uit de denkbeeldige wereld schildert gij mij niet. De koelzinnige wijsgeer moge op de nietige vreugd, die uit eenen droom slechts voor ons ontspringt, zijnen verachtelijken blik werpen, of spottende om denzelven grimlagchen, echter bloos ik niet, terwijl mijne hand ook dit ras verwelkend nachtviooltje, onder de bloemen, die op den weg naar het graf ontluiken, opzamelt. Het is waar, de ijlings verdwijnende lichtstralen schijnen de donkerheid nog te verzwaren. Hij, die in den kerker zich vrij en zalig droomde, maar door het gerinkel zijner ketenen ontwaakt, hij verbreekt op nieuw de stilte des grafs, die zich in den kerker legert, door bange klagende boezem-zuchten, welke door geen gevoelig wezen beantwoord, maar door het akelig dof gewelf, dat hem van het werkzaam leven afzondert, worden terug gestooten. Ja, treurende natuurgenoo-
{==518==} {>>pagina-aanduiding<<}
ten, wier bestemming aan deze zijde der eeuwigheid, is, om door treffende rampspoeden uwe vatbaarheid voor hooger genot uit te breiden; niet het dwalend schijnsel van zinnelijke vreugde kan u van het doornig pad der beproeving op den glansrijken weg des geluks geleiden; uwe droomen vlieden, even gelijk duizend vrolijke vooruitzigten, waarmede de blijdste verwachting u op deze aarde vaak vleide. De dageraad bloost; de alles verheugende morgenzon straalt glinsterende om u heen, maar de duisternis des middernachts blijft op uw lot rusten; het galmend morgenlied der blijde vogelen wekt u uit den droomvollen slaap, en het waas der blijdschap, dat de verbeelding over uwe kalme trekken verspreidde, vlugt voor het grievendst gevoel dat uw hart pijnigt. 
	Maar zijn alle zinnelijke genoegens, die op de vleugelen des tijds voortvliegen, niet even magteloos, om de bestemming van den mensch te veranderen, als de niets beduidende droomen van gelukzaligheid? en wie toch is ondankbaar genoeg, om de zoete genietingen der zinnelijke wereld te verachten, omdat zij niet bestendig zijn. Wie is wrevelmoedig genoeg, om de geuren dauwende roos in het stof te vertrappen, omdat zij niet in den winter ook bloeit, of, omdat scherpe doornen haar omringen? Wie zal
{==519==} {>>pagina-aanduiding<<}
voor de vrolijk lagchende Lente, in den schoonen milden Zomer het oog vol afkeer sluiten, omdat zij door herfst en winter worden afgewisseld? Neen! elke reine genieting, die door de zintuigen in het gevoelvol hart stroomt, vordert dankbaarheid, en sterkt den onwankelbaren moed, om in het grievendst lijden, dat alleen in het graf eindigen kan, de vernederende wanhoop te bestrijden. O! zoo wij om de smart, die het verlies van eens genotene vreugde, van eens genotene aardsche gelukzaligheid veroorzaakt, ons hart voor dat genot wilden sluiten, hoe rampzalig zou dan het menschelijk leven niet zijn. Een eeuwige nacht, een doodsche winter zou dan op ons lot vreesselijk nederzinken. De kommerlooze genoegens der spelende kindsheid, waarop nu het oog, schoon door bange zorgen beneveld, nog met welgevallen terug ziet, die kommerlooze genoegens, die als het waas der Lente verdwenen, zoude ons nimmer vleijen. De edelste gewaarwordingen, die de ware voortreffelijkheid der jeugdige zielen doen ontwikkelen, zouden de aarde nooit voor ons in eenen hemel herscheppen. Vriendschap, zelfs die reine vlekkelooze dochter der eeuwige goddelijke liefde, zoude voor de zinnelijke wereld verloren zijn, zoo wij, terug bevende voor eene jammervolle scheiding, ook den
{==520==} {>>pagina-aanduiding<<}
naamloozen wellust, die uit den gemeenzamen, den vertrouwelijken omgang met edele met voor de eeuwigheid uitgekozene vrienden voortvloeit, kleinmoedig schuwden.
	Neen, Natuurgenooten! zien wij moedig op het verdwijnen der tijdelijke vreugde; zij verdwijnt, ja, maar de rampspoed is de tweelingbroer der vreugd, beide zijn zij kinderen der onbestendigheid, en bedekken ons boven alle afwisseling verheven geluk met eenen luchtigen sluijer, waaronder het opkiemt; even gelijk de natuur het levensbeginsel der schoon gekleurde bloemen met een verstervend omkleedsel, of de teedere vrucht door luchtige bloesembladen, die in de gloeijende zon verdorren en door den storm verstrooid worden, beshut. Of zijn de grievendste rampspoeden, zoo verschrikkelijk, als wij ons die denken kunnen, ook niet even als de vreugde des levensd, slechts ras voorbij vliegende droombeelden; en is het ontwaken uit eenen vreesselijken droom, die de ziel met meer dan angsten des doods pijnigt, uit eenen droom, die de wreedste folteringen, die het gemis der dierbare vrijheid of het ijsselijk sterven ozer lievelingen ons hart schilderde, is dat ontwaken onuitsprekelijk vrolijk? Juicht hij, die zich in den zwarten nacht des bangen kerkers droomde, door lagchende verkwikking, wanneer
{==521==} {>>pagina-aanduiding<<}
bij den eersten blik va zijn door slaap verjongd oog, het rozenverwig licht der liefelijke morgenzon zijn vreedzaam leger omglanst? O! welk een ontwaken uit den droom des tijdelijken levens mogen wij ook niet verwachten? een ontwaken, waarbij al het gedroomde jammer, als een luchtige rook of danmp, uit den voorbij ruischenden stroom opstijgt, verdwijnt; een ontwaken, waarbij de gedroomde knellende ketenen met eeuwig groene vredepalmen, en de schrikwekkende nacht des kerkers met de heerlijk doorbrekende zon der goddelijke vrijheid zullen verwisseld worden; een ontwaken, waarbij het gedroomd gemis van vroeger gestorvene lievelingen zich in het eeuwig genot van gemeenschappelijke zaligheden zal verliezen, waarbij de echtgenoote den onsterfelijken zielenviend, de ouders de zoolang beweende telgen, en de getrouwe vriend den uitgekozene metgezel op den weg naar het graf zullen ontmoeten, om voor geene scheiding in eeuwigheid meer te sidderen. 
	Zoo werden mijne bespiegelende gedachten door den algemeenen stroom der wisseling medegevoerd. Hoe natuurlijk toch schildert ook de vlugt der jaargetijden het voorbij vlieten des menschelijken levens, of het onafgebroken verwisselen van vreugd en verdriet, dat
{==522==} {>>pagina-aanduiding<<}
met ons tegenwoordig lot moet verbonden zijn, indien wij ooit zullen rijpen tot eenen staat, die alleen verandert door van volkomenheid tot volkomenheid, en dus ook van zaligheid tot zaligheid altijd hooger voort te streven.
	De Herfst treedt op dit oogenblik met merkare voetstappen door deze gewesten, schoon het de zigtbare schepping nog aan gene vleijende bekoorljkheden ontbreekt. Doch wanneer ontbreken deze immer? Volmaakte orde en bedoeling van algemeen heil doen de ware schoonheid onvergankelijk door het heeläl als den zegepalm der onbevatbare wijsheid van den Vader der Natuur groenen.
	Deze Maand werd door de Romeinen volgens hunne tijdregeling, de achtste maand of October  genoemd, maar in lateren tijd ontving zij den naam van Wijnmaand , omdat de inzameling der volkomen rijpe druiven over het algemeen in alle landen, waar de wijnstok door lucht en grond begunstigd, wordt aangekweekt, invalt. En daar het inoogsten der voedzame granen genoeg algemeen heil verspreidde, om de weldadige de overvloed kweekende maand weleer aan AUGUSTUS gewijd, Oogstmaand te noemen; ook het sap der druiven of de Wijn, die van ouds onder de meeste volken als een voortreffelijk geschenk der Goden werd gewaardeerd,
{==523==} {>>pagina-aanduiding<<}
verspreidt, genoegzaam nut en verkwikking, om ook in den naam van deze Maand op de lippen der Natiën rond te zweven. De wijnoogst of de inzameling der druiven was bij de oude volken niet minder een blijde Feesttijd dan bij de hedendaagsche. De Oostersche dichters zongen met al het vuur van het onvervalscht gevoel, en met al de kracht der beeldrijke taal dankende lofgezangen, die van tussschen de met wijnloof bekranste heuvelen weêrgalmden. De juichende reijen der wijnlezers of der druivenverzamelaars beantwoordden elkander in blijde beurtzangen, en de geheele ladstreek scheen reeds den invloed des wijns, die de levensgeesten opwekt, te gevoelen. De Grieken vereerden den schutgeest, of de zorg der wijze Godheid ook voor den wijnstok, als een hunner meest geliefde goden, onder den naam van Bacchus; bouwden hem prachtige tempels, en vierden 'er ter zijner eer algemeene volksfeesten, doch waarbij de dankbare feestvreugd vaak in de schandelijkste buitensporigheden ontaardde; buiensporigheden te meer nog schandelijk, omdat zij den naam van eerdienst aan een goddelijk wezen ontheiligden. Zonderling is het, dat door alle eeuwen heen, onder alle bekende volken de menschheid zich schandvlekte door de driftigste begert naar bedwelmende dranken,
{==524==} {>>pagina-aanduiding<<}
wier kracht voorzeker toevallig, maar tot algemeene bijdschap, al vroeg werd ontdekt. De druivenheester, die den geboortegrond van het menschdom wijd en zijd liefelijk overschaduwde, zich welig om de boomstammen kronkelde, en de lommerrijkste prieelen vormde, deze druivenheester bod zijne bekoorlijk doorschijnende beziën in zware volle trossen aan. De jeugdige mensch, in den milden schoot der natuur geboren, leschte zijnen dorst met het sap dier schoone beziën, wier trossen met het zacht egsmeltend purper der avondzon of met den helderen glans des morgendauws omvloeid, in de koele schaduw boven zijn geurvol bloemenleger wiegden. Dit sap, zoo verfrisschend voor bloed en levensgeesten, verspreidde het rozenwaas der gezondheid op zijne wangen, en den lach der vrolijkheid op zijne lippen, zoolang de smaak, door geene vreemde prikkeling vervalscht, de eenvoudig matigheid getrouw bleef. Doch welligt spoorden de vurige begeerten den mensch aan, die al ras door ondervinding leerde, dat de afgeplukte druiven niet zoo oogenblikelijk weêr aangroeiden, om het sap te verzamelen en te bewaren tot den tijd, waarin de jonge druiven op niuw moesten rijpen. Natuurlijk ontstond in dit verzamelde sap de gewone afscheiding of gisting, waardoor de geest-
{==525==} {>>pagina-aanduiding<<}
rijke kracht opgwekt en versterkt wordt, en de onbedreven mensch, aan wien dit nu veel meer prikkelend sap moet behaagd hebben, dronk niet meer slechts verfrisschende teugen, die geheel zijn bewerktuigd zamenstel tot vreugd stemden, maar hij dronk met onbeteugelde drift tot bedwelming van zijn denkvermoen, ja tot vernietiging van zijne goddelijke menschenwaarde toe. Kinderlijke onkunde van de kracht des wijns moge de eerste dronkenschap als eene angstwekkende krankheid, of als de bezieling door eenen bozen gest zijn beschouwd, al ras toch vonden verachtenswaardige ellendelingen, door alle tijden heen, het streelendst vermaak, om ver beneden de dieren weg te zinken, en den strall der Godheid, die in hunne ziel schitterde, te verdooven. Volken, in wier vaderland de wijnstok nimmer bloeide, bereidden zich uit meer of min giftige wortelen kruiden en sappen middelen, om de fijnste zenuwen van het menschelijk wezen te verlammen, en voor alle geregelde werking onvatbaar te maken. Duizendwerf vraagde ik mij zelf: hoe is het toch mogelijk, dat de mensch, wiens natuur het werkend leven zoo volmaakt eigen is, zoodat met het volkomen vernietigen van dat werkzaam leven, als dat mogelijk ware, ook het bestaan der menschelijke natuur
{==526==} {>>pagina-aanduiding<<}
zoude vernietigd zijn, hoe is het mogelijk, dat een mensch vermaak vindt in zich voor alle werkzaamheden, waarvan hij bewustheid heeft, onvatbaar te maken? Wat anders kan hem hiertoe bewegen, dan de afschuwelijkste ontaarding, of eene onbeschrijfbare zucht tot eene meer dan dierlijke rust; want gewis, geene rust kan te vergelijken zijn bij die, wsaaronder de menschelijke ziel wegzinkt, wanneer zij, gedachteloos, onvatbaar voor den invloed van alle voorwerpen, het tegenwoordige, zoowel als het verledene, met ondoordringbare wolken bedekt ziet. Wee de rampzaligen, die deze werkeloosheid beminnen, en hun aanwezen pogen te vernietigen. Dat onder de onbeschaafde of wilde volken, die door behoeften in ongezellige oorden gepijnigd, of in den schoot des overvloeds door zelfverveling worden nedergedrukt, terwijl de denkenskracht niet genoeg is ontwikkeld, om in de edelste bezigheden reinen wellust te vinden, dat onder zulke wilde of onbeschaafde volken, de diepe sluimering van allen gevoel; de volkomen verstomping van het gewaarwordingsvermogen behagelijk is: dit is nog eenigzins te bevatten. Het onafgebroken eentoonig bewegen toch in denzelfden kring, dien de onkundige wilde maar zeldzaam weet uit te breiden, kan de ziel, vermoeid door 

{==527==} {>>pagina-aanduiding<<}

dien treurigen last, zelfs naar de zonderlingste afwisseling doen verlangen; maar dat onder natiën, waarover de beschaving als de vriendelijke beschermëngel der edelste der heiligste aandoeningen de glansrijke vleugelen uitbreidde, dat onder zulke natiën nog zedelijke wangedrogten bestaan, die de dronkenschap beminnen; dit strijdt met alle denkbeelden van enschelijke waarde. Geen treuriger schouwspel immers kan de natuur opleveren, dan een mensch, dat door de een of andere hersenkrankheid het gebruik der verstandelijke vermogens heeft verloren; zulk een diep ongelukkige, die zijne eigen ramp niet gevoelt, wekt, bij elken aanblik, grievende smart. Niet slechts zijn de treken der goddelijkheid, die hem boven de dieren verheffen, schijnbaar uitgewischt, doch, daar de mensch die ingeschapen aandrift of dat goddelijk instinkt, waardoor de dieren geregeld tot hun eigen heil werken, niet bezit, verliest hij ook met het gebruik van zijn vermogen, om te onderscheiden, te overwegen en te besluiten, alle zijne betrekkingen op orde en geluk. Hij zinkt weg uit den kring der doelmatig werkende wezens in de rampzaligste woestheid, waarin hij noch zich zelf, noch iets van het heeläl gevoelt. Maar, wat is zulk een treurig schouwspel bij dat van eenen ellendig verbasterden mensch,
{==528==} {>>pagina-aanduiding<<}
die uit louteren moedwil de beeldtenis der Godheid uit zijn aanwezen wegrukt, die zijne denkenskracht schandelijk versmoort; zich aan de woede van onbestuurde driften ter prooi geeft, en den naam van Mensch verbeurt. Verachting stoot bij zulk een gezigt het medelijden terug, en hij, die met eene edele trotschheid zijne waarde in den rang der wezens gevoelt, schaamt zich, dat ook zulk een redelooze gedaante onder de menschen wordt gerekend. Niets, neen! niets kan hem, die naauwelijks uit eene bedwelming onwaakt, en de verzwakte hand reeds op nieuw naar den verachtelijken zwijmelkelk uitstrekt, in het oog der wijsheid en der deugd verontschuldigen. Wee u, gij rampzalige! die den verterenden gloed des kommers met bedwelmend vocht poogt uit te blusschen, of het bangst verdriet, dat u aan het hart knaagt, in den schuimenden beker waant te versmoren. Gij verzwaart slechts op de verschrikkelijkste wijze uwe ellenden. Ach, ongelukkigen! om een kronkelend pad, waarop nog altijd menigvuldige bloemen onder de doornen bloeijen, te ontwijken, stort gij u zelv'in den afschuwelijksten afgrond, waar naamlooze ellende zich over geheel uw aanwezen uitbreidt. Waarlijk, wie bij het misdrijf vertroosting zoekt, kiest het moordenst vergif, om krankhe- 
{==529==} {>>pagina-aanduiding<<}
den, waartegen hem de edelste geneesmiddelen worden aangeboden, te verzachten. Uit elke teug, die het verstand bedwelmt, onstaat eene nieuw bron van folterend lijden, eene bron, die tot in het volgend leven voortstroomt. O! hoe vreesselijk waren niet vaak de bittere de verpestende vruchten der overdaad of der dronkenschap? Hoeveel opkiemend geluk, hoeveel zielevrede ging door dezelve niet verloren? Hoevele bange tranen weende niet vaak de troostelooze echtgenoote, om den geliefden van haar hart, met wien zij eenmaal zoo gelukkig was, doch, die zich schandelijk van den weg der deugd op dien des misdrijfs liet geleiden, en die, nu geschandvlekt in het oog van alle braven, beroofd van ziels- en ligchaamskrachten, zijne schuldelooze gade en zijn onnoozel kroost, in de diepste armoede doet wegzinken. Ach! hoe vaak bloedde niet het hart van teederbeminnende ouders, om den weleer zooveel belovenden jongeling, die, nu met smaad en verachting overladen, de laatste levensdagen van zijne wegkwijnende ouders vergiftigt. Hoe dankbaar juichten hunne zielen niet bij zijne geboorte! Engelen zagen met hemelsch welgevallen de menschelijke verrukking, wanneer de lagchende zuigeling aan de van liefde en reinene wellust gloeijende borst der moeder zich met
{==530==} {>>pagina-aanduiding<<}
levenskracht voedde, terwijl de zaligste hoop in het drijvend oog des vaders glinsterde. Met welk eene teedere zorg werd het jeugdig knaapje niet bewaakt; beelden van toekomende vreugde omzweefden de ouderlijke ziel en veradelden elk tegenwoordig genot. De moeder omhelsde reeds in het wichtje, dat op haren schoot dartelde, den toekomenden steun van haren ouderdom, haar'troost, haren beschermer, aan wien zij haar dierbaarst belang zoude kunnen toevertrouwen. Vleijende voorzag de vader reeds in het knaapje, dat aan zijne hand huppelde, den schoonen volwassenen lieveling, zijnen jongen vriend, den getrouwen deelgenoot van alle zijne zorgen, van alle zijne bemoeijingen; maar de bekoorlijkste verwachting is vergaan. Met stoutheid in het tintelend oog, met brandenden dsorst naar genot in de zwellende borst, stapte de krachtvolle jongeling op de ruimere tooneelen des levens: welligt te weinig voorbereid, welligt te weinig gewapend, maar voorzeker te lafhartig, om der deugd getrouw te blijven, werd hij een verachtelijke slaaf van lage en toomelooze begeerten en tuimelde het zwartst verderf te gemoet. Zijne zielsvermogens zijn verstompt; de kracht van zenuwen en spieren is door den gloed, die het geestrijk vocht in zijne aderen doet branden, verzengd; zijne jeug-
{==531==} {>>pagina-aanduiding<<}
dige borst zwelt door geene eerzucht; geen edel vuur gloort in zijn uitgedoofd oog, en zijne blijde jongelingsjaren zijn met den akeligen nacht des ouderdoms omtogen. Het is niet alleen eene volkomene verslaafdheid aan dronkenschap, die den mensch van rust en geluk berooft, neen! duizenden zagen zich slechts door eene enkelen misstap van het bloemrijk pad des aardschen geluks jammerlijk verwijderd. Hoevele treurige voorbeelden bevestigen dit niet. Hoe menigwerf siddert de anders edelaardige mensch niet terug van gruwelen, die hij in de zinneloosheid der dronkenschap had gepleegd. De stem der natuur is onverstaanbaar in eene vlaag van dronkenschap, en de heiligste vriendschap wordt met versmading vertrapt. Verachtelijke dronkenschap herschept den teedersten vriend vaak in den wraakzuchtigsten vijand, wat zeg ik? in den rampzaligsten broeder-, of (wie gruwt niet, op de enkele gedachten!) in den afschuwelijken vadermoorder.
	Wie betreurt niet uw jammervol, uw boven alle beschrijving jammervol lot, gij jonge moederlijke weduwe! gij, die den medelijdenden aanblik des weldadigen menschenvriends zelfs ontvliedt, en u in de diepste eenzaamheid verschuilt, waar gebrek en vertwijfeling uwe jeugdige dagen verteren, ter-
{==532==} {>>pagina-aanduiding<<}
wijl uwe onnoozele telgjes, die nog onlangs eenen hemel vol vreugde in uw moederlijk hart schiepen, nu de grievendste armoede ter prooi, uwe duldelooze zielesmart elk oogenblik verzwaren, terwijl gij telkens de liefdevolle beeldtenis van uwen ongelukkigen huwelijksvriend, die zich in de kinderlijke trekjes ontwikkelt, met bloedige tranen beweent. Kalm en heilvoorspellende vloeide het leven van den ijverigen, den aan pligt en deugd getrouwen KAREL voorbij. In den gelukkigen middelstand geboren, roemde hij op het genot eener beschaafde opvoeding, en, schoon eene reeks van tegenspoeden de bezitting zijner ouderen verwoestte, bezat KAREL toch al de noodige bekwamheden, om zijne welvaart te vestigen; voor anderen wezenlijk nuttig, en de geheele maatschappij tot een sieraad te zijn. Jaren lang had zijne vlijt het treurig lot zijner afgeleefde moeder verzacht, en de jeugd van zijne opluikende broeders en zusters ten steun verstrekt, en eerst, na den dood zijner moeder, en de voltoooide opvoeding van het door haar achtergelaten kroost, voldeed KAREL aan den reinsten wensch zijner ziel, en huwde de bevallige, de hem zoo dierbare MARIA, wier getrouw, wier gevoelvol hart hem sinds lang toebehoorde. Het reinst genoegen kroonde het lot der jonge gelieven. KAREL verdien-
{==533==} {>>pagina-aanduiding<<}
de hoogachting der braven; alles wat hij ondernam, gelukte hem, en de schoonste uitzigten, lachten hem aan. In zijnen oudsten broeder beminde hij zijnen getrouwsten boezemvriend. Niet slechts de teedere banden van het bloed, maar die der zaligste eenstemmigheid vereenigden beider zielen. KAREL had voor het geluk van zijnen broederlijken vriend gaarne zijn bloed opgeofferd, en de edeldenkende, de zachtaardige HENDRIK vond in het bevorderen van het heil zijnes geliefden broeders de bron zijner aardsche zaligheid. Vier blijde jaren lang zag MARIA haar huisselijk geluk met elken dag toenemen. Haar zoontje volgde rees met wankelende tredjes den blijmoedig bezorgden vader, ook naar het tooneel des nuttigen arbeids. O! hoe ol vreugde vloeiden de oogenblikken dan voor KAREL voorbij, terwijl de lieve kleine hem en den trouwe deelgenoot zijner vlijt, den zoo hartelijk beminden broeder, beurtelings liefkoosde. Met welk eenen zachten wellust sloot hi niet vaak, na de uren des arbeids, zijne van liefde en vreugde blozende MARIA met haren lagchenden zuigeling, die hem de mollige armpjes toereikte, aan zijn hart, terwijl hun beider vriend met blikken, vol weemoedige vreugde, den hemle voor het geluk zijner lievelingen dankte. Maar niet lang, ach! niet
{==534==} {>>pagina-aanduiding<<}
lang bloeide dit geluk aan den steilen rand des verschrikkelijken afgronds. Op zekeren avond keerde KAREL, na eenige uren afzijns, tot de zijnen terug, maar geheel onkenbaar, geheel door het gebruik van geestrijken drank verbijsterd. Toevallig namelijk was de ongelukkige man in een'kring van buitensporige woestelingen gewikkeld; hij trof eenige bekenden zijner jeugd onder hen aan. Dit vervulde zijne ziel met vrolijke aandoeningen, en de wijn, die hem overvloedig werd aangeboden, en dien hij geheel tegen zijne gewoonte aan overvloedig dronk, maakte hem voor elke gewaarwording ten uiterste vatbaar. Eerst door geringe, en vervolgens door de grofste beleedigingen getergd, ontvlamde in hem de gramschap, doch deze werd bespot, en gedurig verdubbelde hoon voerde zijne woede ten top. Hij werd met geweld uit het drinkgezelschap verdreven, en door eenen uit den hoop, die nog eenige menschelijkheid bezat, naar zijne woning geleid. Zijne MARIA sidderde voor de wilde blikken hares mans. Nog nooit zag zij hem in zulk eenen toestand; hare tranen verbitterden hem. Beurtelings overlaadde hij zijne kinderen met liefkozingen en met woeste bedreigingen. Zijne goedhartige broeder waakte met teederste bezorgdheid over elke beweging, die de wilde verbijstering KAREL ingaf. Met
{==535==} {>>pagina-aanduiding<<}
geweld wilde de ongelukkige, die door wraakzucht gloeide, zijne woning verlaten, en het gezelschap, waaruit hij met hoon en smaad verdreven was, weder opzoeken, om zijne wraak te bevredigen. Hij had zich nu gewapend en stiet de ijsselijkste vervloekingen uit. Vruchteloos poogde zijn broeder hem, op alle mogelijke wijze, tot bedaren te brengen. MARIA wierp zich schreijende aan de voeten van de geliefde man, die haar nog nooit iets had kunnen weigeren, ja, die elken wensch van haar hart poogde te raden, doch die haar nu van zich stiet, en haar voor de vreesselijkste mishandelingen deed beven. Hij wilde het bloed van zijne beleddigers vergieten; dit schreeuwde hij luid en ijlde naar de deur. HENDRIK spande zal zijne krachten in om hem terug te houden, doch ontving van de hand zijns woedenden broeders eene doodelijke wond, en wentelde in zijn bloed. De buren, zoowel als een aantal vreemde lieden, sinds eenige oogenblikken door het luid gerucht opmerkzaam gemaakty en vor de huisdeur te zamen geschoold, drongen nu binnen; en al ras bevond zich KAREL in de handen der geregtsdienaars, schoon HENDRIK met stervende lippen om ontferming voor den rampzaligen smeekte. Eenige uren rust gaven KAREL aan zich zelven weder, maar goede hemel!
{==536==} {>>pagina-aanduiding<<}
hoe afgrijsselijk was niet zijn ontwaken in eenen akeligen kerker, als een moordenaar gekluisterd, en van alles wat hem ooit dierbaar was verlaten. De schelle gil zijns broeders, toen hij hem het mes in de borst stootte, en het laauwe bloed, dat zijne moordende hand verwde, hadden KAREL reeds genoeg uit zijn bedwelming gewekt, om in datzelfde oogenblik de ijsselijkste beelden in zijn geheugen te prenten, en het gwigt der zwarte misdaad op zijne ziel te doen nederzinken, en nu, ach! nu volkomen vrij van alle verbijstering des verstands, bezweek zijn gevoel onder duldelooze folteringen. Hij zag den vriend zijner ziel, die hem vol teedere broedertrouw had willen beschermen, door hem vermoord, met de jongste doodstuip aan zijne voeten worstelen. Hij zag nog den jongsten vergevingsvollen aanblik van het brekend oog, en hoorde de verbleekende lippen stervende nog den broedernaam ademen. Vertwijfling brulde door het aanwezen des beklagenswaardigen broedermoorders, die, zoowel voor den regter, als in de treurige eenzaamheid des kerkers, zijn misdrijf luid belee, en om den dood smeekte. De onschuldige MARIA intusschen was in het ijsselijk tijdstip, waarin zij haren echtgenoot met het bloed zijns broeders bespat zag, in onmagt gezonken, en, toen de mededoogende
{==537==} {>>pagina-aanduiding<<}
hulp haar weder in het leven terug riep, scheen de gehele natuur voor haar in een afschuwelijke wildernis herschapen te zijn. Op het bloedig lijk des vermoorden sloeg zij vaak het wanhopend oog, en scheen de laatste taal der vlugtende ziel, die Gods ontferming aan den ongelukkigen moordenaar beloofde, in de verstijfde gelaatstrekken te lezen. Haar dierb aar kroost, ach! het kroost van den broedermoorder, vervulde haar het hart met ijzing en teederheid. ‘Onschuldigen! Schreide zij, waarom voed ik uw hulpeloos leven? Uw vader was ook eenmaal zoo onschuldig, en nu, o! nu sterft hij door het zwaard eens beuls. Schande rust op uwen naam; schande en verachting zijn het eenig erfgoed, dat een vader, die op het strafschavot sterft, u achterlaat.’ Met een brekend hart betreurde de ter dood gedoemde KAREL het lot van zijne schuldelooze gade en kinderen. Zijne bede, om die geliefden vaarwel te zeggen, werd hem vergund. MARIA werd doodbleek en bevende, laat in den avond voor zijnen sterfdag, in den kerker geleid. Luid snikkende smeekte de ongelukkige KAREL haar om vergeving. ‘Dierbare MARIA, zeide hij, ik bedoelde niets dan uw geluk, en dat van onze kinderen, doch ik heb u allen in het verderf gestort. Mijn bloed kan mijne misdaad niet uitwisschen. Mijn hart, dit is 
{==538==} {>>pagina-aanduiding<<}
den Alwetende bekend, heeft geen deel aan den moord, waaraan ik met afgrijzen terugdenk. Maar God! gij gaaft mij verstand en gevoel van pligt en deugd genoeg, om aan de verleiding tot dronkenschap weêrstand te bieden. Ik heb mij-zelven vrijwillig van alle redelijke vermogens beroofd, en aan woedende driften overgegeven.’ MARIA hield hem aan haar zwoegend hart geklemd, en poogde vertroosting in zijne door berouw verscheurde ziel te ademen. Maar te vergeefs; KAREL was niet vatbaar voor eenigen troost; hij besproeide zijne kinderen met tranen der teederste vaderliefde, maar sidderde voor de gedachte, dat zij eenmaal hunnen vader zouden kunnen vloeken, wanneer zij, als kinderen van eenen moordenaar, die op een schavot zijn leven eindigde, mededoogenloos zouden verstooten worden. Geheel wezenloos door smart werd MARIA uit zijne armen gescheurd, en, nadat haar huwelijksvriend, ten zoen van het regt der maatschappij, de strafplaats met zijn bloed verwde, vlood zij met hare kinderen over de grenzen van haar vaderland, om daar onbekend hare dagen weg te kwijnen.
O ! dat het misbruik van de edelste gaven der natuur het feestaltaar der dankbare veugde zoo vaak, al is de uitkomst vreesselijk niet als die van KAREL, met don-
{==539==} {>>pagina-aanduiding<<}
kere wolken moet overschaduwen. Hoe menig door lijden verteerd huisgezin noemt niet met afkeer den naam slechts van wijn of van dranken uit andere beziën of uit, den geest der voedzame granen tot bedwelmend vocht gevormd, alleen, omdat deszelfs rust, omdat deszelfs welvaart daardoor zoo jammerlijk werd verwoest. Hoe menig liefderijk hart krimpt niet door stillen weedom, terwijl het voorwerp der innigste teederheid met de heiligste tranen der liefde spot, en, in plaats van troost, in plaats van leed verzachtende vreugd, de wrangste smart, het verpestendst vergif in den beker des levens mengt. 
	Doch, verwisselen wij deze donkere tafereelen met de lagchende vrolijkheid, die nu de met kronkelende ranken bekranste Wijnmaand in onderscheidene streken van Europa, waar het zachte Zuiden zijnen koesterenden invloed doet gevoelen, aanbiedt. Langs de boorden van den Rijn, waar de vrede, nog schuw voor den krijg, die zoo kort geleden de verwoeste wijngaarden met menschen bloed overstroomde, en wiens wegrollende donder nog in het ver verwijderd verschiet brult; langs de boorden van den Rijn waar de vrede weder het jeugdig wijnloof langs de heuvelen slingerde, en tot schaduwrijke prieelen strengelde, verliest zich de toon der lijkgezangen boven het graf der ver-
{==540==} {>>pagina-aanduiding<<}
slagenen, in de zachtrollende galmen van het oogstlied. Op Franschen grond klinkt het gejuich der huppelende landjeugd, die de zware rijpe druiftrossen afsnijdt, en met volgeladen korven zingende naar de wijnpers draagt. Nog jonge knapen en teedere meisjes vereenigen zich tot dezen blijden arbeid. Met moed en zacht gevoel in het van blijdschap tintelend oog, vermengen zij het luchtig klinkend lied op den wijnoogst met den fieren toon van het heldengezang, dat de krijgsdaden van hunne jeugdige broederen vereeuwigt, terwijl ouderlijke smart en fiere vreugd om de lauwerkroon van dierbare zonen in den boezem der grijsaards zich vereenigen. De bloemrijke oevers van den Po weêrgalmen door het gejuich der dansende rijen, die het feest van den wijnoogst vieren, en ach, zelfs in de schaduw der ontrolde oorlogsvanen, in Spanje, zal de welsdadige Natuur, die alom voor onschuld den liefde den bekoorlijken lusthof der Godheid plant, aan den ondankbaren mensch zijne wreedheid en gruwelen verwijten. O! rolden langs de golven van den breeden Taag, nog heden het vereenigd gejuich des vredes en van den Wijnoogst; doofde de gevoelvolle menschelijkheid, eindelijk de woedende vlam, die de welvaart van duizende verteert. ‘Wijze alvermogende Bestuurder der wereld!
{==541==} {>>pagina-aanduiding<<}
strijdt mijn vurig gebed niet met uwe volmaakte bedoeling, om den redemagtigen mensch door ondervinding te leeren, en hem door de bittere vruchten der dwaling zelf tot algemeen geluk te geleiden, dan, o! dan zoude de vertrouwelijkste broedermin de elkander vijandige hoofden der volken bezielen; de bebloede krijgslauweren zouden voor eeuwig verwelken, en de bloeijende rozenkrans van volkswelvaart zou de edelste roemzucht in de ziel des braven doen gloeijen; de teedere hand der schuldelooze jeugd zoude onbevreesd het weleer donderende kanon met wijnloof bekransen, en kinderlijke onnoozelheid de in de scheede wegroestende zwaarden met mirten en bloemen bestrooijen.’
	Op onzen noordelijken grond wordt, het is waar, de Wijnoogst niet gevierd; de stralen der middagzon mogen de druiventrossen aan eenen enkelen wijnstok, die hier of daar zich langs den zuidelijken tuinmuur, of over het dak der landwoning kronkelt, met den liefelijken schijn der malsche rijpheid tooijen; kunst moge de lucht, in besloten plaatsen of trekkasten, dien graad van warmte geven, dien zij in Portugal, in Spanje of Italië  nodig heeft, om de druiven tot volkomene rijpheid te brengen; naauwelijks toch zijn onze inlandsche druiven genoegzaam, om een verfrisschend nagerecht voor onze
{==542==} {>>pagina-aanduiding<<}
tafels aan te bieden, terwijl de door kunstvuur veroorzaakte warmte nimmer dien streelenden, dien verkwikkenden geur en prikkeling aan vreemde vruchten of gewassen geeft, die zij in hun eigen vaderland, waar de laauwe koeltjes de in de glansen der zon wiegende trossen altijd zuiver omvloeijen, bezitten. Toch ontbreekt het onzen vaderlandschen grond nog niet geheel, aan bekoorlijke sieraden en nuttige voortbrengsels. Onderscheidene bloemen versieren nog onze tuinen, menigvuldige herfstbloemen door geene menschelijke zorg gezaaid of aangekweekt, kronkelen nog op de allengs somber wordende wandelpaden; weven zich door het verschillend groen, dat de heuvelachige heiden bedekt, of verheffen zich op heesters aan de boorden der kronkelende beek, in wier golfjes, die de wortelen der loofrijken treurwilligen bespatten, zij zich spiegelen. Het onderscheiden loof van boomstruiken en bloemen vormt eene mengeling van kleuren, die het oog bekoort, eene mengeling, die al de mogelijke tinten van het aanminnig groen doorloopt. Hier vleit nog het waas der lagchende jeugd; daar wenkt de donkere, de eerbiedwekkendste schaduw, en ginds verliest zich het levendig het krachtvol groen in verbleekende dorheid, in de vale doodskleur, waarmede
{==543==} {>>pagina-aanduiding<<}
de Herfst de rustkoets der natuur beschildert. Laat-rijpwordende vruchten lagchend onze begeerten nog te gemoet; de hooge statige walnotenboom breidt nog zijn volle takken buigend uit en overschaduwt vaak de spelende jeugd op het ruime grasperk voor de vreedzame landwoning van eenen liefderijken dorpsleeraar. 
	REINHART, achtenswaardige grijsaard! nog zweven voor mijne verbeelding de vleijende tooneelen mijner jeugd, toen mijn hart vol blijmoedig kinderljk vertrouwen u tegenklopte, wanneer gij u, in de schaduw der hooge notenboomen, door wier toppen het herfstkoeltje, als de onderwijzende geest der zegenende Godheid suisde, onder mijne speelgenootjes nederzette, om onze jeugdige zielen de schoonheid der Natuur te leeren gevoelen en voor de reine zaligheden van den eenvoudigen godsdienst, zaligheden, die ook voor kinderlijke bevattingen geschikt zijn, vatbaar te maken. Luisterend hing alsdan mijn kinderlijke aandacht aan uwe vriendelijke lippen, waarvan het zuiverst licht der waarheid over het opluikend verstand liefelijk glinsterde. Rust, o gij edele, gij beminnenswaardige kindervriend! Die in navolging van den goddelijken leeraar der menschen, die weleer in Palestina's bloemrijke dalen, de onnoozele kleinen omhelsde, hen 
{==544==} {>>pagina-aanduiding<<}
vol hemelsche liefde tot zich riep, en zelf de zuigelingen aan de moederlijke borst met goddelijk welgevallen zegende, o! rust zacht gij weldadige vaderlijke vriend van een geslacht, dat onder uw liefdevol oog opbloeide, dat bloemen der schuldelooze vreugde voor uwe treden strooide, ja, dat, door u voor deugd en godsdienst gevormd, dankbare tranen der hartelijkste liefde op uw graf offerde. Eeuwig bloeijende paradijsbloemen ontluiken uit deze tranen, en de beschermëngelen der onschuld strengelen die in een zegekrans, waarmede de Regter der wereld in het groot vergeldingsuur uwe minzame godsvrucht zal beloonen. Uw gebeente, dat, volgens uwen menschlievenden wil, niet in het kerkgebouw, waar de nog sterfelijken den waren God, van wien JEZUS het zigtbaar beeld is, vereeren, de lucht moest verpesten; uw gebeente ruste vreedzaam in den schoot van het nederig dorpskerkhof, omringd door de slapende asch van uwe vrienden en lievelingen, die gij zoo leerdet leven, dat zij gerustg en blijmoedig konden sterven. Ook daar, over de zwijgende graven der zalige dooden, ruischt het lommer van noten- en lindenboomen, die REINHART, in het opgaan zijner dagen, zag planten. Ook daar geleidde hij vaak mijne kindsheid, en maakte mij gemeenzaam
{==545==} {>>pagina-aanduiding<<}
met den dood als met eenen vriendelijken engel Gods, die mede dikwerf over de bloeijende jeugd de lange koude sluimering des grafs ademt. Heilig is mij altijd deze schaduw, heilig het weldadig geboomte, dat met elken Herfst, wanneer het vallend loof schuifelend over de graven zweeft, nog den lijkdienst mijnes vriends schijnt te vieren, maar dat ook met elke Lente den dag der heerlijke ontwaking verkondigt. 
	Niet slechts de hooge walnotenboom, maar ook de heesterachtige hazelnoot, de mispel en kwe-perenboom bieden als om strijd ons nog wintervruchten, terwijl nog eene rijke verscheidenheid van moeskruiden en voedzame wortelen den horen des overvloeds voor den smaak der menschen uitstort. Hoeveel zinnelijke vreugd vereenigde de wijze Vader der Natuur niet met de onderhouding van ons leven? Moesten wij smakeloos onze ligchaamskrachten voeden, hoe lastig, hoe verdrietig zou ons dit dagelijks niet vallen; de liefde voor het leven, het is waar, zou den mensch hiertoe dwingen, doch de vermoeijing des arbeids, en de kwijnende moedeloosheid zou niet zelden zelfs de liefde voor het leven overwinnen, en den mensch magteloos doen wegsterven. Doch nu beloonen de streelendste gewaarwordingen, die uit zooveel verschillend voedsel voor den
{==546==} {>>pagina-aanduiding<<}
smaak vloeijen, elke pogin tot het instandhouden van ons dierlijk leven; gewaarwordingen, die den lust tot arbeid aanmoedigen, die den afgetrokkendste denker in de zinnelijke wereld terug roepen, en die, door den gouden teugel der matigheid bestuurd, de sterfelijkheid met lagchende lenterozen bekransen. Met welk een genoegen wordt de onderscheidene voorraad van planten en wortelen, die, gedurende den winter, den disch onder alle levensstanden verrijken zullen, ten dezen tijd verzameld, en door kunstige voorbereidingen voor het verderf beveiligd. Met een vrolijk gewoel worden de herfstdagen gewijd aan het vergaderen der nuttige, der bij rijken en armen zoo welkome aardappelen, die de uitgestrektste velden met hun bevallig loof en bloemen bekroonden, terwijl zij zelf, in den vruchtbaren grond een onkostbaar en nimmer vervelend voedsel rijpten. Het schitterend goud, dat schraapzucht en vlijt aan den schoot van Amerika  ontrukken, moge met het bloed, moge met de tranen der tot slavernij gedoemde mijnwerkers besmet zijn, dat goud moge in de paleizen der grooten schitteren, het moge de wankelende deugd vaak verleiden, en de rust van duizend zwakke harten verstoren; het eenvoudig, maar heilzaam voortbrengsel van Amerika's grond, de zoo sterk vermenig- 
{==547==} {>>pagina-aanduiding<<}
vuldigende aardappelen voeden duizend – duizend – vreugd genietende levens. In de nederige hutten der armoede verspreiden zij het kommerloos genoegen, en doen gebrek en wanhoop vlieden. Met lagchende tevredenheid op het gelaat schaart zich het hongerend gezin om den vollen schotel; de zwakke grijsaard zelfs zegent het altijd smakend voedsel, en de stamelende zuigeling strekt juichend van blijdschap de mollige handjes uit naar deze zoo geliefde aardvrucht, die de plaats van brood vervult. 
	Ook nog ontbreekt het den beminnaar der vrije natuur aan geene vermakelijkheden. Het is waar, de duisternis des nachts doet den evenaar, die korts dag en nacht gelijkelijk verdeelde, telkens meer overhellen. De avonden verlengen zich, en de reeds late morgenuren zijn met graauwe nevelen omhuld. De allengs meer en meer afnemende warmte in den dampkring doet de lucht al hare veerkracht hernemen, en de opklimmende dampen op dezelve rondzweven. Slechts weinige uren van den vollen dag zijn heden meer met vurige zonnestralen genoegzaam toegerust, om de verdunde dampen naar de bovenlucht op te voeren, en op die wijze de noodige bouwstof voor drijvende wolken te verzamelen. Zooras de middagzon hare kracht verliest, of eer zij die nog
{==548==} {>>pagina-aanduiding<<}
doet gevoelen, hangen de dampen boven de aarde als een nevelig kleed, zij omwikkelen wouden en bergtoppen; zij verstrekken der zon tot eenene glinsterenden sluijer en tooijen het gewelf met de levendigste kleuren der brekende morgenstralen. Hoe bevallig rijst niet een heldere Herfstdag aan de kimmen, wanneer de koude adem des nachts de uitwaseming der planten reeds deed stollen, en tot luchtig blinkend kristal over het lispelend loof blies. Alles glinstert wijd in het rond, het donker gordijn, waarop het oog stuitte, verdwijnt in eenen glanzigen nevel, waaruit zich heuvelen en bosschen allengs verheffen. In elken grashalm schittert een tintelende droppel, terwijl de doorbrekende zon de gestolde uitwaseming doet wegvloeijen. Het luchtig weefsel der herfstspin, dat op de lucht rondzweeft, blinkt als verzilverd draadwerk over hagen en struiken uitgespannen, of vliegt als doorschijnende zilveren vlokken, die de herfst van zijne ruischende vleugelen schudt, om ons heen. 
	De onverzadelijke beminnaar van de jagt bevredigt nu meer dan ooit zijnen lust: de herfstkoude maakt hem sterk en moedig, terwijl de frissche lucht hem vervrolijkt. Het geschal der jagthorens galmt door het woud, en rolt met het bloeddorstig geblaf der honden verre over de heiden. Met onver-
{==549==} {>>pagina-aanduiding<<}
saagde stoutheid wordt het wilde zwijn in Duitschlands oude bosschen nog vervolgd; het grootsch en schoon gehorend hert verstrekt zelfs aan Vorsten ten spel, en oefent door ongeloofelijke snelheid en menigvuldige wendingen zoo wel de vlugheid als de oplettendheid van jagthonden en jagers. Aan dieren toch, die uit de hand der natuur geene of zwakke wapenen tot bescherming van hun leven ontvingen, aan deze schonk zij vlugheid en list. Hoe onvermoeid vliedt de vreesachtige haas door het bosch, of over de onafzienbare heiden; met welk eene behendigheid weet dit schuw dit weerloos dier, dat in den hond zijnen moordzieken vijand ontvlugt, gebruik te maken van deszelfs onbeteugelde drift. Ziet de haas namelijk dat hij aan het eind van den weg, die hij ingeslagen heeft, den hond niet meer ontvlugten kan, dan werpt hij zich als dood neder; de hond in vollen ren loopt hem voorbij, en eer deze door den reuk gewaar wordt, dat zijne prooi niet meer vooruitsnelt, is de haas met verdubbelden moed langs een geheel ander pad ontvloden. Dezelfde list gebruikt ook de patrijs, om zijnen vijand te misleiden en vooral de talrijke jongen te beschermen. Zooras de jagende hond in den omtrek, waar de patrijs nestelt, verschijnt, verlaat het getrouw ouderenpaar onmerk-
{==550==} {>>pagina-aanduiding<<}
baar het nest, en lokt den hond gedurig verder van hetzelve af door voor hem heen over den grond te fladderen. Achten zij eindelijk den vijand genoegzaam verwijderd, dan vliegen zij met een dof geruisch op; de hond ziet zijne prooi verloren, en met een luid vreugdegeschreeuw zweven de van angst bevrijde vogelen over het jeugdig broedsel, en vallen met uitgebreide wieken liefkozend over hetzelve neder. 
	De gure herfstwinden, de koude regenvlagen, die de ledige velden besproeijen en den reeds omgeploegden grond verfrisschen, zoowel als de gedurig zich verlengenden avonden dwingen nu de stedelingen, om het land te verlaten. Stormen huilen niet zelden door de nog onlangs vrolijke boschjes en groen gewelfde lanen, terwijl de bekoorlijke landwoning schudt, en schoon de vrolijke zon wel weder doorbreekt en op haar aanblik liefelijke kalmte in tuinen en dreven heerscht, de natgeregende grond vergunt naauwelijks meer eene wandeling, terwijl de toenemende gestrengheid der lucht de teedere gezondheid van tusschen stadsmuren opgevoede lieden bedreigt. Met weêrzin toch neemt het vrijheid minnend hart, dat aan den boezem der natuur zoo ruim klopte, afscheid van het land. Met eenen weemoedigen blik overziet het bevallig meisje, dat in de bekoorlijkste eenzaamheid
{==551==} {>>pagina-aanduiding<<}
zoo vrolijk ademde, of dat aan den arm des edelsten jongelings, aan wien zij haar hart schonk, door bloemrijke beemden dwaalde, nog eenmaal de ontsierde tuinen en kwijnende prieelen, wier schaduwrijk loofdak in den wind verstrooid wordt. De jonge moeder, die, vol vreugde en gevoel, haar aanminnig kroost hier in het open boek der natuur den ontzag- en liefdewekkenden naam van God leerde lezen, verlaat met eenen stillen dankbaren zucht haar geliefd landverblijf, en staart verlangend reeds de nog zoo ver af zijnde Lente te gemoet. 
	Doch schoon zich eenzaamheid en stilte op het land beginnen te verspreiden, toch heerscht op vele plaatsen nog het werkzaam leven, de landman bereidt de pas afgemaaide velden tot eenen nieuwe oogst, terwijl de zorg voor het vee, voor boomgaard, ja voor alles wat landbouw en landbewonig tot nut kan verstrekken, elk met onvermoeiden ijver bezig houdt. En hoe bevallig blijft zelfs in den Herfst het vreedzaam landtooneel niet, daar deze nuttige, deze onafgebroke arbeid de landlieden met moed en vreugde bezielt. Ook nu nog bevindt de stedeling, die eenen schoonen herfstmorgen uitkiest, om door de beschouwing der vrije natuur zijne ziel te vervrolijken, en door het rondwandelen in de frissche lucht zich voor te bereiden, om het dagwerk ge-
{==552==} {>>pagina-aanduiding<<}
zond en met vreugd te verrigten; ook nu, zeg ik, bevindt de stedeling zich nog bij elken voetstap in den ruimen tempel der natuur waar elk voorwerp hem tot aanbidding en lofzang noodigt. Ook dan zelfs, wanneer donkere herfstbuijen de lucht bewolken, en het vallend loof door lommerijke bosschen over ons eenzaam pad ruischt, ook dan stroomen de zoetste gewaarwordingen nog door het hart. Ook dan zelfs behoeft de waarlijk ongelukkige, die zijne dagen werkeloos onder het gewigt der voortkruipende uren bezwijkend wegkwijnt, op het land naar geene vermaken te zoeken, die den mensch onwaardig zijn. Ook dan zelfs behoeft hij door het verstrikken en listig vangen van kleine vogelen, die de lucht door blijde galmen doen golven en de juichende lievelingen der Lente zijn, niet den tijd te vermoorden. Het weinig voedsel toch, dat het vleesch van deze kleine diertjes geeft, bij den ruimen voorraad van grooter wild en van het tot voeding bestemd slagtvee, dat weinig voedsel toch kan niet opwegen tegen den schoonen tijd en het verwonderlijk geduld, dat aan het listig vangen van deze diertjes verspild wordt; veel min kan het weinig nut, dat dit voedsel aanbrengt, de redelooze wreedheid en moordzucht van den mensch eenigzins regtvaardigen. Hij toch, die uren
{==553==} {>>pagina-aanduiding<<}
lang eene zwijgende oplettendheid bij de vinkebaan, waar hij de gure herfstwinden trotseert, doorbrengt; hij toch vindt doorgaans zijn'smaak meer gestreeld, en voorzeker zijne krachten meer gesterkt door het voedzaam en gezond vleesch van onze tamme slagtdieren. Vinken en ander klein gevogelte zijn voor hem slechts eene versnapering, gelijk men dat noemt, aan welk genot hij weinig waarde hecht. Het is dus alleen het ellendig vermaak, om de zorgeloos voortvliegende vogeltjes, in het uitgespreide net te lokken. Deze arme misleide diertjes met eigen hand te dooden, en het stuiptrekkend klapwieken der zoo weerloos stervende schepseltjes te zien, alleen om dit ellendig vermaak wordt de geheele vinkebaan aangelegd; hierom worden den schelstzingende vogelen mededoogenloos de oogjes uitgebrand, en bewaard, opdat zij, door het gevoel der lucht misleid, in den Herfst, de toonen der Lente zouden doen hooren, en de zaam geschaarde menigte, die hoog in de lucht naar zachter hemelstreken viegt, verleiden, om op het uitgespannen net als in den schoot van eene nieuwe Lente neder te vallen. Ja om dit ellendig vermaak te genieten, verspilt de vogelaar de schoonste morgenuren, en niet zelden ook zijne gezondheid.
 
{==554==} {>>pagina-aanduiding<<}

 
De Herfstwind moog'de regenvlagen 
Onstuimig door den dampkring jagen; 
De koe, die vreedzaam nog in 't welig nagras weidt, 
Blijft nog een'zweem van vrolijk leven 
Aan 't eenzaam kwijnend landschap geven, 
Terwijl de Vooglaar 't net in boomrijke oorden spreidt. 
 
Daar wacht hij, onder 't loof gedoken, 
Of in zijn strooijen hut verstoken, 
Op 't zorgloos vinkenkoor, dat herfst en koude ontzweeft. 
Maar dat zich door de schelle zangen 
Des wreed geblinden vinks laat vangen, 
En, in 't bedrieglijk net, als weeldes offer, sneeft.  
 
Ja zorgloos vinkje! Alleen de weelde, 
Die menschelijkheid in sluimring streelde,  
Doemde u ten offer, geen behoefte, ach! zelfs geen smaak; 
Belust op moorden, op verdelgen, 
Doet weelde uw bitter vleesch verzwelgen: 
In uwen doodsangst schept de beuw'laar 't lafst vermaak. 
 
Een schaduwtrek der woeste stoutheid, 
Zoo eigen aan de krachtvolle oudheid, 
Geeft nog iets manlijks aan de alom beminde jagt. 
Maar stil, met katten-list, gansche uren, 
Op kleine vogeltjes te gluren: 
Voegt dit een mensch, een man, zoo trotsch op moed en 
kracht?  
 
Neen, Vogelaar! bloos, kies eedler zorgen. 
Biedt u de herfst een'heldren morgen, 
Ontsluit uw boezem dan voor hooger zaligheid, 
Geniet natuur, zie elke speling 
Vol eerbied; schuw, schuw zelfverveling: 
Door dat gedrogt allen is 't vinkennet gebreid. 


{==555==} {>>pagina-aanduiding<<}

't Gezond het smaaklijkst vleesch der dieren 
Ziet ge elken dag uw'disch versieren; 
Valt onder 't slagtmes tot voldoening van uw'lust, 
Elk uur, niet rund, en schaap, en zwijnen? 
Waarom dan levens, bij dozijnen, 
Voor eenen schotel slechts, baldadig uitgebluscht? 
 
Verschoon mijn drift, o vinkenvangers! 
En spaart mijn kleine onnoozle zangers; 
Uw tijd, bij 't vogelnet vermoord, roept luid om wraak. 
Verzoent dier uren schim; wijdt krachten 
En tijd aan 't edelst pligtbetrachten, 
Zoo oogst uw ziel alom 't aandoenlijkst zinvermaak.  

	O hoe liefelijk rollen de oogenblikken voor hem, die rusteloos, op eene nuttige wijze, werkzaam is, niet voorbij: de eerste morgenstraal ontsluit voor hem op nieuw de schoone, de zooveel heil belovende loopbaan, eene loopbaan, waar het eind van zijne bedoelingen altijd terugwijkt, maar ook al wijkend met de zaligste zelfvoldoening zijne pogingen overschaduwt. Elken avond gevoelt hij zijne vorderingen, hij gevoelt, dat hij ook dezen dag leefde, en is bereid, om ook van dat leven rekenschap te geven aan Hem, die den tijd als den kostbaarsten schat voor hem heeft afgewogen, om onvergankelijk geluk daarvoor uittewisselen. Werkzaamheid is de bestemming van dit leven, nuttige werkzaamheid, die het blij genot des aanwezens voor zich zelve en voor alle omringende schepse-
{==556==} {>>pagina-aanduiding<<}
len uitbreidt, is de goddelijke eigenschap van het eeuwig voortdurend leven, dat door den reinen adem des Eeuwigen in alle redelijke wezens ontvlamd werd. De verbasterde ziel, die de ledigheid bemint, worstelt met zich zelve aan de grenzen der vernietiging, en verlaagt zich beneden het minst opgemerkte deel der schepping. Duizendvoudige bezigheden noodigen de verschillende neigingen van den mensch tot verschillende arbeid uit. Voor hem zelfs, die geene beroepsbezigheden te verrigten, of geene huisselijke belangen te bezorgen heeft, voor hem zelfs, wiens gevoel voor schoone kunsten in eenen ijzeren slaap ligt ingewiegd, voor hem, die alle wetenschappen schuwt, en wiens onderzoeklust diep in het logge dons van zinnelijk genot versmoord is, voor hem zelfs ademt nog gedachtenlooze arbeid den hoogsten wellust, waarvoor hij vatbaar is; hoe streelende is bij voorbeeld het bebouwen van den grond, met wiens voortbrengsels zijne zinnelijne genoegens moeten vergrooten? In het zaaijen of aankweeken van planten en boomen vleit hem reeds het smakelijk geregt, en de verkwikkende vrucht, die zijn'arbeid eens beloonen zullen, terwijl de verwachting, aan de vleugelen des tijds in zijn oog nog sneller vlugt geeft. Maar gij, gelukkigen! gij, die het beeld der weldadige Al-
{==557==} {>>pagina-aanduiding<<}
magt, der eeuwig zorgende Voorzienigheid, met zachte schaduwtrekken in geheel uw leven uitdrukt, gij die door alle uwe daden het algemeen belang poogt te bevorderen; gij, die het geluk om u henen verspreidt, gij, die, waar gij verschijnen moogt, den grievenden kommer verzacht, de tranen der smart afdroogt, en reine hemelsche vreugde in den beker des levens mengt, gij, die uwe dierbaarste wenschen aan het belang van uwe lievelingen juichend opoffert en u zelfs hartelijk verblijdt, zoo vaak gij het levensgenot van een vriendelijk huisdier, wat zeg ik, van een rondzwevend insekt uitbreidt. Niet gestreeld door den lofkrans der vleijerij verheft zich uwe goddelijke waarde in de zedelijke wereld. Onopgemekrt wandelt gij in de heilige schaduw van uwe schoone daden, maar zegenende engelen wandelen daar aan uwe zijde en strengelen de heildauwende bloemen, die gij op den weg naar het graf voor uwe natuurgenooten doet bloeijen, reeds tot eenen gloriekrans, die u op den triomfdag der menschelijke deugd zal versieren. Het oog van den Alwetende waakt over uwe treden, en zijne liefdevolle goedkeuring doet zich met eene doordringende stem in uw geweten hooren. Geene donkere zorgen kunnen de ware vreugd van hem, die zijnen pligt ijverig ver- 
{==558==} {>>pagina-aanduiding<<}
vult bewolken. Rampvolle dagen mogen zijnen voorspoed doen wankelen of zelfs geheel doen bezwijken. Zijn waar geluk grondt zich op zijne waarde in de zedelijke wereld en hangt niet af van een wisselend lot, dat even als een stormwind de bloesems van vergankelijke vreugd vaak verstrooit en zelfs de rijpe vruchten aan de verwachting ontrukt. Ook blijft de moedige vriend der deugd in alle omstandigheden moedig vertrouwen: hij toch is overtuigd, dat de vrolijkste uitkomst niet zelden het doorgestaan lijden vergoedt, terwijl de Goddelijke wijsheid ontwijfelbaar zeker de grootmoedige onderwerping eenmaal bekroont. Hoe menigwerf toch rees niet de blijde dageraad uit de bangste duisternis? en schoon wij geene bovennatuurlijke gebeurtenissen immer met grond kunnen verwachten, toch zagen wij, in onzen leeftijd, vaak de zonderlingste uitkomsten, en het is alleen aan dat Wezen, waarvoor de toekomst, waarvoor de geheele eeuwigheid open ligt, bekend, wat door de aaneenschakeling van lotgevallen, die telkens het oog der volken verrassen, wordt voorbereid.
	De hooge, met mos begroeide, muren, die zich daar ginds in het verschiet verheffen, roepen uwe geschiedenis in mijn geheugen, beminnenswaardige MAGDALENA ! het zijn de muren van het eenmaal voor u
{==559==} {>>pagina-aanduiding<<}
zoo driewerf gelukkig ontsloten klooster, muren, die weleer de stomme getuigen waren van de bitterste zielensmart, die de bloeijende jeugd der schuldelooze slagtoffers van eigenbaat en dweepzucht verteerden. Dáár tusschen die muren, klopten de wreed verscheurde harten den dood als den laatsten troost, in hopelooze ellenden, te gemoet. Dáár werd de stilte des middernachts door bange door lang verkropte zuchten vaak afgebroken, en de grond met bittere tranen besproeid. MAGDALENA uit een deroudste geslachten in Braband  geboren, was de eenige erfgenaam van aanzienlijke schatten; haar brave vader, die met het vurigst verlangen het oogenblik, waarin zijne jonge bekoorlijke gade moeder stond te worden, verwachtte, drukte met gloeijende verrukking het pas geboren wicht aan zijn van blijdschap zwoegende vaderhart, terwijl reeds eene doodelijke kranklheid hem door de aderen woelde, en ach! MAGDALENA telde naauwelijks eenige levensdagen, toen de tranen der jonge troostelooze weduwe met de moedermelk op hare lipjes zich vermengden. De diepste rouw overschaduwde de wieg der kleine onnoozele, en bittere droefheid heerschte in den jammervollen boezem der moeder, waaraan de kommerlooze zuigeling blozende insluimerde. MAGDALENA was de eenige band,
{==560==} {>>pagina-aanduiding<<}
die de treurende moeder aan het leven hechte. Nooit werd een kind met meêr teederheid, met meêr liefde bemind; de geheele wereld had kunnen wegzinken, en MAGDALENA's moeder had meer dan duizend werelden voor zich behouden, zoolang het engelachtige kind in hare knellende armen vriendelijk lagchend speelde. MAGDALENA groeide bevallig op, en beloonde de moederlijke liefde op de teederste, op de gevoelvolste wijze. Zij was een bloeijend sieraad onder hare jeugdige speelgenootjes; de schoone opluikende ziel drukte zich in houding en gelaatstrekken, als de beeldtenis van hemelsche liefde en onschuld uit. De jeugdige HENRY, wiens ouders in Frankrijk, en wel in de nabijheid van Bourdeaux op een landgoed woonden, werd door de moeder van MAGDALENA, die een bloedverwante van HENRY's vader was, opgevoed. Met en hart, vol gloeijende aandoeningen., zoo wel als vol blijde kinderlijke onschuld, hechtte zich het knaapje aan de nog stamelende MAGDALENA. Hij was vier jaren ouder dan zij, en met oogen, die van teedere drift glinsterden, waakte hij als de vriendelijk lagchende engel der onschuld, over hare nog wankelende treden. De kleine MAGDALENA beminde hem ook met geheel hare schuldelooze ziel; zij weende wanneer
{==561==} {>>pagina-aanduiding<<}
HENRY slechts voor eenige uren van haar scheidde, en met uitgebvreide armpjes, juichende met kinderlijke blijdschap, snelde zij hem te gemoet, zoo ras hij tot haar terug keerde. Mevrouw FLORIN (zoo was de naam van MAGDALENA's moeder) bezocht menigwerf, vergezeld door beide kinderen, het graf van haren echtgenoot: daar knielde zij dan, en omhelsde weenende het kruis boven dat graf opgerigt. De gevoelige MAGDALENA weende dan mede en liefkoosde hare moeder, terwijl HENRY, vol treurigen eerbied, een' krans van verschgeplukte bloemen om het kruis, ter eer des gestorvenen, ophing, en vol troostende liefde, de traantjes van het gelaat zijner geliefde zusterlijke MAGDALENA wegkuste. De vurige verbeelding van het knaapje schilderde dan vaak, tusschen de graven, hem ook MAGDALENA 's graf, doch dan verzonk HENRY in de bitterste droefheid, en luid snikkende sloot hij het aanminnig meisje vast aan zijn hart, als wilde hij haar met zijne zwakke armen aan den dood ontrukken en aan zijne gloeijende borst verschuilen. De biechtvader van Mevrouw FLORIN had, sinds de geboorte van MAGDALENA, de zwakke moeder reeds trachten te bewegen, om door de plegtigste beloften dit vaderloos kind aan de bijzondere bescherming der
{==562==} {>>pagina-aanduiding<<}
Godheid, gelijk hij het noemde, toe te wijden, en als eene bruid des hemels, dat is voor het klooster, op te voeden. Mevrouw FLORIN weigerde wel het afleggen van deze beloften, doch haar hart hoopte alles van hare zachtaardige, hare gevoelige MAGDALENA, en waarlijk het opgroeijend meisje, zoo ligt geroerd door zinnelijke godsdienstige indrukken, zoo teeder van hart, als levendig van verbeelding, helde tot eene zachte dweeperij over. Zij beminde de eenzaamheid; en het kloosterleven, dat zij al vroeg van nabij kende, stemde in met haar in godsdienst wegsmeltend hart. Maar de enkele gedachte aan eene scheiding van HENRY, den geliefden vriend van hare kindsheid, verspreidde al ras eenen zwarten nacht over het gedroomd geluk des kloosterlevens. De baatzuchtige Geestelijke, die het nonnenklooster te A…. met MAGDALENA's aanzienlijk erfgoed hoopte te verrijken, bewerkte eindelijk eene scheiding tusschen den bloeijenden jongeling en het nu bijna zestienjarige meisje. HENRY moest naar Frankrijk ; zijne ouders hadden hem eenen aanzienlijken rang in den krijgsdienst bezorgd. Als een donderslag trof dit de jeugdige harten, waarin op eenmaal nu de vurigste, de hartstogtelijkste liefde ontwaakte. De heiligste eed der trouw vloeide, in
{==563==} {>>pagina-aanduiding<<}
de tegenwoordigheid van Mevrouw FLORIN en haren biechtvader, van beider lippen, en, daar tot hier toe de jonge zusterlijke zielen den goddelijken wellust der kalme vriendschap, of der zaligste harmonie hadden genoten, gevoelden zij nu, dat hare onderlinge vereeniging de volkomenheid van haar aanwezen uitmaakte. Mededoogenloos werden de gelieven uit elkanders armen gescheurd. MAGDALENA vond nergens troost, ach! zelfs niet aan den boezem van hare teeder liefhebbende moeder, die zich door het gezag van den Geestelijke, terwijl eene doodelijke kwijning haar het graf te gemoet voerde, liet besturen. In de eenzaamheid klaagde het verlaten meisje hare grievende zielesmart, en schreidde tot God om zijne bescherming voor den geliefden HENRY. Doch op een'der treurigste herfstdagen dwaalde MAGDALENA weenende in het donker dennewoud, waar zij zoo vaak met HENRY den Vader der Natuur aanbiddend vereerden, en, door het reinst gevoel verteederd, tranen van weemoedige verrukking aan des jongelings boezem stortte. 
	Nu ruischte de herfstwind woest door de toppen der boomen en voerde het verdorde loof schuivelend om haar heen. Op eenmaal stond hare moeder, in de treurigste houding, met eenen brief in de hand en leunen-
{==564==} {>>pagina-aanduiding<<}
de op den arm van haren biechtvader, voor de kommervolle MAGDALENA. Een verschrikkelijk voorgevoel deed de jeugdige schoone in de moederlijke armen zinken. Een brief van HENRY? vraagde zij angstig. Een brief van HENRY's vader was het antwoord, en de ongelukkige verstond geheel haar lot. HENRY, de edele, de fiere jongeling was bij het eerste gevecht, dat hij bijwoonde, met roem op het slagveld gevallen. Het gevoel van MAGDALENA zonk weg in vertwijfeling. De geheele schepping was voor haar het ijsselijkst graf. Vruchteloos waren alle aangebodene vertroostingen; moederlijke liefde en smart verteerden de laatste krachten van Mevrouw FLORIN; MAGDALENA's koude bevende hand sloot haar de gebrokene oogen, doch MAGDALENA weende niet meer. 
	Wanhoop had hare tranen verdroogd; zij konde haar alles overstemmend lijden niet meêr verzachten. Als dood voor de geheele wereld liet zij zich nu gewillig in het klooster geleiden, om den nonnensluijer met afstand van alle wereldsche goederen aan te nemen. De kloosterzusters beminden haar vol ontferming; zij trof zachte lijdende zielen onder dezelve aan, en MAGDALENA weende weder aan den vertrouwelijken boezem der vriendschap. Het proefjaar was
{==565==} {>>pagina-aanduiding<<}
verloopen, zij deed hare gelofte, en haar bezwijkend hart sloeg meêr kalm het sterfuur tegen. Dan slechts ééne week na de plegtigheid, werd MAGDALENA's getrouwste vriendin berigt, dat haar broeder, die eene reis door Frankrijk had gedaan, terug was gekeerd, en haar in de spreekkamer, waar hij zich benevens een'zijner jonge vrienden reeds bevond, wenschte te zien. Zuster JULIE verzocht MAGDALENA om haar te vergezellen, en deze bewilligde. JULIE en haar broeder genoten de zoete vreugd des wederziens, maar als gedachtenloos staarde zijn treurige vriend op de ijzeren traliën. MAGDALENA's blik onmoette den zijnen. O God, HENRY! gilde zij en zonk in onmagt. HENRY, door het zelfde bedrog van eenen Geestelijken misleid, betreurde den dood zijner geliefde; hij keerde terug, om op haar graf te sterven, en vond haar hier levendig begraven. Neen! ik waag het niet het lijden dezer verscheurde harten te schilderen. HENRY vloog terug naar Frankrijk, om den dood, die daar toen van alle zijden woedde, op te zoeken. Maar het geluk verbeidde hem. Slechts weinig tijd verliep, of HENRY trok met de zegepralende Franschen in Braband; de Kloosterdwang werd vernietigd en MAGDALENA, over wier gelaat reeds de schaduwe
{==566==} {>>pagina-aanduiding<<}
des doods zweefde, ademde vrij aan den boezem van haar'eeuwig geliefden HENRY. Zij herbloeide, en, ontslagen van de door bedrog afgeperste gelofte, schonk zij op den geboorte-grond van HENRY, gezegend door zijne ouders, hare hand aan hem, wiens hart zoo lang met het hare vereenigd klopte.



{==567==} {>>pagina-aanduiding<<}

Slagtmaand.

 
{==568==} {>>pagina-aanduiding<<}

 
De fors gehorende os wordt, als in zegepraal,  
Naar 't kooptooneel geleid, waar burger boer of slager 
Het beest beschouwt, betast en om zijn waarde twist. 
Elk roemt het vet en zwaar; dit maakt 's volks kooplust grager. 
Zijn domlig uitzigt, zelfs zijn logge rust bekoort; 
Gewis, die logge rust, door geen gewoel gestoord, 
Belooft het voedzaamst vleesch, dat 's menschen dierlijk leven 
Met nieuwe krachten sterkt; welaan! dit vleesch door 't zout, 
Dat met de ontbinding strijdt, der toekomst aanvertrouwd, 
Zal, schoon de Winter woedt, nog 't smaaklijkst voedsel geven.  


    
{==t.o. 568==} {>>pagina-aanduiding<<}

    
{== afbeelding 	
        SLAGTMAAND
    ==} {>>afbeelding<<}
    

    
{==t.o. 569==} {>>pagina-aanduiding<<}

    
    
{==569==} {>>pagina-aanduiding<<}

        Slagtmaand.

Slagtmaand! uw naam zelfs bewolkt elke vrolijke gedachte, die zich in mijne ziel verheft, neen! gij biedt geene tafereelen, die de verbeelding uitnoodigen, om die met lagchende kleuren te schilderen. De Natuur vertoont zich, in de gewesten, die wij bewonen, als in weduwlijk rouwgewaad, kwijnende op het graf van hare lievelingen, die den doodslaap insluimerden. De benevelde morgenstond rijst, als met wederzin uit den schoot der lange der donkere nachten, en de met zwakken glans gehulde middag schijnt vermoeid naar de schemerende rustkoets, die de gedienstig naderende avonduren spreiden en met koele dampen omsluijerden, te verlangen. De volle stroom van blijde gewaarwordingen, die nog kort geleden door alle de zintuigen, als door zoovele onderscheidene beken, het onvervalscht menschelijk gevoel, dat als de weêrglans des Eeuwigen ons aanwezen bestraalt, te gemoet vleide; die volle stroom van blijde gewaarwordingen
{==570==} {>>pagina-aanduiding<<}
schijnt door woeste rotsen vaak in zijnen loop gestuit, of hij vliet traag en vermengd met donkerverwige golven, die uit bittere bronnen opwellen, door ons aanwezen. Zoo verliest de heldere stroom, die zich van het boschrijk gebergte in het liefelijk bloeijend rozendal stort, zijne vloeijende bekoorlijkheid, wanneer de bron, waaruit hij ontspringt tot eene rots van ijs bevriest. Als de bolle en met de verwen des regenboogs getooide wolken, die de hooge toppen van het gebergte omzweefden, tot vlokkige sneeuw stollen, dan stort zich de stroom niet meer met vrolijk ruischende golven in het dal, dan spat hij niet meer over zijne bloemrijke boorden: Neen! laag beneden de eenzame boorden, kruipt hij dan door het verlaten dal en verliest de terugkaatsende helderheid zijner golven, wanneer zich deze met het ijzerkleurig nat, dat uit mineraalrijke bronnen opwelt, vermengen. Het oog weidt niet meêr over de duizendverwige pracht der bekoorlijk opbloeijende schepping; het gehoor wordt niet meêr gestreeld door de zwevende toonen der schuldeloos juichende vreugd, die uit schaduwrijke bosschen, die over lagchende velden, ja, die over elken bloemstruik, waar om tallooze insekten de vrolijk gonzende vleugeltjes bewogen, weêrglamden. Geene men- 
{==571==} {>>pagina-aanduiding<<}
geling van liefelijke geuren, die de levensgeesten met wellust voeden, omvloeijen het menschelijk wezen. De boomen buigen den met ooft beladen tak niet meer, om aan den smaak de bekoorlijk blozende offers te bieden. Ook de grond brengt gene schattig meer aan de vijt, die hem bebouwde; geene groenende moeskruiden versieren meer de velden of tuinen. Geen loof of zacht gekleurde bloemen verstrekken meerten waarborg, dat heilzame wortelen in den weldadigen schoot der aarde zich ter voldoening van het menschelijk genot voorbereiden. Geene verkwikkende koeltjes omwaaijen meêr het gloeijend voorhoofd vn den daglooner, of spelen met de blonde lokken van het knaapje, dat bij zijne vreedzaam grazende lammeren onder het lommer van lispelende populieren insluimerde. Neen, de vochtige herfstlucht doordringt geheel ons bewerktuigd gestel en doet het levensvuur met minder vrolijke helderheid opvlammen, of gure noordelijke winden doen ons de gestrengheid van het onvriendelijk jaargetijde gevoelen, terwijl dorheid zich ver in het rond op velden en weiden zwijgende legert. De bosschen schudden het verstorven loof van de hooge toppen, die zich voor den huilenden wind krommen, en zware donkere wolken, die de stralende zon als met het gordijn des eenzamen
{==572==} {>>pagina-aanduiding<<}
middernachts bedekken, vloeijen niet zelden in koude plasregens, met kletterenden hagel gemengd, neder, of de bevriezende koude, die op noordelijke luchtstroomen door onzen dampkring zweeft, strooit deze zware donkere wolken reeds in donsige sneeuw over de aarde.
	De Romeinen noemden deze maand November, of de negende Maand, en schoon wij volgens eene latere tijdsbepaling het nieuwe jaar twee maanden vroeger dan de Romeinen vieren, en dus November de elfde maand van het jaar is, hebben wij toch aan dat woord, hetwelk in onze taal vreemd is, eene beteekenis gehecht die ons de elfde maand voor den geest brengt. In den Duitschen tijdwijzer werd November van ouds Windmaand genoemd en niet ten onregt; de afwisseling toch, die heden in onzen dampkring plaats heeft, veroorzaakt het bruisend losbarsten van onderscheidene luchtstroomen, die het evenwigt onder de hoofdstoffen herstellen of doen voortduren. De veranderde stand der aarde onttrekt ons noordelijk halfrond aan de gloeijende stralen der zon en doet den kouden versteenenden schepter der duisternis zwaar op hetzelve rusten. De voortsnellende aarde ontvlood in hare afgeperkte loopbaan het hemelteeken der glansende Weegschaal, waarmede de wijze Natuur, doch 
{==573==} {>>pagina-aanduiding<<}
slechts voor een oogenblik, licht en duisternis voor de oorden, die wij bewonen, scheen af te wegen; doch de zwaai der voortsnellende aarde deed den evenaar oogenblikkelijk wankelen, en duisternis omhulde gedurig meer de schemerende uren met nacht. Het starrenbeeld in de baan der aarde of het teeken in den Dierenriem, dat onze planeet heden bestraalt, werd door de ouden de Schorpioen genaamd. Welligt wilden zij door den naam van dit dier, hetwelk een vermogen bezit om niet slechts pijnlijk te wonden, maar ook, om een schadelijk of zelfs doodelijk vergift in het bloed en de levenssappen der gewonden uit te storten, den zoo vaak schadelijken invloed der luchtsverandering, in dit jaargetijde, beteekenen.Niet zelden toch doet zich den invloed maar al te jammerlijk gevoelen; niet zelden toch verliest de bloeijende roos der gezondheid haren lagchenden blos, en de vrolijke vlam des levens, die in het oog tintelt, wordt met de schaduwe des doods omgeven, en geen wonder! de lucht, die wij gedurende den zomer inademen, voerde menigvuldige warmtestoffen door ons keurig bewerktuigd zamenweefsel, waardoor alle vaten en sappen uitgebreid en verdund werden. Het voedsel, voor een warm jaargetijde bestemd, en vooräl het verkwikkend ooft werkte mede, om het waas
{==574==} {>>pagina-aanduiding<<}
eener nieuwe jeugd tot in de fijnste de onmerkbaarste deelen te doen vloeijen. Natuurlijk brengt de veranderde lucht, die wij nu, gedurende den laten herfst, inademen, zoowel als het veranderd voedsel, dat zich thans aanbiedt, eenen grooten of kleinen schok in het menschelijk zamenstel te weeg; vooral den, wanneer de overgang van warmte tot gestrenge koude zich niet genoeg trapsgewijze doet gevoelen, of wanneer het heilzaam bevel der leerende ondervinding, die beschermende vriendin van ons tijdelijk geluk, niet werd gehoorzaamd, en de begeerten naar genot op matigheid, die als de schutsëngel des tijdelijken levens rondom ons zweeft, zegevierden. De bevende, de lang verzwakte, de aan het graf wankelende ouderdom ademt met de herfstlucht, die alom het leven doet insluimeren, dikwerf ook versterving in. De lang verflaauwde levensvonk, die onder verouderde kwalen smeult, wordt vaak uitgedoofd, of smartvolle krankheden moeten, even als woedende onweders in den dampkring, het verloren evenwigt of de verbrokene orde in het menschelijk ligchaam herstellen, en den schadelijken invloed van elke groote of kleine wanorde vernietigen. Zoo toch bestuurt de weldadige Vader der Natuur ook het schijnbaar kwaad, dat ons treft, ten goede: daar, waar de dood reeds
{==575==} {>>pagina-aanduiding<<}
de ijskoude vleugelen schijnt uit te breiden, daar herbloeit het leven in de schaduw dier vleugelen, en de tranen der bangste zielesmart, die aan de veege sponde der dierbaarste lievelingen vloeiden, worden door dankbare vreugdetranen der juichende liefde afgewisseld, terwijl het waas der blozende gezondheid het koude doodzweet, dat reeds op het matte voorhoofd parelde, vervangt, en de blijde herstelling de aan het graf ontrukte geliefden omzweeft. Maar wel ver van eene algemeen schadelijkheid der herfstlucht, voor de gezondheid van den mensch, doet zij het gelukkig bewerktuigd omkleedsel van onze wezen, dat door geene te sterke afwisseling geschokt werd, en dat aan de wetten der matigheid getrouw bleef, op nieuw sterkte en levenskracht inademen. De blijmoedige grijsaard, wiens lokken zelfs zeventig of tachtig onderscheide herfsten en winters met de sneeuw der ondervinding overdekken, die blijmoedige, die werkzame grijsaard beschouwt zelfs met eenen moedigen ernst de de algemeene verwelking der Natuur, en stapt, met langzame, doch vaste treden, over het graf der jeugdige bevalligheid, die in de bloesems der lente hem tegenlachte, die in het schaduwrijk loof van den milden zomer hem de liefdevolle trouw van den Vader der Schepping toelispelde. Het talrijk heir van
{==576==} {>>pagina-aanduiding<<}
pijnlijke kwalen, die het ellendig kroost der overdaad en der roekelooze onachtzaamheid zijn, bestrijdt zeldzaam de afnemende levenskracht van den edelen grijsaard, in wiens blik de zalige rust van een rein geweten zich met het zacht het weldadig vuur der heilbedoelende werkzaamheid vereenigt. Voor zulk eenen ouderdom is de wisseling der jaaretijden even zoo onschadelijk, als de voortgolvende beek voor den hoogen den eeuwentellenden eik, die zich aan hare boorden wortelde. Een eeuwige lente bloeit in het geweten van hem, die de deugd getrouw blijft; een onafgebroken zomer schenkt overvloedige vruchten aan hem, die zich met inspanning van alle vermogens naar de alles omvattende liefde des Eeuwigen tracht te vormen. Voor hem bloeit de boom des levens, wiens vreedzaam lommer eenmaal zijn verwelkend stof in diepe sluimering zal ruischen, terwijl zijn voortdurend wezen in de schaduw van dat lommer de onzigtbare wereld intreedt. Maar ook voor min gevorderden op den weg des levens, hebben de krankheden, die op den adem der herfst schijnen rond te zweven, niets verschrikkelijks; het aandoenlijk gestel moge den invloed der verwisseling gevoelen, doch het herneemt al ras weder zijne welvaart, en de niet vergiftigde levenssappen vloeijen geregeld, terwijl vro-
{==577==} {>>pagina-aanduiding<<}
lijkheid en lust tot nuttige bezigheden weder opgroeijen.
	Het is waar, niet altijd zijn smarten en krankheden de wrange vruchten van onmatig genot, of van het onachtzaam verwaarloozen der dierbare gezondheid, die als de vrolijke zonneschijn der ziel denkingskracht en werkzaamheid doet ontluiken, helderdheid over de treurigste uitzigten verspreidt, en zelfs de donkere nevelen des rampspoeds met spelende verwen versiert, of met het schemerlicht van den morgen omglanst. Neen! smarten en krankheden zijn ook wel de natuurlijke gevolgen van de geheele orde der dingen, die tot het bevorderen van hooger van algemeen geluk werd vereischt. Immers, wanneer de lucht, door schadelijke dampen verpest, elke genieting vergiftigt, en met elke ademhaling verwoesting en dood door de aderen voert, dan worstelt de natuur vergeefs tegen de ontbinding, die het dierlijk leven uitbluscht, en maar al te vaak de kracht der heilzaamste artsenijen vernietigt. Getuige hiervan zij elke bewoonde landstreek; getuige zij ook elke verschillende streek van ons vaderland, waarin algemeene herfstziekten hebben gewoed en offers voor het graf hebben verzameld, maar ook tegen dezen alge-
{==578==} {>>pagina-aanduiding<<}
meenen jammer, schonk de zorgende wijsheid des Almagtige bescherming. De natuurlijke aandrift of het door den weldadigen geest der zorgende Voorzienigheid bezield instinkt toont aan redelooze dieren, welke artsenijen zij behoeven, om eenige wanorde in hun bewerktuigd zamenstel weder aan de wetten der volmaaktste orde te onderwerpen; en het menschelijk vernuft, dat de behoudende Godheid poogt na te volgen, onderzoekt zoowel de dierlijke levenskracht en het zoo heerlijk gevormd zamenweefsel, dat ons met de zinnelijke wereld vereenigt, als de verschillende geneesmiddelen, die de Natuur in dieren planten en mijnstoffen zoo overvloedig aanbiedt, om de onderscheidene krankheden te bestrijden. Ja, het menschelijk vernuft, die heldere lichtstraal der goddelijke wijsheid, schittert tot in de verborgen werkplaatsen der natuur. Onderzoekslust schuift van eeuw tot eeuw het gordijn, dat het volmaakt eenvoudig verband tusschen al het geschapene bedekte, meer en meer open; de onuitdrukbaar schoone, de boven alle lof verhevene éénheid, waarin de talloos ondenkbare verscheidenheden harmonisch te zamen vloeijen, die schoone, die goddelijke éénheid verrukt den beschouwenden geest en leert hem het wegvliedend leven als terug roepen. Kennis van het menschelijk zamenstel en van des- 
{==579==} {>>pagina-aanduiding<<}
zelfs betrekkingen tot de geheele zigtbare wereld waakt met oplettende zorg over de gezondheid, of noodigt de vreugdvolle herstelling naar de schijnbare sterfkoets des kranke. Hoeveel planten en bloemen bevatten eenen schat van gezondheid voor den mensch? Hoeveel heilzame tegengiften en geneesmiddelen rusten in de verschillende delfstoffen of zweven zelfs in het zamenstel van onderscheidene dieren rond? De onderzoekende mensch spoort die alle gedurig meer op; hij volgt de alles ontbindende en op nieuw zamenstellende natuur, ja, de eeuwenoude ondervinding heiligt voor hem de bekoorlijke vruchten van den boom der kennis tot het weldadigst zielenvoedsel, dag goddelijke vermogens doet ontwikkelen, en de sterfelijkheid zelve met de flaauwe morgenschemering der onsterfelijkheid versiert. Maar het is niet slechs kennis van het menschelijk ligchaam en van artsenijen, die ook vooral in dit jaargetijde het veege leven tracht te behouden, neen, ook de Natuur of liever Hij, die den loop der dingen regelt, doet het heil der schepselen zelfs op het graf der lagchende bekoorlijkheden ontspruiten. De gure winden zelve reinigen den dampkring, en bereiden ons eene nuttige, eene gelouterde lucht, die de beginselen der krankheid of de gevolgen van derzelve verdrijft,
{==580==} {>>pagina-aanduiding<<}
en sterkte en welvaart aan geheel het menschelijk gestel mededeelt. Winden en koude plasregens doen ook nu, onder hun woest gedruisch, het groeijend leven insluimeren, terwijl zij den grond met nieuwe vruchtbaarheid bezielen. 
	Dan hoe vaak stegen de winden, die deze maand zoo bijzonder kenmerken tot vreesselijk woedende stormen, die schrik en verwoesting op hunne donkere vleugelen rond voerden! Meer dan eenmaal sidderde ons door zee en rivieren bespoeld vaderland op zijnen grondslag door de vreesselijke November-stormen, die onze wouden ontworstelden, die onze torens en prachtige gebouwen vergruisden, en de brullende baren des oceaans over de wankelende stranden deden rollen. Wat zeg ik? Deze maand staat meêr dan eenmaal met akelige kleuren in onze geschiedrollen geteekend, ja, het was deze, door stormen zoo verschrikkelijke, maand, die, in de vijftiende eeuw, de schoone bloeijende beemden, met twee- en zeventig dorptorens gekroond, van het hart des vaderlands afscheurde en in de golven deed verzinken. Welk eene smartelijke huivering rilt niet door het gevoelig hart bij het noemen slechts van deze ramp. Twee-en-zeventig dorpen, groote God! welk eene uitgestrektheid, hoeveel menschengeluk bloeide niet eenmaal op dien grond? hoevele stroo-
{==581==} {>>pagina-aanduiding<<}
men van levensgenot ontsprongen daar ? - maar ook hoeveel smart, hoeveel duldelooze jammer zal ook daar de onschuldigste genieting vaak hebben verbitterd. Doch de hutten, waaruit het feestgejuich der vreugde wedergalmde, zijn, zoowel als de hutten, waarin het ongeluk weende, en de lijdende deugd tot God om ontferming en uitkomst zuchtte, verzonken. De met bruiloftsloof bekranste woning werd door de woedende golven overstelpt, nevens het met zwarten rouw behangen verblijf des bittersten weedoms, waar het ouderloos kroost bij de doodkist der weduwlijke moeder vruchteloos om ontferming weende. De stoutst gevormde ontwerpen, door de vleijende hoop met lagchende verwen gekleurd, en de bangste kommer voor eene stikdonkere toekomst versmoorden in het niet, toen de harten, die zij liefelijk gestreeld, of pijnlijk bekneld hadden voor het laatst, in het bruisend nat stuiptrekkend klopten. o Mijn geliefd vaderland! door welke treffende rampspoeden werd uwe rust, werd uw bloeijende voorspoed niet geschokt? Met leeuwenmoed worstelde gij tegen de golven, die van alle zijden schuimende op u aanrolden. Heilig was uw grond, o mijn vaderland! aan uwe zonen, die door onvermoeide vlijt, die door eindeloos geduld, op de bergen, die van den bodem des af-
{==582==} {>>pagina-aanduiding<<}
gronds oprezen, zich een bloeijend vaderland schiepen. De tot overdadigheid toe milde vruchtbaarheid, die zich aan den van inwendigen gloed zwoegenden grond vertoont, moge de ledigheid minnende bewoners van Italië uitnoodigen, om den dood, die onder hunne voeten dondert, en boven hunne hoofden gloeijende rotsbrokken en verstikkende rookwolken braakt, te trotseren; de voor den arbeid schuwe Napolitaan moge vreedzaam sluimeren op het graf van het Herculaneum onder het schaduwrijk-loof en de purperen druiftrossen des wijnstoks, die zich in de asch, waaronder eene bloeijende stad versmoorde, wortelden, terwijl, elk oogenblik, hem hetzelfde lot bedreigt; in de mollige armen des overvloeds vergete hij zijn gevaar, en de ledigheid ontneme hem ook zelfs het vermogen, om vrees te kunnen voeden: maar de edele, de fiere bewoner van mijn vaderland, door een grootsch gevoel van eigen waarde gehecht aan de grond, dien hij door onvermoeide werkzaamheid als uit het niet, immers uit de woeste mengeling der hoofdstoffen, vormde, en waarop hij met goddelijk welgevallen zich eenen bekoorlijken lusthof plantte; die edele, die fiere bewoner ver-
{==583==} {>>pagina-aanduiding<<}
dubbelt, aan den oever van het golvend graf zijner natuur- en lotgenooten, vlijt en moed, om het overige te behouden, en door nieuwe onverbreekbare banden aan zich te kluisteren. Met een hart, verscheurd door het leed, dat zijne dierbare landgenooten, die hij vol tedere trouw, vol grootmoedige liefde, vruchteloos ter hulp vloog, heeft getroffen, weert hij den ondergang van geheel zijn vaderland, die met elke tuimelende aanrollende golf hem tegemoet brult, af, en dwingt vruchtbaarheid en overvloed, om achter zijne opgeworpen bolwerken zijne nieuwe schepping te bekroonen. Hoevele mijner tijdgenooten roepen zich den negenden November van het jaar Achttienhonderd nog niet in het geheugen, toen de verschrikkelijkste stormwind geheel het land deed sidderen, toen in de steden en dorpen de gebouwen wankelden en nederstortten, terwijl stroomen en meeren met verbrijzelde kielen als overdekt werden.
	Voor deze maand, wier somber gelaat verwoesting teekent, verschuilt zich de Zeevaart zooveel mogelijk in de veilige havens. o Gij van ouds beroemde zeesteden mijns vaderlands! Die uwe herbergzame havens als moederlijke armen uitstrektet, om uwe tallooze koopvaardijschepen, die met uitgespannen zeilen en luchtig zwierende wimpelen de
{==584==} {>>pagina-aanduiding<<}
stormen, die reeds van verre over den oceaan loeiden, ontweken, te ontvangen en te beschermen, tot u vloden zij als weerlooze duiven bij de nadering van den winter, en bragten u de onderscheidene olijftakken des vredes van alle wereldvolken. Wat kan u vertroosten; nu de voorspoed niet meer in wapperende zeilen naar uwe havens vliegt, en de eenzame golven uwe doodsche havens bespoelen. 
	Onversaagdheid of toomelooze krijgszucht kan alleen de vlottende sterkten, de zwaar gewapende oorlogschepen, in dit jaargetijde, boven den loeijenden afgrond, in het vreesselijk strijdperk der hoofdstoffen, wagen of aan het verderf ten prooi geven. Waarom laten toch menschen, wanneer de Natuur hen tot rust wenkt, wanneer zij elke dreigende wanorde afweert, en alom het verloren evenwigt poogt te herstellen, ook dan nog hunne woedende hartstogten voortstormen, en eene eeuwige onrust over het lot hunner broederen ademen? Voor wraak en heerschzucht zijn geene afwisselende getijden; zij zijn den grenzeloozen bajert gelijk, waaruit zonnen geboren worden en waarin werelden vergaan, terwijl de voltooijing zich in onbepaalde gedachten, die zich donker op elkander stapelen, verliest. Maar ook de met lauweren versierde overwinning ontzweeft niet altijd den oceaan op de vreesselijk ruischende vleugelen der 
{==585==} {>>pagina-aanduiding<<}
herfstwinden. Neen! ook in Slagtmaand schudde weleer de Nederlandsche leeuw de fiere manen in het Noorden, grootsch op zijne zegepraal, grootsch op de bescherming, die hij zijnen bondgenooten zoo glorierijk schonk. Dankbare Vaderlandsliefde zegent nog de heldenasch van eenen WASSENAAR, die in het jaar zestienhonderd acht en vijftig, gedurende de stormachtige dagen van Slagtmaand, de roemrijkste overwinnig op de dappere Zweden behaalde. Vruchteloos bewaakten dood en verderf brakende vuurmonden den ingang van de Sont. WASSENAAR stevende stout en moedig met zijne heldenvloot tusschen het daverend gebulder der kanonnen door, en deed de koninklijke vloot der Zweden, die hem met woede verbeidde, voor het oog van haren vorst bezwijken. De gapende afgrond sidderde terug voor Zwedens verzinkende scheepsmagt; de stranden schudden, en verre tusschen rotsen en in koude eeuwig donkere grotten, ontwaakten echo's om het donderend krijgsgejuich der zegepralende Hollandsche helden met doffe klagende toonen te herhalen. Met welk eene edele trotschheid denkt uw weemoedig kroost, o zalige overwinnaars, op deze aarde zelfs onsterfelijke helden! niet terug aan die dagen, waar in de besneeuwde toppen der noordsche bergen, wier schaduw op de tuimelen-
{==586==} {>>pagina-aanduiding<<}
de golven zweeft, de glorie van onze vaderlandsche vlag terugkaatsten, toen de naam van onze, door deugd en trouw veradelde, helden zoowel over den Noordelijken oceaan klonk, zoowel tot in den diepen nacht der ijzermijnen, waarin de magneet aan het hart der noordpool sluimert, wedergalmde, als over de baren der Middelandsche zee, en in de bloemrijke beemden van het Zuidelijk Europa. Ja, op welke oceanen zwierde toen onze zegevierende vlag niet? in welk wereldgedeeltye werd het klein gemenebest, welks koophandel de volken aan elkander strengelde, en welks onoverwinnelijke moed de ketenen der dwinfgelandij vertrapte, niet geëerbiedigd? 
	Ook in de jongst verloopene Eeuw, werd in de duistere dagen van Slagtmaand, in een der minst aanzienlijke Steden van Holland, door eenen toen weinig bekenden Leeraar der Christenen een Genootschap gesticht, dat tot nog zonder voorbeeld is onder de Volkeren der wereld. Immers met volle ruimte durven wij vragen: in welk Rijksgebied of onder welk Volk bloeide ooit eene Maatschappij van onvermoeid werkzame, van ware belangelooze menschenvrienden, gelijk aan de Maatschappij: Tot Nut van 't Algemeen? Eene Maatschappij, die alle Volksklassen hervormt, die haren invloed zoo wel in de schamele hut
{==587==} {>>pagina-aanduiding<<}
des daglooners, als in het prachtig paleis des rijken gevoelen doet: eene Maatschappij, die de vrolijke zon der kennis zoo wel over het eenzaam pad der vergetene armoede, als over den met bloemen bestrooiden weg der alom toegejuichte overvloed en weelde glansrijk doet lichten. De donkere wolk der onwetenheid is verdwenen; de woeste domheid wordt door de edelste beschaafdheid vervangen. Onder het rieten dak des landmans spreekt de eenvoudige waarheid meer duidelijk tot het ontwikkelend verstand, dan weleer in het, met schoolstof bewolkt, oefenperk der twistende geleerden. De kinderen onzer dorpelingen, volgens de menschkundige leerwijze dier Maatschappij onderwezen, lezen en schrijven hunne moedertaal veel zuiverder, dan vele bejaarde lieden, die op ene edele afkomst roemen, en in hunne jeugd hunne weinig ontwikkelde zielsvermogens op de dorre gronden van vreemde talen verstompten. De jeugdige landman veradelt zijn hart, op den wenk dier verlichtende Maatschappij, door de schoone beginselen der Natuurkunde, door de duidelijkste begrippen van den waren Godsdienst, en door het zuiver vermaak dat hem de nuttige Geschiedkunde aanbiedt. Zijne jonge gade zingt bij de wieg van hare blozende zuigeling geen laffe, geen zedever-
{==588==} {>>pagina-aanduiding<<}
pestende straatdeunen, maar de gezangen der vrolijke onschuld; en de kunstelooze lofliederen der deugd doen hare zachte hare gulle toonen met reinheid van haar nog onbedorven hart volkomen instemmen. Zij ontheiligt het geheugen van hare kleine lievelingen niet door beuzelachtige sprookjes; zij vergiftigt de zielerust der blijmoedige onnoozelen niet door angstwekkende spook- of toovergeschiedenissen, neen! de Maatschappij Tot Nut van 't Algemeen  leert de jone moeder, zoo wel haar dierbaar kroost met eenvoudige zielevreugd voeden, als met gezonde moedermelk. Zij verrijkt spelende het jong verstand met nuttige kundigheden, en hecht de voor liefde zoo vatbare hartjes aan de bevalligste beelden der deugd. 
	Doch laat ik met mijne bespiegelende gedachten tot de sombere Slagtmaand terugkeeren. Nog is het zorgen voor de toekomst bij de bewoners van onze Noordelijke streken niet bevredigd. De schuren zijn vol koren; de ledige velden zijn van de rijpe halmen, die als eene gouden zee in het zomerkoeltje ruischten, beroofd; de ledige takken der vruchtboomen, wier verdord loof door den wind word verstrooid, getuigen, dat zij aan de begeerten van den mensch de bekoorlijkste offers bragten. Moeskruiden en wortelen zijn overvloedig ingezameld, en
{==589==} {>>pagina-aanduiding<<}
van onder den kouden sluijer des winters zal het loflied der verzadigende genieting weêrgalmen; maar dit alles is niet genoeg; de mensch, bestemd om de geheele aarde te bevolken, om zoo wel aan de uiterste grenzen des groeijenden rijks, als in den milden schoot der vruchtbaarheid te leven, de mensch heeft niet minder geschiktheid, om zich door dierlijk voedsel te onderhouden, als om van de groeijende voortbrengelen der aarde te bestaan. Hij verkiest zich dan ook verschillende dieren ter voeding; en vooral daar, waar de groei der planten voor eenen geruimen tijd word vertraagd, bereidt hij zich uit het vleesch der dieren een verderf tgrotserend voedsel voor den winter, en deze algemeen toebereiding gaf den naam aan deze Maand. Het Slagten toch is thans algemeen. Maanden lang graasden de tot slagting bestemde runderen in malsche weiden; maanden lang werd het voor velen zoo smakelijk zwijn opgesloten en overvloedig gevoed, doch in deze maand word het slagtmes gescherpt, en de laatste hand gelegd aan het verzamelen des voorraads. Voorzeker heeft de eerste schuldelooze jeugd van het menschdom, die in de vruchtbaarste beemden der aarde bloeide, zich niet met het bloed der dieren bevlekt, neen! behoefte kan alleen bij de uitbreiding van het menschelijk geslacht in minder vrucht-
{==590==} {>>pagina-aanduiding<<}
bare oorden, waar het plantenrijk door de gestrengheid der lucht, zelfs na eenen milden zomer, voor den mensch als gesloten blijft, behoefte kan alleen dáár den natuurlijken afkeer van bloedvergieten hebben overwonnen, en zulke dieren, die zachtaardig en gezellig zich het gemakkelijkst aan den mensch gewenden, doen slagten. Mijne verbeelding schildert mij dit eerste bloedige bedrijf met de donkerste verwen. Gebrek aan het noodigst voedsel knaagde aan het leven van eene kleine volkplanting, die den vruchtbaren grond, waarop eene talrijke menigte menschen de voortbrengsels elkander begon te betwisten, het zij naar een eiland of naar eene woestenij was ontweken; kleine kudden van vreedzame schapen en melkgevend rundvee graasden om de ligt opgeslagene herderstenten, of voor den ingang der grotten of bergholen, waarin zich de al zwervend voedsel zoekende menschen voor de brandende zon of voor de gestrenge nachtkoude verscholen. De geregelde afwisseling der jaargetijden baarde angst; de rijpe vruchten werden niet terstond, gelijk in hun vaderland, door blijde bloesems vervangen, maar eene algemeene versterving breidde zich over de schepping uit. Met elk oogenblik groeide de bangste nood; de godheid, die zij zich vertoornd of onmededoogend voorstelden, was door geene
{==591==} {>>pagina-aanduiding<<}
offers van bloemen en vruchten meer te bevredigen, want boomen en kruiden waren verdord. Toch wilden zij door de dierbaarse offers de gunst dier vertoornde godheid afdwingen, en wat was hun, naast hunne vrouwen en kinderen, zoo dierbaar als de dieren, de metgezellen van hun zwervend leven, de speelgenooten van hun kroost, in wier onnoozele vrolijkheid zij deelden, en wier melk nog de laatste voedende verkwikking was, die zij genoten. Vol smart werd dan ook het schoonste lam door de oudsten der volkplanting of door den vader van een hongerend gezin uitgekozen, en met eene sidderende hand ten zoen van eene godheid, die men zich volgens eene misleidde verbeelding droomde, gedood. De aandoenlijkste stilte heerschte gewis bij deze bloedige plegtigheid. Het menschelijk gevoel deelde in het lijden van het stervend offer; het geplengde bloed, waarvan het mededoogend oog zich treurig afwendde, scheen de oorzaak van het misnoegen der goedheid uit te wisschen; immers het bloed, waarmede het leven te gelijk weg vloeide, was kostbaar in het oog van elk gevoelig wezen. Het was de hoogste, de dierbaarste prijs, dien de mensch voor Gods ontfermende hulp kon aanbieden. Allengs herleefde ook weder het groeijend Rijk, en de juichende mensch herkende eene verzoende
{==592==} {>>pagina-aanduiding<<}
godheid in de geheel Natuur. Doch nu was ook de offerdienst ingevoerd. Bij elk schijnbaar blijk van het misnoegen der goden werd het bloedig tooneel, dat zoo sterk op de zinnen werkte en het gevoel zoo hevig prikkelde, opnieuw ontsloten; en welhaast door de roofdieren, die zich met vleesch voedden, geleerd, of door nieuwe behoefte gedrongen, werd ook een gedeelte van het gewijde vleesch, waarop de goden schenen onthaald te worden, het onderling voedsel der offeraren; tot dat eindelijk het vleescheten eene algemeene gewoonte, ja, onder verscheidene volken eene behoefte is geworden; schoon frissche levenskracht en bloeijende gezondheid volstrekt onafhankelijk van het vleescheten kunnen voortduren. Niet slechts enkele personen toch, die alleen van het plantenrijk leven, maar ook geheele volken, die nooit eenig dierlijk voedsel genieten, getuigen dit. De aanbidders van een godheid Brama  genoemd, of de Braminen die aan de boorden van den Ganges wonen, dooden nooit eenig dier, omdat, volgens hunne leer, de ziel of het wezen van den mensch, welks onsterfelijkheid zij duidelijk gevoelen, bij het sterven des menschelijken ligchaams in de dieren zou overgaan: een gevoelen reeds door den wijzen, den naar licht en ware kennis zoo vurig verlangenden PYTHAGORAS 
{==593==} {>>pagina-aanduiding<<}
onder de Grieken geleerd; een gevoelen waarlijk voor menschen, die de onsterfelijkheid, waarvan zij zich overtuigd hielden, nooit in den vollen dag der waarheid, maar slechts in twijfelachtige schemering gehuld beschouwden, niet onbevallig. Het moet toch altijd iets vertroostends voor het lijdend hart hebben, wanneer het de lievelingen, wier sterven het zoo jammerlijk verscheurde, op nieuws in levende, in gevoelige schepselen waant te beminnen. Wanneer het den eeuwig dierbaren vriend, met wien het vreugde en verdriet zoo vertrouwelijk deelde, op nieuw in den getrouwen hond, die de natuurlijke zucht voor het leven voor de teederste gehechtheid aan zijnen meester doet zwichten, bezit en lief heeft; of wanneer het de teederminnende vriendin, de eenige geliefde, wier leven den zaligsten wellust schonk, en met wier dood alle vreugd voor eeuwig verloren scheen, wanneer het die teederminnende viendin in het voor vriendschap zoo vatbaar schijnend duifje, dat bij elken minzamen oogwenk vleijend kirt en klapwiekt, waant te liefkozen. Ja, iets vertroostends, eene zachte weemoedige vreugd moet uit de leer der zielsverhuizing voor gevoelvolle harten, waarover de ware glans der onsterfelijkheid niet schittert, voortvloeijen: het grievende der scheiding toch wordt door die leer verzacht. Met
{==594==} {>>pagina-aanduiding<<}
welk een teeder welgevallen moet de zachtaardige Bramin zich niet alom in het midden zijner afgestorvene vrienden bevinden: in elken schoon gekleurden vlinder, die in geurige wolkjes om de lagchende bloemen zweeft, waant de nog treurende moeder het wichtje, dat met de eerste moedermelk op de lippen door eene doodelijke stuip haar werd ontrukt, te zien spelen en vreugd genieten. In elken gevlerkten zanger, wiens onschuldig liefdelied teeder klagend in het woud weêrgalmt, hoort de jonge, de verlatene minnares den uitgekozen vriend van hare jeugd nog het gevoel van zijn hart voor haar uitdrukken. De gevoelige menschheid vereert uwe nagedachtenis, edele PYTHAGORAS! gij, wiens gezond verstand zich beijverde, om uw gevoelig hart te bevedigen, en de loutering van het menschelijk wezen zoo bevallig voor te stellen. Hoe heerlijk zal de zon der waarheid voor u opgegaan zijn, toen gij, wel ver van in lager kringen af te dalen, van trap tot trap hooger steegt; niet om in de Godheid als weg te vloeijen, maar om eeuwig, eeuwig op u zelf bestaande, met tallooze broederlijke scharen van zedelijke wereldburgers, de eindeloos toenemende gelukzaligheid des aanwezens te genieten. Welligt onderwijst gij, vol goddelijke verrukking, nog de 
 stervende verdwaalden, die
{==595==} {>>pagina-aanduiding<<}
den waren God onder den naam van Brama in de donkere nevelen des bijgeloofs gehuld eerbiedigden, en van eene zielsverhuizing droomden. Welligt onderwijst gij die verdwaalden vol goddelijke verrukking in de nu onzigtbare wereld, waar de morgenglans der goddelijke waarheid over hen opgaat, en waar gij hen de majesteit der onbevlekte, der door goddelijkheid bezielde menschelijke natuur, in onzen eeuwigen broeder, in JEZUS, het beeld van den onbevatbaren, den onzienlijken God, doet aanschouwen. Doch waarom dwaal ik zoo wijd van het onderwerp der bespiegelingen: nevelige Slagtmaand! het is uwe bebloede hand, die mij afschrikt; het zijn de donkere wolken, die u omringen, waaruit mijne schuwe verbeelding telkens naar hooger helderer lucht poogt te vlieden; maar ook uit deze donkere wolken, die zoo vaak door stormen woedende door den dampkring gejaagd worden, of zich in zware regens met hagel en sneeuwvlokken doormengd nederstorten, ook uit deze donkere wolken vloeit de dauw der jeugd voor de toekomender Lente. Ook uwe doodende hand, o Slagtmaand! verspreidt levensgenot, en ontvlamt zoo al geene liefde voor het redeloos vee, in ijskoude, slechts voor zinnelijk genot vatbare zielen, toch de drift des eigenbaats, die voor het geluk der
{==596==} {>>pagina-aanduiding<<}
dieren waakt. In de meeste steden en dorpen van ons vaderland, werd van oudsher een der dagen van Slagtmaand tot eenen vrolijken feestdag of marktdag gewijd. Trotsch op het schoon, het zooveel voorraad belovend, slagtvee, en, vol hoop op voordeel, drijven de eigenaars de door hunne zwaarte logge runderen naar de verkoopplaats. Oud en jong snelt blijmoedig naar de koe of rundermarkt, waar de zorgende huisvaders met onderzoekende blikken het gewigt der te koop gebodene dieren berekenen, terwijl de bedreven slagter de waarde bepaalt, en de koop vrolijk wordt gesloten. 
Natuur, die voor 't belang der menschheid liefdrijk waakt, 
En stroomen van genot door 't zinlijk stof doet vloeijen; 
Zij, die begeerten wekt,verzaadt, en weêr ontvlamt, 
Daar ze, op den weg naar 't graf, Gods paradijs doet bloeijen; 
Natuur, die elk saizoen met levensvreugd bekroont, 
De kunst haar zuster noemt, en vlijt met heil beloont, 
Natuur heeft bloesemkrans noch ooft noch korenaren; 
Doch, daar de mensch nog meer nog eindloos meer begeert, 
Geleidt zij, met het oog weemoedig afgekeerd, 
Nu bloedige offers naar verslindings feestaltaren. 
 
Ja, sombre Treurigheid bewolkt haar gul gelaat, 
Haar zachte luister wordt met neevlig floers omtogen; 
Zoo ras de Slagtmaand woest alom de moordbijl scherpt, 
Door loeijend rundvee noch door morrend zwijn bewogen. 
Natuur, die al wat leeft, met moedertrouw bemint, 
Daar ze elke smart met heil, elk leed met vreugd verbindt, 


{==597==} {>>pagina-aanduiding<<}

En mensch en reedloos dier onzijdig beweldadigt. 
Natuur weeft vrees en hoop door 't zalig menschlijk lot, 
Maar schenkt aan 't zorgloos dier 't volkomenst zingenot, 
Ja, 't slagtvee baadt in vreugd, met overvloed verzadigd.  
 
De fors gehorende os wordt, als in zegepraal, 
Naar 't koopttoneel geleid, waar burger boer of slager 
Het beest beschouwt, betast en om zijn waarde twist. 
Elk roemt het vet en zwaar; dit maakt 's volks kooplust grager. 
Zijn domlig uitzigt, zelfs zijn logge rust bekoort; 
Gewis, die logge rust, door geen gewoel gestoord, 
Belooft het voedzaamst vleesch, dat 's menschen dierlijk leven 
Met nieuwe krachten sterkt; welaan! dit vleesch door 't zout, 
Dat met de ontbinding strijdt, der toekomst aanvertrouwd, 
Zal, schoon de Winter woedt, nog 't smaaklijkst voedsel geven. 
 
Maar schoon uit elken blik, gevest op 't vleeschrijk vee, 
Verslinding hoopvol straalt, een sluim'rige onbewustheid 
Omhult nog smart en dood; geen angst kan 't jongst genot 
Verpesten, 't beesten-hart klopt stervend vol gerustheid. 
De koe herkaauwt zoo vrij, en vleit zich nog zoo zacht 
Op 't koude herfstgras, waar zij 't slagtmes zorgloos wacht, 
Als ooit op lentegroen en malsche boterbloemen. 
O Mensch! gij die u zelf door ijdle zorg verlaagt, 
Gij, in wiens kleine ziel vertwijfling moordend knaagt, 
Gij moogt der beesten lot met regt verkieslijk noemen.  

Ook de slagttijd ademt voorzeker over het huisselijk leven al de genoegens, die uit een overvloedig zingenot kunnen voortvloeijen; genoegens, die de onvruchtbare Wintermaan-
{==598==} {>>pagina-aanduiding<<}
den met den bevalligen zwier der mildheid tooijen, en de huisselijke bezorgdheid in sluimering wiegen. Ook is slagttijd voor de dieren zelfs heilzaam; welk eene onvermoeide zorg waakt niet over de onderscheidene beesten-soorten, die den mensch, vooral tot zijne voeding, aan den wilden staat ontrukte. Ook de verkiezing van die beesten-soorten lezen wij duidelijk den natuurlijken afkeer, die de zachtaardige mensch heeft van het verdelgen des levens; immers hij verkoos alleen tot voedsel zulke dieren, die zich met planten voeden, terwijl de hoogste nood hem slechts kan dwingen, om het vleesch van roofdieren, waarvan hij meestal een afgrijzen heeft, te eten. Ik bedoel hier den mensch, die door het maatschappelijk leven veradeld is, maar niet de beklagenswaardigen, die door het rusteloos knagend gebrek, nog ongezellig en wild, tot eene soort van roofdieren ontaard schijnen, die zelfs vervoerd door woedende hartstogten, tot wier beteugeling hunne lang verzwakte en verbasterde zedelijke vermogens niet in staat zijn, het vleesch hunner natuurgenooten, met wien zij in vijandschap leefden, vol afgrijsselijke wellust verslinden. Ja, onvermoeide zorg waakt over het vee, dat aan den mensch ter voeding verstrekt, het kent geen gebrek; de grasrijke weiden worden voor
{==599==} {>>pagina-aanduiding<<}
hetzelve uitgekozen, en het sterft onbekommerd, doch het is niet altijd louter eigenbelang, dat voor de verzorging der tamme dieren pleit, neen! een veel zachter, een veel edeler gevoel spreekt ook in de meeste menschelijke harten. Ik zwijg van het pijnlijk ongenoegen, dat elke wreede behandeling van ter slagting bestemde dieren veroorzaakt in harten, die door de zuiverste aandoeningen kloppen, en elk levend schepsel, als een gedeelte der uitgebreide gevoelige wereld, die door het Eeuwig Wezen tot het vol genot van gelukzaligheid geschapen is, bemint. Maar welk een goedhartig medelijden kluistert niet vaak de driftigste begeerten, wanneer de eigenaar van eene vreedzaam grazende koe, die hij ter slagting voedde, het dier, zoo gerust, zoowel te vreden, om hem heen ziet weiden, terwijl het, aan zijne stem gewoon, alle schuwheid heeft afgelegd, en het vriendelijk streelen van hem, op wiens wenk het den doodelijken slag moet ontvangen, met goelijke blikken, waarin zorgelooze minzaamheid spreekt, beantwoordt. O! hoe menigwerf verwijdert zulk een eigenaar nog het uur des doods en schenkt het goede dier nog eenige dagen langer levensgenot, tot het hij eindelijk zijn oog weemoedig van hetzelve afwendt, en het ter slagting doet geleiden. Neen! het is niet geheel alleen ei-
{==600==} {>>pagina-aanduiding<<}
genbelang dat onze landlieden aan hun voordeel gevend vee verbindt. Met het welgevallen der zachte vriendschap, beschouwen zij thans hunne stallen, waar paarden en runderen voor vochtigheid en koude beschut, liefderijk verzorgd worden. Het paard de medgezel van den zwaren arbeid des landbouws (immers in ons vaderland, waar de sterk gespierde os niet ploegt of dorscht) het paard wordt door den landman met eene soort van dankbaarheid bemind. Trouwhartig spreekt hij het toe, terwijl het edelaardige dier zich voor elke liefkozing gevoelig toont. Met welk eene goedhartigheid waakt de huismoeder op het land voor hare nuttige melkgevende koeijen? Met deze dieren groeijen hare kinderen op: als huppelende kalveren speelden zij met hare vrolijke kleinen, en nu, o nu voedt de gezonde melk nog de laatste levenskrachten van hare wegstervende moeder. Nu beschouwt zij hare koeijen, die meestal hare voedsterlingen zijn, de levende bronnen van den voorspoed des gezins.
	En, hoe belangrijk werd de koe niet voor het menschelijk geslacht, sinds de onsterfelijke JENNER eenen eeuwigen glorie-krans verdiende; sinds ouderlijke teederheid hem de reinste dankaltaren heeft gesticht, en de schutsëngelen der lieve onnoozelheid den roem des behouders van het bloeijend menschdom
{==601==} {>>pagina-aanduiding<<}
door de schepping doen weêrgalmen. JENNER toch ontdekte het tegengift tegen de doodende kwaal, die over oceanen en bergen van het eene wereldgedeelte tot het ander zweefde, en de edelste levenssappen der opluikende jeugd verpestte. Heerlijke, nooit volroemde ontdekking! Dit tegengift wordt in het gestel der koeijen, die op Glochesters bodem grazen, toebereid, en strekt zijne werking van de eene wereldpool tot de andere uit. Zoo wortelde zich in Peru's grond de gezegende boom, wiens heilzame schors in alle wereldoorden het geweld der koorts bestrijdt. De nooit volroemde ontdekking van den voortreffelijken JENNER ontrukte duizend duizenden aan den dood, of aan het rampzaligst ongeluk. De besmettende stof der niets beduidende koeziekte of koepokken, maakt het menschelijk gestel onvatbaar voor de besmetting der vreesselijke kinderziekte, en doet naauwelijks de roos der gezondheid voor een vlugtig oogenblik kwijnen. Gave God, dat geen dom vooroordeel de weldaden der zegenende Voorzienigheid meer ondankbaar vertrapte, en den beker der vertroostende behouding met lasterende lippen van zich stiet. O! dan, dan was de moordende kinderziekte al ras onder alle volken vernietigd, en geen knagend zelfverwijt zoude immer het ouderlijk hart bij
{==602==} {>>pagina-aanduiding<<}
het misvormd lijk van jammerlijk gestorvene lievelingen, die in den jongsten verstikkenden nood nog met brandende lippen vruchteloos om hulp kermden, zoo bloedig verscheuren. Dan zou geen knagend zelfverwijt elk levensgenot meer verpesten voor teederminnende ouderen, die hun dierbaar kroost niet van de besmetting der kinderziekte door de heilzaamste kunstbewerking wilden bevrijden, en het nu, na het doorstaan der verschrikkelijke kinderpest, niet slechts van alle bevalligheid beroofd, maar vaak ook voor een geheel leven aan het grievendst lijden ter prooi zien. Met eene mengeling van angst en dankbare vreugd, zocht weleer de verlichte menschenvriend, wiens hart van hemelsche wellust gloeide, bij elke bekroonde poging, om menschelijken rampspoed te verzachten, de inënting der kinderziekte zelve, als het best bekende middel om deze moordende krankheid te ontwapenen, algemeen te doen aannemen. Ook deze uitvinding, uit Griekenland afkomstig, en wel gelijk men wil, door eene Grieksche slavin eerst in Konstantinopel bekend gemaakt, en van daar door geheel Europa verspreid; ook deze uitvinding was reeds heilzaam; tallooze slagtoffers zijn door dezelve uit het donker schaduwdal des doods op den levensweg terug geleid, maar huiverend mengde
{==603==} {>>pagina-aanduiding<<}
toch de menschlievende arts het doodend vergift met het bloed der lieve onnoozelen, die met betraande lachjes om het leven schenen te vleijen. Met een doodelijk beklemd hart wrong de grootmoedige vader vaak de geliefde telgen uit de armen der weenende moeder, om het de heilbedoeldende kunstbewerking te doen ondergaan. Met martelenden kommer hingen de blikken der moeder aan de trekjes van het lijdend kind, terwijl hare bange sprakelooze tranen bij de veege sponde der stervende huwelijkspanden, als vurige droppelen op het hart van haren echtgenoot gloeiden: en geen wonder ook de ingeënte kinderziekte, schoon over het algemeen meêr beteugeld en mnder kwaadaardig dan de natuurlijke, was toch ook somtijds doodelijk. Alle deze ouderlijke angst is nu voorbij; de gevoelvolle moeder biedt nu, met de troostelijkste hoop, het mollig armpje van den lagchenden zuigeling, die aan haren boezem bloost, ter kunstbewerking aan; de lieve, vrolijke, kleine dartelt kommerloos om haren schoot, terwijl de goedaardige dierlijke smetstof hare zonderlinge kracht uitoefent, en de menschelijke levenssappen voor alle vergifting der kinderziekte, wier uitwaseming in de levenskracht rusteloos rondzweeft, onvatbaar maakt. Geene smart verdooft de kinderlijke vreugd; naau-
{==604==} {>>pagina-aanduiding<<}
welijks verwelkt ooit het lagchend blosje op het jeugdig gelaat, en alle de menigvuldige ellenden, die weleer een door kinderziekte lijdend huisgezin bedreigden, zijn vernietigd. Helden en geleerden mogen door het nageslacht met glorie genoemd worden, JENNER verdient den lof van alle maatschappijen, wier opkomende bloesems hij beschermd heeft. Dankende liefde rigte eenmaal het standbeeld des edelen mans uit vlekkeloos zuiver marmer op; een standbeeld, aan welks voet eene vreedzame koe, om wier hoornen lagchende kinderen bloemen vlechten, in de vergenoegdste houding rust, terwijl zwevende engelen de beeldtenis des gezegenden kindervriends met palmen bekransen; maar Brittanje , met het hoogste regt trotsch op zijnen JENNER, ontbreekt het niet aan middelen om 's mans naam met glorie op de vleugelen der Eeuwen te doen schitteren.
	Onder de wezenlijke genoegens, die deze sombere maand ons aanbiedt, zijn ook vooral de zoo nuttige, de voor letterbezigheden zoo gunstige avonduren; avonduren, die ook over het gezellig leven kalme vreugde ademen in het werkzaam huisgezin, liefderijk bij elkander geschaard, en het gemis des blijden dags vergoeden. Welke schoone heldere avonden volgen 'er niet vaak op de nevelige dagen van Slagtmaand? Avonden, die de
{==605==} {>>pagina-aanduiding<<}
stille majesteit der Natuur in vollen luister vertoonen, en den onuitspreekbaren naam des Almagtigen, des boven alle denkingskracht Verhevenen met tallooze starren aan het luchtgewelf teekenen. In deze maand vertoont zich, vooral aan het beschouwend oog, dat witte glansende pad, waar langs de verrukte geest in stille aanbidding door het grensloos heelal voortstreeft, om het middelpunt der Schepping, waar het ongeschapen licht den troon des Eeuwigen omstraalt, van ver slechts te aanschouwen. Ik bedoel den zoogenaamden Melkweg, die zich in deze maand als eene witte lichtende streep van het zuidwesten naar het noordoosten uitstrekt, en door welks melkwitten glans de starren, als gloeijende gouden stippen tintelen. Het oog, met kunstglas gewapend, ziet deze witte, glansende streep, ontstaan door het in elkander vloeijend licht van tallooze op zich zelf glinsterende starren of zonnen, die als zoovele middelpunten van spheren of zonnestelsels de onberekenbare millioenen werelden, die in dezen grenzeloozen oceaan van licht wentelen, bestralen. Mijne ziel bezwijkt onder het gevoel van uwe grootheid, o, gij onbegrijpelijk, gij alles, alles omvattend Wezen, neen! geen woorden, maar stille tranen, die door aanbiddende bewondering vloeijen, stemmen in den algemeenen
{==606==} {>>pagina-aanduiding<<}
lofzang der onafmeetbare schepping. Geheel vernietigd door het ontzaggelijk gevoel van zooveel grootheid, verliezen zich alle mijne gedachten in donkere schemeringen. Wat is deze aarde, wat is de mensch bij het Heeläl, welks uitgebreidheid geen eindig wezen kan denken? Maar wel ver van door het besef der nietigheid weg te zinken, weêrgalmt hier de door alle zonnen en stofjes trillende stem der volmaaktheid: Alles is goed, ja Vader der Natuur ! alles is goed, alles is noodzakelijk tot volmaking van het geheel. De denkende mensch, het van alles bewusteloos kind, dat in het uur der geboorte sterft, is even onmisbaar tot voltooijing van het plan der eeuwige wijsheid, als deze glansende melkweg, deze schitterende zee van stralen, die, om de woning der hoogst volmaakte zedelijke wezens, die de vurigste verbeelding niet heerlijk genoeg weet te schilderen, welligt golft en glinstert. Grootsch op mijn aanwezen, grootsch op den naam van mensch verheft zich het moedig, het door blijde verwachting verwarmd hart, en gevoelt zich niet slechts met alle zigtbare levene wezens verbonden: Neen, het gevoelt zich ook door banden, die de volmaaktheid zelfs strengelt, met alles wat in het grenzeloos heeläl leeft en de goedheid des Eeuwigen geniet, veréénigd. Reine
{==607==} {>>pagina-aanduiding<<}
gloeijende neigingen, om langs de keten der gevoelige wezens op te klimmen, om telkens meêr te kennen, telkens meêr lief te hebben, ontwikkelen zich als jeugdige planten, die in het betere, het hoogere leven liefelijk en glansrijk zullen bloeijen. O! zoo de mensch niet eeuwig voortduurde, zoo slechts duizend en duizend eeuwen voor zijn gedurig in volmaaktheid toenemende aanwezen bestemd waren; hoe zouden dan de bronnen van genot die voor hem stroomen, dat aanwezen niet martelen, want, goede God! wat zullen wij aan de overzijde van het graf niet leeren kennen en beminnen? en toch zal het eeuwig, eeuwig slechts een gering gedeelte der uitgebreide schepping zijn, hetwelk het opgeklaard menschenverstand kan bevatten. De kindsheid van het menschdom zag het hemelsch blaauw gewelf met gouden starren bezaaid, en juichte de schoonheid van dat gezigt toe. Allengs werd de heerlijkste orde in den stand der hemelsche ligchamen ontdekt. Heden bewonderen wij de starren in den Melkweg, en berekenen den loop der kometen, en nog bloeit het menschelijk geslacht voort: maar boven den nevel der sterfelijkheid verheven, met vergeestelijkte, met verhemelde zintuigen begaafd, zal deze brandende dorst naar kennis gelescht deze vermoeijende, deze
{==608==} {>>pagina-aanduiding<<}
afmattende begeerte naar hooger edeler vreugd bevredigd, maar toch in eeuwigheid niet verzadigd worden. Ook de bewoners der werelden, die daar ginds in de glansen des melkwegs wentelen, zullen deze verheerlijkte aarde eenmaal als eene nieuwe morgenstar met zalige verrukking zien schitteren, en dan hare onsterfelijke kinderen broederlijk omhelzen. Bloos, sterveling! bloos over uwe nuttelooze bekommeringen, over uw moedeloos zwoegen in dit verblijf der onbestendigheid, waar het beginsel van uw aanwezen zich slechts ontwikkelt. Waarom verschrikt u zoo vaak de stroom der wisselingen, die om uwe treden bruist, en wier golven niet zelden al uwe hoop op zinnelijke vreugd doet wankelen, of verdwijnen. Vestig het oog op uwe ware bestemming, en gij zult moedig het wegsterven van alle aardse genoegens overleven. Diep in dezen bruisenden stroom der wisselingen, groeijen de reine parelen der ware grootheid, die de gloriekroon der beproefde deugd moeten versieren. Kort, als de nevelige dagen van Slagtmaand, is de tijd der beproeving, en aan den avond van den donkeren levensdag des wijzen, schitteren de nooit ondergaande starren des geluks, daar noodigen hem de schitterende paden der Eeuwigheid, waar langs hij naar de volmaaktheid voortzweeft. O gij
{==609==} {>>pagina-aanduiding<<}
zwakke kleinmoedige zielen, die zelfs door de nevelachtige herfstwolken u tot vertwijfeling toe voelt nedergedrukt, uwe zwakheid ontaardt in verachtelijke misdadigheid, want uw Schepper schonk u de edelste vermogens, om u boven alle zwakheid te verheffen. Men verzekert, dat in Brittanje, waar onderscheide natuurlijke omstandigheden zich schijnen te vereenigen, om treurige zwaarmoedigheid, die beklagenswaardige krankheid, waardoor alle zielskrachten ontzenuwd worden, diepe wortelen te doen schieten, nooit zoovele zelfsmoorden de menschelijke natuur ontheiligen, dan in de laatste nevelige dagen van den herfst. O God! welk eene vernedering gevoelt hierbij niet het hart, dat zich op de waarde der menschheid verheft; de mensch, dat waarlijk groot dat waarlijk edel wezen, dat de voetstappen des Almagtige waagt na te volgen, en dat zich ontwerpen durft vormen, luchtig maar toch moedig geschaduwd naar het onbevatbaar ontwerp, dat in het verstand des Eeuwigen zoo volmaakt bestaat, en zich ontwikkelt; de mensch kan diep beneden den verachtelijke worm, die het aanwezen bemint, wegzinken. Hij, die zijne begeerten gloeijende tot in de eeuwigheid uitstrekt, kan zich verlagen, om, bevende voor donkere schaduwen, de met duizend duizendvoudigen nacht om-
{==610==} {>>pagina-aanduiding<<}
wolkte deur der vernietiging, die door de alvermogende wijsheid van den Schepper gesloten is, met magtelooze handen te willen openrukken, om zich daar voor ijdele schimmen, voor vlugtig voorbij drijvede nevelen te verschuilen. Maar het is niet slechts Brittanje, waar zich de menschheid door zelfsmoorden bevlekt, neen! onder alle hemelstreken, waar de menigvuldige behoeften der weelde het eenvoudig levensgenot hebben vergiftigd, waar eene valsche wijsbegeerte den schonen helderen dag, waarin zich de ware godsdienst aan het gezond verstand vertoont, doet verachten, terwijl zulk eene wijsbegeerte, even als het misleidend schijnsel der maan, gedaantelooze beelden van rust en ware grootheid voor de dwalende ziel doet zweven, die bij elke nadering vlieden, het vertrouwen bespotten, en allen troost in den jongsten nood mededoogenloos weigeren, ach! daar, onder alle hemelstreken, moet gewis vertwijfeling de troostelooze rampzaligen tegen zch zelve wapenen. Met afgrijzen siddert het gevoel voor den zelfsmoorder, die zich tegen den Vader van zijn leven woedende verheft, de heerlijke beeldtenis van dien Vader uit zijn aanwezen wegrukt, en elke natuurlijke neiging van zijn hart verkracht. Maar dwalende kinderen des jammers! waar klopt het
{==611==} {>>pagina-aanduiding<<}
door lijden lang en duldeloos gegriefd hart, dat u durft verdoemen? waar is het gevoelig wezen, dat u niet met de vurigste liefde aan den zwarten afgrond, waarin gij u nederstort, zou willen ontrukken? Neen! gij groote God! gij, die elke wordende gedachte in het menschelijk hart verstaat, gij weet het, dat verharding tegen uwe weldadige liefde; gij weet het, dat zinnelooze trotschheid, die met uwe Voorzienigheid verachtelijk den spot drijft, niet altijd de afgrijsselijk vergiftige plant is, waar aan de zwarte zelfsmoord als eene helsche vrucht rijpt.
	Getuigt gij, ongelukkigen! die op uwen vreesselijk donkeren levesweg, ook zelfs door de hoop, die laatste troostende vriendin der lijdenden, wordt verlaten, getuigt; was het lage boosheid, of trotschheid, die u, door zielensmart bedwelmd den dood in de armen deed vlugten? ach! hoeveel moet de voorheen zoo edeldenkende FERDINAND niet verduurd hebben, eer zijn fiere moed bezweek; eer zijne weleer opgehelderde denkingskracht in den zwarten nacht der vertwijfeling wegzonk. En gij beklagenswaardige JULIE, gij, die, toen uwe kindsheid nog zorgeloos op lagchende rozen insluimerde, den rampspoed zich reeds, als eene leven vergiftigende slang, om uwen jeugdigen boezem zaagt kronkelen; gij, die vatbaar voor de hoogste men-
{==612==} {>>pagina-aanduiding<<}
schelijke zaligheid, die alleen slechts leerde kennen, om door den wreedsten jammer des te dieper gegriefd te worden: De bloesemknop der vreugd streelde naauwelijks uw juichend hart, of de bitterste tranen van zielen-weedom deden de zacht gekleurden bloesemknop verwelken. Neen! geene verharding tegen Gods liefde maakte u in het vlekkeloos oog des Eeuwigen afschuwelijk, toen gij, veracht en miskend, trouweloos terug gestooten van het hart uwer lievelingen, waar gij vertroosting zocht, aan den rand des afgronds wankelde, terwij de doodelijke golven reeds het gevoel des jammers, dat u verscheurde, in eene dommelige sluimering ruischten. Ach! de droevige, met middernacht omhulde, gedachten rijpten niet tot het verachtelijkst misdrijf. De eeuwige, de hemelsche Menschenvriend, die medelijden heeft met de zwakheid zijner natuurgenooten, die op den weg der zedelijke volkomenheid bij elken voetstap struikelen; de eeuwige hemelsche Menschenvriend, wiens goddelijk hart, zoo vol reine alles overwinnende liefde, ook eenmaal door het hoogste toppunt van menschelijk lijden werd gegriefd, ook eenmaal versmading en laster, moordende ontrouw en verraad verduurde; maar zonder immer te bezwijken, zonder zich immer door moedeloosheid te vernede-
{==613==} {>>pagina-aanduiding<<}
ren met goddelijke grootheid edel en heerlijk verduurde; die eeuwig hemelsche Menschenvriend ontfermde zich over de eenzame de verlatene JULIE, en vertroosting dauwde in hare lijdende ziel. Ja, de liefdevolle geest van JEZUS, die helpende die verlichtende schutgeest der dwalende ongelukkigen, doet het morgenrood des beteren levens over JULIE's donker pad schemeren, en lentebloemen der gelukzaligheid ontluiken voor haar onder de doornen, terwijl tranen van berouw de vernederende vlekken, die vertwijfeling over haar gedrag verspreidden, uitwisschen. Ja, naberouw verbittert ook voor u, gelukkige EDUARD ! nog de zuivere levensvreugd, die u, zoo mild, zoo weldadig met volle teugen werd aangeboden. EDUARD juichte eenmaal in het bevredigen zijner vurigste wenschen. De bekoorlijke EMILIA, een jeugdig ouderloos meisje, door den rijksten den aanzienlijksten jongeling vruchteloos om hare hand gebeden, wierp zich vertrouwelijk in de armen van EDUARD, den eenigen vriend van hare ziel, die sinds lang met de zijne in elkander vloeide. EDUARD bezat geene tijdelijke goederen, maar hij was rijk in edele bekwaamheden. De jeugdige echtelingen waren met weinig te vreden. Vrolijk bloeide hun huisselijk geluk, maar op eenmaal barstte de storm des rampspoeds 
{==614==} {>>pagina-aanduiding<<}
los en de rust was verdwenen. De vierde huwelijkstelg speelde reeds op den moederlijken schoot, toen EDUARD op het onvoorziens niet slechts van zijn bestaan werd beroofd, maar door magtige vijanden valsch werd beschuldigd en mededoogenloos vervolgd werd. EDUARDS fierheid weigerde voor den verachtelijken nijd te kruipen, en elk middel tot zijne regtvaardiging werd hem ontroofd. De deelgenooten van zijnen voorspoed werden zijne lasteraars; zelfs de vriend van zijn hart schaamde zich om in de schande, die op EDUARDS naam rustte, te deelen, en schuwde nu den hulpeloozen ongelukkigen. Alles, wat EDUARD nog bezat, was nutteloos tot verkrijging van regt verspild, en de grievendste armoede dwong hem, om met zijn onschuldig lijdend gezin een oord te ontvlugten, waar boosaardige trotschheid zich over zijne vernedering en ellende verheugde. In een vreemd gewest sleet hij, met krankheden en nieuwen rampspoed worstelend, de kommervolste dagen. Hij zag zijne EMILIA door gebrek verteerd, zijne EMILIA, die hem haar lot zoo gerust aanvertrouwd en al haar aardsche zaligheid van hem verwacht had. Ach! nu zat zij daar met het weenend, het ingezonken oog op hare van honger stervende kinderen gevestigd, en schreidde den hemel aan om ontferming. Op een'der storm-
{==615==} {>>pagina-aanduiding<<}
achtige herfstavonden, rees EDUARD, door krankheid verzwakt en door zielesmart radeloos, van het harde strooleger; hij zag zijn jongste kind zieltogend op den schoot der doodbleeke moeder uitgestrekt; luid kermden de drie overige uitgeteerde wichtjes om brood. EDUARD ontvlugtte de jammervolle hut, doch keerde, na weinige oogenblikken, met een verwilderd gelaat terug; hij bragt eenig verkwikkend voedsel en wierp een weinig geld in den schoot van zijne EMILIA. Zij staarde hem sidderend aan. De kinderen wilden hem vleijend omhelzen, en noemden hem stamelend hunnen geliefden vader. O God! erbarm u over deze onnoozelen, riep hij met eene raauwe stem, en spoedde zich weg. Reeds stond hij aan den oever der bruisende rivier; de stormwind loeide gelijk de smart in zijne ziel; zwarte wolken bedekten het kwijnend maanlicht, gelijk de wanhoop zijn verstand. Met zamengewrongen handen wilde hij zich in den stroom nederstorten, toen een sterke arm hem terug hield. ‘Wat doet gij rampzalige!’ vraagde de stem des vreemden? ‘Laat mij los,’, brulde EDUARD, ‘de dood is mijne eenige schuilplaats.’ ‘Verschuil u aan deze ontfermingvolle borst,’ hernam de vreemdeling, ‘ik ben het, dien gij daar straks, met eene woeste doch bevende stem, alles, wat ik bij mij had, afdwongt. Dat gij geen roover
{==616==} {>>pagina-aanduiding<<}
waart, o! dit verraadde uwe magtelooze houding. De toon van uwe stem was de toon der wanhopende smart: ik ben uwe voetstappen gevolgd, ik zag u mijn geld besteden voor het behoud van uw gezin, en ik zie u hier den dood zoeken. O! stoot, stoot mijne helpende liefde niet van u, ongelukkige! ik wil uw vriend zijn. EDUARD lag aan de borst des menschenvriends, en weende verzachtende tranen, die het vuur der wanhoop verdooven. De edele man geleidde den ongelukkigen in de armen van EMILIA en hare kinderen, en welhaast herkende EDUARD in den vreemdeling zijnen eenigen broeder, wiens dood hij sinds jaren betreurd had, doch die nu van de overzijde des oceaans, met schatten gezegend, was terug gekeerd, en alles, wat hij bezat, met den geliefden broeder wilde deelen. EDUARDS onschuld zegepraalde ook over het hem aangedaan onregt. Met eer en roem overladen keerde hij naar zijne geboortegrond terug; zijne vijanden eerbiedigden zijne deugd; zijne trouwelooze vrienden bloosden door vernederend zelfverwijt, en de bloeijendste voorspoed overschaduwt nog het lot van den nu gelukkigen EDUARD en zijn dierbaar gezin. Moedelooze Treurigen! Herneemt uwe grootheid. Gods Voorzienigheid waakt, waarom zoudt gij wanhopen?



{==617==} {>>pagina-aanduiding<<}

Wintermaand

    
{==618==} {>>pagina-aanduiding<<}

Hier voert men in bespannen sleden 
Den rijksten voorraad naar de steden, 
Ginds vliegt men gulle Vreugde en Vriendschap te gemoet. 
Daar meisje en knaap in blijde reijen, 
Bevallig zwierend, spelemeijen.  
Wat vreest een heldenvolk in 't water opgevoed? 
 
Neen! Hollands kroost schroomt vloed noch baren 
't Moog'die aan 's aardrijks pool bevaren, 
Of, binnen 't hart zijns lands, langs een' bebloemden boord: 
Zij mogen tuimlen om de kusten, 
Of, onder 't ijs gekluisterd, rusten, 
't Is ijs- of waterspel, dat Hollands jeugd bekoort.  



{==t.o. 618==} {>>pagina-aanduiding<<}

    
{== afbeelding 	
        WINTERMAAND
    ==} {>>afbeelding<<}
    

    
{==t.o. 619==} {>>pagina-aanduiding<<}


    
        
{==619==} {>>pagina-aanduiding<<}

Wintermaand.

De Aarde, die sinds de eeuwige, de eenige door zich zelve werkende kracht van het alles omvattend Wezen,haar in beweging bragt, naar de onschendbaarste wetten der volmaakte orde, rusteloos om de zon wentelt; de Aarde is in hare afgeperkte baan tot het starrenbeeld, van ouds den Boogschutter genaamd, gevorderd. De zon schiet hare stralen, schuins of als van ter zijde, over het Noordelijk halfrond. Glansende schemeringen vliegen, als vlugtige pijlen, door den dampkring, die, door het gemis van warmte verdikt, en door de menigvuldige dampen of laag zich om ons heen vormende wolken, beneveld is. Omtent zeventien uren van de vierentwintig zijn met nacht omtogen, terwijl de overige zeven, die den korten treurigen dag uitmaken, weinig meêr dan schemeringen over de zigtbare schepping verspreiden. De morgenstond rijst als met wederzin, van onder den breeden wolkigen sluijer des nachts, en niet zelden schijnt de
{==620==} {>>pagina-aanduiding<<}
middag reeds in val avondschemering weg te kwijnen, maar de treurige donkerheid toch viert in deze gewesten geene volkomene zegepraal over den dag. Neen! deze wisselt nog telkens de lange nachten af, en de zware koude nevelen vlieden niet zelden voor zijne stralende majesteit. Maar mijne Verbeelding schildert mij de laatste bewoonde streken, in de nabijheid van de met eeuwige ijsrotsen bebolwerkte Noordpool, waar de winter, buiten de grensperken van het gevoelig leven, zijnen troon als aan den oever van het niet vestigde, terwijl hij van daar huilende stormen, met versteenende kracht gewapend, over alle de gewesten, waarin hij het gebied voert, ademt: ja, terwijl een beweginglooze oceaan van zwarte ontzagwekkende donkerheid, waarin al de eeuwen geboren worden en sterven, nacht en akelige schemering over alle volken, in wier oog de Noordelijke starren tintelen, uitdampt. Treurig en donker zijn heden de laatste bewoonde streken in het barre Noorden. Eene maanden-lange nacht heeft zich daar gelegerd; geene blozende schemering zelfs vertroost daar het oog door eenen schaduwtrek van den gouden middag; de voetstappen des tijds woren berekend volgens het zigtbaar worden van onderscheidene starrenbeelden, die bij den rustelooozen omzwaai der 
{==621==} {>>pagina-aanduiding<<}
aarde elkander afwisselen. De maan gaat niet onder van het oogenblik, dat zij als met vernieuwde jeugd van tuschen de flonkerende starren het zoekend oog bevallig treft, even als het eerste lachje der onschuld op de lipjes des onnoozelen zuigelings, tot zij meer in vollen zachten luister, als eene zilveren lamp aan het azuren gewelf hangt, en hare tot vrolijken ernst stemmende glansen over de besneeuwde bergtoppen en valleijen wijd in het rond verspreidt. Als dan vervult een aandoenlijke majesteit daar den ruimen tempel der Natuu: tallooze zonnen spiegelen zich in den bevenden dampkring der aarde, schijnen zoo vele gouden stippen met vuurgloed omhuld, of zoo vele met stralend licht gekroonde kinderen des Almagtige, die in plegtige reijen juichende om het feestaltaar der eeuwig dankende Natuur, ten dans worden geleid. De sneeuw, die de bergtoppen kroont en de uitgestrekte dalen overdekt, kaatst het bleeke maanlicht terug, en hulpt de zwarte donkerheid in eenen verblindenden zilveren tooi. Het oog des bewoners dezer eenzame gewesten, reeds verzwakt door den dikken rook der traanlamp, die zijne ellendige woning verwarmt, ziet zich van alle zijden misleid, door blinkende vormlooze schimmen, die in de duisternis, wijkende over heuvelen van sneeuw, over
{==622==} {>>pagina-aanduiding<<}
onwankelbare ijsrotsen, en over uitgebreide meiren, wier hoog opgeruide golven in het midden hunner woeste tuimeling als versteenden, terwijl het schuim, dat zich stuivende met de wolken wilde vermengen, tot blinkende kristallen draden of stralen stolde, schijnen te zweven: ook schoon de maan moog'versterven, schoon hare lichtende zijde zich, volgens vastgestelde regelen, van de aarde afwendt, toch ontbreekt het den tempel der Natuur aan geen ontzagwekkend schijnsel. Neen! schoon de wijze Vormer der aarde hier de levensvreugde niet op rozenkleurige vleugelen des dageraads doet zweven, zijne liefde schittert toch ook hier in den middernacht. Diep uit den kouden schoot der donkerheid, waar geen menschelijk oog nog doordringt, rijst het Noorderlicht. De Natuuronderzoeker beschouwt het met bewondering, maar schemerige onzekerheid omgeeft deszelfs geboorte. Ontstaat het uit dampen, die zelfs uit het eeuwen verdurend ijs opklimmen, en door de vuurdeelen, die, rusteloos in den dampkring rondzwevende, ontbranden, terwijl het licht, door de verschillende ijsrotsen terug gekaatst, ook verschillende kleuren aan de brandende stof, die door de wolken vliegt, mededeelt? Ontstaat het door uitbarstingen van vuur, dat in de ingewanden der aarde woelt, uitbarstingen,
{==623==} {>>pagina-aanduiding<<}
die aan het uiterste der pool, waar de dood eeuwig woont, en waar het laatste flaauwe geruisch van den stroom des levens in onveranderlijk versteenend stilzwijgen smoort, den boezem der aarde lucht geven, en de eeuwige verstomming en rust door de ontzaggelijkste beweging afbreken; of geeft het vuur, dat door den zwaai der aarde om hare as rusteloos in werking wordt gehouden, de geboorte van het Noorderlicht? Hoe dit ook zijn moge, vriendelijke beschermgeesten der menschheid schijnen hier heerlijk lichtende toortsen, ook in het graf de zinnelijke vreugd, te doen branden: toortsen, wier golvende vlammen het gewaad der Middernacht, die vreesselijk zwijgende zuster der onaanwezenheid, met de ijsselijkste pracht versieren; of liever, de zorg der nimmer sluimerende Voorzienigheid wandelt ook daar in het nog bewoonbare Noorden, en doet hare vlammende voetstappen in de lange zwarte duisternis verblijdende lichten. Groot en schoon toch zijn alom de werken des Almagtige. Alles, alles predikt zijne weldadige wijsheid, zoowel het ontzaggelijk Noorderlicht, dat in de voorhoven des eeuwigen winters door de sidderende wolken veelkleurig vlamt, als de met blinkende morgendauw beparelde roos, die in den boezem der altijd bloeijende lente in het bekoorlijk Valentia, of op het lagchend
{==624==} {>>pagina-aanduiding<<}
Cyprus versiert. Zoowel de vuurbrakende Hekla, wiens gloeijende rook de bevriezende lucht bewolkt, en wiens lichtende vuurvlammen over bergen van ijs flikkeren; ja, zoowel de kokende bronnen, die met sneeuw en ijs omzoomd zijn, in het Noorden, als de balsemdauwende mirteboschjes, en de langs de bloemrijke boorden kronkelende beekjes in de liefelijk gematigde streken van het Zuiden. Intusschen bereidt zich het gevoelig leven tot de rust des Winters, die zich allengs verder en verder uitstrekt. Alle dieren, waarvoor de natuur dit jaargetijde geen overvloedig voedsel bezit, zinken in eene weldadige gevoellooze sluimering, en voor den mensch, wiens vernuft over de jaargetijden zegepraal, is de schoot der natuur nooit geheel ledig: waar het plantenrijk door de hand des doods voor hem gesloten wordt, daar verzadigt hij zich met dierlijk voedsel. Bieden hem de wateren geen voorraad meer; verbergen zich de bewoners des oceaans onder wijd uitgestrekte ijsvelden en op elkander gestapelde rotsen; de jagt op vogelen en viervoetig wild behoedt, in het verre Noorden, nog de smeulende vonk des menschelijken levens voor eene geheele uitblussching. Het jammerlijkst gebrek, wat zeg ik? Winzucht dreef zelfs volkplantingen uit maatschappijen onder zachtere he-
{==625==} {>>pagina-aanduiding<<}
melstreken naar de koude onvruchtbare gewesten des nachts, om door de met schoon en bij uitnemendheid koesterend bont, of haar voorziene vellen der Noordelijke dieren, eenen rijken tak van koophandel, die de aarde wijd overschaduwt, te doen bloeijen. De in alles voorziende zorg der Godheid bekleedt de dieren juist volgens de hemelstreek, die zij bewonen. In de koudste gewesten, en vooral tegen het koudst gedeelte des jaars, zijn zij met het digt op elkaar gegroeid haar, dat alle warmte in het dierlijk gestel terug houdt, bedekt. In het akelig, in het vreesselijk uitgestrekt Siberië, is dan ook inzonderheid elke diersoort die daar de gestrengheid der lucht verduurt, met het voortreffelijkst bont bekleed; en om hiervan het voordeel te genieten, worden vruchtbare landen, die ook in den winter door de stralen der zon niet geheel vergeten zijn, verlaten; ja, om dit voordeel te genieten, dacht weleer het vernuft het verbannen naar Siberië, als eene vergelding voor gepleegde misdaden, uit. En tallooze ongelukkigen, met misdaden bevlekt, door eerlooze boosheid valsch beschuldigd, of door het lot des krijgs tot gevangenen gedoemd, werden voor geheel hun leven in het ijsselijkst graf, waar, niet als in de stille rustplaats der dooden gevoelloosheid woont, maar, waar dulde-
{==626==} {>>pagina-aanduiding<<}
looze ellenden de aan het maatschappelijk leven ontrukten moest folteren, begraven. Ach! hoevele bange zuchten zijn ook daar uit den schrikvollen nacht tot God opgestegen, hoevele tranen der onschuld zijn ook daar niet op het gelaat der eenzaam stervenden gestold; tranen, die eenmaal, wanneer de eeuwige regtvaardige Regter der menschenwereld de verborgenste handelingen in het openbaar vergeldt, tegen geweld en list zullen getuigen.
	Ach! onder de duizenden, die in deze onherbergzame streken, ver van den geliefden grond, waar het levensgenot, als met heldere beekjes, om hunne treden kronkelde, den dood te gemoet weenden, waart ook gij, edele beminnenswaardige ULRICA! Gij die uwe bloeijende jeugd daar in de zwarte schaduwen des nachts onder het vervullen der heiligste pligten wegkwijnde. Uwe naam, uwe deugd moge in de vergetenheid weggezonken zijn, beide schitteren zij heerlijk in het vlekkeloos oog der Godheid. ULRICA's vader was een der dapperste helden, die immer voor Zwedens eer en regten streed: hij was bemind bij zijne wapenbroeders, en zijne vijanden eerbiedigden hem. Bij eenen inval op het Russisch grondgebied, beschermde hij de weerlooze familie van een' der aanzienlijkste staatsmannen, en na het sluiten van
{==627==} {>>pagina-aanduiding<<}
den vrede ontving hij, ten loon zijner edelmoedigheid, de hand der eenige dochter van dezen bij het hof begunstigden en door het algemeen zoo hooggeroemden staatsman. Het hart der lieve schoone bezat hij reeds van het oogenblik af, waarin de grootmoedige held haar aan de magt zijner woedende krijgslieden had ontrukt, doch niet lang bloeide het huwelijksgeluk der edele gelieven: ULRICA was het eerste, maar ach! ook het eenigste onderpand der heiligste trouw. Naauwelijks nog gloeide het hart der teedere moeder van ongekenden wellust, toen de jonge onnoozele zuigeling aan haren vollen boezem speelde, of eene doodelijke krankheid rukte haar binnen weinige dagen uit de armen van haren troosteloozen echtgenoot. Onbeschrijfbaar was de smart van den dapperen LINTHAL: zijn heldenhart was zoo geheel voor reine teedere liefde gevormd, het was zoo volkomen met dat zijner engelachtige gade vereenigd, en nu, o! nu stond hij daar eenzaam bij het verstijfde lijk, en weende bloedige tranen. Zijn hart was verscheurd en de geheele aarde scheen hem een graf. Hij drukte de ijskoude hand zijner geliefde aan zijne zwoegende borst, en riep den hemel tot getuige, dat hij haar ook nu, nog in de kleine, van alles onbewuste ULRICA met zijne geheele ziel bleef beminnen,
{==628==} {>>pagina-aanduiding<<}
en dat zijn leven alleen aan het belang van dit dierbaar kind was geheiligd. En dit was het ook in den volsten zin. LINTHAL gevoelde zich door zijne kleine lieveling met de onschendbaarste banden aan de zinnelijke wereld gehecht. Zijne bekoorlijk opgroeijende ULRICA schonk hem niet slechts het volst genot der zalige vadervreugd, maar ook door haar smaakte hij nog den reinen hemelschen wellust, die uit zijne betrekking op hare reeds verheerlijkte moeder voortvloeide. O! zoo vaak de lieve kleine, met den vleijenden vadernaam op hare vriendelijk lagchende lipjes, hem omhelsde, o! zoo vaak drukte de edele held niet slechts het eenig, het eindeloos meer dan zijn leven geliefd kind aan zijn gevoelvol hart, maar hij eerbiedigde ook in de weerlooze onschuldige de reine engelenziel van zijne zalige SOPHIA, die hij in de jeugdige trekjes van het aanminnig wicht dagelijks meer zag opluiken. LINTHAL was reeds vrij bejaard, eer hij huwde; toch ontrok hij zich niet aan den dienst van zijn vaderland, zoolang dit zijne regten en belangen door vijanden zag betwisten. Meer dan eenmaal had zijn bloed voor hetzelve gevloeid, en telkens keerde hij met roem overladen uit den strijd terug. O! hoe moedig klopte hem niet het hart, terwijl de doodelijke kogels moordende om
{==629==} {>>pagina-aanduiding<<}
hem heen snorden? Elke gedachte aan het vaderland was onafscheidbaar met het heil van zijne ULRICA vereenigd. In dit schoone, in dit edele meisje beminde hij zijn vaderland nog met meer heldenvuur: in hare weerloosheid, in haar kinderlijk vertrouwen op zijne vaderzorg, schenen de regten des vaderlands om zijne bescherming te vleijen. ULRICA's liefkozingen beloonden zijne overwinningen, en hare veiligheid was zijne schoonste lauwerkroon. De vrede, dien Zweden eindelijk genoot schonk den heldhaftigen LINTHAL ook het regt, om de rust des ouderdoms kommerloos in te oogsten, doch de nu achttienjarige ULRICA, schoon als de bloeijende lente, en edel van hart, als hare zalige moeder, verkreeg een aanzienlijk erfgoed van een' harer Russische bloedverwanten, doch onder beding, dat het door ULRICA zelve in Rusland  moest bezeten worden. Verkoos zij in tegendeel in Zweden te blijven, dan verviel het Adelijk goed aan eenen anderen tak van hetzelfde geslacht. LINTHAL vernam dit met de innigste zielesmart. In de geliefde vaderlandsche lucht, die hem het eerst omvloeide, op den grond, dien hij met zijn bloed had beschermd, hoopte hij te sterven, doch ULRICA's belang overwon alles, zij was de verloofde bruid reeds van GUSTAAF, de zoon van een' Russische held,
{==630==} {>>pagina-aanduiding<<}
zelf in dienst van dat rijk. De vader van GUSTAAF was weleer door LINTHAL krijgsgevangen gemaakt, doch door zijne edele hoedanigheden en verhevene denkwijze dierbaar geworden aan zijnen overwinnaar. Hij overleed aan zijne wonden, en LINTHAL beloofde aan den stervenden, de vader te zullen zijn van deszelfs jongen moederloozen zoon. Deze zoon was GUSTAAF, LINTHAL had hem opgevoed, en met vaderlijke teederheid verzorgd. ULRICA, door de aanzienlijkste Zweden bemind, gevoelde alleen voor GUSTAAF, wiens geheel ziel aan zijne zusterlijke vriendin hing, de reinste de onschendbaarste liefde. LINTHAL juichte in het geluk zijner kinderen. ‘GUSTAAF,’ zeide hij, terwijl ULRICA het blozend gelaat aan de vaderlijke borst verborg. ‘GUSTAAF, God heeft mijne wenschen bekroond, uw beider harten zijn voor elkaar gevormd, ik zal vrolijk sterven en mijn kind in uwe beschermende armen zien. Tot mijne zalige SOPHIA zal ik in verrukking zeggen: o zie daar beneden, op den weg der deugd, wandelen twee jeugdige engelen en zaaijen voor zich zelf en voor ons door hunne schoone daden nog altijd nieuwe hemelsche blijdschap. God, mijn zoon! uw vaderland roept u, de Turken bestrijden het, vlieg heen. De ontrolde vaandelen wachten u aan de oevers
{==631==} {>>pagina-aanduiding<<}
van de Wolga, maar bedenk dat heldendeugd door trotsche woestheid vernederd wordt. De ware held is de edelmoedige menschenvriend. Ziedaar de hand van uwe bruid: ontvang met dezelve mijnen vaderlijken zegen, en zooras gij met lauweren terugkeert, geleidt gij mijne ULRICA, met den bruidskrans getooid, naar het altaar.’ De gelieven knielden vol gloeijende verrukking en besproeiden de hand des zegenende vaders met heilige dankbare vreugdetranen. GUSTAAF vloog moedig naar den krijg, ULRICA scheen hem de prijs der overwinning, en de om heil biddende ziel van het meisje zweefde vol innige liefde over de treden des jongelings. Kort na het vertrek van GUSTAAF scheurde zich de oude LINTHAL uit liefde voor zijne dochter van zijn vaderland los. Vruchteloos smeekte ULRICA om met hem in Zweden te blijven, en het adelijk erfgoed te laten varen. De trouwhartige vader wilde alle mogelijke bronnen van levensgenot voor zijn dierbaar kind doen stroomen, en zijn eigen vreugd aan haar heil opofferen. Doch naauwelijks bevond zich ULRICA slechts eenige maanden in Rusland, of het schoone Zweedsche meisje, dat in de afgezonderdste eenzaamheid met haren vader leefde, werd toevallig bekend aan een der prinsen uit het vorstelijk huis, en ontvlam-
{==632==} {>>pagina-aanduiding<<}
de ongelukkig eene heillooze drift in de kleine lage ziel des magtige. LINTHAL werd op de vleijendste wijze aan het Hof genoodigd: men bood hem de aanzienlijkste eereposten aan en wilde hem met gunstbewijzen overladen, doch de edele grijsaard wees alles met eene fiere trotschheid van de hand. Laaghartige dienaren van den vostelijke minnaar poogden ULRICA, die zij op alle mogelijke wijzen met list hadden willen magtig worden, nu met geweld aan de armen van haren vader te ontrukken, maar ook dit was te vergeefs. LINTHAL waakte met leeuwenmoed voor de jeugdige lieveling zijner ziel, en hij besloot nu, om zich aan de voeten der toenmalige Keizerin te werpen, haar alles te openbaren en om regt en bescherming te vragen; maar de eerloze boosheid kwam hem voor: de verachte liefde van den prins was in onverzoenbare wraak verkeerd. LINTHAL van eene staatsmisdaad te beschuldigen en te veroordeelen was het werk van een oogenblik. De waardige grijsaard zag zich en zijne dochter, op het onvoorzienst, van alles beroofd, en als ballingen naar het akelig Siberië mededoogenloos heengevoerd. Vreesselijk grievend was zulk een onregt voor de schoone zuivere ziel des grijsaards, waarin hij zijn geliefd kind zag verzinken. Intusschen verduurde de lieve schoone niet
{==633==} {>>pagina-aanduiding<<}
slechts moedig haar lot, maar kalme tevredenheid lachte in hare vertroostende blikken, toen zij, zonder hoop op uitkomst, arm en van alle vreugde gescheiden, maar vrij en veilig aan de vaderlijke borst adem haalde. In de afgelegendste oorden van Siberië werd aan de ongelukkigen het rampzaligst verblijf aangewezen. Vruchteloos waren alle klagten: op de zorgvuldigste wijze, werd alle briefwisseling, ja, zelfs alle gemeenschap met andere ballingen hun belet. LINTHAL was gedoemd, om wekelijks een bepaald getal vellen an dieren, die hij gedood had, te leveren. De zwakke grijsaard dwaalde dus elken dag door de uitgestrekte sneeuwwoestenijen,en bevond zich niet zelden op het punt, om door vermoeijing, door koude en gebrek te bezwijken. Vol mededoogende liefde vergezelde hem de jeugdige ULRICA, als een der goddelijke beschermëngelen waakte zij over zijne treden. Met verkropten weedom droogde zij de vaderlijke tranen, die hij om haar weende. Zij gevoelde het gebrek niet, da hare jeugdige krachten wegknaagde, wanneer zij zich het noodigst voedsel onthield, om den zoo teedergeliefden vader met hetzelve te verkwikken. De lach der vreugde zweefde niet zelden op de verbleekte lippen van het krachteloos het uitgehongerd meisje, terwijl zij de vol-
{==634==} {>>pagina-aanduiding<<}
komenste verzadigingvoorwendende, den geliefden misleiden grijsaard den laatsten voorraad, dien zij bezat, zag genieten. En ach! toen nu de lange, de gestarnde winternacht zich over het verschrikkelijk oord uitbreidde, toen geene flaauwe morgenschemering meêr voor hun flikkerde, en de aderen van LINTHAL en zijne dochter dreigde te doen verstijven, toen klom het lijden, neen! toen klom de bangste doodsangst ten hoogsten top. Alles, wat beleid en zorg, alles wat de vurigste kinderliefde kon uitdenken werd beproefd, om het wegstervend leven des geliefden vaders te behouden. Met de teederste zorg biddend om ontferming, knielde de schreijende ULRICA, bij het eenzaam schijnsel der lamp, vaak nevens het hare leger des vaders, dien zij reeds dood waande. Met welk eene zoete verrukking zag zij hem dan weder ontwaken. Juichende omhelsde zij hem, en het hoofd des zilverlokkigen grijsaard rustte nog zacht op den zwoegenden boezem der dochter, die haar eigen leven zoo gaarne over hem wilde ademen. Eenmaal werd de akelige stilte, die de rampzalige hut omringde, door een woelig gedruisch afgebroken, LINTHAL herkende het ras voor sleden door krijgslieden vergezeld. ‘Goede Hemel! zuchtte hij, zoude de wreed-
{==635==} {>>pagina-aanduiding<<}
heid nieuwe slagtoffers hebben uitgekozen? Voorzeker zijn dit ballingen, die in dezen omtrek de afschuwelijkste ellenden met ons moeten deelen.’ Luid klopt ULRICA's hart van verlangen, om slechts een gevoelig mensch weder te zien, ja luid klopte het door het innigst voorgevoel. Werktuigelijk snelde zij uit de hut. Bloedroode vlammen des noorderlichts omschenen de met ijsrotsen bezaaide sneeuwvlakte, en den geheelen stoet van met rendieren bespannen sleden, die op eengie afstand van de hut voorbij trokken. Het oog van het meisje hechtte zich vast sn eenige lieden, die hunne sleden verlaten hadden, en zoekende over den weg dwaalden. Zij naderden: de sidderende ULRICA, gilde van verrukkende vreugd, en hemel! zij lag in de armen van haren GUSTAAF. Gewaarwordingen, zoo onbeschrijfbaar zalig, als de gewaarwordingen, die door het verheerlijkte aanwezen der gestorvenen, die de dierbaarste lievelingen hunner ziel, wier vroegeren dood zij met bloedige tranen beweenden, zonder angst voor eene nieuwe scheiding aan het verëngeld hart knellen, doorstroomden in het eerste oogenblik, de naar hemelvreugd smachtende zielen van GUSTAAF en ULRICA. Dan ach! smart verbitterde al ras deze hemelvreugd, GUSTAAF
{==636==} {>>pagina-aanduiding<<}
omhelsde niet meer het bloeijend, het van gezondheid en door zachte zielerust blijmoedig meisje; bange kommer en jammervol zielelijden waren op het verbleekt, het kwijnend, maar des te belangrijker gelaat geteekend, en de vreesselijkste ellenden grimden hem van alle zijden tegemoet. Tranen en luide snikken waren de eenige taal, waardoor het hoog gestemd gevoel zich poogde uittedrukken. Sidderend door de treffendste aandoenigen droeg de jongeling zijne magtelooze geliefde in de akelige hut. LINTHAL wankelde hem tegen, het veege leven des grijsaards, dat zoo lang de smart had verduurd, scheen in dit zalig tijdstip te bezwijken. GUSTAAF had met glorie de vijanden zijns vaderland bestreden, en niet weinig tot de schoonste overwinningen toegebragt; maar, als een donderslag die rotsen verplettert, trof hem, toen hij in de armen zijner bruid dacht te snellen, het berigt der verbanning van LINTHAL en ULRICA. Nieuwe ballingen moesten welhaast naar het oord der ellenden gevoerd worden. Een zijner vrienden moest deze ongelukkigen derwaarts geleiden, en GUSTAAF stond blijmoedig den eervolsten rang, dien hij door zijne heldendeugd verworven had, af, om in plaats van zijnen vriend, deze treurigen togt naar Siberië te doen. Geene opofferingen vielen hem te
{==637==} {>>pagina-aanduiding<<}
zwaar; o met welken gloeijend verlangen klopte zijn beminnend hart het ijzingwekkend gewest, waar hij juist in den winter moest aankomen, te gemoet; schoon zijne verbeelding hem vol moordende angst niet zelden den dood van zijne geliefde en van zijnen vaderlijken vriend schilderde. De algemeene opzigter der ballingen in Siberië was de broeder van GUSTAAFS vriend, in wiens plaats hij zich heden bevond: GUSTAAF vervoegde zich bij dezen redelijk denkenden man, vernam van hem het juist verblijf van LINTHAL, en bewerkte alle mogelijke verzachting van het lot diens grijsaards. En nu, o nu scheen voor den liefdevollen jongeling, zelf in deze barre wildernis, nog een paradijs te ontluiken. Hij voorzag ook de ongelukkigen van alle noodige levensbehoeften, die zij zoo lang hadden ontbeerd; ook verkreeg hij voor hun eene veel betere woning. GUSTAAF en ULRICA smaakten, ook hier, den zielewellust der heiligste liefde. Het leven van LINTHAL, door de teederste zorg bewaakt, scheen nog eenmaal te ontvlammen, en het gevoelvol vaderhart klopte nog door de zoetste vreugd. GUSTAAF had alles, wat hij bezat, voor zijn vertrek uit Rusland, op de verstandigstge wijze, in zekerheid gesteld, en het gerucht, dat hij in Siberië  gestorven was, werd als waar-
{==638==} {>>pagina-aanduiding<<}
heid aangenomen. Intusschen had zich de edele jongeling gevleid, om, na de voltrekking van zijn huwelijk, met zijne jonge dierbare gade en haren vader te ontvlieden, en zich in een vreemd rijksgebied voor alle nasporingen te verbergen. Doch de stervende toestand van LINTHAL, en ach! zelfs de wegkwijnende krachten der lieve ULRICA, verijdelden dit bekoorlijk ontwerp. ‘Mijn zoon, zeide LINTHAL menigwerf, ik schonk u eenmaal de hand van mijne rijke bloeijende ULRICA: eer en geluk schenen toen met haar bezit verbonden, maar nu, de arme, de verbannen docher van eenen balling; een meisje, wier vleijende schoonheid weleer de bron werd van haar ongeluk, maar wier jeugd nu verwelkt … - GUSTAAF! en deze bruid behoort u nog.’ ‘O mijn vader, was dan het antwoord des jongelings, eer en geluk blijven eeuwig voor mij, met het bezit van ULRICA, de dochter van mijnen eenigen beschermer verbonden. Ach ! hare ware schoonheid is onverwelkbaar; deze zachte, om ontferming vleijende kwijning op het aanminnig gelaat uwer dochter is de eerbiedwaardige stempel der deugd, die haar voor mij, ach! die haar in het vlekkeloos oog des Eeuwign eene goddlijke waarde geeft. ULRICA zal aan dit van liefde bloeijend hart weêr als een door storm neêrge-
{==639==} {>>pagina-aanduiding<<}
bogen roosje opluiken.’ Vruchteloos poogde LINTHAL, die den dood met rassche schreden voelde nadere, ULRICA te bewegen om, eer hare krachten onherstelbaar verloren gingen, dit voor haar zoo doodelijk oord,met GUSTAAF te ontvlieden. ‘Dierbaar kind! zuchtte hij, gij hebt alle uwe pligten aan mij vervuld. Behouden kunt gij mij niet, maar – laat ik stervende de vertroostende bewustheid, dat gij op mijn'vaderlandschen grond gelukkig zijt, in het beter leven medevoeren. O GUSTAAF ! zoon mijner getrouwe vriendschap. Vlugt, o vlugt met mijne ULRICA naar Zweden ; de naam van LINTHAL leeft gewis daar nog, en, als de beschermer van zijn eenig kind, van alles, wat hem op aarde dierbaar is, zullen mijne brave landgenooten u beminnen en eerbiedigen.’ Doch ULRICA, die nooit iets aan haren vader had geweigerd, wilde hem volstrekt in deze ijsselijke eenzaamheid niet verlaten, en hoe konde zij ook zelfs aan het hart van haren GUSTAAF elders levensvreugde genieten, terwijl het beeld van den stervenden vader haar voor den geest zweefde. Het beeld van den verlatenen grijsaard, die, van hare geboorte af, alles vol teedere liefde voor haar belang had opgeofferd, en die nu, ach! nu zijne krachten door ellende bezweken, nu zijne oogen door ouderdom en door de blindende schittering
{==640==} {>>pagina-aanduiding<<}
der sneeuwvelden verdonkerd waren, hulpeloos naar den jongsten adem hijgde. Neen, ULRICA volhardde onbewegelijk in haar besluit, om zich niet van haren vader te verwijderen. Schreijende smeekte zij hem, om van geen vlugten zonder hem meêr te spreken, en GUSTAAF, die alleen uit bezorgdheid voor hare teedere levenskrachten, niets vuriger wenschte, dan haar eene zachtere lucht te doen inademen, GUSTAAF eerbiedigde ook de ouderliefde van zijne dierbare ULRICA; doch hij drong aan op het voltrekken van een huwelijk, welks gelukzaligheid uit de edelste bronnen voortvloeide. De heldere dag lichtte nu weêr onafgebroken over het verblijf der ballingen; stroomen van gesmolten sneeuw golfden langs den heuvelachtigen grond; de zon hulde de bergtoppen in gloeijend goud en bestrooide de druppelende ijsrotsen als met tintelende starren. Een kleed van donsig mos dekte op onderscheide plaatsen den grond, en planten en bloemen zelf verspreidden den flaauwen glimlach des levens over het gelaat des doods. Een priester uit de hoofdplaats van het gewest voltrok de huwelijksplegtigheid voor het krankbed van den veegen LITHAL, die nog eenmaal op aarde onvermengden wellust genoot. Nooit klopte zaliger harten in deze wildernis, dan die van ULRICA en GUSTAAF, toen de rei-
{==641==} {>>pagina-aanduiding<<}
ne eed der eeuwige trouw van hunne lippen vloeide; de getrouwe bediende van GUSTAAF had kransen van jeugdig berkenloof om de wanden der hut geslingerd, en den grond met mos en bloemen bestrooid. Eenige deelgenooten der ellende uit den omtrek deelden in de feestvreugde, en hoogere wezens juichten voorzeker om het geluk, waarvoor het rein zedelijk gevoel, waarvoor de menschheid vatbaar is. Doch dit geluk was niet voor den staat der sterfelijkheid bestemd; hier kiemde het slechts, om in het hooger leven, in den staat der edele zelfvolmaking, bloesems en vruchten te schenken. De brave LINTHAL, wiens ware grootheid door zooveel leeds werd gelouterd, en voor wien elke belooning in het gewest der onbestendigheid, in het oog der eeuwige Wijsheid te gering was; de brave LINTHAL scheidde, vol zegenende liefde, van zijne weenende kinderen. Op de borst van GUSTAAF ademde hij den jongsten snik, en de liefkozende hand van ULRICA sloot het vaderlijk oog, dat sinds lang door geene lichtstraal meer verblijd was. Beiden dankten zij schreijend voor de voleinding van het lijden des aan God getrouwen grijsaards, en heiligden zijn graf door het uitdeelen van verkwikkingen en kleine geschenken aan de ongelukkige noodlijdende ballingen tot een altaar der weldadige men- 
{==642==} {>>pagina-aanduiding<<}
schenmin. GUSTAAF overreedde nu ook zijne, van dag tot dag wegkwijnende, gade om dit oord, waarover de koude duisternis zich eerlang weêr zoude uitbreiden, te ontvlieden. Lang en vermoeijende was de reis, terwijl de strengheid der lucht het leven van ULRICA in deszelfs fijnste beginselen had verwoest. Versterving vloeide door hare aderen, en, eer zij nog de grenzen van Zweden bereikt hadden, doch, toen in ULRICA's verbeelding de vaderlandsche lucht, de lucht, die hare kommerlooze kindsheid zoo vreedzaam omvloeide, haar tegenwaaide, ach! toen bezweken hare laatste krachten, en, vol blijde verwachting, om de naamlooze teederheid van haren GUSTAAF met eeuwige engelen-vriendschap te bekroonen, stierf het jongste vaarwel op hare verstijfde lippen. De smart van GUSTAAF grensde aan vertwijfeling: met eene alles trotserende stoutheid vloog hij naar de hoofdstad van Rusland, waar men hem dood waande. Luid klagend noemde hij den vorstelijke wellusteling daar den eerloozen moordenaar van ULRICA. Geen geweld kon hem terug houden; hij drong tot de Keizerin door; schilderde het gepleegde onregt met de onvervalschte zwarte kleuren der afschuwelijkste boosheid: de Vorstin was van alles onkundig; zij eerbiedigde en betreurde de vermoorde onschuld;
{==643==} {>>pagina-aanduiding<<}
hare naamteekening was misbruikt, om LINTHAL en zijne dochter schandelijk te veroordeelen: dit ontvlamde hare billijke gramschap. De booswichten, die het heiligst regt hadden geschonden, werden op ht onverwachtst op hunne beurt tot ballingschap gedoemd. De ijsselijkste wroeging vergiftigde den dolk des ongeluks voor hun, ja gehaat en veracht, niet door zielerust omschaduwd, maar door vertwijfeling gemarteld, voerde hen eindelijk de dood tot den staat der meer onmiddelijke vergelding van menschelijke bedrijven; tot dien staat, waarin de vrucht van alles, wat de vrije zedelijke mensch aan deze zijde der eeuwigheid zaait, volgens de wetten der volmaakte orde moet ingezameld worden. 
	Doch laat ik de uitbreiding van het gebied des winters door dit Noordelijk halfrond verder met een bespiegelend oog volgen. De koude neemt van oogenblik tot oogenblik toe; de uitgestrektste Noordelijke meren en stroomen worden als versteend; geen vlag doet meer het eerbiedwekkend wapenschild eener Mogendheid over de ruime Botnische golf zwieren. De koopvaardij spiegelt hare wimpels niet meer in de schuimende baren van de breede Sont. Neen! de gemeenschap tusschen volk, en volk wordt door trappelende rossen over
{==644==} {>>pagina-aanduiding<<}
de gestolde vloeden ginds en weder gevoerd. Het brieschend paard doet kommerloos den hollen weg, waarover het schijnt te vliegen, daveren daar, waar voor weinige maanden het forsch gewapend oorlogschip als een vlottende brug het bruischend nat kliefde, of waar de stormwinden het van golf op golf over den gapenden afgrond slingerden. Ginds waar zachte zomerkoeltjes het prachtig opgetuigd en vlugtig zeilend jagt, waaruit de toonen der vriendschappelijke vreugd over het in het gouden licht der zon spelende baren weergalmden, suizend omwaaiden, daar zweven nu sierlijk getooide sleden, bespannen met niet minder prachtig opgetoomde paarden, wier luchtig zwierende manen het fladderen der zwellende zeilen vervangen; en veilig juicht gulle vrolijkheid ook hier boven de diepe kolken des afgronds, waarover de gestrenge vorst eene kristallen zoldering blies. Zware donkere wolken uit de menigvuldige dampen, die aan de door herfstregens vochtige aarde ontzweefden, in de koude bovenlucht te zamen gestold, en door hare zwaarte nedergedrukt, vallen in digte sneeuwvlokken vooral op de hooge bergtoppen, waar de meer warme lucht der valleijen en vlakten haar niet bereikt, en tot plasregens versmelt, neder. Ja, ontzaggelijk op elkander gehoopte sneeuw bedekt
{==645==} {>>pagina-aanduiding<<}
als eene donzige zilveren kroon de hooge statige bergen, die de vruchtbare dalen overschaduwen, en uit wier boezem rivieren vlieten, aan wier boorden eeuwenoude volken in vergeting wegzinken en nieuwe koningrijken geboren worden. Plegtig storten zich die rivieren daar, waar de zamenvloeijende beken, die uit verschillend gevormde ijsgrotten of sneeuwheuvels ontspringen, den stroom verbreeden, langs steilgepunte rotsen met het aandoenlijkst geruisch, dat zich wijd in het rond verdoovend verspreidt, in diepe dalen neder. Bij zulke watervallen vertoont zich de natuur in de verhevenste majesteit. Wie verbeeldt zich zonder eene zielsverheffende huivering te gevoelen, het bruisend water, met breede zware golven, onafgebroken als van hemelhooge steilten te zien nederstorten, terwijl elke vallende golf zich in eenen bollen zilveren witten sluijer van schuim hult; van schuim, dat, bij het donderend nederstorten van de eene rots op de andere, hoog en wijd uit elkander stuift, zoodat de lucht met een' zwaren nevel, waarin de zonnestralen zwevende regenbogen schilderen, en die in blinkende stortregens nedervalt, bedekt schijnt. Maar ook de toenemende gestrenge vorst berooft deze trotsche tooneelen van alle bevalligheid. De bronnen der beken worden
{==646==} {>>pagina-aanduiding<<}
in vaste rotsen herschapen, de vloeijende golven bevriezen, en, schoon de forsche beweging des watervals eene volkomen bevriezing verhindert, stolt toch het schuim tot verschillende gedaanten op de rotsen en vormt, in de verdikte lucht, zwevende ijswolken, waarover de akelige duisternis zich uitbreidt. De vreedzame bewoners der valleizien met bekommerde blikken de zware sneeuwklompen, die vaak vreesselijk dreigende aan de toppen van het gebergte hangen. Alleen de gewoonte maakt hen gemeenzaam met zulk een gezigt, en te gelijk met het doodelijk gevaar, van levendig onder de onmetelijke sneeuwbergen begraven te worden. Neen! dit gevaar verbreekt de gehechtheid niet aan den vaderlijken erfgrond. Vertrouwelijk weidt de vreedzame dalbewoner zijne geiten of runderen bij den voet des bergs, aan wiens top de middelen van vernietiging van al zijn aardsch geluk op het geringste toeval wachten, om in een enkel tijdstip in het dal neder te ploffen. De geringste beweging der lucht, of eenig ander gedreun is genoeg, om, volgens het heilbedoelend plan der eeuwige Wijsheid, zulk een'sneeuwval te veroorzaken. Gebeurt dit? o! dan versmoren mensch en vee; de woningen worden onder den zwaren last verpletterd, en de vallei is in eene zee van sneeuw verkeerd. Hoe menig- 
{==647==} {>>pagina-aanduiding<<}
werf betreurde niet de edeldenkende, de vrijheid ademende Zwitser soortgelijke rampen? Hoe menigwerf beeft de achtenswaardige grijsaard, die, in de bloeijende jaren zijnes levens, den geliefden speelgenoot zijner kindsheid, met wien hij het heiligst vriendenverbond sloot, hulpeloos ondert den sneeuwval, die geheel het vreedzaam gehucht bedekte, begraven en versmoord zag, voor het lot van zijn dierbaar gezin, dat het dreigend gevaar niet kent. Met welk een'angst beschouwt hij de zorgelooze rust der kinderlijke onnoozelheid, boven wier wankelende wieg de dood schijnt te zweven.
	Naauwelijks wentelt zich de aarde dood de glansen van het starrenbeeld, dat in de taal der hemelloopkunde de Steenbok wordt genoemd, of de winter blaast de nevelen uit onzen dampkring weg, en helderheid omvloeit het gewelf, dat met den gouden gloed des middags weder getooid wordt, of met de talloos tintelende starren van den langen middernacht bezaaid is. Vrij natuurlijk draagt dan ook deze maand den naam van Wintermaand. De Herfst eindigt daar, waar de aarde het laagste punt in haren eironden loopkring bereikt, waar de noordelijke zijde der planeet de minste stralen der zon niet meer opvangt, en waar dus de donkerheid, als het schrikbarend gewaad des afgronds, of 
{==648==} {>>pagina-aanduiding<<}
als de schaduw der onaanwezenheid, die den geboren wordenden oceaan omsluijerde, deszelfs grootste zegepraal over den dag, die met stralende lokken versierde zoon der genietingvolle aanwezenheid, viert. Ja, daar, op dat punt, zinkt de stervende Herfst aan de voeten des blinkenden Boogschutters neder. Ook zijne pijlen glinsteren niet meer door het nevelig gordijn der natuur, en de zich vlugtig wendende Steenbok beklauterde de schitterende tot helder kristal gevormde ijsrots, waar op de troom des winters gegrondvest is. 
	Bij de Romeinen was deze maand de Tiende, waarom zij dan ook December werd genoemd, welken naam zij alsmede in onzen tijdwijzer behield. In Duitschland onderscheidde men haar door den naam van Kers- of Christmaand, omdat, volgens eene algemeene schikking der Christenvolken, op den vijfentwintigsten dag dezer maand het geboortefeest van den voortreffelijksten onder de menschen, van den eenigen vlekkeloos volmaakten Zoon van 't onbevatbaar Wezen, dat geen eindig schepsel zich kan voorstellen, dat in geen taal kan genoemd worden, met dankbare aanbidding wordt gevierd. JEZUS, het beeld des Eeuwigen, het zigtbaar afschijnsel van Hem, bij wiens heerlijkheid de glansende serafijnen met nacht omhuld zijn, en het te zamenvloeijend licht 
{==649==} {>>pagina-aanduiding<<}
van millioenen zonnen uitgedoofd schijnt; JEZUS werd geboren, om aan de menschelijke natuur ware goddelijke majesteit te schenken: ja, om die natuur, als de onbevlekte telg der volmaaktheid, door het grenzeloos heelal te doen eerbiedigen. JEZUS werd geboren, om den glans der eeuwige Liefde, die als eene ongeschapene zon de geheele zedelijke wereld zoo wolkeloos heerlijk bestraalt, ook over de eerste ontwikkelende kiemen der zedelijke volkomenheid te doen schijnen. En zoude de geboorte van dezen eeuwig gezegenden, dan niet plegtig, niet eenstemmig, door allen, die zijne verschijning op deze aarde, als de glorie, als de hoogste zaligheid van het menschdom beschouwen, gevierd worden? Van JEZUS, den Christus, den goddelijken mensch, van wien de edelste onder de geslachten, die den Schepper van het heeläl als den eenigen waren God vereerden, eenige flaauwe, maar niet minder vertroostende denkbeelden vormden, daar toch hoog verlichte mannen onder hen, door wier veradeld gevoel en onvervalscht verstand de weldadige de eeuwig wijze Godheid in de zedelijke behoeften der stervelingen voorzag, even gelijk hij door het vindingrijk vernuft van anderen de natuurlijke behoefte leerde bevredigen; daar toch zulk hoog verlichte mannen de voltooijing der schoone 
{==650==} {>>pagina-aanduiding<<}
der voor goddelijkheid vatbare menschelijke natuur, in eenen zoon uit het nakroost van den vol heldenmoed op God vertrouwende ABRAHAM, in eenen zoon uit het geslacht van den grootmoedigen, den voor edele aandoeningen zoo gevoelige vorst DAVID, op de verhevenste wijze, predikten, of door heilig dichtvuur ontvlamd met de treffendste kleuren teekenden. Velen toch onder de aan God getrouwen verwachtten de vertroosting van Israël, of den verlichten leeraar der volken, wiens leer de reine godskennis over de geheele aarde zoude verspreiden, en den naam van dat volk, waaruit hij afstamde, door alle wentelende eeuwen heen zou doen schitteren, als den naam van een volk, in welks midden de reine stroom der hoogste menschelijke gelukzaligheid eenmaal ontsprong; een volk, waaruit de eeuwige Vorst van het rijk der Waarheid en des Vredes, welks nederige grondvesting, waarvan eeuwen moesten getuigen zijn, zich eenmaal in volle heerlijkheid zal openbaren. JEZUS dan, de Christus, de vlekkeloos goddelijke mensch admede de lucht, die het gewest der sterfelijkheid, de lucht, die de zwijgende graven der dooden omvloeit, en de engelen, die de menschheid broederlijk beminnen, juichten. Ja, Engelen! wezens aan de zalige menschenwereld vermaagschapt, Engelen zon-
{==651==} {>>pagina-aanduiding<<}
gen het morgenlied des genietenden aanzijns eenmaal, toen deze aarde uit den donkeren ledigen nacht, die haar overschaduwde, ontwaakte, om door de glansende zon bestraald, leven en vreugd te voeden, en in de rij der wentelende wereldbollen, als eene nieuwe morgenstar te glinsteren; en zouden diezelfde Engelen het feestlied der verrukking niet hebben aangeheven, toen Gods denkend kroost op dit wentelend rond het hoogste toppunt der volkomenheid beklom; toen de goddelijke Telg werd geboren, wiens onwrikbare deugd alle mogelijke beproeving zoude doorstaan, alle mogelijke verleiding zoude overwinnen, wiens uitgebreide liefde de geheele wereld zoude omvatten, en over lijden en dood zegevieren: ja, toen die goddelijke Telg werd geboren, wiens onoverwinnelijke grootheid niet in den roemrijken kamp met vorsten en volken, waar eer en gloriezucht de ware grootheid zoo vaak vervalschen, uitschitterde, maar wiens ware, boven alles verhevene majesteit, in den strijd met menschelijk gevoel, met liefde voor aardsch geluk, voor eigen eer en leven, zoo heerlijk uitblonk. De groote, de goddelijke JEZUS toch overwon zich zelf. Nooit maakte hij gebruik van zijn goddelijk vermogen, om zijne wreed gelasterde onschuld, om zijne schandelijk gehoonde deugd of afschuwelijk verradene
{==652==} {>>pagina-aanduiding<<}
trouw en menschenmin te wreken. Moedig trad hij het grievendst lijden, dat hij elk oogenblik ontwijken kon, tegen; daar toch dat lijden, hoe schijnbaar vernederend, hoe duldeloos grievend ook, de eenige weg tot de heerlijkste volkomenheid der menschelijke natuur was. Ja, met het hoogst regt weêrgalmen dan uwe geboortezangen, o gij, met glinsterend licht omkleede bewoners der onzigtbare wereld, in den zaligen nacht, toen DAVIDS bekoorlijk bloeijende erfdochter de jeugdige moeder werd van den met sterfelijkheid omhulden Vrede-vorst. Nooit, neen! nooit werd de aarde door zulk eenen heilvollen nacht overschaduwd. 
	Ja, met blijde dankbare verrukking viert nog de geheele Christenheid jaarlijks dit Geboorte-uur en schoon het zinnelijk oog de glansen der feestvierende reijen uit de nog onzigtbare wereld niet ziet, schoon het oor de gouden citertoonen der voleindigde zaligen niet hoort, toch volgen wij eenstemmig nog het feestlied, dat in den blinkenden middernacht over Juda's bergen klonk. – God ontvangt de eer, de hulde van het heelGod ontvangt de eer, de hulde van het heeläl; vrede en gelukzaligheid omvloeijen de menschenwereld, die door qalle zedelijke wezens met juichend welgevallen wordt bemind. – Het is waar, onzekerheid bedekt het juister tijdstip van 's Heilands geboorte; velen zoeken te be-
{==653==} {>>pagina-aanduiding<<}
wijzen, dat geen der nachten van Wintermaand door dat geluk vereeuwigd is, omdat in Palestina de winter zich duidelijk genoeg doet gevoelen om het grazend vee, des nachts, in de stallen te verzamelen. Ook meenen zij tijdrekenkundige gronden te hebben, om dien eeuwig gedenkwaardigen nacht in het laatste van Bloeimaand vast te stellen, doch, hoe dit ook zijn moge, de geboorte van JEZUS geeft ons, elken dag, ieder uur, rijke stof tot blijde dankbare aanbidding. Genoeg is het, dat een dag in het jaar voor allen, die in JEZUS leer de eenige bron van troost en hemelsche zielenvreugde vinden, is afgezonderd, om de glorie der menschheid plegtig te vieren.
	De Romeinen vierden in December vrolijke feesten ter eer van Saturnus, in welke godheid zij den tijd vereerden. De tijde immers, die bij den laagsten zonnestand scheen weg te sterven, schijnt bij het opwaarts stijgen der aarde weêr herboren, en van daar ook deze feesten, waardoor de blijde welkomgroet des volks aan herlevende dagen werd uitgedrukt; en waarlijk niet ongepast vervangen de feestelijke Kers- of Christendagen, juist op dezen tijd, het Romeinsche Saturnus-feest. Immers rekenen alle de belijders van dfen schoonen eenvoudigen godsdienst, dien JEZUS als gegrond in de zedelijke natuur van den mensch aan het gezond aan het onvervalscht verstand
{==654==} {>>pagina-aanduiding<<}
verklaarde, van 's Heilands geboorte-uur, hunne jaartelling. Met dat uur het gewigtvolste, dat sinds het wordingsuur der eerste stof uit de namelooze eeuwigheid vloeide; met dat uur eindigde het tijdperk voor de menschheid, waarin hare jeugd, door den Vader der schepping onderwezen, de eerste bloesems van haar verheven aanwezen vertoonde, maar ook het tijdperk, waarin zij hare zedelijke vrijheid en krachten schandelijk misbruikt had, ja, waarin zij tot de jammervolste verbastering wegzonk. Doch, met JEZUS eerste ademhaling ontzweefde eene nieuwe eeuw aan den doneren schoot der toekomst, eene eeuw door de majersteit der menschelijke natuur met goddelijken luister omstraald. Statig wentelden de eeuwen sinds voort; beschaving en kennis ontkiemden, en eerst bij de wederverschijning van JEZUS, niet in de gedaante van een gadeloos bekoorlijk van een zielverteederend kind, welks lieve, welks aandoenlijke onnoozelheid de ontwikkelende trekjes der aanbiddelijke grootheid versierden, gelijk het blos des jongen dageraads het statig uitgebreid luchtgewelf omvloeit, maar in de gedaante van den eeuwig regerenden Vorst der geheele menchenwereld, op wiens glorievollen wenk de troonen der geweldenaren als nietig stof verstuiven, en de stoutste ontwerpen der trotschen, als bon-
{==655==} {>>pagina-aanduiding<<}
te waterbellen uit elkander spatten zullen, zal de zon der waarheid in vollen luister opgaan. Het licht der zuivere kennis was onder alle volken met nevelem bedekt, de waarheid was door tallooze twijfelingen met schemering omhuld, of door ijdele flikkeringen des vernufts vervalscht, toen JEZUS komst op aarde de zuivere Godskennis met de blinkende middagstralen der eeuwige wijsheid deed glinsteren. O! rijs dan met plegtige vrolijkheid uit den donkeren boezem des winters, gij eeuwig gezegede gedenkdag der verlichting van geheel de zedelijke wereld, die met treurige wolken omgeven was. Reine dankbare blijdschap volgt hier, in de schemering, de gezangen der glansende koren. Voor ons toch ontluiken onwelkbare lentebloemen der gelukzaligheid, ook schoon de winterstormen huilen, of de sneeuwvlokken als zilvren witte vederen van vleugelen der gestrenge vorst wemelende rondstuiven. Voor ons bloeit de boom des levens in het schaduwdal des doods, en eeuwig groenende vredepalmen wortelen zich aan de boorden van den stroom des tijds, die ons met elke rustelooze golf den toekomenden staat der hoogere verlichting, of het koningrijk der goddelijke waarheid en der eeuwige vreugd doet naderen.
	Heden is de natuur als met schaduwen des doods omtogen; de Winter nadert niet 
{==656==} {>>pagina-aanduiding<<}
meêr met donkere dreigende blikken, waarvoor het vreugd genietend hart terug beeft, neen! zij zwaait haren versteenenden schepter ook over onze vaderlandsche beemden en stroomen; hare forsche hand heeft het groeijend leven diep in den grond, als in eenen gewelfden kerker opgesloten, en over het zaad, dat 's landmans nijvere vlijt in de geploegde voren ter ontwikkeling strooide, is het vlokkig feestgewaad der zwijgende verwachting uitgespreid, want ook de adem des winters bezielt nog de sluimerende vruchtbaarheid. Doodsche stilte legert zich in de geheele schepping om ons heen. Nergens wordt het verblindend wit, dat de woeste heuvelige heiden, de bebouwde akkers en den bevallig aangelegden bloementuin overdekt, door een'jeugdigen grashalm of een bevend bloemkelkje afgewisseld. Maar sluimeren de veelkleurige kinderen der Lente onder het zilveren dons den jeugdigen bloeitijd te gemoet, kunst en menschelijke zorg weten de vreugde der Lente ook in onze verwarmde winter-vertrekken op geurige wolkjes te doen rondzweven. Ja! ontvang het offer der tederste erkentenis, o gij edeldenkende vriend! die, terwijl de ruischende Maas langs uwe vreedzame woning golft, u verlustigt in het verspreiden van reine en onschuldvolle menschenvreugd. In elken
{==657==} {>>pagina-aanduiding<<}
winter ademde uwe deelnemende vriendschap troostende vergenoeging over de eenzame uren van uwe vrienden, die aan de boorden der schuimende Schelde in elke vrolijk bloeijende bloem het vleijend beeld van uwe weldadige vriendentrouw waardeerde. O hoe bekoorlijk bevleugelde de adem der vriendschap niet vaak voor mij de donkere uren des Winters, wanneer de blijde Lene om mij heen bloeide; wanneer mijne verbeelding de lagchende kleuren der bloemen, die onder mijne zorg ontloken, duizendvoudig schilderde, terwijl elk treurig gevoel zich in de zoetste verrukking verloor, en de liefelijkste geuren de dichtlier, tot dankende vreugde gestemd, omvloeiden.
	Hoe akelig ruischt ginds nu de wind door het eenzaam bosch, waar over versterving zweeft, in de hooge eiken, om wier kruin, die zich in de wolken wiegt, de uitwaseming als tot blinkend kristal stolde. Ook bieden de trotsche dennen, die de sneeuw van hunne zich krommende toppen wijd in het rond schudden, heden gene schuilplaats aan de gevleugelde zangers der wouden. Waar is het lispelend groen gewelf, dat de in elkander gestrengelde takken hier vormden; een gewelf, dat aan de stralende middagzon zelfs de dauwdroppelen, die den koelen bloemrijken grond nog beparelden betwistte, ja op den middag danste hier 
{==658==} {>>pagina-aanduiding<<}
het zomerkoeltje met zilveren schemering over de bloeijende heesters, en omwaaide het gloeijend voorhoofd des vermoeiden wandelaars met verkwikking. Is dit hetzelfde tooneel, is dit het woud, waar de kirrende tortel zich in het loof verschool; waar de rollende toonen des nachtegaals in het verteederend klagen der weemoedige liefde wegkwijnden; zijn dit dezelfde velden, waar eene ruischende zee van rijpe korenären golfde; zijn dit de weiden, waar het welig rundvee graasde, of in de schaduw der lommerrijke willigen rustend herkaauwde; waar de juichende kindsheid met huppelende lammeren speelde, of zich met boterbloemen bekranste? Niets van al het vorige bleef ons over: zelfs de mogelijkheid, dat het leven eenmaal uit dit wijduitgestrekt graf zal herrijzen, schijnt verloren; en toch, toch wandelt de eeuwenoude ondervinding vertrouwelijk lagchende over dit puin der bloeijende wereld, en toont ons van achter het vlokkig gordijn, dat de Winter heeft uitgespannen, de met bloesem bekroonde Lente. Geen stroom ruischt meer; de golven zijn als aan den oever gekluisterd of onder een versteend gewelf begraven, maar ook hier ontluiken onze vaderlandsche wintervermaken, zoo wel als de wezenlijkste voordeelen. Ons land met zoo vele stroomen en meren doorsneden, zou in den
{==659==} {>>pagina-aanduiding<<}
winter van alle onderlinge gemeenschap beroofd, van alle de genoegens der lieve gezelligheid treurig verstoken zijn: ja, zooras de vorst de scheeprijke havens toegrendelde, en zelfs de kleine vlottende boot aan den oever boeide, zooras zoude ook het gebrek aan genoegzamen voorraad de volkrijke steden doen sidderen; zooras zoude ook de palmtak der vreugd in de hand der gulle vriendschap verwelken, maar stoutheid en vernuft trotseerden al vroeg de gestrengste vorst, en herschiepen moedig en spelend de kluisters der scheepvaart in beschermende tooverbanden des bestendigen overvloeds of in lagchende bloemkransen der vreugde. Welk een luidruchtig gewoel verspreidt zich niet over de met ijs bevloerde rivieren. Rijke voorraad wordt van alle zijden naar de steden gevoerd, en de gemeenschap van den eenen oever met den anderen snelt op met ijzer bevleugelde voeten vrolijk ginds en weder. 
Schoon sluimring over veld en weide 
De doodsche vleuglen zwijgend spreidde, 
Toch woelt nog 't leven om de rustkoets der natuur. 
Laat vrij het Noorden stormend razen 
Of dampen tot kristallen blazen, 
De vorst, hoe streng, ontvlamt toch 't werkzaam levensvuur.  
 
De stroom, die onlangs kabblend ruischte, 
Wen 't koeltje langs zijn boorden suiste,  


{==660==} {>>pagina-aanduiding<<}

In 't wiegend wilgen loof, welks luchtig schaduwbeeld 
Bekoorlijk danste op zilvren golven, 
Die stroom, nu onder 't ijs bedolven, 
Biedt een versteenend veld, waar kunst vermaken teelt. 
 
Ja, korte winterdagen bieden, 
Daar ze in een gouden scheemring vlieden, 
Gezonde vrolijkheid aan ouderdom en jeugd. 
Welaan! geniet, maar waakt vol zorgen: 
De dood ligt onder 't pad verborgen, 
En hult zijn pijlen vaak in 't lagchend waas der vreugd.  
 
De strenge vorst moog'prikk'lend grieven; 
Bij 't uren afstands vlugtig klieven 
Der fijne winterlucht, voelt elk zijn kracht gevoed.  
De schaats bevleugelt 'r menschen treden, 
En 't fladderend zeil de gladde sleden. 
Zoo biedt de vorst zelfs hulde aan Hollands vlijt en moed.  
 
Ja, vaderlandsche vlijt, zoo edel, 
Vlecht om des Winters grijzen schedel 
Nog welvaarts rozenkrans, die gulle blijdschap dauwt. 
Ja, 't volk, gevormd om zee te bouwen, 
Vliegt over 't ijs, vol fier vertrouwen, 
En juicht, wen voorspoed slechts in 't neevlig uitzigt blaauwt. 
 
Hier voert men in bespannen sleden 
Den rijksten volorraad naar de steden; 
Ginds vliegt men gulle Vreugde en Vriendschap te gemoet. 
Daar meisje en knaap in blijde reijen, 
Bevallig zwierend, spelemeijen. 
Wat vreest een heldenvolk in 't water opgevoed? 
 
Neen! Hollands kroost schroomt vloed noch baren; 
't Moog'die aan 't aardrijks pool bevaren,  


{==661==} {>>pagina-aanduiding<<}

Of, binnen 't hart zijns lands, langs een'bebloemden boord:  
Zij mogen tuimlen om de kusten, 
Of, onder 't ijs gekluisterd, rusten, 
't Is ijs- of waterspel, dat Hollands jeugd bekoort.  

Waar toch zweeft het schuldeloos vermaak zoo getrouw aan de hand van het heilzaamst nut, als over het glibberig ijs, dat, als eene brug van kristal, op vloeibare bogen rustend, de menigvuldige vaderlandsche stroomen overdekt. Waar komt het vlug het vermakelijk schaatsenrijden meer te pas dan in onze waterrijke streken? Geen wonder dan, dat ook daar de ingezetenen uit alle rangen en standen deel aan deze niet onbevallige oefening nemen. Hoe vrolijk zwiert niet de frissche jeugd van beiderlei geslacht, vooral ook in Vriesland, over het ijs: en welk een vleijend schouwspel is het niet, lange vrolijke rijen van bevallige meisjes en moedige jongelingen, op wier gelaat de vrede der onschuld lacht, en de reine gloed der gezondheid bloost, met vogelvlugheid over de stroomen te zien zweven, terwijl ongedwongene bevalligheid en edele sterkte in luchtig kronkelende zwieren als te zamen vloeijen. Het is waar, het doodelijkst gevaar omgeeft de kommerlooze deelgenooten van dit wintervermaak. Inm welk oord van ons vaderland werd niet vaak de gulle vreugd door den bangsten noodkreet ver-
{==662==} {>>pagina-aanduiding<<}
vangen? Hoevele vonden den dood niet onder den bedriegelijken grond, waarover de vriendschap hare onwelkbare bloemen had gestrooid; waarover de huppelende liefde juichte, of de alles wagende winzucht de vlijtige armoede heilbelovend tegentrad? Getuigen zijn hier zoovele bittere tranen om den al te vroegen dood van eeuwig dierbare drenkelingen geweend. Ach! hoe menigwerf klopte niet het ouderlijk hart door grievende bekommering, terwijl het zoo hartelijk geliefd kroost, de troost de blijdschap der klimmende jaren, slechts door het ijs van eenen gewissen dood gescheiden, luchtig boven zijn verderf zweefde. En ach! hoe menigwerf werd niet dat kommervolle ouderhart bloedig verscheurd; wanneer niet de bloeijende jongeling, die bij het afscheid zijn'vader zoo vrolijk zoo geruststellend de hand drukte, en de angstige moeder zoo vol zorgelooze liefde omhelsde, en haar een'stillen bevende zucht, om zijn behoud, van de lippen kuste, in hunne armen terugkeerde; maar, wanneer het bleek het verstijfde lijk van dezen geliefden zoon, die de glorie van zijn geslacht was, met de akeligste rouwplegtigheid in de ouderlijke woning werd terug gebragt; of wanneer het lijk der lieve beminnelijke dochter, die slechts enkele keeren den zachten huisselijken wellust, dien zij in het
{==663==} {>>pagina-aanduiding<<}
bijzijn harer dierbare ouderen genoot, met vriendschappelijke vrolijkheid verwisseldele, als het rampzalig overschot der vreugd van hare troostelooze ouderen, van onder het ijs gehaald werd, om met bange tranen besproeid te worden. Hoe vaak scheidde niet de jeugdige huwelijksvriend, met een hart vol reine teederheid, van gade en kroost, om slechts, na weinig vermakelijk doorgebragt uren, de rust aan den van een bang voorgevoel zwoegenden boezem der jonge moeder zijner lieve bloeijende telgjes, die met lieve onnoozelheid, om zijne spoedige terugkomst vleiden, weder te geven; terwijl deze scheiding het laatste zielverscheurende vaarwel was, en het angstig voorgevoel der verlangende echtvriendin, wier verbeelding martelend onder alle de dreigende gevaren der ijsvreugde ronddoolde, zich eindelijk in folterende wanhoop verloor bij den reddeloos omgekomen lieveling van hare ziel, bij den verdronkenen, bij den zoo ontijdig gestorvenen vader van hare hulpelooze wichtjes, die onbewust van hunnen grievenden rampspoed den geliefden dooden door hunne traantjes en liefkozingen uit den ijzeren slaap pogen op te wekken.
	Maar hoevele rampen ook door het ijs werden veroorzaakt; hoevele treffende verliezen van eeuwig dierbare geliefden, die met den lach der vreugd op de lippen on-
{==664==} {>>pagina-aanduiding<<}
der het ijs wegzonken, elken winter, in ons land betreurd worden; toch baart het ijs geene algemeene verschrikking, toch blijft het schaatsenrijden eene geliefde oefening in ons vaderland. En geen wonder! wankelt de wieg der Hollanders niet tusschen ruischende stroomen; huppelt de spelende kindsheid niet nevens de kabbelende golven, waarin zij hare ontwikkelende trekjes, waarin zij hare onschuldvolle lachjes zoo onbekommerd spiegelt? Volkomen gemeenzaam dus met het water, juicht zij op nieuw, wanneer deze vloeibare speelgenoot eene harde gladde baan voor hare huppelde treden aanbiedt. Ja, moedig klopt het hart der vertrouwende jeugd, zoo vaak zij de vrolijke zomertogtjes in het fraai gewimpeld speeljagt, dat luchtig de schuimende baren klieft, verwisselt met even vrolijke wintertogtjes op vliegende schaatsen over het ijs. Alle vermaken ontluiken in de schaduw van eenige gevaar. Hoe menigwerf trof niet eene woedende onweêrsbui het zwevend vaartuig op den stroom, en deed de blijdste de hoopvolste gelieven, arm in arm gekneld, ten afgrond zinken, of den bloeijenden wellust van beminnende ouderen in de bruisenden golven versmoren. Hoeveel beklagenswaardige rampen worden niet in de bekoorlijkste beemden, waarin zich jeugd en ouderdom zoo gaarne
{==665==} {>>pagina-aanduiding<<}
rijdend verlustigt, met zielesmart beweend? En zouden wij daarom alle soortgelijke bekoorlijk uitgedachte verlustigingen angstvallig schuwen? De wandelaar zelfs kan, op het veiligst schijnend pad, het ongeluk ontmoeten; en hoe zoude niet elk oogenblik van ons leven eene bron van kwelling worden, wanneer wij ons alle mogelijke onheilen wilden voorstellen? Neen! de weg des levens, waarheen zich die ook moge kronkelen, biedt alom lagchende bloemen des onschuldigen vermaaks. Vrolijkheid is voor de reinen van harten bij elken voetstap gezaaid; bronnen van levensgenot ontspringen liefelijk voor de bewoners van onze Noordelijke streken zoowel in den Winter, wanneer de schoone natuurtooneelen met den treurigen sluijer der versterving overdekt zijn, op de hard bevrorene meren en stroomen, als onder de bloesemkransen der Lente, of in de lommerrijke bosschen des milden Zomers. Ja, bieden de zuidelijkste streken van Europa ook zelfs i den winter eenen bloemrijken grond aan de juichende reijen, noodigen ook zelfs in dit saizoen nog de vrolijk groenende heuveltoppen en lagchende valleijen, de stadbewoners tot kracht en welvaartvoedende wandelingen; hier noodigt, wanneer de digtbesneeuwde wandelpaden den voet ontzinken, en de verdorde bosschen ons met naakte, met verstorvene takken te-
{==666==} {>>pagina-aanduiding<<}
rug stooten, hier noodigt ons dan het ijs, om eene gezondheid kweekende vreugd te smaken; om vleijende vermaken te genieten, die an Zuidelijker volken, waar het gewaad des winters door de jonge Lene reeds wordt opgetooid, onbekend zijn; maar, bij elke reine bron van levensgenot, dringt de zachte harmonische stem der goddelijke schutsgeesten van het menschelijk geluk door tot het zedelijk gevoel, en predikt wijze voorzigtigheid en pligtschuldige matigheid. De weldadige Vader der Natuur, die in elk dier enen onuitdoofbaren straal van kennis deed lichten, bij welken straal het zijne onderscheidene gevaren ontdekt en ontvlugt, die weldadige Vader der Natuur schonk aan zijne redelijk denkende kinderen vermogens, om hunnen toestand te beoordeelen en door verstandige maatregelen alles dienstbaar te maken aan hun geluk. Wijze voorzichtigheid verzamelt honig uit de vergiftigste planten; zij vermijdt zorgvuldig de grievende doornen, en ademt vol dankbaarheid de balsemgeuren der bloeijende rozen.Onvoorzigtige stoutheid vliegt op het nog te zwakke ijs, op de gevaarlijkste plaats of in de onzekerste duisternis, den dood in de armen; doch ook dit doet zij met dartele woestheid op de golvende stroomen, in andere jaargetijden, of ook zelfs op het land, waar roekelooze on-
{==667==} {>>pagina-aanduiding<<}
bedachtzaamheid niet zelden het graf onder de treden der wilde vreugd ontsluit. Waar wijze voorzichtigheid het spoor baant, het zij dan op het glibberig ijs of in groenende beemden, daar strooit volkomen zekerheid de onschadelijkste bloemen der vreugde langs het pad; ja, waar bedachtzame matigheid over leven en gezondheid waakt, daar wordt zoowel in de beviezende lucht op het ijs, als in de met gloeijende dampen vervulde danszaal, de gouden beker der vreugd onvergiftigd aangeboden; maar wee de onberadenen, die het onschuldig genot verpesten; voor deze schuilt het verderf onder elk vermaak, en de adem des doods doet het misbruikt genot in verachtelijke asch verstuiven.
	Maar edeler genoegens nog bloeijen ook in den Winter voor verstand en hart beide. De Natuuronderzoeker vindt ook nu alom de rijkste stof tot bewondering en juichende aanbidding. Zijn geest behoeft de aarde niet te ontvlieden om de Almagt en Liefde des Eeuwigen heerlijk te zien schitteren; hij behoeft geene zonnen en werelden in het grenzenlooze heeläl ter beschouwing op de spore, om, door het gevoel der grootheid van zijnen Schepper diep geroerd, weg te zinken: neen! met heilige ontzetting beschouwt hij den loop der zigtbare natuur. Hier treft hem de vorming van het ijs; daar de ver-
{==668==} {>>pagina-aanduiding<<}
scheidenheid der wemelende sneeuwvlokken. Nu roemt hij de Goddelijke wijsheid in den algemeenen slaap des groeijenden levens, dan ziet hij vol verrukking den stillen rusteloozen voortgang der ontwikkeling. Zijn blik dringt in de geheime werkplaatsen der natuur: daar volgt hij den Almagtige met wankelende treden, hij ontbindt en stelt te zamen: nu schept hij ijs en sneeuw; straks ontrukt hij het vuur aan de lucht, waarin het sluimerde, en speelt met vlammende bliksems. Mensch, onbegrijpelijk wezen! zoo groot en te gelijk krachteloos, tot welk eenen trap van voortreffelijkheid zult gij u verheffen, wanneer uw oog, niet meer door sterfelijkheid beneveld, meer van nabij de afscheiding en vereeniging der onderscheide stof beschouwt; ja, wanneer geheel het wetboek, dat de werkende natuur volgt, en dat door de Almagtige hand der volmaakte der alles omvattende wijsheid beschreven is, voor u open ligt. Goddelijk denkbeeld! welligt beoefent gij, die hier uwe schoonste levenskrachten aan het onderzoeken, op welk eene ondenkbaar heerlijke wijs de orde der dingen bestaat, hebt toegewijd; gij, die uit elke nieuwe ontdekking zooveel zielverheffenden wellust geniet; welligt beoefent gij eenmaal, in het beter leven, den peilloozen chaos der woelende hoofdstoffen, aan wiens, met duizendvoudi-
{==669==} {>>pagina-aanduiding<<}
gen nacht omtogen, grenzen elke gedachte in de onaanwezenheid wegzinkt. Welligt ziet gij daar werelden geboren worden en vergaan; zonnen ontvlammen, en weêr als glimmende vonken uitblusschen. Geene beoefening van wetenschappen of kunsten toch kan verloren gaan, of nutteloos zijn, of zoude hij, die bijkans het getal der stofjes, waaruit deze aardbol bestaat, volgens vaste wetten der rekenkunde, bepalen kan, zoude hij, die den afstand der planeten, die de ontzaggelijke uitgestrekte loopbaan der vlammende kometen meetkundig leerde berekenen; zoude dezen hunne vorderingen daar niet door onbeschrijfbaar heerlijke vorderingen zien bekroonen, en door gewisse proeven, in het zamenstellen en plaatsen van nieuwe prachtige hemelbollen, vol orde en evenredigheid, juichend, en met goddelijke zelfvoldoening zien bevestigd. Ja, voorzeker het menschelijk wezen vangt hier in den staat der kindsheid zijne werkzaamheden slechts aan; volstrekt zinnelijke bezigheden, die geen hooger doel kunnen hebben dan tot het tegenwoordig leven, mogen, gelijk het niets beduidend spel der onnoozele kinderen, waarover de jongeling reeds zoude blozen, vernietigd of vergeten worden; maar elke ontwikkelende neiging, die in het menschelijk wezen gegrond is, moet voortbloeijen ook in de 
{==670==} {>>pagina-aanduiding<<}
heldere lucht der Eeuwigheid. De schoone kunstenaar breidt hier zijne scheppende kracht niet vruchteloos uit. Ook de menschenwereld duurt eeuwig, eeuwig voort, en blijft dus, zoo de menschelijke natuur niet strijdig met Gods volmaaktheid vernietigd en weêr herschapen wordt, hoe verfijnd hoe veredeld ook toch eene zinnelijke wereld, waarin niet slechts afgetrokkene wetenschappen, waarin niet slechts hoogere van de stof onderscheide denkbeelden, zoo het niet mogelijk is dat menschelijke wezens die vormen kunnen, het verstand zullen bezig houden: doch waarin ook alle mogelijke reine genoegens, voor verheerlijkte wezens geschikt, op de verhevenste wijze zullen genoten worden. O gij, die het glansrijk licht met uwe treffende penseelen afbeeldt, en den geest des levens over uwe nagebootste Schepping doet zweven; het is God bekend, tot welke glorierijke trappen gij eenmaal opstijgt, wanneer gij gevoelvol de lichtstralen bestuurt, om nieuw geschapene voorwerpen harmoniesch te kleuren, of wanneer de adem der Godheid de voortbengsels van uw vormend vermogen bezielt. – Het is alleen aan God bekend, tot welk eene volmaaktheid uwe toonkunst zal rijzen: o gij, die de eenheid van het Heeläl, waarin de onberekenbare millioenen verscheidenheden te zamen vloeijen, in
{==671==} {>>pagina-aanduiding<<}
uwe galmen poogt af te beelden ! welligt stemt gij eenmaal nieuwe hoogst volkomen speeltuigen; welligt vat gij eenmaal akkoorden, die geen serafijnen nog vatten, en boeit den zwaai van nieuwe glansrijke speren aan uwe harmonische toonen. – En gij! o gij door de stralen van het ongeschapen licht, dat Hem, wiens naam door den verhevensten geest niet kan genoemd worden, omhuld, bezielde Dichters! Eenmaal wekken uwe gezangen goddelijke verrukking in den reinen boezem der verheerlijkten: eenmaal doet gij de bronnen der eeuwige zaligheid met helderder golven stroomen, en juicht, met het blozen der morgenstarren omsluijerd, bij de geboorte van nieuwe werelden; of uw lied, vol hemelsche beelden, schildert de verstorvene eeuwen, of het vliegt om den boezem der toekomst. Het verkondigt de geschiedenis van zusterlijke werelden, die door het heeläl wentelen, of het doet goddelijke onuitdrukbare gewaarwordingen in aanbiddende bewondering wegzinken.
 Doch eene nevelige wolk bedekt nog de grenzen der nu onzigtbare wereld, en deze wolk is het stof des doods, waarin wij eerlang wegsluimeren. Stille uren des Winters! hoeveel wellust stroomt niet van uwe donkere vleugelen niet slechts voor hem, die, in ongestoorde eenzaamheid, diep-
 
{==672==} {>>pagina-aanduiding<<}

 denkend, zijnen uitgebreiden onderzoeklust poogt te bevredigen, of wiens onvervalschten oordeelskracht eigen lettervruchten doet rijpen; maar ook voor elk, die de veelkleurige vermaken des gezelligen levens, vaak vol verlangen, verwisselt met de edele genoegens der letterkunde. O, gij gelukkigen! die alles, wat u verveelt, die de bekommeringen van uw eigen hart ontvlugt in de bekoorlijke in de vruchtbare beemden, die door vroegere en latere vernuften voor u geplant zijn: welk eene zuivere wellustbeek ontspringt niet bij een wel uitgekozene boekverzameling? Nee welk een gloeijende verrukking zegent mijn hart niet de uitvinding der letteren, ja, der letteren, die mij de schoone goddelijke gedachten van menschen, wier stof door den zwaai der eeuwen wijd in de schepping verstrooid is, nog vertrouwelijk mededeelen. De geleerden mogen twisten, wie het goddelijk verheven dichtstuk, dat ons den in rampspoed zoo grooten zoo edeldenkenden HIOB in de heerlijkste in de levendigste beelden toekomt, heeft opgesteld: maar de letteren bragten het uit de vroegste oudheid tot ons over, en het brengt mijn hart tot de verhevenste aandoeningen. Ja, de geleerden mogen zich vermoeijen, om uit te vorschen, waar HOMERUS geboren en gestorven is: of zijn oog het licht genoot, of met
{==673==} {>>pagina-aanduiding<<}
nacht omtogen was, genoeg is het, dertig voorbij gewentelde eeuwen hebben de galmen van zijn heldenzang niet doen verflaauwen. Dank, driewerf dank zij den werkzamen Turr, die den onnavolgbaren Griekschen zanger ook voor ontaalkundigen, ook voor mij, verstaanbaar maakt, en de schoone rijke Hollandsche taal met de krachtvolle toonen der Grieksche lier doet instemmen. - O! met welk een gloeijende verrukking zegent mijn hart de weldadige, de verlichtende schrijvers uit alle tijdperken. Vol eerbied en liefde vliegt mijn verlangende geest den zaligen onder hen te gemoet, terwijl het zuiverst gevoel van dankbaarheid mij zoo vaak een' stillen aandoenlijken vreugdetraan aande nog levenden, wier letterarbeid mij verlicht en verblijdt, doet wijden.
        Maar biedt het leerzaam boekvertrek stille wintervreugde ook op de meer woelige tooneelen der zamenleving vloeijen bronnen van het zaligst genot. Vriendschap en huisselijk geluk bekransen niet slechts de uren met bloeijend paradijsloof, maar weldadigheid mengt heden in den kelk des levens onvervalschte teugen van het genot des zaligen aanwezens, dat de Eeuwige, de aan alles weldoende, Godheid zoo gadeloos volmaakt geniet. Voorzeker behoefte wordt door de gestrenge vorst met grievende dolken gewapend, maar
{==674==} {>>pagina-aanduiding<<}
weldoende liefde verzacht het lijden, en opent zelfs voor zich fonteinen van goddelijke vreugd. En gij, ongelukkigen! die voor het bespiedend oog verborgen het knagendst gebrek verduurt, die zelfs aan de teederste vriendschap uw leed niet vertrouwt, en het gevoelvol hart van den geliefden deelgenoot uwer grievende behoeften, door den gedwongen lach der vreugd poogt te vertroosten, terwijl gij de bange tranen des kommers aan zijnen boezem verbergt. O gij, die den edelen, den trouwhartigen vriend, die zelf met gebrek worstelend uw jammer niet kan verzachten, nimmer door uwe klagten bedroeft, ook dan niet, wanneer gij over het laatste stukje brood, dat gij met hem deelt, het waas des blijden overvloeds tracht te verspreiden. Ook gij, ongelukkige! gij ontduikt in uwe eenzame ledige hutten den zegenenden blik der ware weldadigheid of des grootmoedigen menschenvriends niet. Deze toch behoeft door het bedelend gekerm van werkelooze ellendelingen, die gevoelloos voor de diepste vernedering, de maatschappij ontsieren, niet opgewekt te worden. Neen! de ware weldadigheid des grootmoedigen menschenvriends eerbiedigt het ongeluk, dat zelfs het oog van hardvochtige gelukkigen ontvlugt, en in de schaduw der vergetenheid het hard brood des kommers met stille tranen door-
 
{==675==} {>>pagina-aanduiding<<}

 weekt. Ach! niet slechts het oog van gevoellooze gelukkigen wordt door grootmoedige armoede ontvlugt. Neen! zelfs de blik des geliefden maar vermogenden vriends doet haar blozen: zij miskent wel zijne gevoelige, zijne deelnemende ziel niet, maar, sidderend op het verschrikkelijk denkbeeld, dat hoogachting, die laatste vertroostende schat des ongelukkigen, maar al te vaak in de schaduw des medelijdens verwelkt; sidderend op dat verschrikkelijk denkbeeld sterft elke opkomende zucht, elke bekentenis van behoefte, ook zelfs in de armen des vriends, op de lippen der lijdende armoede.
 Maar juicht gij, gezegenden! in wier boezem een hart klopt vermaagschapt aan het rein het goddelijk hart van Hem, die aan allen weldeed zonder te vernederen, zonder te bedroeven. Uwe hand droogt in het verborgen de tranen des weedoms, en uwe door weldoen zalige ziel schept volle teugen uit de eeuwige wellustbeken der hoogste volmaaktheid, die door alle eeuwigheden voortvloeit. Met welk een verrukking, met welk eene edele zelfvoldoening kunt gij heden terug zien op het afgeloopen jaar, welks laatste aanbrekende dag zich in den neveligen sluijer der natuur, of in het licht van terugkaatsend ijs, spiegelt. Ja, gij edele vrienden der deugd! gij voor wien elke pligt,dien de
 
{==676==} {>>pagina-aanduiding<<}

 schoone godsdienst der Christenen voorschrijft, eene bron van reine schoonheid is, uw blik zweeft vrolijk over elke verstervenen dag, gelijk de geest des Almagtige over de tallooze eeuwen, die in het niet verzonken. Zalige goedkeurende zelfbewustheid omgeeft u, als het vrolijk blozend morgenlicht. Het geluk der lijdende deugd, dat gij alom deed ontluiken, dauwt voor u het genot des verhevenste aanwezens, en de dankbare vreugdetranen, die zegenende voor onbekende weldoeners vloeijen, kaatsen de glansen van uwe zedelijke volkomenheid met goddelijk grootsche kleuren terug. Het jaar is voleindigd, en, rijk in afwisselende gebeurtenissen, zweeft de schim van dat jaar, op de pennen der geschiedkunde de volgende geslachten te gemoet.
 Zij zullen op hetzelve terug zien, gelijk wij op de jaren onzer voorvaderen: maar God weet, wat de tijd ontwikkelt voor de kleine onnooozelen, die gedurende het afgeloopen jaar het eerste licht aanschouwden. Kommerloos lagchen zij aan den boezem, die door zorg voor het tegenwoordige zwoegt, de onbekende toekomst tegen. God weet, welke donkere wolken, zwanger van vreesselijke rampen, zwanger van nieuwe verwoestende omwentelingen, boven de wankelende wieg der pas geborenen, zweven. Maar waar-
{==677==} {>>pagina-aanduiding<<}
om zouden wij de onzekerheid, die den volgenden dag, die het volgende uur zelfs voor ons verbergt, met grievende moorddolken tegen onze rust wapenen? Hij, voor wiens alles omvattende blik geen tijd bestaat; voor wien de toekomst niets omsluijert; voor wien het verledene niet verborgen is; Hij alleen weet ook, welke stroomen van goddelijk vergenoegen uit het kommervol tegenwoordige ontspringen. God alleen weet, wat het geboren wordend geslacht zal aanschouwen. Welligt rijpen nog veel gewigtiger lotgevallen, dan wij beleefden. Welligt zal het pas geboren geslacht niet uitgebloeid zijn, of de menschenwereld zal met nog veel stouter stappen hare hoogere edelere bestemming naderen. Doch alle vooruitzigten verliezen zich voor het eindig verstand in onzekerheid. Slechts het tegenwoordige biedt ons levensenot: of dat wij dan, dit door geen wantrouwen aan Gods liefde vergiftigen. Het tegenwoordige toont ons den rotssteen, waarop wij ons heil voor de eeuwigheid kunnnen grondvesten. Die rotssteen is de getrouwheid aan alle pligten: geen tijd, geen wisseling kan hem doen wankelen, en zouden donkere droombeelden ons dan verschrikken? Neen! het vervlogen jaar vertoont zich even, gelijk geheel ons leven, door vreugd en smart aan elkander geschakeld, en deszelfs voleindiging 
{==678==} {>>pagina-aanduiding<<}
is het beeld van de laatste plegtige oogenblikken, die dit vlugtig leven der eerste ontwikkeling eerlang zullen besluiten. Heilig zij mij dan ook deze afbeelding, heilig als het vreedzaam uur des doods zelf; het uur, waarin de zinnelijke wereld, als in eenen luchtigen nevel verdwijnt, en het zedelijk gevoel tot het hooger genot als oversluimert. Dankbaarheid en liefde moeten de laatste aandoeningen zijn van dit stervend hart; dankbaarheid en liefde zijn ook mijne laatste offers aan dit wegstervend jaar. Dank zij u, eeuwig onuitdrukbaar Wezen. Geheel mijn gevoel is aanbiddende lofzang, o! dat ik geene taal, dat ik geene woorden ken, om Uwe alles overtreffende goedheid te roemen. Dankzij u ook, edele telgen van dien volmaakten Vader! dierbare Vrienden, wier deelnemende liefde zoo vaak de uren des rampspoeds met reine hemelsche genoegens hebt bekranst; dank zij u, gij gevoelvolle zielen! wier trouwe vriendschap rozen onder de doornen doet bloeijen. Hij, wiens eeuwige liefde zoo vertroostend de uwe voor mij deed ontvlammen. Hij bekroone uwe ontferming met goddelijke vreugd. Heil zij u allen, dierbare Natuurgenooten! Ook op het graf van dit jaar ontspruiten voor u palmen der glorie en des eeuwigen vredes.


 
     
{==679==} {>>pagina-aanduiding<<}

Voor den binder.


 De Platen te plaatsen: 
 Louwmaand tegen over …………………………………………	bl. 2
Sprokkelmaand ………………………………………………………	bl. 46
Lentemaand …………………………………………………………	bl. 96
Grasmaand ……………………………………………………………	bl. 144
Bloeimaand ……………………………………………………………	bl. 204
Zomermaand …………………………………………………………	bl. 270
Hooimaand …………………………………………………………	bl. 338
Oogstmaand ………………………………………………………	bl. 410
Herfstmaand …………………………………………………………	bl. 456
Wijnmaand …………………………………………………………	bl. 514
Slagtmaand …………………………………………………………	bl. 568
Wintermaand………………………………………………………	bl. 618

 Bij het inbinden van de vier stukken bij elkander verwerpe men, behalve den Franschen Titel, alle afzonderlijke Titels, en voor die het werk in twee deelen verkiezen in te binden, is de aparte Titel geschikt en men beginne het Tweede Deel met Hooimaand of bl. 337.
 Bij het Vierde Stukje zal een in koper gegraveerde Tital worden gegeven, waarom zij, die tot het binden van dit werk mogten genegen zijn, verzocht worden dit tot zoolang uit te stellen.
     
{==580==} {>>pagina-aanduiding<<}




 Les Mois, Poëme en 12 Chants. Paris 1779. 2 vol. 40.

