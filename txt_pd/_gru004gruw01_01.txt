
   
        
           
               De gruweldadige tyranie of de afschrikkelijke misdaad
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De gruweldadige tyranie of de afschrikkelijke misdaad uit ca. 1811.
               
               
                   
                       
                   
               
           
           
           
               
                   
                   
                   
                   
               
           
           
               _gru004gruw01_01
               DBNL-TEI 1
               
                   2010 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 06058
               
               De gruweldadige tyranie of de afschrikkelijke misdaad. Nijverheidsdrukkerij, Gent ca. 1811
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De gruweldadige tyranie of de afschrikkelijke misdaad
               
               
                   
                   
               
           
           
           
               
               
           
           
           
           
       
       
           
               De gruweldadige tyranie of de afschrikkelijke misdaad
               
               
                   
                   
               
           
           
           
               
               
           
           
           
           
       
       
           
               2010-05-21
               
                   MR
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: De gruweldadige tyranie of de afschrikkelijke misdaad. Nijverheidsdrukkerij, Gent ca. 1811
 
Zie: https://www.dbnl.org/tekst/_gru004gruw01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 






    

{==1==} {>>pagina-aanduiding<<}

Volgens het melden der nieuwsbladen maak ik bekend

De gruweldadige tyranie of de afschrikkelijke misdaad

die de 13 Januari 1811 begaan is in de Commune van Biozat, Departement van de Allier, door eene dochter welke haren vader, moeder, broeder en twee zusters wreedelijk om het leven komt te brengen


Deze dochter is genaamd Magdalena Alberth, oud 23 jaren


Gezang op het bovengemelde, waaruit eenieder de wreede daad beter zal verstaan, tot exempel van alle stervelingen.

    
      
Stemme: het droevig nonneken.


Staat menschen staat, en wilt hier eens bemerken, 
De gruweldaden en wreede tirannij, 
Die een dochter onlangs uit kwam werken, 
Uit geldzucht en uit zotte hoovaardij, 
Nooit wreeder dingen, door stervelingen 
Zijn er begaan; zoo elk hier zal verstaan. (bis) 
 
Dees dochter oud was drie-en-twintig jaren, 
Aldus genaamd Magdalena Alberth, 
Haar ouders brave deugdzaam menschen waren, 
Ja, zelfs tot in 't binnenste van hun hert, 
Die kwamen trachten, zoo dag als nachten, 
In goed fatsoen, hun kinders op te voên. (bis) 
 
Maar helaas door de malfortuin gezochten 
Of last van kinderen in hunnen moed 
Waardoor zij door gedwongen tijd verkochten, 
Om bij te leven een deel van hun goed. 
Hun dochter prachtig, geheel boos en krachtig 
Wouw' met geweld, haar deel hebben van 't geld. (bis) 
 
Waarop haar vader in gramschap geraakte 
Omdat zij wilde met duivels geweld 
Een deel der som hebben, hij haar vastsnakte 
Geeft haar wat slagen, in plaatse van geld 
Gebood haar moedig, dat zij geheel spoedig 
Te bed moest gaan, 't welk zij heeft gedaan. (bis) 
 
Zij met een dollen kop haar te bed leide, 
Een kwartier uurs nadien beneden kwam, 
G'heel stil met eene bijl in d'hand, waarmede 
Zij haren vader verraadsch 't leven nam, 
Sloeg hem eene wonde, dat hij ten gronde, 
Daar nederviel, dood van die bijl. (bis) 
 
Zij als verwoed door het kwaad aangedreven, 
Vloog dan haar moeder op, uit al haar kracht, 
Heeft haar vijf harde bijlslagen gegeven, 
Dat zij dood viel en lag in 't bloed versmacht. 
Ons hairen reizen, als men gaat peizen 
Dat een kind dan, zijn ouders dooden kan. (bis) 
 
Haar broeders en zusters altijd aan 't kermen 
En riepen zuster, zuster blijft genaad 
Maar met te doen zij rekt uit, haar beide armen, 
En met de bijl nog twee d'hersens in slaat 
Het bloed dat stroomde, maar zij niet schroomde, 
Daar 't menschenbloed, waardoor zij was gevoed. (bis) 
 
Dan greep z'haar jongste zuster van drie jaren, 
En wierp het levende in een waterput, 
Haar oudsten broeder ook vol doodsgevaren, 
Die vluchtte weg waardoor hij was beschut 
En bleef in 't leven, om proef te geven 
Van geheel de daad, door God die zulks toelaat. (bis) 
 
Dan is de tiegeresse in huis gekomen, 
En heeft de sleutel van haar moeder strak, 
Van de geldkas uit haren zak genomen, 
Opende 't slot daarmede; en met gemak 
Al het geld roofde, zeker geloofde 
Op 't zelfde pas, zij rijke genoeg was. (bis) 
 
Dus heeft zij een breed mes in d'hand genomen, 
Wanneer zij zag het volk zoo klein als groot, 
Die op 't gerucht waren ter hulp gekomen, 
Waarmeê zij hen al dreigde met de dood 
Helaas geen eene, zoo groot als kleine, 
Van al de liên, die tegenstand dorst biên. (bis) 
 
Zij als verlaten, van God en zijn moeder 
Begaf haar op de vlucht met al het geld; 
Verliet haar vader, moeder, zusters, broeder, 
Welke zij al hadde ter dood geveld 
O! gruwzaam zake: 't strijd en roept wrake 
Voor wet en God en het vijfde gebod. (bis) 
 
Dan zijn de gendarmen uitgezonden, 
En z'hebben haar bij Riom aangevat, 
En 't sterveling gekoord en gebonden 
Met vele moeite gebracht tot Gannat, 
Het volk bij hoopen kwamen toegeloopen, 
Mans- en vrouwlièn, om dat monster te zien. (bis) 
 
De gendarms moesten hun deftig weren, 
Om de snoode ouders moordenares 
Van steenen en stokslagen af te weren 
En haar te brengen in de gevangenis, 
Waar zij met eenen, aan arm en beenen, 
In boeien gesteld werd door den cipier. (bis) 
 
Spiegelt u, kinders, aan deze historie, 
Weest uw ouders gehoorzaam 't is 't woord van God 
Print dit zoo vroeg als laat in uw memorie, 
En overtreedt nooit zijn vijfde gebod 
Laat ons op heden, storten gebeden 
Dat zij genaad, bij God heeft voor haar kwaad. (bis) 


Verkrijgbaar bij Jan Van Wulpen, Kortestraat No 1, Oostende.

Alle slach van boeken, zooals: Tooververtellingen, Tooverkunsten, Raadselboeken, Droomboeken, Liefdeboeken, Liedjesboeken; groote keus van romanceliederen, kluchtliederen en historieliederen, in het fransch en in het vlaamsch.


      

{==2==} {>>pagina-aanduiding<<}


{== afbeelding 
	
==} {>>afbeelding<<}
    


Het liedeken van Cats


Wanneer de dagen van mijne jeugd, 
Mij lestmaal kwelde tot venus vreugd, 
Hoe dat mijn zinnen, geheel tot minnen 
Afkeerde van bacchus vreugd 
Ik overweegde den zwaren last 
Die mij met boeien had gebonden vast 
Hoe dat de vonken der minnelonken 
Mijn jong hart schier had verrast. (bis) 
Ik werd gewaar alsdat het minnespel 
Aan mij verbeeldde een tweede hel 
Hoe dat het leven, haar wouw begeven, 
Hoe dat menig jong gezel 
Al door den reuk van een zoete roos 
En door den keus in haren bloos 
Zoo hij dat riekte, hij hem verschrikte 
Dat zijn hart bij 't vuur vervroos. (bis) 
Ik ging vandaar al bij mijn Rosalijn 
Die klaagde mij haar hart en minnepijn 
Hoe dat het leven, haar wouw begeven 
Hoe dat door de medicijn 
M'naar had getrokken uit schichten rood 
Die haar zoo kweld' in haar maagdenschoot, 
Hoe dat den ader, van haren vader 
Hielp haar moeder uit den nood. (bis) 
Ik vatt' den zin al van dees jonge meid 
Ik heb de zaak eens wel overleid, 
Die wil bedaren het zijn de jaren 
Die vrouw venus van den maagdom scheidt, 
Die zij verbeeldt tot een laatste kwaad 
't Is zoo dikwijls tot groot ongemak, 
Hoe dat veel maagden, die zoo waagden, 
Droegen tot groot ongemak. (bis) 
Ik leze van een Diana schoon 
Wat gaf de wereld voor haren loon 
Na het verzaden, en bloedig baden, 
Doorstak haar een konings-zoon 
Op hooi en stroo, is de lichtste dant 
In 's werelds vuur door de min verbrand, 
Na het verzaden, en bloedig baden 
Op het laatst een droef ellend. (bis) 
Ik kreeg voor antwoord van dees godin 
Dat Cupido den God der min, 
Die met zijn pijlen, zoude verzijlen, 
Doorstak ook een koningin, 
Maar die 't kompas van den maagdom kent, 
Staat in vrouw venus haar testament 
Die zal erven, al naar het sterven, 
Indien Cats zijne wereld kent. (bis) 
Jongheid die trouwen om het plezier, 
Springt eerst in 't water en dan in 't vier, 
Omsteekt de banden, der grieksche landen 
Niet als droefheid naar 't plezier, 
Maar in dien stroom, is de lichtste dant 
In 's werelds vuur door de min verbrand, 
Sa, jongheid, spoedig, houd u maar moedig, 
Jaagt de dwaze min van kant. (bis) 
Dat is de moeder al van de min. 
Die uit den band is die wil er in, 
Wil zijn gebonden, wil zijn gezonden 
Zoo algauw den eersten zin 
Couragie, jongheid, 't is al van bacchus nat 
Waarin men ons zat gedronken had 
En laat maar varen, vrouw venus scharen, 
Drinkt u liever driemaal zat. (bis) 





      

{== afbeelding 
	
==} {>>afbeelding<<}
    


Zoodra de roê van 't gat is

Stemme: De Boer zal 't al betalen.


Een kleine snaak die krijgt pandoer, 
Die schreeuwt en rolt zich op den vloer, 
Terwijl zijn aangezicht nat is, 
Van 't danig grijnzen dat hij doet 
Maar 't lacht u uit dat schelm goed 
Zoodra de roê van 't gat is. (bis) 
 
Ne vent die zit met pijn in 't haar, 
Verwenschte kwak roept hij voorwaar 
Zoolang hij ziek en plat is, 
Hij zweert ik drink zooveel niet meer 
Maar 't gaat alweer lijk elke keer, 
Zoodra de roê van 't gat is. (bis) 
 
Ook menige vrouw die klaagt en zucht 
Als er den boer komt met een vrucht 
Dat dit een duur patatter is, 
Dat zij dien boer niet meer spreekt aan 
En 'k wed dat z'er naartoe zal gaan 
Zoodra de roê van 't gat is. (bis) 
 
Ne jongen heer die van een bie 
Krijgt op zijn kaak of op zijn knie, 
Een steek die nu eene wrat is, 
Zweert ook ik wil geen bie meer zien 
Ja voor nen dag of zeventien 
Tot dat de roê van 't gat is. (bis) 
 
Toen nu over tijd hier elken dag 
Men hoopen menschen sterven zag 
't Liep al wat in de stad is 
Naar Rochus of naar Onz' Lieve Vrouw, 
Nu is 't al geus en al rabouw 
Zoodra de roê van 't gat is. (bis) 
 
Zoo zat ik laatst met groote vrees 
Ik zong niet meer want ik was heesch, 
Zoo heesch gelijk een kat is, 
Ik dacht nu zwijg ik vast voor goed 
Maar ik zing alweer met nieuwen moed 
Nu dat de roê van 't gat is. (bis) 


Kluchtliederen verkrijgbaar bij J. Van Wulpen

Collectie mansnamen. - De Statie. - De Karnaval. - T'einde raad. - De Manifestatie. - Hola Piet. - Belgie is mijn vaderland. - De soldatenheld. - De Gentsche Kanonnier. - Hebt gij Karolientje niet gezien. - 'k Kan daar niet tegen. - De oude Muziekant. - Adam en Eva. - De deugdzame echtvereeniging. - Mijn flinke Sergeant. - Mijne verstrooidheid. - De Pier van Blankenberghe. - De foor van Oostende. - De opgehangene Menagère. - De Garçon-café. - Jan Kapoen. - Den witten Deugeniet.

Nijverheidsdrukkerij te Gent.





