



Over de deelen der rede en de rede-ontleding
of logische analyse der taal, tot grondslag voor wetenschappelijke taalstudie
Taco Roorda


GEBRUIKT EXEMPLAAR
exemplaar Universiteitsbibliotheek Leiden, sign. 1174 D 20
 
ALGEMENE OPMERKINGEN
De versie van Over de deelen der rede en de rede-ontleding is
			 een diplomatische weergave van de eerste uitgave uit 1852. Het origineel bevat
			 een groot aantal gespatieerde tekstgedeelten; de spatiëring is hier niet overgenomen. De lijst met drukfouten op pagina 222 is doorgevoerd.
 
REDACTIONELE INGREPEN
geen
 
Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. II) is niet overgenomen in de lopende tekst.
 
[p. I]
Over de deelen der rede.
 
[p. III]
Over de deelen der rede en de rede-ontleding, Of logische analyse der taal, tot grondslag voor wetenschappelijke taalstudie;
Door T. Roorda.
 
Leeuwarden. 
G.T.N. Suringar. 
1852. 
 
[p. IV]
Gedrukt bij G.T.N. Suringar.
 

 
[p. XVII]
Overzigt van den inhoud.
Inleiding. - Zoogenaamde deelen der rede. De ware
				  rededeelen worden gevonden door rede-ontleding of logische
				  analyse. - Wat is rede ? - Een rede, zinnen en zinsneden. -
				  Woorden de grondbestanddeelen der rede. - Woord-ontleding of
				  grammatische analyse. Logische analyse van de grammatische vormen.
				  Logische analyse der taal, of algemeene gronden der grammatica
	bl. 1 -6.
Eerste hoofddeel: Logische ontleding van zinnen. - Een
				  zin is een uitdrukking van een zin der gedachten, die er de zin of
				  beteekenis van is. 
- Een stelling
	bl. 7.
I. Onderscheid van zin naar de verschillende modaliteit
				  van den zin	bl. 8.
A. Verschil van modaliteit, gegrond in het
				  voorstellings- of denkvermogen.

1°. Positive of
				  stellige en negative of ontkennende wijze van spreken,
				  nadrukkelijk of uitdrukkelijk	bl. 8.
2°. Vragende wijze van spreken	bl. 9.
3°. Problematische zinnen	bl. 10.
4°. Kategorische, assertorische en
				  apodictische zinnen,	bl. 11.
- Drieërlei mogelijkheid en
				  noodzakelijkheid
	bl. 12.
5°. Hypothetische of onderstellende zinnen.
				  
 - Eenvoudige onderstellingen,	bl. 14; 
en willekeurige onderstellingen,	bl. 15.
- Een onderstelling tot uitdrukking van een
				  wensch,
	bl. 16. 
- Zoogenaamde conditionele of voorwaardelijke
				  wijs 	bl. 17.

 
[p. XVIII]
6°. Cogitative of bloot
				  voorstellende wijze van spreken,	bl. 17.
- Zoogenaamde voorwaardelijke en onvolmaakt
				  verledene tijd,	bl. 18. 
- Zoogenaamde tijden: Praesens, Perfectum en
				  Futurum,
	bl. 20. 
- Cogitatief Praesens, Perfectum en Futurum, of
				  zoogenaamd Imperfectum en Plusquamperfectum
	bl. 21.
7°. Subjective en objective wijze van
				  spreken. - Súbject en óbject,
	bl. 21.
- Zoogenaamde active en passive wijzen van
				  spreken,	bl. 23. 
- Medium of reflexive, beter
				  subjectief-objective, wijze van spreken	bl. 25-27.
B. Verschil van modaliteit, gegrond in het gevoel
				  of gemoed. 
1°. Een uitroep,
	bl. 28. 
- Klanknabootsingen
	bl. 29.
2°. Een toeroep, en een levendige wijze van
				  uitdrukking	bl. 29.
C. Verschil van modaliteit, als verschillende
				  uitdrukking van den wil. Imperative of gebiedende, Jussive
				  of bevelende, Optative of wenschende, Concessive of toelatende,
				  Vetative of verbiedende, Propositive of voornemende of
				  voorstellende, met één woord, Voluntative, wijze van
				  spreken	bl. 29-33.
II. Ontleding van een zin in zijn deelen
	bl. 33.
A. Subjèct en prédicaat, of
				  onderwerp en gezegde,	bl. 33. 
- Onderscheid tusschen het onderwerp van het gezegde,
				  hetzij súbject of óbject, en het onderwerp van
				  den zin,
	bl. 34. 
-  Onbepaald súbject of óbject als
				  onderwerp van het gezegde; en objective zinnen zonder
				  óbject,
	bl. 35.
- Onvolledige zinnen
	bl. 36.
B. Bepalingen of complementen van onderwerp of
				  gezegde,	bl. 36.
- Zoogenaamd koppelwoord
	bl. 37. 
C. Interjecties of tusschenwerpsels, uitroepingen
				  en toeroepingen, vóór, achter of in een zin,	bl. 37. 
Zoo ook klanknabootsingen, en een vocatief als
				  toeroep of aanroep
	bl. 38.

 
[p. XIX]
Tweede hoofddeel: beschouwing der woorden
				  als de grondbestanddeelen der rede,
	bl. 39.
- Logische zin der woorden en woordvormen, en
				  reële of zakelijke beteekenis,	bl. 40.
- Begripswoorden of begripsbenamingen, en
				  redewoorden, ook modale woorden genoemd	bl. 41.
A. Begripswoorden of benamingen van bepaalde
				  begrippen,
	bl. 41. 
- Onderscheiding der begripswoorden naar den logischen
				  zin of het redegebruik in benamingen van substantie of
				  voorwerp als súbject of óbject, en benamingen van
				  adjunct of accident in een gezegde of als bepaling,	bl. 42-44.
I. Benamingen van voorwerp, ook van een adjunct
				  of accident als voorwerp: zelfstandige naamwoorden,
	bl. 44.
- Abstracte en concrete begrippen,	bl. 45.
- Algemeene benamingen van soorten en bijzondere
				  benamingen van bepaalde voorwerpen: eigenbenamingen en
				  eigennamen,	bl. 46 vlg. 
- In abstracto en in concreto spreken,	bl. 48.
- Voorwerpen als súbject of als
				  óbject, of wel als subjectief óbject, benoemd, en
				  daarbij een onwillekeurig effect, uitwerksel of gevolg
				  gelijkgesteld met een voorgesteld doel,
	bl. 49 vlgg.
En dit is de grond en oorsprong van het verschillend
				  zoogenaamde grammatisch geslacht,	bl. 53;
als mede van de verschillende naamvallen
	bl. 55-59.
II. Benamingen van adjunct en accident,
	bl. 59.
- Logisch onderscheid tusschen beide	bl. 60.

a. Benamingen van adjunct.

1°.
				  Benamingen van hoedanigheld of qualiteit als onderscheidend
				  kenmerk,
	bl. 60. 
- Beteekenis van het adjectief of bijvoeglijk
				  naamwoord,
	bl. 61; 
en van de vormen van het afgeleide bijvoeglijk
				  naamwoord,	bl. 62.
- Particiep of deelwoord als benaming van
				  hoedanigheid.	bl. 65.
2°. Benamingen van hoeveelheid of quantiteit,
				  als van een grooter of kleiner gedeelte,
	bl. 65.
- Enkelvoud en meervoud, collectief en
				  tweevoud,
	bl. 66.
- Telwoorden, en zamengestelde benamingen van
				  hoeveelheid,	bl. 67. 
- Benamingen van een zekere hoeveelheid door het
				  enkelvoud of meervoud


 
[p. XX]
van een benaming van
				  voorwerp of rond getal,
	bl. 68.
- Benaming van hoeveelheid als bijvoeglijk
				  naamwoord,	bl. 69.
- Beteekenis van het enkelvoud bij een
				  telwoord,
	bl. 70.
- Onbepaald, relatief of betrekkelijk,
				  onderscheid van trap of graad,
	bl. 71;
en bepaling daarvan door de trappen van vergelijking,
				  den Comparatief, den Superlatief en den Excessief,
	bl. 72.
- Benamingen van rang of orde,
	bl. 72, 
en van gedeelten of breuken.
	bl. 73.
b. Benamingen van accident.

1°. Benaming van
				  accident als toegeschreven aan een voorwerp door een zegwoord
				  of verbum,
	bl. 73.
- Verkeerde vertaling van verbum door werkoord
				  en Zeitwort,
	bl. 74.
- Louter logisch onderscheid tusschen zegwoord
				  en naamwoord door verschillend redegebruik,	bl. 75.
- Verbuiging of conjugatie,	bl. 78.
- Subjective en objective (active en
				  passive) vorm of uitdrukking van het zegwoord,	bl. 78.
- Verbum neutrum,
	bl. 79.
- Transitief en intransitief verbum,	bl. 80.
- Medium of reflexive, beter
				  subjectief-objective, vorm of uitdrukking,	bl. 83. 
- Afgeleide vormen van het zegwoord, met name de
				  causative en frequentative,	bl. 83.
- Zegwoord als particiep of deelwoord,
	bl. 83. 
- Subjectief (bedrijvend of
				  tegenwoordig)en objectief (lijdend of verleden)
				  deelwoord,	bl. 83 vlg.;
ook als bijvoeglijk naamwoord,	bl. 85.
- Uitdrukking van den objectiven vorm van het zegwoord
				  door middel van het objective deelwoord bij de subjective zegwoorden
				  worden en zijn,
	bl. 85,
en van het Perfectum in de subjective wijze van
				  uitdrukking door middel van het objective deelwoord bij het
				  Praesens van de zegwoorden hebben of zijn,	bl. 86-88.
- Verschillende beteekenis van de objective wijze van
				  uitdrukking, als objectief en als accidenteel Passief,	bl. 86 vlg.
- Deelwoord als zelfstandig naamwoord,
	bl. 88.
- Zegwoord als Infinitief,
	bl. 88,
en als Gerundium,
	bl. 90-93.
2°. Benaming van accidentele omstandigheid als
				  bijwoord of adverbium,
	bl. 93.
- Benamingen van plaatselijke,


 
[p. XXI]

tijdelijke, werkelijke of reële omstandigheid of
				  betrekking,	bl. 94;
ook van logische betrekking tusschen súbject en
				  óbject als oorzaak, middel en doel of gevolg,
	bl. 95 vlg.;
en eindelijk van comparative betrekking,	bl. 97.
- Bijwoorden van hoedanigheid,
	bl. 98.
- Onderscheid tusschen bijwoord en bijvoeglijk
				  naamwoord,	bl. 98 vlg. 
- Bijwoord als voorzetsel of
				  prépositie,	bl. 99,
of ook als voegwoord of conjunctie
	bl. 100. 
Aanhangsel over de positive of negative
				  uitdrukking der benamingen van begrippen	bl. 100-103.
B. Redewoorden: voornaamwoorden, lidwoorden,
				  logische hulpwoorden, tusschenwerpsels en modale bijwoorden
	bl. 103 vlgg.

a. Demonstrative of aanwijzende
				  voornaamwoorden,
	bl. 105. 
b. Bepalend of aanwijzend lidwoord.	bl. 106. 

c. Onbepaalde voornaamwoorden
	bl. 107.

d. Onbepaald lidwoord
	bl. 108.

e. Algemeene voornaamwoorden
	bl. 109

f. Vragende voornaamwoorden
	bl. 109.

g. Betrekkelijke of relative
				  voornaamwoorden,
	bl. 113.

h. Persoonlijke voornaamwoorden,	bl. 110. 
- Zakelijk voornaamwoord het, en plaatselijk
				  voornaamwoord er,
	bl. 112. 

i. Voornaamwoorden voor onbepaald onderwerp,
	bl. 113. 

k. Reflexief of wederkeerig, beter
				  subjectief-objectief, voornaamwoord
	bl. 115.

l. Het redewoord zelf
	bl. 115.

m. Bezittelijke voornaamwoorden 
	bl. 116.

n. Uitdrukking der modaliteit van
				  ontkenning en van bevestiging.	bl. 117.

o. Uitdrukking der modaliteit van vragende,
				  problematische, kategorische, assertorische en apodictische
				  zinnen,	bl. 118.

p. Logische hulpwoorden voor het onderscheid der
				  zoogenaamde tijden, en voor de objective wijze van spreken,	bl. 119. 

q. Redewoorden tot uitdrukking der modaliteit van
				  uitroepende en toeroepende zinnen.	bl. 119.

 
[p. XXII]

r. Redewoorden tot uitdrukking der
				  modaliteit van voluntative zinnen	bl. 120.

s. Logische hulpwoorden, zooals van en
				  te,	bl. 121. 
- Grammatische hulp woorden
	bl. 122-124.
Aanhangsel over de zamengestelde woorden, en de
				  zamengestelde benamingen of uitdrukkingen, die geen
				  woordeenheid, maar toch logische eenheid van zin hebben,	bl. 125-134.
Derde hoofddeel: Beschouwing der verschillende soorten van
				  bepalingen of complementen
	bl. 134.
I. Bepalingen of complementen van adjunct en
				  van accident
	bl. 135.
A. Attribuut of bepaling van adjunct of accident,
				  tot bepaling van een voorwerp , te onderscheiden van een
				  prédicaat
	bl. 136.

a. Attribuut van hoedanigheid of
				  qualiteit,
	bl. 137.
- Prédicatief attribuut,	bl. 138. 
- Appositief attribuut van hoedanigheid door een
				  zelfstandig naamwoord, 	bl. 139 vlgg. 
- Adverbiaal of bijwoordelijk attribuut,
	bl. 142.
- Genitief attribuut
	bl. 143.

b. Attribuut van hoeveelheid of quantiteit,
				  gewoonlijk uitgedrukt door een telwoord of substantive
				  benaming van hoeveelheid, maar ook door een bijvoeglijk naamwoord , of
				  door een bijwoord,
	bl. 144 vlgg.
- Prédicatief attribuut van hoeveelheid	bl. 148.

c. Prédicatief attribuut van omstandigheid
				  of accident van een persoon of zaak,	bl. 149 vlgg.
 - Het kan alleen met een onderwerp verbonden worden.
				  	bl. 152.
B. Complement of aanvullende bepaling van adjunct
				  of accident, tot bepaling van een attribuut of prédicaat
				  of van een ander complement
	bl. 153.

a. Prédicatief complement bij een
				  attribuut of prédicaat, tot aanvulling van hetgeen men van het
				  onderwerp zeggen wil,	bl. 154; 
ook bij het zegwoord zijn of wezen
	bl. 155.

 
[p. XXIII]

b. Complement van hoedanigheid of
				  qualiteit tot onderscheiding of wijziging van een attribuut of
				  prédicaat,	bl. 156-159. 
- Een bijwoord van hoedanigheid, waardoor zulk een
				  complement veelal uitgedrukt wordt, beteekent eigenlijk een hoedanigheid van
				  het súbject of ósbject,	bl. 157.
- Bij een van een substantief gevormd adjectief
				  kan een bepaling van hoedanigheid ook het attribuut van dat
				  substantief zijn	bl. 159.

c. Complement van hoeveelheid of
				  quantiteit,	bl. 159.
- Een complement van hoedanigheid als complement van
				  een onbepaalden trap of graad,	bl. 160.
- Uitdrukking van een complement van trap of graad door een
				  vergelijking
	bl. 160.

d. Complement van omstandigheid of
				  accident,
	bl. 161.
- Subjectief complement van omstandigheid door
				  eenbenaming van voorwerp met een subjectief deelwoord (losse
				  Ablatief)	bl. 162.
II. Bepalingen van voorwerp,
	bl. 165.
- Onderscheiding van de verschillende soorten van
				  óbject door naamvallen,
	bl. 166.
- Een complement van óbject tot complement van
				  een prédicaat bij een zegwoord is òf een
				  eenvoudig, louter of zakelijk, òf een subjectief of
				  persoonlijk óbject,
	bl. 168. 
- Een subjectief óbject is een passief
				  súbject in betrekking tot het accident, 	bl. 172.
- Verbinding van een zegwoord met twee objecten, een
				  eenvoudig of zakelijk óbject als eerste, direct (regtstreeks of
				  onmiddellijk), en een subjectief of persoonlijk als tweede, indirect
				  (zijdelingsch of middellijk) óbject,	bl. 176. 
- Infinitief of Gerundium als prédicatief complement
				  van óbject,
	bl. 179.
- Complement van objective gesteldheid,
	bl. 181. 
- Verklaring van de uitdrukking van het Perfectum van
				  een subjectief zegwoord door het objectief deelwoord met het
				  Praesens van hebben,
	bl. 183.
- Tweeledig óbject,
	bl. 184.
- Objectief complement van gesteldheid door een
				  benaming van voorwerp met een objectief

 
[p. XXIV]
deelwoord,	bl. 185.
- Objectief complement van omstandigheid van tijd, en
				  van hoeveelheid van tijd,
	bl. 187.
- Complement van óbject bij een
				  attribuut,
	bl. 188.
 - Bepaling van voorwerp bij een bijwoord of
				  voorzetsel,
	bl. 188 vlgg.
- Complement van oorzaak, middel of doel,
				  of ook van uitwerksel ofgevolg, door een voorzetsel van een
				  logische beteekenis met een bepaling van voorwerp,	bl. 190 vlgg.
- Objective zin van een complement van
				  omstandigheid of van hoedanigheid,
	bl. 194.
- Complement van doel of gevolg als meer zelfstandig
				  deel van een zin,	bl. 196 vlg. 
- Complement van óbject bij een uitroep
				  of toeroep 
	bl. 198.
III. Bepalingen of complementen van
				  modaliteit,
	bl. 198.
- Modaal complement van gesteldheid,
	bl. 199.
- Gebruik van het aanwijzend voornaamwoord zoo als
				  complement van trap of graad,
	bl. 200.
- Ontleding van een zin, waarin de modaliteit niet door een
				  modaal bijwoord uitgedrukt wordt	bl. 201.
Vierde hoofddeel, over de zamenstelling van een volzin
				  uit zinnen als deelen van den zin of zinsneden,
	bl. 202.
- Relative zinsneden met een relatief of
				  betrekkelijk voornaamwoord,	bl. 204.
- Complexe (zamengevatte of
				  inééngevatte)zinnen of zinsneden,	bl. 206.
 - Vergelijking, verbinding of
				  tegenstelling,
	bl. 208.
- Nevenstelling,
	bl. 210.
- Conjunctie of voegwoord,
	bl. 210.
- Betrekkelijk lidwoord of voegwoord dat,
	bl. 211.
- Andere voegwoorden,	bl. 213-216. 
- Los zindeel,
	bl. 217.
- Tusschenzin,
	bl. 218.
- Zamenstelling van een rede,
	bl. 219. 
- Scheidteekens
	bl. 219-221.

 
[p. 222]
Drukfouten.

Bl. 2,
	
r. 5 v. o.,
	
naar	
lees maar
Bl. 31 	r. 10 v.o., 	men men	lees men
Bl. 36	r. 15 v.o., 	antwoord
	lees antwoordt
Bl. 63 	r. 10 v.o.,	beteeekent	lees beteekent
Bl. 78	r. 5 v. b.,
	
leg ziek
	lees lig ziek

Bl. 80	r. 6 v.b.,	onderseheid	lees onderscheid
Bl. 103	r. 6 v.b.,	
vóór den regel een B te zetten.
	 
Bl. 127	r. 12 v.b.,	beteekent	
 lees beteekend
Bl. 147	r. 2 v.b.,	ieder	lees ieders
Bl. 154	r. 10 v. o.,
	
lees: De vogel is levend gevangen,
	 
Bl. 155	r. 5 v.o.,	(bl. 174)	
lees (bl. 123)
Bl. 183	r. 18 v.o.,	
opgegevene	lees gegevene

 



2000 dbnl
 

roor005over01_01


T. Roorda, Over de deelen der rede en de rede-ontleding.
			 G.T.N. Suringar, Leeuwarden 1852.
 



DBNL-TEI 1



2000-03-08

CB

afwerking tekstbestand


2000-07-07

RvS

toevoeging colofon


2002-09-13

IH

bestand verbeterd volgens richtlijnen oktober 2002


2004-09-02

MG

transcriptie volgens richtlijnen juni 2004 


2004-09-02

MG

conversie van het bestand naar teixlite




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: T. Roorda, Over de deelen der rede en de rede-ontleding. G.T.N. Suringar, Leeuwarden 1852.
 
Zie: https://www.dbnl.org/tekst/roor005over01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

  



{==V==} {>>pagina-aanduiding<<}

Voorberigt.

Sedert vele jaren wordt op de scholen, ook bij het lager
			 onderwijs en zelfs aan kleine kinderen, onderrigt gegeven in het
			 logisch analyseren; en men roemt zeer het nut van dit onderwijs tot
			 ontwikkeling van het verstand en tot grondige taalkennis. Dat het onderwijs in
			 het logisch ontleden van zinnen, wanneer het met verstand geschiedt, zoodat het
			 kind niet slechts werktuiglijk leert nadoen, wat de onderwijzer voorgedaan
			 heeft, maar tot eigen nadenken genoopt wordt; dat zóó dat
			 onderwijs een uitmuntend hulpmiddel tot ontwikkeling van het kinderlijk
			 verstand kan zijn, zal niemand betwijfelen: maar wel is het te betwijfelen, of
			 dat onderwijs tot hiertoe wel veel vrucht gedragen heeft tot juiste en klare
			 ontwikkeling van die begrippen,

{==VI==} {>>pagina-aanduiding<<}

die noodzakelijk vereischt
			 worden tot een grondige taalstudie, zooals bij voorbeeld de begrippen
			 van súbject en óbject, van naamval, van
			 actief en passief, van tijd en wijze, en van alle
			 grammatische vormen. Een ondervinding van vijf en twintig jaar bij het geven
			 van onderwijs in oostersche en oostindische talen aan instellingen van hooger
			 onderwijs heeft den schrijver van deze bladen geleerd, dat hetgeen daaromtrent
			 op de scholen geleerd wordt, tot nog toe niet dan geringe vruchten
			 draagt. Dit mag men evenwel niet wijten aan de onderwijzers, of aan hun
			 onderwijs. De oorzaak ligt in den stand der wetenschap zelf; in den stand van
			 die wetenschap, die zelfs nog geen gevestigden naam en in de rei der
			 wetenschappen nog geen bepaalde plaats heeft, maar die de algemeene
			 gronden van grammatica moet leeren, waarop een grondige studie en
			 behandeling der grammatica van elke bijzondere taal gebouwd moet zijn; de
			 wetenschap der logische analyse der taal, waarvan het logisch
			 analyseren alleen maar de practische oefening is voor de kennis van den bouw
			 en de zamenstelling der zinnen en volzinnen, en dus van de
			 woordvoeging, gelijk de grammatische analyse een oefening is in de
			 kennis van den vorm en de zamenstelling der woorden, of van de
			 woordvormleer. Veel is zeker in deze eeuw daaraan gedaan: maar ook het beste
			 en grondigste wat daarover bestaat, zoo als het Hoogduitsche werk van Dr. K. F.
			 Becker onder den titel van Organism der Sprache (2te Ausg. Frankfurt a.
			 M. 1841), laat nog veel te wenschen over. - Hetgeen de verdere
			 vol-

{==VII==} {>>pagina-aanduiding<<}

making der wetenschap in dit opzigt tot hiertoe
			 verhinderd heeft, is voornamelijk dit geweest, dat men niet scherp en
			 naauwkeurig genoeg het onderscheid gevat en in het oog gehouden heeft, dat er
			 is tusschen de logische en de reële of zakelijke
			 beteekenis der woorden, en dat er is tusschen den logischen zin en
			 de grammatische uitdrukking daarvan; het onderscheid tusschen hetgeen
			 aan de wijze, waarop de mensch door middel van de rede of
			 spraak iets benoemt of zegt, toegebracht wordt door de
			 wijze, waarop hij door middel der rede zich begrippen of
			 voorstellingen vormt en denkt, en tusschen den inhoud van zijn
			 begrippen of voorstellingen, zooals hij die door enkele of
			 zamengestelde klanken, en dus door woorden, beteekent.
In de volgende bladen heeft de schrijver getracht tot volmaking
			 der wetenschap naar zijn vermogen iets bij te dragen. Indien hij geacht mogt
			 worden zijn oogmerk niet geheelenal gemist te hebben, dan mag men dit
			 toeschrijven aan de omstandigheid, dat hij met zijntaalstudies steeds
			 ook philosophische studies verbonden heeft, en dat hij bekend is
			 geworden met onderscheidene talen, die niet tot denzelfden taalstam behooren,
			 met Semitische en Polynesische talen zoowel, als met Indo-germaansche: want dit
			 is zeker, dat men, om het algemeene, dat logische, in de talen
			 overal te vinden en op te merken, verschillende taalstammen moet kunnen
			 vergelijken.
De lezer vreeze echter niet, dat hij in de volgende bladen op
			 allerlei vreemde, hem onbekende talen zal stooten.

{==VIII==} {>>pagina-aanduiding<<}

Alleen
			 de geringe omvang van het werkje kan hem daaromtrent geruststellen: want,
			 indien de schrijver daarin telkens in taalvergelijkingen had willen treden, dan
			 zou de uitbreiding, die het werk daardoor gekregen zou moeten hebben, niet te
			 berekenen zijn. Hij heeft zich, èn om beknopt te zijn, èn om
			 algemeen verstaan te kunnen worden, in zijn voorbeelden tot opheldering
			 gewoonlijk alleen tot zijn moedertaal bepaald, die met de overige
			 Indo-germaansche talen aan logische taalvormen en uitdrukkingen zoo rijk is.
			 Slechts hier en daar heeft hij tot vergelijking op het Hoogduitsch of Fransch,
			 een enkele maal ook op het Latijn, gewezen; maar overigens daar, waar het
			 noodig was, alleen gezegd, dat het in andere talen anders is; wat hun, die met
			 die andere talen bekend zijn, niet aangewezen behoefde te worden, en wat zij,
			 die er niet meê bekend zijn, den schrijver wel op zijn woord zullen
			 willen gelooven.
Doch, alhoewel hij alle praal en omhaal van geleerdheid heeft
			 willen vermijden, zoo heeft hij daarom toch niet geschuwd eenige uit de oude
			 talen ontleende wetenschappelijke termen te gebruiken, en niet getracht
			 daarvoor Hollandsche benamingen in de plaats te stellen. Hij heeft een afkeer
			 van het gebruik van alle onnoodige uitheemsche woorden zoo wel als kunsttermen:
			 maar, gelijk men, om over bouwkunde te spreken, bouwkundige termen, en, als men
			 over het scheepsleven spreekt, scheepstermen gebruiken moet; zoo heeft men tot
			 benaming van logische begrippen ook logische

{==IX==} {>>pagina-aanduiding<<}

termen noodig,
			 en deze zijn nu eenmaal uit de oude talen ontleend, maar in alle talen van
			 Europa in gebruik gebleven. Men kan beproeven zulke kunsttermen in zijn
			 moedertaal te vertalen, en, is deze vertaling gelukkig, dan vindt zij ligt
			 ingang en komt hoe langer hoe meer in algemeen gebruik. Zoo heeft men voor
			 eenige grammatische kunsttermen zulke gelukkige vertalingen, die ook reeds in
			 algemeen gebruik zijn, zooals deelwoord, bijwoord en voegwoord
			 voor particiep, adverbium en conjunctie. Maar, wat heeft men
			 nu daarmeê gewonnen? Met deze vertaalde grammatische kunsttermen zeker
			 dit, dat men zoo aan kinderen, die nog geen andere taal kennen en ook nog geen
			 andere taal leeren, dan hun moedertaal, bij het onderwijs in deze moedertaal
			 taalbegrippen kan geven met benamingen, waaraan zij terstonds reeds eenige
			 beteekenis kunnen hechten. Maar, daar er dan ook eenige beteekenis aan gehecht
			 wordt, moet zulk een vertaling ook goed, of, zooals ik zoo even zeide,
			 gelukkig, zijn, en niet zoo verkeerd als bij voorbeeld in het Nederduitsch
			 werkwoord en in het Hoogduitsch Zeitwort voor verbum, of zoo
			 verkeerden omslagtig tevens als meer dan volmaakt verledene tijd
			 voorplusquamperfectum. Dan moet men ze later maar weêr
			 afschaffen, en, zoo het gelukken wil, er nieuwe voor trachten te vinden, of
			 anders de oude, reeds eeuwen lang gangbare, ofschoon dan ook uitheemsche,
			 kunsttermen behouden. En, indien men dit laatste doen moet, heeft dat dan wel
			 veel bezwaar? Kan zelfs een kind, dat geen andere taal

{==X==} {>>pagina-aanduiding<<}

 kent
			 of leert,
dan zijn moedertaal, die uitheemsche kunsttermen niet even
			 goed leeren als honderd andere uitheemsche woorden, die hij toch ook moet
			 leeren verstaan, zoo als courant, cirkel, concert, societeit, assurantie,
			 bufet, pendule, locomotief, telegraaph, cent, accijns, direct en
			 indirect, auteur, secretaris, acteur en actrice, enz., enz.? - En
			 wat die wetenschappelijke termen betreft, die niet gebruikt behoeven te
			 worden bij het onderwijs van kinderen, die geen andere taal, dan hun
			 moedertaal, leeren; daarvan hebben zulke vertalingen eigenlijk volstrekt geen
			 nut. Als men maar Fransch geleerd heeft, dan kan men ze even gemakkelijk leeren
			 als alle andere Fransche woorden. In het Fransch worden zij toch ook gebruikt,
			 en als waren het gewone woorden: in de Fransche woordenboeken kan men ze
			 vinden, zoo goed als ieder ander woord. Ja, zulke vertalingen van uit de oude
			 talen ontleende wetenschappelijke termen hebben niet alleen geen nut, maar
			 daarenboven nog dit nadeel, dat men dan nu twee kunsttermen moet leeren in
			 plaats van één. Want die uit de oude talen ontleende moet men
			 toch ook kennen; en niet alleen omdat zij in Fransche, Engelsche of
			 Hoogduitsche werken voorkomen; ook in Hollandsche geschriften vindt men ze
			 telkens gebruikt, tot zelfs in de couranten, - ook nog wel verkeerd gespeld,
			 zooals bij voorbeeld kathegorisch in plaats van kategorisch,
			 zoodat men, als men ze niet reeds kent, ze niet eens kan vinden in een
			 woordenboek.
De logische analyse der taal is de wetenschap, die tot
			 

{==XI==} {>>pagina-aanduiding<<}

 grondslag moet liggen aan alle grondige en
			 wetenschappelijke taalstudie. Bij het middelbaar onderwijs kan het onderrigt in
			 deze wetenschap niet genoeg worden aanbevolen; en niet alleen bij het onderwijs
			 van zulke jongelieden, die bestemd zijn om later hooger wetenschappelijk
			 onderwijs te ontvangen, maar ook bij dat van allen, die behalven het lager
			 onderwijs, zooals dat aan alle standen gegeven wordt, iets meer
			 moeten leeren, om beschaafde leden te worden in den beschaafden stand der
			 maatschappij. Wegens dit meer wordt het onderwijs hiervan in
			 onderscheiding van het lager, en tegelijk van het hooger,
			 eigenlijk gezegd wetenschappelijk, onderwijs, het middelbaar
			 onderwijs genoemd. Men leert meer rekenen, ook de eerste beginselen
			 der wiskunde; men leert meer aardrijkskunde, en meer
			 geschiedenis; men leert meer regels van de moedertaal; men leert
			 ook meer talen, zooals Fransch, Hoogduitsch en Engelsch. - Maar is door
			 dit meer het zoogenaamd middelbaar onderwijs dan wel
			 wezenlijk onderscheiden van het lager onderwijs? Wat is het zoo
			 anders, dan een uitbreiding van het lager onderwijs? Zoo zou het niet,
			 als een ander soort, van het lager onderwijs verdienen onderscheiden te
			 worden. Neen, het middelbaar onderwijs moet niet enkel in
			 hoeveelheid, maar ook in hoedanigheid en aard, zich van het lager
			 onderwijs onderscheiden. Het moet er zich wezenlijk van onderscheiden, niet
			 enkel door meerdere uitgebreidheid van omvang, maar ook door
			 meerdere diepte, door meerdere grondigheid: want het moet dienen,
			 zoo niet tot grondslag

{==XII==} {>>pagina-aanduiding<<}

voor hooger onderwijs, dan toch
			 tot hooger ontwikkeling of hooger beschaving.
Velen schijnen zich te verbeelden, dat in het onderwijs der talen
			 op de middelbare scholen die meerdere grondigheid bereikt wordt door het
			 leeren van meer regels daar deze ook wel gronden genoemd worden.
			 Doch dit is een dwaling. Ware grondigheid van onderwijs bestaat in een
			 naauwkeurige aanwijzing van de ware gronden of redenen, waarom
			 het zoo is als het is; grondigheid van taalonderwijs in de aanwijzing
			 van de gronden der regels, die de taal volgt en de grammatica leert, in
			 de menschelijke rede, waarvan de taal de uitdrukking is, en dus van de
			 logische gronden der taal. De wetenschappelijke beschouwing van deze
			 logische gronden der taal is de logische analyse der taal.
En kan er tot hooger ontwikkeling en beschaving van den mensch
			 een gepaster, een eigenaardiger, een edeler hulpmiddel zijn, dan zulk een
			 grondig taalonderwijs? Dit is de adel van den mensch, dat hij een
			 zelfsbewust en redelijk wezen is. Een redelijk wezen is hij
			 door zijn redelijk denkvermogen, dat is, doordien hij met rede
			 of spraak begaafd is, en door middel hiervan zijn gewaarwordingen en
			 begrippen zich zelf tot bewustheid kan brengen, en ook aan zijns
			 gelijken kan meêdeelen, in zijn denken en spreken. Kan er dan edeler
			 ontwikkeling van den menschlijken geest zijn, dan die, welke hem zijn eigen
			 rede, zooals die zich onwillekeurig en onbewust in zijn taal zich uitdrukt,
			 tot

{==XIII==} {>>pagina-aanduiding<<}

bewustheid brengt. Dit is ware ontwikkeling van den
			 redelijken geest. En hoe zeer veraangenaamt niet zulk een grondig en redelijk
			 onderwijs het leeren van talen, dat anders zoo dor en droog is!
Het kan echter de bedoeling niet zijn, dat de logische analyse
			 der taal bij het middelbaar onderwijs als een afzonderlijk vak van
			 wetenschap onderwezen worde. Als vak van wetenschap moet de onderwijzer ze
			 beoefenen: maar zijn onderwijs daarin moet geschieden te gelijk met zijn
			 taalonderwijs, door een grondig onderwijs van de woordvormleer of
			 een grondige, juiste en ware verklaring van de grammatische vormen, en wat
			 de woordvoeging of zamenstelling der zinnen betreft, door een grondige
			 verklaring der regels daarvan, gepaard met oefening in het logisch
			 analyseren van zinnen, als het beste middel om de zamenstelling en zamenhang
			 der zinnen in alle deelen en onderdeelen te leeren kennen en begrijpen;
			 een oefening, waarmeê reeds in de onderste klassen, en zelfs reeds bij
			 het lager onderwijs, begonnen kan worden, maar die steeds al verder en verder
			 moet worden voortgezet.
Als vak van wetenschap is de Logische analyse der taal
			 de Logica voor den taalonderwijzer en voor alle wetenschappelijke
			 beoefenaars van talen. En wat in deze Logica geleerd wordt van datgeen, wat
			 gewoonlijk het onderwerp der Logica uitmaakt, zooals die bij het hooger
			 onderwijs aan de hoogescholen geleerd wordt, dat kan in deze laatste veilig
			 achterwegen blijven. Want dat is het juist, wat 

{==XIV==} {>>pagina-aanduiding<<}

deze
			 laatste, gelijk zij veelal behandeld wordt, zoo dor en droog en
			 vervelend maakt, dat het waarlijk de studenten wel half te vergeven is, als zij
			 den professor spoedig alleen laten. Wat in de Logica aan de hoogeschool geleerd
			 wordt van de onderscheidene soorten van begrippen en van de onderscheidene
			 soorten van stellingen, dat kan dáár, zoo in het
			 afgetrokkene, geen belangstelling wekken, omdat het dáár
			 geen toepassing vindt en geen nut heeft. Dat kan eerst belang hebben, wanneer
			 men het beschouwt in verband met de taal, om de zoo verschillende vormen en
			 vormveranderingen (verbuigingen en vervoegingen) der woorden, en
			 de verschillende wijzen, waarop in de verschillende soorten van zinnen en
			 stellingen de zin der gedachten met woorden beteekend en uitgedrukt wordt,
			 uit de ziel van den mensch zelf te verklaren. Dit is namelijk het ware doel
			 van deLogische analyse der taal, terwijl de Logica een
			 beschouwing moet zijn van 's menschen rede of redelijk denkvermogen als
			 kenvermogen der waarheid, om namelijk te onderzoeken en aan te wijzen,
			 in hoe ver, en hoe of op wat wijze, de mensch door een regt
			 gebruik van zijn redelijk denkvermogen tot ware kennis of de kennis
			 der waarheid kan komen, zoo wel in het algemeen, als in het bijzonder in de
			 wetenschap. - Dit doel had men zich ook altijd van den beginne af aan
			 met de Logica voorgesteld: maar Kant heeft aangetoond, dat de wijze, waarop men
			 dat doel trachtte te bereiken, namelijk door een beschouwing van de
			 verschillende wijzen, waarop de mensch zich begrippen vormt en

{==XV==} {>>pagina-aanduiding<<}

 die in stellingen en redeneringen verbindt, en van de regels, die
			 het verstand daarin volgt, onmogelijk tot dat doel leiden kan, en dat daartoe
			 een andere weg moest worden ingeslagen. Door hem zelf en door anderen na hem is
			 daarom de wetenschap, die dat doel zich voorstelde, onder andere titels
			 behandeld geworden; door hem zelf onder dien van Critik der reinen
			 Vernunft, door anderen onder dien van Erkenntnisstheorie, of
			 dergelijke. Datgeen echter, wat vroeger altijd den inhoud der Logica had
			 uitgemaakt, beschouwde hij niet als geheel onnut: iemand die de philosophie en
			 andere wetenschappen beoefenen wilde, moest daarmeê wel bekend zijn: maar
			 hij wilde dat als een algemeene propaedeutische of voorbereidende wetenschap
			 afzonderlijk behandeld hebben; en zoo is dan op zijn voetspoor de Logica
			 als zuivere Logica, ook wel meer bepaald analytische of
			 vormele Logica, of denkleer, of denkvormleer genoemd, tot
			 hiertoe ook gewoonlijk onderwezen geworden, en wordt zij het veelal nog.
			 Dikwijls genoeg is zulk een zuivere Logica of Denkvormleer als een nuttige en
			 onontbeerlijke wetenschap geprezen en aangeprezen; maar dit heeft niet
			 kunnen verhinderen, dat zij altijd dor en droog en vervelend bevonden is, nog
			 erger dan te voren.

Vrg. de Ontwikkeling van het begrip der
				Philosophie (Leeuw. bij G. T. N. Suringar, 1835), bl. 47
				vlgg.

Neen, de Logica moet zijn, wat zij altijd geweest is, de leer
			 van het regt gebruik der rede tot ware kennis en wetenschap: onder welken
			 titel men haar behandelen wil, dat

{==XVI==} {>>pagina-aanduiding<<}

doet niets ter zake. De
			 kennis van de verschillende wijzen, waarop de mensch zich begrippen vormt en
			 deze in zijn denken onderling verbindt, moet daarbij als genoegzaam bekend
			 voorondersteld worden. Deze kennis wordt verkregen, en kan op geen
			 andere wijze verkregen worden, dan door de logische analyse der
			 taal; der taal, waarin de mensch zijn begrippen en zijn verbinding
			 daarvan in het denken door middel van woorden uitdrukt. Niet als abstracte
			 denkvormleer, maar als taalvormleer, als logische analyse der
			 taal, moet zij onderwezen worden, tegelijk met het onderwijs in de talen.
			 Zoo zal dit onderwijs een dubbeld nut hebben: het eerste, onmiddellijke, dat
			 het de taal grondig leert verstaan; het andere, propaedeutische of
			 voorbereidende voor alle wetenschap, dat daardoor tevens de wijze, waarop de
			 redelijke mensch door middel van zijn rede of redelijk denkvermogen begrippen
			 zich vormt en die verbindt, tot bewuste kennis gebracht wordt; wat niet alleen,
			 zoo als boven gezegd is, de edelste ontwikkeling van den menschelijken geest
			 is, en die juist leert denken en spreken; maar wat vooral onontbeerlijk is voor
			 ieder, die eenige wetenschap met zelfstandigheid en met zelfbewustzijn van
			 hetgeen hij doet, beoefenen en behandelen wil.
De schrijver heeft geen anderen wensch, dan dat hij iets mag
			 bijgedragen hebben tot een zoo grondig taalonderwijs, dat voortaan het
			 onderwijs in de Logica als een bloote denkvormleer volstrekt overbodig geacht
			 wordt.



{==1==} {>>pagina-aanduiding<<}

Over de deelen der rede en de rede-ontleding.

Gemeenlijk worden in de Grammatica de verschillende soorten van
			 woorden, die er in de talen bestaan, als verschillende deelen der rede
			 (partes orationis, parties du discours), verdeeld of onderscheiden
			 in naamwoorden, - zelfstandige en bijvoeglijke naamwoorden, -
			 telwoorden, lidwoorden, voornaamwoorden, werkwoorden, -
			 bedrijvende, lijdende en onzijdige werkwoorden, -
			 deelwoorden, bijwoorden, voorzetsels, voegwoorden en
			 tusschenwerpsels. Wel treft men omtrent deze verdeeling eenig verschil
			 van gevoelen aan, zooals bij voorbeeld dat velen de tusschenwerpsels
			 niet als werkelijke deelen der rede beschouwd, sommigen de
			 telwoorden en deelwoorden niet als bijzondere deelen der
			 rede afzonderlijk opgenoemd, willen hebben: maar dit verschil betreft maar
			 enkele bijzonderheden: in het algemeen wordt die verdeeling der woorden, als
			 rededeelen of deelen der rede, voor goed en gaaf aangenomen. Ook
			 brengt men al die soorten van woorden of rededeelen wel onder drie rubrieken of
			 hoofdsoorten, te weten naamwoorden, werkwoorden en
			 partikels of kleinere rededeelen; zoodat men dan onder deze
			 
{==2==} {>>pagina-aanduiding<<}
 laatste benaming al die soorten van woorden begrijpt, die men niet,
			 zooals de telwoorden en deelwoorden, onder de naamwoorden
			 of werkwoorden rangschikken kan. Die benaming van kleinere
			 rededeelen moet dan echter al zeer ongepast voorkomen, daar toch de
			 woorden, die daaronder begrepen worden, volstrekt niet kleiner zijn, dan
			 zoo vele naamwoorden en werkwoorden: - men denke slechts aan woorden als
			 beneden, daarenboven, binnenwaarts, grootendeels,
			 desniettegenstaande, gelukkigerwijze, en zoo vele andere meer: - doch
			 waarschijnlijk heeft men verkeerd gedaan met het woord partikel door kleiner
			 rededeel te vertalen, en had men het liever door minder rededeel
			 moeten overzetten; omdat men bij die verdeeling der woorden in
			 naamwoorden, werkwoorden en partikels onder deze laatste benaming
			 die woorden schijnt verstaan te hebben, die een mindere of
			 ondergeschikte plaats of functie in de rede, of in een volzin, bekleeden,
			 terwijl men de naamwoorden en werkwoorden als de hoofddeelen
			 der rede beschouwde.
Wat hiervan ook wezen mag, de eerstgenoemde onderscheiding der
			 verschillende soorten van woorden met verschillende namen, zooals
			 naamwoorden, voornaamwoorden, werkwoorden, bijwoorden,
			 voorzetsels enz., is algemeen gebruikelijk, en heeft haar nut in het
			 grammaticaal spraakgebruik tot onderscheiding: maar men beschouwe ze
			 niet als een goede en juiste logische verdeeling van de verschillende soorten
			 van woorden als verschillende rededeelen, naar de verschillende
			 functies, die zij bekleeden in de zamenstelling der rede uit zinnen door middel
			 van woorden. Het telwoord bij voorbeeld en het voornaamwoord
			 bekleeden nooit een andere plaats of functie in een zin, als het
			 naamwoord; en het naamwoord is niet een bepaald rededeel, dat
			 maar één bepaalde functie heeft. Want niet alleen is de functie
			 van het bijvoeglijk naamwoord geheel verschillend van die van het
			 zelfstandig naamwoord: maar ook het zelfstandig naamwoord
			 bekleedt bij voorbeeld wel drie ver-
{==3==} {>>pagina-aanduiding<<}
schillende functies in dezen
			 éénen zin: De morgenstond heeft goud in den mond; daar het
			 eerst tot onderwerp, dan tot voorwerp of óbject, en
			 in de derde plaats tot bepaling van een voorzetsel dient. - Die gewone
			 onderscheiding der verschillende soorten van woorden met verschillende namen
			 staat gelijk met de gebruikelijke onderscheiding der verschillende kamers van
			 een huis in zijkamer , achterkamer , voorkamer, bovenkamer, tuinkamer,
			 woonkamer, eetkamer, slaapkamer, enz. Zij is goed voor het gebruik; en het
			 kan zelfs zijn nut hebben, vooral in andere van aard verschillende talen , nog
			 andere bijzondere soorten van woorden met dergelijke benamingen tot
			 onderscheiding te bestempelen; gelijk het ook te pas kan komen, nog andere
			 kamers van een huis, dan de bovengenoemde, tot onderscheiding spreekkamer,
			 boekekamer, studeerkamer, kantoor of mangelkamer te noemen: maar een
			 goede, ordentlijke verdeeling, die van één beginsel uitgaat, en
			 een duidelijk inzigt en overzigt van de onderscheidene deelen van
			 één geheel geeft, is het niet; en daarom kan zij zelfs aanleiding
			 geven tot onjuiste voorstellingen of begrippen. - Hetzelfde geldt om dezelfde
			 rede ook van die verdeeling der woorden in drie hoofdsoorten, naamwoorden,
			 werkwoorden en partikels. Een verdeeling der woorden als
			 rededeelen, wat het toch volgens die benaming partikels, zou
			 moeten zijn, mag het niet heeten. En zulk een verdeeling der woorden is ook in
			 het geheel niet mogelijk: want voor de verschillende rededeelen
			 bestaaner in de taal niet juist ook bepaalde soorten van
			 woorden.- Dit schijnt dan ook de rede te wezen, waarom sommigen die
			 verschillende soorten van woorden, als naamwoorden, werkwoorden,
			 enz., in plaats van rededeelen, liever taaldeelen noemen. Maar,
			 behalven dat partes orationis, parties du discours, niet door
			 taaldeelen overgezet kan worden ; zoo klinkt het toch ook heel vreemd,
			 de verschillende soorten van woorden de deelen der
			 taal te noemen.
De eigenlijke, werkelijke rededeelen, de ware deelen
			 

{==4==} {>>pagina-aanduiding<<}

der rede, vindt men door de rede-ontleding of
			 logische analyse.
Een volledige analyse of volkomene ontleding bestaat
			 in de ontbinding, oplossing, scheiding of onderscheiding, dat is in de
			 onderscheidene aanwijzing, van de deelen, waaruit
			 één geheel bestaat of zamengesteld is; en, indien deze deelen ook
			 weêr uit deelen bestaan of zamengesteld zijn, dan evenzoo verder in de
			 onderscheidene aanwijzing van de onderdeelen van die hoofddeelen,
			 tot dat men komt aan de grondbestanddeelen of elementen. En, zoo
			 die deelen, hoofddeelen, onderdeelen of grondbestanddeelen verschillend van
			 aard zijn, dan behoort tot de analyse ook de onderscheidene aanwijzing
			 van de verschillende soorten dier deelen.
Rede is uitdrukking van den zin der gedachten in woorden
			 door middel der spraak. Of de woorden alleen maar innerlijk voorgesteld,
			 dat is voor den geest of het bewustzijn gesteld, dan of zij ook geuit of luide
			 uitgesproken worden, maakt geen wezenlijk verschil. In het eerste geval wordt
			 het denken, in het laatste spreken genoemd. Het denken is
			 innerlijk of bij zich zelf spreken, het spreken is luide of hardop
			 denken. Ander onderscheid tusschen denken en spreken bestaat er
			 niet, behalven dat denken ook nog een ruimere beteekenis heeft, daar het
			 ook gebruikt wordt van het zich voorstellen in beelden van de verbeelding door
			 middel van het gezigt. Dit laatste is het zinnelijk denken in
			 onderscheiding van het redelijk denken, of het denken door middel der
			 rede of spraak. Men zie de Zielkunde, of beschouwing van den
			 mensch als bezield wezen, bl. 128 en volgende.
Een rede noemt men de uitdrukking van den zin van iemands
			 gedachten door middel der spraak in een aaneenschakeling van zamenhangende of
			 onderling verbondene zinnen. - Zulk een rede bestaat dus uit
			 zinnen, die ook weêr andere zinnen als deelen in zich
			 bevatten kunnen; en dan heeten deze deelen van zinnen zinsneden, terwijl
			 het geheel 
{==5==} {>>pagina-aanduiding<<}
 een volzin genoemd wordt. De
			 grondbestanddeelen der zinnen, en dus ook van een rede, zijn de
			 woorden.
Verder dan tot deze grondbestanddeelen der rede, de woorden,
			 schijnt nu de rede-ontleding niet te gaan. - Deze grondbestanddeelen
			 der rede, de woorden, zijn echter ook weêr vatbaar voor ontleding; indien
			 het namelijk geen grondwoorden, maar zamengestelde, afgeleide of
			 verbogene woorden zijn: en dan bestaat de ontleding in de onderscheidene
			 aanwijzing, hoe een woord zamengesteld, afgeleid of verbogen is, en dus in de
			 analyse van den grammatischen vorm der woorden. Dit noemt men dan
			 grammatische of grammaticale analyse in tegenoverstelling van
			 logische analyse, of in goed Hollandsch woord-ontleding in
			 onderscheiding van rede-ontleding.
De logische analyse of rede-ontleding ziet zeker alleen op
			 den zin van de uitdrukking der gedachten, en niet op den
			 grammatischen vorm of den vorm der woorden, waarin de uitdrukking
			 plaats heeft. Doch juist hierom, omdat deze vorm der woorden tot
			 uitdrukking van den zin der gedachten dient, zoo heeft deze vorm
			 ook zelf logischen zin, en behoort dus de verklaring van de logische
			 beteekenis der grammatische vormen ook meê tot de logische analyse.
			 Hoe, door welke verschillende wijzen van zamenstelling, afleiding en
			 verbuiging, die logische beteekenis in den grammatischen vorm der woorden wordt
			 uitgedrukt; wat die grammatische vorm eigenlijk of etymologisch
			 beteekent, en op welke verschillende wijzen die uitdrukking in de
			 onderscheidene, in dit opzigt zoo zeer van elkander verschillende talen plaats
			 heeft; daarvan behoort de aanwijzing en verklaring tot de Grammatica der
			 bijzondere talen, en wel tot dat gedeelte, dat het etymologische, of de
			 woordvormleer, genoemd wordt: maar, wat op die wijze beteekend
			 wordt, de logische zin van die grammatische vormen, wordt door
			 logische analyse verklaard. Logische analyse beteekent namelijk
			 niet de ontleding van een zin of van zinnen. Men 
{==6==} {>>pagina-aanduiding<<}
 kan
			 het in het Hollandsch ook wel zins-ontleding noemen, maar dan alleen in
			 die beteekenis, dat men daaronder de ontleding van den in de woorden en zinnen
			 uitgedrukten zin der gedachten verstaat. De benaming logische
			 analyse beteekent, in het Hollandsch vertaald, rede-ontleding, en
			 dit beteekent niet alleen ontleding van een rede, zoo als die uit een
			 aaneenschakeling van zinnen bestaat (bl. 4), maar ook ontleding van de rede,
			 of de uitdrukking van den zin der gedachten door middel der spraak in woorden
			 (bl. 4), en, zoo als wij er hier nog kunnen bijvoegen, door den vorm zoo
			 wel, als door de verbinding der woorden. - Logisch is afgeleid van
			 het Grieksche woord logos, dat volmaakt overeenkomt niet het Hollandsche
			 woord rede, en daarenboven ook nog woord beteekent. En zoo ziet
			 men tevens, hoe verkeerd men doet, wanneer men, zoo als velen doen, logische
			 analyse door redekundige ontleding vertaalt. Logisch is hier
			 niet het bijvoeglijk naamwoord van logica (redekunde), maar van
			 logos (rede), en wij moeten het in het Hollandsch vertalen door
			 rede-ontleding, omdat wij van rede geen bijvoeglijk naamwoord
			 hebben dat den hier bedoelden zin zou hebben. Die vertaling door redekundige
			 ontleding geeft een geheel verkeerd begrip.
Uit het gezegde blijkt, dat men den geheelen omvang der wetenschap
			 het best beteekenen zal, wanneer men haar de logische analyse der taal
			 noemt. Zij leert de algemeene gronden der grammatica. Zij is de eenig
			 mogelijke algemeene grammatica: want het eenige, wat alle talen
			 werkelijk met elkander gemeen hebben, is alleen het logische: in
			 de wijze, waarop dit logische in de bijzondere talen der verschillende
			 taalstammen wordt uitgedrukt, is volstrekt niets, dat werkelijk algemeen
			 is.
			  

{==7==} {>>pagina-aanduiding<<}

De deelen van een rede zijn, zooals wij
			 gezien hebben (bl. 4), de zinnen; en een zin is een door
			 middel der spraak in woorden uitgedrukte zin der gedachten. Wij noemen
			 namelijk zulk een deel van een rede een zin, omdat het de uitdrukking is
			 van een zin der gedachten; en zin der gedachten beteekent in het
			 Hollandsch hetzelfde als sensus mentis in het Latijn, te weten
			 gevoel van den denkenden geest. liet woord zin, het
			 Latijnsche sensus, het Fransche sens, beteekent namelijk
			 eigenlijk gevoel (van het Latijnsche sentire, in het Fransch
			 sentir, voelen, gevoelen). Zin der gedachten is dat
			 gevoel van den geest, dat men, als men op iets zint, dikwijls wel
			 heeft, maar niet uitdrukken of onder woorden brengen kan. Men zegt dan: Ik
			 voel het wel, maar kan het niet zeggen; of: Ik voel het wel, maar kan
			 mij niet goed uitdrukken. Maar, als men nu zulk een gevoel in woorden kan
			 uitdrukken, en werkelijk uitdrukt, dan noemen wij de uitdrukking daarvan ook
			 een zin. De zin der gedachten, die in de woorden van zulk een
			 zin uitgedrukt wordt, is de beteekenis er van, - is hetgeen er door
			 beteekend wordt; - en daarom gebruiken wij het woord zin ook
			 voor de beteekenis van een uitdrukking, - van een woord of een zin, -
			 en men kan bij voorbeeld zelfs zeggen: Ik versta den zin van dezen zin
			 (of volzin, of zinsnede) niet. - Den zin van een
			 woord of uitdrukking verstaan wil ook niets anders zeggen, dan de
			 beteekenis er van voelen. Zoo zegt men ook bij voorbeeld:
			 Ja, ik voel wel, wat gij meent (of bedoelt, of zeggen
			 wilt).
Een zin, of een in woorden uitgedrukten zin der gedachten,
			 noemt men ook wel, vooral in de Logica, een stelling, in het Hoogduitsch
			 Satz: doch dit woord is als algemeene benaming voor een zin minder
			 gepast: want in goed Hollandsch wordt dit woord alleen gebruikt van een zin,
			 waarin iets stellender wijze gezegd of gedacht, en dus
			 ge-,
{==8==} {>>pagina-aanduiding<<}
steld wordt. Van een vraag of vragenden zin,
			 bij voorbeeld, wordt het woord in goed Hollandsch niet gebruikt. 
			 Sommigen gebruiken voor zin, vooral bij
				de logische analyse, het in die beteekenis geheel onhollandsche woord
				voorstel. Dit is blijkbaar een vertaling van het Fransche
				proposition, het Latijnsche propositio, een woord, dat in de
				Logica eigenlijk alleen de grondstelling van een sluitrede
				beteekent in tegenoverstelling van de gevolgtrekking of het
				besluit. Die dat Fransche woord het eerst zoo door voorstel
				vertaald heeft, schijnt niet geweten of bedacht te hebben, dat wij
				daarvoor in het Hollandsch het woord stelling hebben. Door het gebruik
				in schoolboeken en bij het schoolonderwijs is dat onhollandsche woord reeds
				zeer algemeen in zwang gekomen, maar behoort hoe eerder hoe beter verbannen te
				worden.
Een zin of stelling is dan een in woorden
			 uitgedrukte zin der gedachten; en de zin of beteekenis van
			 zulk een zin of stelling ligt deels in de woorden, waarin de zin wordt
			 uitgedrukt, deels in de wijze van uitdrukking. Over den onderscheidenen
			 zin der woorden zal later gehandeld moeten worden, wanneer wij in de
			 ontleding tot de enkele woorden zullen gekomen zijn; hier over het
			 onderscheid der zinnen in zin of beteekenis, overeenkomstig de
			 bijzondere wijze, waarop de zin der gedachten wordt uitgedrukt, en die
			 met een kunstwoord modaliteit genoemd wordt. - Deze modaliteit heeft
			 zijn grond in 's menschen ziel, en wel òf in het voorstellings-
			 of denkvermogen, òf in het gevoel of
			 gewaarwordings-vermogen, òf eindelijk in den wil.
			  
Het eerste onderscheid van modaliteit, of wijze van uitdrukking van
			 den zin der gedachten, dat zijn grond heeft in 's menschen
			 voorstellings- of denkvermogen, bestaat hierin, dat men iets, zoo
			 als een eigenschap, toestand, werking of omstandigheid, zich voorstelt en
			 denkt, en dien ten gevolge uitdrukt, als aan een persoon of zaak òf
			 toekomend en toe te kennen, òf niet toekomend en
			 te ontzeggen. In het eerste geval denkt of spreekt men positief
			 of stelliger wijze, in het andere negatief of ontkennender
			 wijze; b. v. De zon schijnt; Het dier

{==9==} {>>pagina-aanduiding<<}

heeft
			 gevoel; ofDe zon schijnt niet; De plant heeft geen gevoel. Niet lang
			 geleden had ik een niet onaardig geval. Ik kan er nog niet zonder lachen aan
			 denken. Ik zal het nooit vergeten. - Het één zoo wel als het
			 ander kan eenvoudig geschieden, òf nadrukkelijk of
			 uitdrukkelijk, namelijk met het oog op het tegenovergestelde , en dus
			 in tegenstelling daarvan. Nadrukkelijk geschiedt het in talen ,
			 die met klemtoon gesproken worden, door den toon, door den
			 nadruk; uitdrukkelijk, ook in woorden, als men bij voorbeeld zegt: De
			 zon schijnt wèl;
Het is stellig zoo; of Het is stellig niet zoo. Een
			 ontkenning is eigenlijk altijd een uitdrukkelijke ontkenning:
want de ontkenning moet toch altijd in den zin op de een' of andere
			 wijze uitgedrukt worden: maar, wil men deze uitdrukking versterken, dan
			 kan dit niet anders dan stelligerwijze geschieden; en daarom wordt zulk
			 een uitdrukkelijke, zulk een versterkte, ontkenning een stellige ontkenning
			 genoemd. Wanneer men zoo uitdrukkelijk stelligerwijze spreekt, dan
			 noemt men het een affirmatie of bevestiging.
Doch niet altijd kan men zoo stelliger of ontkennender wijze iets
			 stellen. Dikwijls is men onzeker of in twijfel, of men
			 iets aan een persoon of zaak moet toekennen of ontzeggen: en, drukt men deze
			 onzekerheid of twijfel uit, en tevens zijn verlangen of begeerte
			 om het te weten en het bepaald als zeker te kunnen stellen; dan
			 spreekt men vragenderwijze, en zegt b. v. Is dat goud? Is dat echt,
			 of onecht ? Wanneer is hij vertrokken ? Vertrekt hij in deze maand ? Waar woont
			 gij ? Wat zal ik beginnen ? Hoe zal ik het aanleggen ? Wie heeft dat gezegd ?
			 Of dat nu wat baten zal ? En zoo ook ontkennenderwijze:
Is dat geen goud ? Vertrekt hij niet in deze maand ? of
			 Vertrekt hij in deze maand niet? - De zin van de vragende wijze van
			 spreken drukt zich ook uit in den vragenden toon, waarop men spreekt. -
			 Is een vraag niet de uitdrukking van onzekerheid , maar van twijfel, dan
			 betee-
{==10==} {>>pagina-aanduiding<<}
kent een positive vraag twijfel aan de bevestiging, en een
			 negative vraag twijfel aan de ontkenning, en dus de overtuiging of
			 vooronderstelling van het tegendeel; en het verlangen, dat door de vraag
			 wordt uitgedrukt, geeft dan het verlangen naar de bevestiging van dit tegendeel
			 te kennen;b. v. Hebt gij mij dat gezegd? of Hebt gij mij dat niet
			 gezegd? Dikwijls geeft men die overtuiging of vooronderstelling er nog
			 uitdrukkelijk bij te kennen, door er bij te voegen: Immers neen, of
			 Immers ja.
De mogelijkheid van hetgeen men vraagt, wordt bij een vraag
			 altijd stilzwijgend ondersteld. Men stelt hetgeen men vraagt, zich wel
			 als mogelijk voor, maar als onzeker of twijfelachtig, als
			 problematisch of questieus: het is dan nog de vraag, of het ook
			 werkelijk zoo is. - Doch die mogelijkheid, die bij een vraag
			 stilzwijgend ondersteld wordt, kan ook gesteld, en het gevoel van
			 onzekerheid of van twijfel, en van de meerdere of mindere
			 waarschijnlijkheid of onwaarschijnlijkheid, waardoor de twijfel
			 ontstaat, kan niet enkel vragender, maar ook stellender wijze
			 uitgedrukt worden; b. v. Mogelijk - of Misschien, of
			 Welligt, of Denkelijk, of Waarschijnlijk - vertrekt hij
			 morgen. Het kan waar zijn. Het kan zijn, - of Het is mogelijk, of
			 Het is te denken, of Het is waarschijnlijk, - dat het
			 gebeurt. Het komt mij onwaarschijnlijk - of niet waarschijnlijk, of
			 niet denkelijk - voor, dat hij dat gezegd zou hebben. Ik
			 twijfel, - of Het is te betwijfelen, of Het is onzeker, - of
			 het wel zoo is. - Zulk een stelling is dan een problematische, dat
			 is questieuse, onzekere of twijfelachtige, stelling. Het
			 is een stelling in onderscheiding van een vraag (een problema,
			 een questie), die wel een problematische zin, maar geen
			 problematische stelling genoemd kan worden. Het is een problematische
			 stelling in tegenoverstelling van een kategorische of bepaalde
			 stelling, zooals een stel-
{==11==} {>>pagina-aanduiding<<}
ling genoemd wordt, waarin
			 slechtweg en onvoorwaardelijk, en bepaald of
			 beslist, aan een persoon of zaak iets toegezegd of ontzegd wordt; bij
			 voorbeeld, als men zoo onvoorwaardelijk en als een besliste waarheid zegt:
			 De wil van den mensch is vrij; of De mensch kan zijn natuurlijk
			 gestel niet veranderen. - Het kategorische van zulk een stelling kan
			 alleen door den bepaalden en beslisten of beslissenden toon beteekend
			 worden, maar kan ook uitgedrukt worden door een afzonderlijk woord; bij
			 voorbeeld als men zegt: De wil van. den mensch is toch (wat men ook
			 zeggen mag) vrij; De mensch kan toch zijn natuurlijk gestel niet
			 veranderen.
Kategorisch of bepaald kan echter niet enkel een
			 stelling, maar elke zin zijn; ook een vraag. Men kan
			 kategorisch iets vragen, of iemand bepaald iets afvragen; bij
			 voorbeeld: Wat wilt gij dan toch? Waarom toch? Waar toch? Hoe toch? -
			 Even zoo kan men kategorisch of bepaald iets gebieden,
			 verbieden, wenschen, enz.; bij voorbeeld: Doe het toch! Laat dat toch
			 staan! Laten wij ons toch stil houden! Zeg het toch niet! Mogt het toch
			 gebeuren! - Ook kan men kategorisch iets bevestigen of
			 ontkennen, en zeggen Ja toch of Toch wel, en Neen
			 toch of Toch niet.
Ook kan men, in tegenoverstelling van onzekerheid of
			 twijfel, bepaalde zekerheid of ontwijfelbaarheid, en, in
			 tegenoverstelling van bloote mogelijkheid of waarschijnlijkheid,
			 de noodzakelijkheid of onfeilbaarheid van iets uitdrukken en
			 stellen. Een stelling, waarin het eerste plaats heeft, wordt een
			 assertorische, dat is een verzekerende of bewerende
			 stelling of een verzekering of bewering (assertie)
			 genoemd; bij voorbeeld: Het zal zeker - of ongetwijfeld -
			 geschieden. De mensch is zonder twijfel - of buiten twijfel, of
			 buiten allen twijfel, of ontwijfelbaar, of ontegenzeggelijk,
			 - het voortreffelijkste schepsel op aarde. - Een stelling, waarin
			 
{==12==} {>>pagina-aanduiding<<}
 de noodzakelijkheid of onfeilbaarheid van iets
			 uitgedrukt wordt, noemt men een apodictische stelling; dat wil zeggen,
			 een stelling, waarin iets voorgesteld wordt als bewezen waar, omdat het
			 namelijk niet anders kan zijn, omdat het tegendeel onmogelijk is;
			 b. v. Hij zal er noodzakelijk - of onfeilbaar - berouw van hebben.
			 Zoo iets moet - of zal onmisbaar - eenmaal goede vruchten opleveren.
			 Het kan niet anders, - of Het is onmogelijk, - of de gevolgen
			 zullen treurig zijn. Men kan onmogelijk twee heeren dienen.
Men onderscheidt drieërlei mogelijkheid en
			 noodzakelijkheid, namelijk een physische, morele, en logische.
			 Physisch mogelijk is datgeen, waartoe de noodige natuurlijke krachten
			 aanwezig zijn en dat door geen natuurlijke oorzaken verhinderd wordt.
			 Moreel mogelijk is, wat met de gemoedsgesteldheid of gemoedsstemming van
			 een zedelijk wezen niet in strijd is, en waartegen geen overwigtige
			 beweegredenen bestaan; of ook wat iemand doen mag, wat hem vrij
			 staat. En logisch mogelijk is alles, wat zonder tegenstrijdigheid of
			 ongerijmdheid denkbaar is. Doch, hoe juist die onderscheiding, en hoe groot en
			 in het oog loopend dat onderscheid, ook wezen mag; zoo wordt toch in de talen,
			 in de uitdrukking van den zin der gedachten door middel der rede, dat
			 onderscheid gewoonlijk niet inachtgenomen. Hetzij iets physisch, of moreel, of
			 logisch mogelijk is; zonder onderscheid zeggen wij, dat het mogelijk is,
			 dat het kan. En als wij zeggen, dat iemand iets doen mag, of dat
			 iets geschieden mag; dan schijnt dit wel bepaaldelijk zedelijke
			 mogelijkheid of vrijheid te beteekenen: maar van dit zelfde woord
			 mogen is toch immers het woord mogelijk afgeleid, dat evenzeer
			 physische en logische, als morele mogelijkheid beteekent. Mogen
			 beteekent eigenlijk niets anders dan kunnen, gelijk niet alleen het
			 Hoogduitsche mögen bewijzen kan, maar ook het Hollandsch
			 spraakgebruik; bij voorbeeld, als men zegt: Gij moet u wat haasten: gij mogt
			 anders te laat komen.

{==13==} {>>pagina-aanduiding<<}
 Trouwens, dit beteekent niets anders,
			 dan: gij kondt anders wel te laat komen; of: het zou anders mogelijk
			 zijn, dat gij te laat kwaamt. - Even zoo onderscheidt men
			 drieërlei noodzakelijkheid: maar in de taal wordt dit onderscheid
			 gewoonlijk niet uitgedrukt, en men zegt, onverschillig of iets physisch of
			 moreel of logisch noodzakelijk is, dat het zoo zijn moet; b. v. Iets
			 dat ligter dan het water is, dat moet bovendrijven, of kan niet zinken.
			 Als men eenmaal iets beloofd heeft, dan moet men zijn woord houden. Indien de
			 berigten niet overdreven zijn, dan moet er een erge hongersnood op Java
			 geweest zijn.
Maar, die nu om deze rede de taal, of het volk dat de taal spreekt,
			 van verwarring van begrippen zou willen beschuldigen, die zie eerst toe, of hij
			 de taal van het volk, de taal waarin hij zelf denkt en spreekt, wel begrijpt.
			 Zoo dikwijls door mogelijk en noodzakelijk, of door kunnen
			 of mogen en moeten, een bijzondere modaliteit van zin
			 wordt uitgedrukt, dan hebben die woorden altijd maar één
			 beteekenis. Dan hebben zij, gelijk dit van de woorden waarschijnlijk,
			 ongetwijfeld, ontwijfelbaar en onfeilbaar zoo duidelijk is,
			 slechts logische beteekenis. Mogelijk beteekent dan niets anders
			 dan denkbaar of te denken, wat zonder tegenstrijdigheid of
			 ongerijmdheid, of zonder met iets anders in strijd te zijn, gedacht of
			 voorgesteld worden kan; gelijk misschien of waarschijnlijk zoo
			 veel beteekent als denkelijk; en noodzakelijk beteekent dan, wat
			 niet anders gedacht worden kan, wat zóó, en niet anders, gedacht
			 worden moet, wat niet anders te denken is. En, vraagt men, wanneer dan
			 die woorden deze logische, en niet een physische of morele, beteekenis hebben;
			 dan is het antwoord eenvoudig: Zoo dikwijls iets als mogelijk of noodzakelijk
			 gesteld wordt om een rede, om een logische oorzaak. - Een zin,
			 waarin kunnen, mogen, moeten of een dergelijk woord niet
			 zulk een logische, maar een physische of morele beteekenis heeft, is dan ook
			 geen problematische of apodictische, 
{==14==} {>>pagina-aanduiding<<}
 maar een eenvoudige
			 kategorische zin; zoo als b. v. Een papegaai kan praten leeren. Een
			 Mohammedaan mag meer dan één vrouw hebben. Ik moet er om
			 lachen.
Tot de problematische zinnen behooren ook de
			 hypothetische of onderstellende zinnen, zooals b. v. Ingeval
			 -  of Indien, of Bijaldien, of Zoo, of Als, of
			 Wanneer, of Gesteld dat - het zóó is, dan hebt
			 gij gelijk. Al baat het niet, het schaadt toch niet. Gij beeft, alsof
gij de koorts hebt. - Een zin, zooals het eerste voorbeeld, wordt ook
			 wel een conditionele of voorwaardelijke zin of stelling genoemd:
			 voor zinnen, zooals de twee andere voorbeelden, heeft men geen bijzondere
			 gangbare benamingen: maar alle zinnen, waarin iets wordt voorgesteld als plaats
			 hebbende in, of niettegenstaande, of gelijk als in, een
			 gesteld geval of gestelde omstandigheid, zijn onderstellende zinnen;
			 en dat gedeelte van den zin, die zinsnede, waarin het geval of de omstandigheid
			 gesteld wordt, is de onderstelling. Doch er zijn twee verschillende
			 onderstellende wijzen van spreken, en dus twee soorten van
			 onderstellingen, die men wel onderscheiden moet.
De eerste soort van onderstellingen zijn de eenvoudige
			 onderstellingen, dat is zulke, waarin een geval of omstandigheid eenvoudig
			 als werkelijk mogelijk of min of meer waarschijnlijk gesteld
			 wordt, zooals in de hierboven gebruikte voorbeelden. Zulk een onderstelling kan
			 dan ook in een problematische stelling uitgedrukt worden; b. v. Het
			 kan zijn, dat het zóó is, en dan hebt gij gelijk. Het is
			 mogelijk, dat ik het heb, - of Misschien (of Welligt, of
			 Waarschijnlijk)heb ik het, en dan zal ik het u geven. Het is
			 mogelijk, - of Het mag zijn,  - dat iedereen het zegt: maar ik
			 geloof het niet. - Maar ook vragender wijze kan zulk een
			 onderstelling uitgedrukt worden; b. v. Is het zóó? Nu dan hebt
			 gij gelijk. Doch dit geschiedt dan 
{==15==} {>>pagina-aanduiding<<}
 gewoonlijk
			 zóó, dat de vraag ophoudt een uitdrukking te zijn van verlangen
			 om te weten, wat men vraagt, en enkel maar een uitdrukking van onzekerheid
			 blijft, zoodat zij alleen nog maar den zin van een problematische
			 stelling behoudt; b. v. Is het zóó, dan hebt gij gelijk.
			 Bedrieg ik mij niet, - of Heb ik het wèl, - dan heb ik u meer
			 gezien. Heb ik het, dan zal ik het u geven. Al zweert hij er op, ik geloof het
			 toch niet. Ik beef, als of ik de koorts heb. Wat hij ook zegt, - of Hoe
			 hij ook praat, - overtuigen doet hij mij niet. Wat hij ook zeggen mag, -
			 of Hoe hij ook praten mag, - overtuigen zal hij mij niet. Gebeurt dat,
			 - of Mag dat gebeuren, - dan ben ik de gelukkigste mensch van de
			 wereld.
De tweede soort van onderstellingen zijn de willekeurige
			 onderstellingen, dat is zulke, waarin een niet waarschijnlijk of zelfs niet
			 mogelijk geval toch, als ware het mogelijk, alleen maar te denken
			 wordt voorgesteld of gesteld. Het wordt dan maar willekeurig, als ware
			 het mogelijk, ondersteld: men wil het dan maar zoo
			 ondersteld hebben.
Deze willekeurig onderstellende wijze van spreken, zooals zij
			 het best genoemd wordt, heeft plaats, wanneer men in het Hollandsch zich bij
			 voorbeeld op deze wijze uitdrukt: Indien dit het geval WAS (wat niet
			 denkelijk, of niet waar, is), dan HADT gij gelijk; of: dan
			 ZOUDT gij gelijk hebben. Al ZWOER hij er op (wat hij wel niet
			 doen zal), ik geloofde het toch niet; of: ik ZOU het toch niet
			 gelooven. Ik beef, alsof ik de koorts HAD (wat toch niet het geval, of niet
			 waarschijnlijk, is). En, gelijk in deze twee laatste voorbeelden de
			 onderstelling in den vorm van een vragenden zin wordt uit gedrukt, zoo ook in
			 de volgende: WAS dit het geval, dan HADT gij gelijk. WAS ik in
			 uw plaats, dan zou ik anders handelen. WAS ik in uw plaats geweest,
			 dan ZOU ik anders gedaan hebben. WIST ik dat zeker,
			 
{==16==} {>>pagina-aanduiding<<}

dan VERTROK ik terstond. WIST ik het niet zeker,
			 dan ZOU ik het niet zeggen. KON het zijn, - of WAS het
			 mogelijk - dat dit middel niet BAATTE (of: MOGT dit middel niet
			 baten), dan weet ik nog wel een ander; of: dan ZOU ik nog
			 wel een ander weten. Ik MOEST het maar geweten hebben, dan ZOU
			 het niet gebeurd zijn; of: dan WAS het niet gebeurd. Het
			 MOEST maar niet zoo ver zijn, dan GING ik er dikwijls naar
			 toe.
Deze willekeurig onderstellende wijs kan ook dienen om een
			 wensch uit te drukken, wanneer men hetgeen men wenscht, zich als niet
			 waarschijnlijk of zelfs werkelijk niet meer mogelijk, maar alleen
			 als logisch mogelijk of denkbaar voorstelt; b. v. Hielp het
			 maar wat! of Mogt het maar helpen! Had ik het maar geweten! Och of hij
			 het toch besefte! - Trouwens zulk een uitroep is eigenlijk niets anders
			 dan de onderstelling van een conditionele of
			 voorwaardelijke stelling (bl. 14), waarvan het gevolg, of dat wat in het
			 gewenschte geval plaats zou hebben, verzwegen wordt.
Maar even zoo kan ook alleen het gevolg uitgedrukt, en de
			 onderstelling alleen maar op de één of andere wijze
			 aangeduid, worden; b. v. Ik zou het wel doen, maar ik heb geen
			 tijd. De zin is: Ik zou het wel doen, indien het mij mogelijk
			 was; en deze onderstelling wordt aangeduid door de bijgevoegde
			 tegenstelling: maar ik heb geen tijd. De zin kan ook zóó
			 uitgedrukt worden: Ik zou het wel doen, indien ik maar tijd had. - Ik weet
			 niet, hoe gij er over denkt; maar IK zou het niet doen. Hier
			 wordt de onderstelling alleen aangeduid door den klemtoon op ik; want de
			 zin is: maar, indien ik het WAS, - of indien ik in uw plaats
			 WAS, - dan zou ik het niet doen. - Die daarop vertrouwde, zou zich
			 bedrogen vin-
{==17==} {>>pagina-aanduiding<<}
den. Dat wil zeggen: Indien iemand daarop VERTROUWDE,
			 dan ZOU hij zich bedrogen vinden. - Zoo ook: Waar hij meester
			 was, zou alles spoedig in de war zijn; Die mij zulk een voorstel durfde doen,
			 dien zou ik, wie hij ook was, terstond de deur wijzen.
Men noemt deze wijze van spreken gewoonlijk de conditionele
			 of voorwaardelijke wijs, omdat zij namelijk in conditionele of
			 voorwaardelijke zinnen (bl. 14) gebruikt wordt tot uitdrukking van het
			 gevolg van een willekeurige onderstelling: maar die benaming is
			 onjuist en ongepast. Beter zou men het de bloot voorstellende of
			 cogitative wijze van uitdrukking noemen: want zij wordt evenzeer
			 gebruikt tot uitdrukking van een niet juist werkelijk, maar
			 denkelijk of te denken, en dus alleen maar voor den geest
			 gesteld of voor te stellen, gevolg van werkelijk bestaande
			 omstandigheden of een werkelijke gesteldheid van zaken. Zoo vooreerst,
			 wanneer men uitdrukkelijk alleen van een zich voorstellen, denken
			 of redeneren, als mogelijk of noodzakelijk gevolg, spreekt; b. v. Ik
			 zou het wel denken - of vermoeden, of betwijfelen, of
			 verwachten, of vreezen. - Ik zou het onbetamelijk achten, - of
			 rekenen, of oordeelen; -of Ik zou dit voor onbetamelijk
			 houden. - En, als men van een willen, wenschen of doen
			 spreekt, dan geeft men door deze wijze van spreken te kennen, dat men juist
			 niet een werkelijkwillen, wenschen of doen bedoelt, maar alleen van
			 de voorstelling daarvan spreekt; b. v. Ja, ik geloof het wèl:
			 gij wildet wel, - of gij zoudt wel willen, - dat ik het deed. Dit is
			 een verrukkelijk oord: hier zou ik wel willen wonen; of Dit oord is zoo
			 verrukkelijk, dat ik hier wel wilde - of zou willen - wonen. Ik
			 zou wel wenschen, dat het anders was. Ik wenschte wel, dat ik het geweten had.
			 Het is bedenkelijk: ik zou het niet doen; - of: ik zou het liever
			 laten, of ik zou het u afraden. De zin is: Het is zulk een
			 bedenkelijke zaak, dat ik reken, - of mij voorstel, - 
{==18==} {>>pagina-aanduiding<<}

dat ik het niet doen, of liever laten, of u afraden, moet. - Zoo ook,
			 wanneer men van een mogelijk of noodzakelijk gevolg spreekt, om
			 op die wijze te kennen te geven, dat men alleen een denkelijk of te
			 denken gevolg bedoelt; b. v.: Hij zou zich wel eens kunnen
			 bedriegen. De zin is: Naar mijn gedachten zou hij zich wel eens kunnen
			 bedriegen. Hij mogt wel zwijgen (dat wil zeggen: Hij mogt, dunkt
			 mij, wel zwijgen): hij heeft het zelf niet beter gemaakt. De
			 lucht betrekt, het kon wel eens regenen; - of: het zou wel eens
			 regenen kunnen. - Die daad zou hem wel eens duur te staan kunnen komen. Het is
			 bedroevend: men zou er om kunnen schreijen. Dat zou hem hebben moeten
			 afschrikken. Gij moest (of behoordet) toch wijzer zijn; - of
			 Gij zoudt toch wijzer moeten (of behooren) te wezen:
gij zijt geen kind meer. - En zoo ook vragender wijs; waarbij
			 niets gesteld, maar alleen iets voorgesteld en als mogelijk ondersteld wordt
			 (bl. 10); b. v. Zou het baten? Dat wil zeggen: Zou het naar uw
			 gedachten baten? of Zou het, dunkt u, baten? Zou het weêr
			 nog ophelderen? Zou het geoorloofd zijn? Zoudt gij twijfelen, of het wel
			 zoo
was?
Deze zoogenaamde conditionele of voorwaardelijke wijze
			 van spreken wordt - althans wanneer zij in het Hollandsch op deze wijze wordt
			 uitgedrukt, als bij voorbeeld: Ik zou wel wenschen, dat het anders was: -
			 in de Grammatica gewoonlijk de voorwaardelijke tijd genoemd. De
			 uitdrukking in het Hollandsch is trouwens ook dezelfde, als die, welke men
			 gewoon is den onvolmaakt verledenen tijd te noemen: want zou is
			 de zoogenaamde onvolmaakt verledene tijd van zullen: en drukt men zich
			 op deze wijze uit, Ik wenschte wel, dat het anders was; dan is de wijze
			 van uitdrukking volkomen dezelfde, als wanneer men bij voorbeeld zegt: Ik
			 wenschte van morgen al, dat het maar avond was. Doch niet alleen dat, wat
			 in de Gram-
{==19==} {>>pagina-aanduiding<<}
matica een wijze (modus) genoemd wordt,
			 ook wat men een tijd noemt, is niets anders dan de uitdrukking van een
			 bijzondere modaliteit of wijze van uitdrukking van den zin der
			 gedachten. En, wat dan de zin is van die wijze van uitdrukking, die men den
			 onvolmaakt verledenen tijd genoemd heeft, kan thans niet meer duister
			 zijn. Het is die wijze van uitdrukking, waardoor iets niet als
			 werkelijk plaats hebbende, zooals in den zoogenaamden tegenwoordigen tijd,
			 maar als alleen maar voor den geest gesteld of voor te stellen, wordt
			 uitgesproken. Zoo, wanneer men van een verledenen tijd spreekt; b.
			 v. Ik zat laatst voor mijn deur, en zong en spon. - Even zoo in een
			 willekeurige onderstelling van een geval of omstandigheid en van hetgeen
			 men zich voorstelt als in dat geval of overeenkomstig die omstandigheid
			 plaats hebbende; b. v. Indien ik het kon (of Kon ik
			 het), dan deed ik het; of: dan zou ik het doen. - En zoo
			 insgelijks in de uitdrukking van een slechts voor den geest gesteld of voor
			 te stellen gevolg van iets, dat werkelijk plaats heeft; b. v. De lucht
			 is zoo helder, dat het van nacht wel kon vriezen; of: zou kunnen
			 vriezen. Altijd is het dezelfde wijze van uitdrukking, en ook de beteekenis
			 dezelfde: maar, wanneer het woord zullen gebruikt wordt, dan heeft dit
			 òf de gewone beteekenis van dit woord, zooals in het laatste voorbeeld,
			 waarvan de zin is: De lucht is zoo betrokken, dat ik mij voorstel, dat het
			 van nacht wel zal kunnen vriezen; - òf het heeft dien zin, dien het
			 heeft, als men b. v. zegt: Het zal wel niet zoo erg geweest zijn, als men
			 vertelt; namelijk den zin van het Hoogduitsche sollen, of
			 moeten, zoodat het een logische noodzakelijkheid te kennen geeft,
			 om uit te drukken, dat men iets dus of zoo zich wel voorstellen moet,
			 dat het dus of zoo te denken is. Zegt men b. v. Had ik het geweten,
			 dan zou het niet gebeurd zijn; dan is de zin: Indien ik het geweten had,
			 dan is het te denken, dat het niet gebeurd was. En zoo zegt men ook,
			 
{==20==} {>>pagina-aanduiding<<}

Men zou het wel denken, en Het is wel te denken, in
			 één en denzelfden zin, zoodat men zeggen wil, dat men het wel
			 denken moet.
Maar ook de andere zoogenaamde tijden zijn, zooals gezegd is,
			 niets anders dan uitdrukkingen van een bijzondere modaliteit of wijze
			 van uitdrukking van den zin der gedachten. Zoo in het Hollandsch, waarbij
			 wij ons hier alleen bepalen willen, het Praesens, het Perfectum
			 en het Futurum, of de tegenwoordige, de volmaakt verledene
			 en de toekomende tijd: in andere talen is de uitdrukking anders
			 gewijzigd.
In het Praesens (le Présent) wordt iets, dat
			 geschiedt, eenvoudig voorgesteld als werkelijk plaats hebbende, en dus
			 ook als tegenwoordig; b. v. De schijn bedriegt; Het kind slaapt,
			 of valt, of heeft de mazelen, of is ziek. - In het
			 Perfectum (le Parfait) wordt het voorgesteld als op het
			 oogenblik, dat het gedacht wordt, werkelijk reeds gebeurd, afgedaan,
			 volbracht of voltooid, en dus tevens als niet meer
			 tegenwoordig of reeds voorbij; b. v. Het kind heeft geslapen,
			 of is gevallen, of heeft de mazelen gehad, of is ziek
			 geweest. - In het Futurum eindelijk (le Futur) wordt iets,
			 dat geschiedt, voorgesteld als op het oogenblik, dat het gedacht wordt, nog wel
			 niet in de werkelijkheid plaats hebbende, maar òf als werkelijk
			 wordende, òf als werkelijk zullende (dat is eigenlijk, zooals
			 wij gezien hebben, als moetende) plaats heb-ben, òf als iets dat
			 werkelijk reeds in beweging is om te geschieden of dat men werkelijk
			 gaat doen, òf eindelijk als iets dat men werkelijk willens is
			 te doen, of ook wel figuurlijk als iets dat werkelijk geschieden wil;
			 en dus in het algemeen als werkelijk toekomstig. Zoo zegt men in het
			 Hoogduitsch: Es wird regnen; in het Hollandsch: Het zal regenen;
			 ook wel: Het gaat regenen; of Het zal gaan regenen; en Ik ga
			 het doen; en zoo ook in het Fransch: Je vais le faire; en in het
			 
{==21==} {>>pagina-aanduiding<<}
 Engelsch: It will appear (het zal blijken); en ook
			 wel in het Hollandsch: Het
wil gaan regenen.
Al deze drie zoogenaamde tijden, die men beter
			 voorstellingswijzen zou noemen, het Praesens, Perfectum en
			 Futurum, stellen iets als werkelijk voor: maar zij kunnen ook
			 bloot voorstellender wijze (bl. 17) uitgesproken worden; en dan zegt men
			 b. v. Ik wenschte het wel. Het kind sliep. Het kind HAD geslapen,
			 of WAS gevallen, of HAD de mazelen gehad, of WAS ziek geweest.
			 Het kind zou vallen, of zou gevallen zijn. - Dit is dan het
			 zoogenaamde Imperfectum of Plusquamperfectum; beter het
			 cogitative Praesens, Perfectum of Futurum. Het ware
			 Imperfectum, het tegenovergestelde van het Perfectum, zullen wij
			 later leeren kennen.
			  
Een ander onderscheid van modaliteit of wijze van uitdrukking van
			 den zin der gedachten, dat insgelijks in 's menschen redelijk denkvermogen zijn
			 grond heeft, bestaat in het onderscheid tusschen de subjective en de
			 objective, wijze van spreken; b. v. De knecht roskamt het
			 paard;
en Het paard wordt geroskamd. In het eerste voorbeeld wordt
			 van den knecht als van een súbject gezegd, dat hij een
			 óbject, het paard, roskamt; in het andere wordt van het paard als
			 van een óbject gezegd, dat het geroskamd wordt.
Deze onderscheiding en tegenoverstelling van súbject
			 en óbject, dit onderscheid van iets, waarover men denkt of
			 spreekt, als een súbject of in tegendeel als een
			 óbject te beschouwen, heeft zijn grond in 's menschen ziel, in 's
			 menschen zelfbewustzijn, in zijn door middel van zijn redelijk
			 denkvermogen tot bewustzijn gebracht zelfsgevoel.
Vrg. de Zielkunde, bl. 102 en
				140. Het is het gevolg van het onderscheid, dat de mensen in zijn
			 binnenste gevoelt tusschen zich zelf of zijn ik en al het
			 an-
{==22==} {>>pagina-aanduiding<<}
dere, dat niet hij zelf is, het niet-ik, dat
			 hij buiten zich als tegen hem overstaande voorwerpen gewaar wordt, of dat hij
			 van zich zelf onderscheidt, als wel aan hem zijnde of aan hem
			 toebehoorende, maar dat toch niet hij zelf is, - als iets dat hij
			 heeft of bezit, dat hij met zijn ik verbonden of in
			 of onder zijn magt heeft, zooals bij voorbeeld in een voorstelling en
			 uitdrukking van het zelfsbewustzijn als deze: Ik heb een huis, een kleed,
			 een lichaam, een hand, een gedachte, een verlangen, een
			 onaangenaam gevoel, enz. Voor den mensch in zijn zelfsbewustzijn is hij
			 zelf, zijn ik, zijn persoon, het súbject bij zijn gevoelen of
			 gewaarworden, zijn voorstellen of denken, zijn willen of verlangen, zijn doen
			 of handelen, en bij zijn voorstelling van iets te hebben of te bezitten, in
			 tegenoverstelling van een hem voor den geest staand voorwerp of
			 óbject van zijn gewaarwording, voorstelling, wil of daad; zooals
			 bij voorbeeld in voorstellingen en uitdrukkingen van het zelfsbewustzijn als
			 deze: Ik zie een boom; of: Ik zie beweging, Ik hoor geluid; Ik gevoel
			 - of heb - honger;
Ik stel mij een berg voor; Ik wil lezen; Ik
			 neem een boek; Ik schrijf een brief; Ik heb een tuin. - Uit zulke
			 voorbeelden, als Ik zie beweging, Ik hoor geluid, Ik gevoel of heb
			 honger, en Ik wil lezen, ziet men vooreerst, dat de mensch in zijn
			 taal niet enkel werkelijke zelfstandige dingen of wezens, maar
			 ook afgetrokkene begrippen, zooals van een hoedanigheid, toestand,
			 werking of verandering, als voorwerpen zich voorstelt,
			 beschouwt en benoemt. Maar verder moet nu opgemerkt worden, dat de mensch onder
			 die voorwerpen, die hij van zich zelf of zijn persoon onderscheidt, ook
			 zijns gelijken erkent, en bij gevolg ook deze als súbjecten
			 of personen beschouwt, zoodat hij even als van zich zelf, zoo ook
			 van andere menschen, als van súbjecten, en dus op
			 súbjective wijze, gewoon is te spreken. Gelijk hij dus van zich
			 zelf zegt, Ik lees; zoo zegt hij ook: Gij leest, en Hij
			 leest, - 
{==23==} {>>pagina-aanduiding<<}
 Doch ook andere voorwerpen, die hij wel niet voor
			 zijns gelijken, als menschen of personen, erkennen kan, moet hij toch in zoo
			 ver als aan hem gelijk erkennen, dat hij ze ook als subjecten beschouwen
			 moet. Zoo niet enkel de dieren, waaraan hij zelfs, even als aan zich zelf,
			 gewaarwording, wil of verlangen en daden moet toekennen: maar ook zelfs
			 levenlooze voorwerpen moet hij toch erkennen en beschouwen als de
			 oorzaken van werkingen, gelijk hij zelf zich bewust is de oorzaak
			 van zijn verrigtingen te wezen. Hij wordt die werkingen zelfs aan en op zich
			 zelf gewaar, zoodat hij zich zelf als óbject in tegenoverstelling
			 van zulk een voorwerp als súbject beschouwen moet. De zon
			 verwarmt hem, een doren steekt hem, een last drukt hem, de wind
			 houdt hem tegen, en de storm ontwortelt de boomen; de aarde brengt
			 allerlei gewassen voort; de vlam verteert; de rook stijgt naar
			 boven;
zon en maan bewegen zich geregeld langs den hemel. Daarom
			 personificeert hij zelfs dikwijls zulke voorwerpen, door ze zich voor te
			 stellen en er over te spreken, als waren het personen; sommige
			 vergoodt hij zelfs: maar van alle is hij gewoon te spreken als van
			 subjecten, en zegt bij voorbeeld: De honger kwelt mij; Het wandelen
			 vermoeit mij. Het ongeluk vervolgt mij. En, gelijk hij zoo
			 súbjectief van den honger, het wandelen en het ongeluk spreekt,
			 en zich zelf daarbij als óbject noemt; zoo kan hij ook
			 óbjectief van zich zelf spreken en zeggen bij voorbeeld : IK
			 word door het ongeluk vervolgd.
Deze súbjective en óbjective wijzen van
			 spreken is men van oudsher in de Grammatica gewoon de active en
			 passive, in het Hollandsch, de bedrijvende en lijdende,
			 wijzen of vormen te noemen: maar, hoe onjuist deze benamingen zijn, zal wel
			 geen verder bewijs behoeven, wanneer alleen maar opgemerkt wordt, dat men in
			 het Hollandsch zegt: IK lijd pijn, en DE PIJN wordt geleden. Wie
			 toch zou willen beweren, dat in deze uitdrukking ik als 
{==24==} {>>pagina-aanduiding<<}

actief, werkzaam of bedrijvig, en de pijn als passief
			 of lijdend wordt voorgesteld? Neen, woorden als lijden,
			 gewaarworden, gevoelen, zien,
hooren, kunnen,
			 mogen, moeten, kennen, weten, verstaan,
			 hopen, vreezen, vallen, zinken, liggen, rusten,
			 kwijnen, sterven, hebben, verliezen, vergeten, laten, in
			 den zin van iets niet doen, en zoo vele andere meer, beteekenen geen
			 actie, werking of bedrijf, maar hebben met de woorden, die
			 werkelijk een actie, een doen, handelen, maken,
			 werken, bewerken of verrigten beteekenen, dit gemeen, dat
			 zij benamingen zijn van een accident, van iets dat plaats heeft
			 of geschiedt; en zulk een accident kan aan een persoon of zaak,
			 waarover men denkt of spreekt, als aan een súbject en dus op
			 subjective wijze, worden toegekend, dikwijls in tegenstelling met een
			 insgelijks in den zin genoemd óbject; - b. v. De bloemen
			 gevoelen de warmte van de, zon; Een kind verstaat dit woord niet; Gij vergeet
			 mij: - en, is het dit óbject, waarover men denkt of spreekt,
			 dan drukt men zich meestal met hetzelfde woord, maar objectiver wijze,
			 bij voorbeeld aldus, uit: De warmte van de zon wordt door de bloemen
			 gevoeld; Dit woord wordt door een kind niet verstaan;
Ik word door u
			 vergeten.
Voor de woorden subject en object heeft men in het
			 Hollandsch de woorden onderwerp en voorwerp, die letterlijk
			 hetzelfde beteekenen: maar in die psychologische of logische beteekenis en
			 tegenstelling, waarin hierboven telkens van súbject en
			 óbject gesproken is, zijn die Hollandsche woorden niet in
			 gebruik; of, worden zij in dien zin gebruikt, zooals sommigen werkelijk doen,
			 dan is dit verkeerd, en tegen het ware spraakgebruik. Het woord voorwerp
			 wordt wel voor een voorwerp der zinnen, der verbeelding of gedachten,
			 van den wil of van een verlangen of bedoeling, gebruikt, en beteekent dan een
			 óbject: maar men spreekt van een voorwerp ook op
			 súbjective wijze, en zegt b. v. Dat voorwerp behaagt mij,
			 of hindert
mij.

{==25==} {>>pagina-aanduiding<<}

En het woord onderwerp wordt gewoonlijk in den
			 zin van een voorwerp of óbject gebruikt: men spreekt van
			 een onderwerp behandelen, en zegt, dat een onderwerp behandeld wordt.
			 - Voor die beide Hollandsche woorden onderwerp en voorwerp
			 heeft men in het Hoogduitsch dan ook maar één woord, het woord
			 Gegenstand. En men kan in het Hollandsch niet zeggen, dat de mensch in
			 zijn zelfsbewustzijn zich zelf of zijn ik als onderwerp
			 onderscheidt in tegenoverstelling der voorwerpen, die hij buiten zich
			 gewaar wordt of die hij zich voor den geest stelt. - Men late dus de woorden
			 súbject en óbject in die logische beteekenis als
			 wetenschappelijke termen of kunstwoorden onvertaald.
Maar de mensch kan in zijn zelfsbewustzijn ook zich zelf
			 óbject, en dus súbject en óbject
			 tegelijk, zijn; en hij drukt dit zijn zelfsbewustzijn uit door bij voorbeeld te
			 zeggen: Ik voel mij ongelukkig. Ik houd mij maar stil; Ik bedwing mij;
			 Ik acht - of beschouw - mij niet minder dan een ander; Ik
			 stoot mij. En even zoo spreekt hij dan ook niet alleen van andere
			 personen, maar ook van zaken, als waren het
			 súbjecten, en zegt b. v. Gij misleidt - of benadeelt
			 - u zelf; Gij bedriegt U; Hij bedenkt zich; Hij baadt zich; Hij prijst zich
			 zelf; Dat kluwen zal zich zelf wel ontwinden; Die zaak zal zich wel schikken;
			 Deze bloem sluit zich 's avonds en opent zich 's morgens; De weelde
			 breidt zich hoe langer hoe verder uit: zij bepaalt zich niet langer bij de
			 hoogere standen; Dat voorwerp beweegt zich van zelf; Dat laat zich hooren,
			 - of zich gebruiken. - In die talen, waarin voor deze wijze van
			 spreken een eigene grammatische vorm bestaat, noemt men het het medium,
			 als het midden tusschen het actief en passief. Anders noemt men het de
			 reflexive, in het Hollandsch de wederkeerige, wijze van spreken,
			 om daarmeê te kennen te geven, dat op die wijze een daad of werking
			 beteekend wordt, die niet op een ander voorwerp 
{==26==} {>>pagina-aanduiding<<}

overgaat,
			 maar op den dader zelf terugwerkt of terugslaat, of die tot het
			 súbject, waarvan zij uitgaat, ook weêr terugkeert. Doch die
			 benaming en deze verklaring laten zich moeijelijk op het werkelijke gebruik van
			 deze wijze van spreken toepassen, en drukken er den waren aard en zin niet van
			 uit. Hoe toch zal men op die wijze uitdrukkingen verklaren, als deze:Hij
			 maakt zich boos, ergert zich, verwondert zich, bedriegt zich, vergist zich,
			 verblijdt of verheugt zich, schaamt zich, en dergelijke meer? Nog
			 minder laten zich op die wijze Hoogduitsche uitdrukkingen verklaren, zooals b.
			 v. Das versteht sich; Das wird sich finden; Der Schlüssel hat sich
			 gefunden: of Fransche, zooals b. v. Ces fruits se mangent en hiver;
			 Cette maison se loue trop cher; Les métaux se tirent de la terre;
Cela ne se dit pas en Francais. De vruchten eten niet, en eten
			 zich zelf niet, maar worden gegeten: men eet ze. De vruchten
			 zijn dus het óbject, wanneer van het eten van vruchten gesproken
			 wordt: en toch wordt er in die wijze van uitdrukking over gesproken als van een
			 súbject. Namelijk, de eenvoudige zin en beteekenis van die wijze
			 van uitdrukking is deze, dat één en dezelfde persoon of zaak in
			 één en denzelfden zin tegelijk als súbject en als
			 óbject gedacht en voorgesteld wordt. Het is dus de
			 subjectief-objective wijze van spreken. De zin van die Fransche
			 uitdrukking is deze: Die vruchten zijn zulke, of van dien aard, dat
			 men ze (of dezelve, dat wil zeggen dezelfde) in den winter
			 eet, De vruchten zijn het onderwerp, waarvan men spreekt, en wel als
			 van een súbject, waaraan men een eigenschap of eigenaardigheid
			 toekent, namelijk deze, dat zij een óbject zijn, dat men eet, of
			 dat gegeten wordt, in den winter. In het Hollandsch spreekt men ook wel op
			 gelijke wijze in denzelfden zin, maar enkel subjectief, en zegt men b.
			 v. Zulke lasten dragen ligt. Zoo spreekt men ook van de lasten als een
			 súbject, en kent daaraan de eigenaardigheid toe, 
{==27==} {>>pagina-aanduiding<<}
 dat
			 men ze ligt draagt, of dat zij ligt gedragen worden;
zoodat de zin is, dat zij ligt te dragen zijn. - De
			 reflexive (subjectief-objective) wijze van spreken wordt in het
			 Hollandsch gewoonlijk alleen zóó gebruikt, dat de zin en
			 uitdrukking volstrekt niet verschilt van de subjective wijze van
			 spreken, wanneer daarbij een persoon of zaak als óbject genoemd
			 wordt; zoodat men bij voorbeeld op dezelfde wijze en in denzelfden zin zegt
			 Zij wascht zich, als Zij wascht haar handen, of haar
			 kleêren, of het kind. In plaats van het Hoogduitsche Das
			 versteld sich, en het Fransche Cela s' entend, zegt men daarom in
			 het Hollandsch: Dat laat zich begrijpen. Alleen dan, wanneer men van een
			 werkelijk súbject, van een persoon, iets zegt, dat
			 binnen het súbject omgaat, schrijft men in het Hollandsch aan het
			 súbject iets toe, dat niet eigenlijk en onmiddellijk van het
			 súbject zelf uitgaat, maar een gevolg is van een indruk of voorstelling,
			 die het súbject van buiten ontvangt. Zoo bij voorbeeld, als men zegt:
			 Ik verwonder mij over die vlugheid; dan is het de indruk, dien ik
			 als súbject van die vlugheid, die ik zie, ontvang, die mij als
			 óbject verwondert of verwonderd maakt. Zoo ook: Hij maakt zich om
			 elke kleinigheid boos; Ik schaam mij daarover; Ik verblijd mij daarover;
			 Ik verveel mij in zulk gezelschap; enz.
Daar in deze reflexive, of liever
			 subjectief-objective, wijze van spreken de uitdrukking wel
			 subjectief, maar de zin meer objectief is; zoo heeft zij
			 in sommige talen, zooals in het Grieksch en in het Syrisch, nog maar alleen de
			 beteekenis van de objective wijze van uitdrukking behouden en in het
			 spraakgebruik de plaats van deze geheel ingenomen en vervangen; wat echter
			 vooral daaruit verklaard moet worden, dat de eigenlijke en oorspronklijke
			 beteekenis van den grammatischen vorm, waardoor zij werd uitgedrukt, met der
			 tijd niet meer verstaan werd. 
			  

{==28==} {>>pagina-aanduiding<<}

Al de tot hiertoe beschouwde wijzen van uitdrukking van
			 den zin der gedachten zijn uitdrukkingen van het voorstellings- of
			 denk-vermogen, van het redelijk verstand: andere zijn
			 uitdrukkingen van het gewaarwordingsvermogen, van het gevoel of
			 gemoed (bl. 8). Dit zijn namelijk de uitroepende en
			 toeroepende zinnen.
De eersten zijn uitroepingen, zooals: Hoe schoon is de
			 natuur! Wat is dat vervelend! Wel verbazend, wat een menigte! Ach, welk
			 een ramp! O, wat een geluk! Foei, hoe leelijk!
Gelukkig de
			 man, die tot dat alles in staat is! Ongelukkig, die in zijn handen valt!
			 Wel hem, indien hij dezen raad opvolgt! Verraad! moord! Geen nood! goede
			 tijding! Geen wonder! - In zulk een uitroep wordt, behalven den zin
			 der woorden, altijd, vooral ook door den toon, een gevoel,
			 gewaarwording, aandoening of gemoedsbeweging uitgedrukt. Dit
			 geschiedt wel niet altijd door hard of luid roepen: elke
			 uitdrukking van een aandoening of gewaarwording, elke uiting van het
			 gemoed, al is het maar een naauwelijks hoorbare verzuchting, ja elke
			 uitdrukking van de levendigheid, waarmeê een zin der gedachten
			 uitgesproken wordt, moet onder die benaming van uitroep begrepen
			 worden.
Opmerkelijk is de verwantschap van zulk een uitroep met een
			 vraag, wanneer de uitroep, zooals in het Hollandsch in de eerste van de
			 hierboven gebruikte voorbeelden, met een vraagwoord hoe, wat of
			 welk geschiedt. Zulk een vraagwoord is dan een vraagwoord van
			 quantiteit of hoegrootheid: want, als men uitroept,Hoe schoon
			 is de natuur! dan beteekent dit: Hoe groot is de schoonheid der natuur!
			 Dat men het vragender wijze uitroept, is omdat men uit wil drukken,
			 dat men getroffen is door zulk een grootheid, die men niet bepaald noemen kan,
			 die onuitsprekelijk is. - In zulk een vragenden uitroep heeft
			 dan ook de negative uitdrukking niet de beteekenis van een ontkenning,
			 maar, even als in een negative vraag (bl. 10), van de meening, 
{==29==} {>>pagina-aanduiding<<}

			 vooronderstelling of overtuiging van het tegendeel. Als men uitroept, Hoe
			 schoon is niet de natuur! dan beteekent dit ongeveer zoo veel als de vraag:
			 Is
de natuur niet onuitsprekelijk schoon? en dit beteekent
			 hetzelfde, als wanneer men zegt: De natuur is immers onuitsprekelijk
			 schoon. En ook dit laatste kan men niet alleen eenvoudig en bedaard
			 zeggen, maar ook uitroepen, dat wil zeggen, met levendigheid
			 uitspreken; hetgeen wij in het schrift alleen te kennen kunnen geven door
			 er een uitroepingsteeken achter te zetten.
Tot de uitroepingen behooren ook de klanknabootsingen, zooals
			 b. v. Plomp, daar lag hij in de sloot! - Zulke klanknabootsingen
			 hebben namelijk niet alleen dien zin, dat zij door den klank een geluid
			 beteekenen en voorstellen; maar zij hebben daarbij ook een logischen
			 zin: want zij drukken ook tevens, wanneer het althans geen kinderachtige
			 spelingen zijn, de door dat geluid veroorzaakte gewaarwording uit,
			 zooals bij voorbeeld een schrik.
Een anderen zin heeft weêr een toeroep, die ook even
			 goed op een zachten, als op een hardenof luiden, toon
			 plaats kan hebben; b. v. Stil, zachtjes wat, kinderen! Stilte daar ginder!
			 Toe maar driest! Niet langer gedraald! Nu beter opgepast! Nu een oogenblik
			 gerust! Pal gestaan, en moed gehouden! Wee u, zoo gij dat doet! Hola,
			 niet verder! Aan den bak! Eten! - Met zulk een toeroep geeft men
			 gewoonlijk op een nadrukkelijke en levendige wijze, en met eenige
			 gemoedsbeweging, zijn begeerte of verlangen aan iemand te
			 kennen; of het is een bedreiging of waarschuwing. Nooit is een
			 toeroep, even min als een uitroep, een bedaard en eenvoudig
			 zeggen of spreken.
			  
Uitdrukkingen van den wil (bl. 8) zijn eindelijk al die
			 onderscheidene wijzen van uitdrukking van den zin der gedachten, die men met
			 onderscheidene benamingen de gebie-
{==30==} {>>pagina-aanduiding<<}

dende, bevelende,
			 wenschende of toelatende (imperative, jussive, optative of
			 concessive), en in negative zinnen de verbiedende
			 (vetative), wijze van spreken noemt; b. v. Kom hier!
Haast
			 u! Zwijg toch! Laat dat!
Doe dat niet! Stoor mij niet! Wees bedaard!
			 Laat hem wat wachten! Gebruik het in gezondheid! Beleef er alle genoegens van!
			 Gebruik er maar van! Doe uw eigen zin! Hij doe, wat hij wil! of
			 Laat hij doen, wat hij wil! Laat hij komen, als hij kan!
			 En hiertoe behoort ook die wijze van spreken, die ik mij niet herinner door
			 iemand ooit met een bijzonderen naam bestempeld gevonden te hebben, maar die
			 men niet ongepast de voornemende of voorstellende (of de
			 propositive) wijze van spreken kan noemen; namelijk die wijze van
			 uitdrukking, die gebruikt wordt, wanneer men òf zich zelf, òf een
			 ander met zich, iets, dat men voorneemt of verlangt dat geschieden zal,
			 voorstelt te doen; b. v. Laat ik mij eerst goed bedenken! Kom! ik zal het
			 maar wagen. Komaan, laten wij het geschil deelen! Laten, wij ons daaraan niet
			 storen.
Deze verschillende, met zoo veel onderscheidene benamingen
			 bestempelde, wijzen van spreken onderscheiden zich ook door den toon,
			 waarop men zich uitdrukt: want men heeft een gebiedenden, een
			 bevelenden, een wenschenden, een biddenden en een
			 smeekenden toon: - men heeft ook een onverschilligen toon. - In
			 zin en beteekenis zijn zij ook merkelijk onderscheiden: maar allen komen toch
			 daarin met elkander overeen, dat het uitdrukkingen zijn van den wil:
			 want altijd beteekenen zij òf een verlangen of
			 begeerte, dat iets geschiede of plaats hebbe, òf een
			 inwilliging of bewilliging, - dat men iets wel lijden
			 mag. - Ook een vraag drukt, zooals wij gezien hebben (bl. 9), een
			 verlangen of begeerte uit; maar een verlangen of begeerte, om
			 iets te weten of als zeker te kunnen stellen: en ook een
			 uitroep of toeroep is dikwijls de uitdrukking van een
			 verlangen, begeerte of wensch, en menigmaal zelfs heeft een
			 toeroep de 
{==31==} {>>pagina-aanduiding<<}
 beteekenis van een gebod of bevel; bij
			 voorbeeld, als men stil! ofstilte! roept: maar ook dan is die
			 wijze van zich uitte drukken op zich zelf alleen de uitdrukking van een
			 beweging of drang van het gemoed. In onderscheiding van een
			 vraag, uitroep of toeroep is die wijze van uitdrukking, die men
			 de gebiedende, bevelende, wenschende, toelatende of
			 verbiedende, of ook voornemende of voorstellende, wijze
			 van spreken noemt, of noemen kan, de uitdrukking - niet van een onzeker
			 of weifelend verstand, noch ook van een bewogen of driftig
			 gemoed, maar - van een bepaalden wil. - Met één
			 algemeene benaming zou men deze onderscheidene uitdrukkingen van den wil den
			 Voluntatief of de willende wijs kunnen noemen.
Zeer dikwijls evenwel wordt een bepaalde wil niet geheel kalm
			 en bedaard, maar met eenige gemoedsbeweging, of ten minsten met eenige
			 levendigheid, uitgesproken, en dus uitgeroepen of
			 toegeroepen. Zoo is het een uitroep of toeroep van een
			 wensch, als men bij voorbeeld zegt: God geve, dat er spoedig een
			 einde aan kome! of God zij met u! of als men Leve de Koning!
			 roept. En zoo dikwijls als men aan iemand, tot wien men spreekt, zijn
			 wil, hetzij als gebod of bevel, hetzij als wensch of verlangen, of ook als
			 inwilliging of bewilliging, te kennen geeft, dan kan dit toeroepender
			 wijze geschieden, en geschiedt dit ook werkelijk veelal. Zoo in al de hierboven
			 op bladzijde 30 gebruikte voorbeelden; ook dan zelfs, wanneer men tot
			 zich zelf spreekt, en bij voorbeeld zegt: Laat ik mij eerst goed
			 bedenken!
De eigenlijk gezegde gebiedende wijs of Imperatief
			 wordt altijd zoo toeroepender wijze uitgedrukt: want gebieden is
			 commanderen, en heeft eigenlijk alleen dan plaats, wanneer men iemand
			 hetgeen men wil, dat hij doen zal, niet zegt of vertelt, maar
			 kortaf en op een toon die gehoorzaamheid eischt, toeroept,
			 - toevoegt, toeduwt, of ook toesnaauwt.
Van de gebiedende wijs onderscheide men daarom de
			 be-
{==32==} {>>pagina-aanduiding<<}
velende (jussive) wijze van spreken, en versta dan
			 onder bevelen (jubere) eenvoudig iemand zeggen, wat men
			 wil dat iemand doen zal, hetzij dat dit de persoon zelf is, tot wien men
			 spreekt, hetzij dat het een ander is. Zulk bevelen noemen wij ook wel
			 laten, bij voorbeeld als men zegt: Ik zal mij een nieuwen rok laten
			 maken.
- In het Hoog- en Neder-duitsch heeft men voor deze
			 bevelende wijze van uitdrukking in den derden, in andere talen, zooals in het
			 Latijn, ook in den tweeden persoon, een bijzonderen grammatischen vorm (b. v.
			 Men versta mij wel): maar in het tegenwoordig Hollandsch gebruikt men
			 òf het woord moeten, om zoo een zedelijke noodzakelijkheid
			 (bl. 13) uit te drukken, en zegt b. v. Men moet mij wel verstaan; Hij moet
			 dat laten; en Gij moet zwijgen; òf men drukt zich in den
			 derden persoon door middel van dat woord laten op een wijze uit, die met
			 de beteekenissen, die dit woord anders heeft, niet schijnt overeen te komen,
			 maar die eenmaal in de spreektaal gangbaar geworden is, namelijk aldus: Laat
			 men mij wel verstaan; Laat hij maar vooruitgaan; Laten zij maar hun best
			 doen, dan zullen zij hun brood wel vinden. In de schrijftaal zegt
			 men daarvoor gewoonlijk b. v. Laat hen maar hun best doen. Doch dit zou
			 eigenlijk beteekenen: Zeg hun, dat zij maar hun best moeten doen;
			 en dit is toch de zin en meening van die wijze van uitdrukking niet.
Een wensch kan gebiedender of bevelender wijze
			 uitgedrukt worden; b. v. Vaar wel! Leef gelukkig!De Hemel beware ons
			 daarvoor! - Tot uitdrukking van een wensch wordt in het Hoog- en
			 Neder-duitsch ook menigvuldig het woord mogen gebruikt, dat eigenlijk
			 zoo veel als kunnen beteekent, maar dan dient om uit te drukken, dat men
			 de inwilliging van zijn wensch verlangt. Zoo zegt men b. v. Ik
			 hoop, dat het gebeuren mag. En zoo dan ook, als men
			 bevelender wijze een wensch uitdrukt, ten minsten in het Hoog- en
			 Neder-duitsch; b. v. Het moge u (of hem, of ons)
			 
{==33==} {>>pagina-aanduiding<<}

wel bekomen! Ja, dan zegt men zelfs: De Hemel - of
			 God - moge ons daarvoor behoeden! ofschoon het eigenlijk van den Hemel
			 of de Godheid zelf is, dat men met dat moge de inwilliging van
			 zijn wensch verlangt. - Dat ook in de willekeurig onderstellende
			 wijs een wensch wordt uitgedrukt, is boven reeds opgemerkt (bl. 16).
Dat woord mogen is in het Hollandsch het gewone woord bij de
			 toelatende wijze van spreken, om een inwilliging of
			 bewilliging van den spreker uit te drukken; b. v. Hij mag doen, wat
			 hij wil; Gij moogt het gelooven, of niet. Maar ook kunnen
			 wordt in denzelfden zin gebruikt: men zegt ook in denzelfden zin: Hij kan
			 doen, wat hij wil; Gij kunt het gelooven, of niet. En men kan zijn
			 inwilliging of bewilliging ook gebiedender of bevelender wijs uitdrukken, en
			 zeggen: Doe, wat gij wilt; Hij doe, wat hij wil; Het zij,
			 hoe het zij; Laat hij praten, wat hij wil; Laten zij doen, wat zij
			 willen; zij zullen hun oogmerk toch niet bereiken. (Zóó
			 namelijk in de spreektaal: want in de schrijftaal zegt men daarvoor: Laat
			 hem praten; Laat hen doen).
Hoe de voornemende of voorstellende wijze van spreken
			 wordt uitgedrukt, kan men zien uit de hierboven (bl. 30) aangebrachte
			 voorbeelden. - En alles wat hier omtrent die verschillende wijzigingen van den
			 Voluntatief gezegd is, moest alleen dienen, om den verschillenden zin
			 daarvan aan te wijzen of te herinneren; en tevens om te doen zien, hoe daarvoor
			 deels gelijke, deels verschillende grammatische uitdrukkingen in de talen
			 bestaan.
			  
Na deze ontleding van het onderscheid der zinnen in zin of
			 beteekenis, overeenkomstig de bijzondere wijze van uitdrukking of modaliteit
			 van een zin, gaan wij thans over tot de ontleding van den zin zelf, -
			 in zijn onderscheidene deelen.

{==34==} {>>pagina-aanduiding<<}

Een zin of stelling bestaat gewoonlijk uit twee deelen,
			 1°. uit een subjèct of onderwerp, dat is de
			 uitdrukking of benaming van iets, waarover gedacht of gesproken, of van eenig
			 voorwerp, hetzij persoon of zaak, waarvan iets gezegd wordt, en dat veelal in
			 subjective zinnen het súbject,
De tweeërlei beteekenis, waarin het woord
				subject hier voorkomt, als subjèct van een
				prédicaat en als súbject van een
				óbject, onderscheidt zich in de uitspraak ook door den klemtoon,
				die in de eerste beteekenis van onderwerp van een zin, in
				tegenoverstelling van het prédicaat of gezegde, op de
				laatste, maar in de andere beteekenis, in tegenoverstelling van het
				óbject, op de eerste lettergreep gelegd wordt. maar bij de
			 objective wijze van spreken het óbject is (bl. 21);
en 2°. uit een prédicaat of gezegde, dat is
			 de uitdrukking of bewoording van hetgeen van het onderwerp gezegd of gesteld
			 wordt, bij voorbeeld: Engeland bloeit; Ierland kwijnt; Vlijt wordt
			 beloond.
Maar hierbij moet in de eerste plaats opgemerkt worden , dat wel
			 veelal, maar niet altijd, het onderwerp, waarover gedacht of
			 gesproken wordt, in subjective zinnen juist het súbject, en
			 in objective het óbject, is: zeer dikwijls heeft het omgekeerde
			 plaats. Als men bij voorbeeld zegt: Dat boek, dat gij bedoelt, heb ik
			 gelezen; maar het heeft mij niet bevallen; dan is dat boek
			 het onderwerp, waarover men spreekt, doch in de subjective
			 stelling dat boek heb ik gelezen, niet het súbject, maar het
			 óbject. Even zoo in het voornaamwoord dat in de subjective
			 zinsnede: dat gij bedoelt. Eerst in de volgende tegenstelling, maar
			 het heeft mij niet bevallen, wordt het boek in het voornaamwoord het
			 niet enkel het onderwerp, maar ook tevens het súbject. En,
			 wanneer men zegt: Door zulke menschen wordt veel onheil gesticht; dan is
			 in dezen objectiven zin niet het óbject, veel onheil, maar
			 zulke menschen, het onderwerp, waarvan gesproken wordt; even goed als in
			 deze subjective wijze van uitdrukking: Zulke menschen stichten veel
			 onheil.
En dikwijls is noch het súbject, noch het
			 óbject, het on-
{==35==} {>>pagina-aanduiding<<}
derwerp, waarover gedacht of
			 gesproken wordt, en dus het onderwerp van den zin. Dat heeft namelijk
			 plaats, wanneer het doel van den zin niet juist is, om met een prédicaat
			 of gezegde aan eenig voorwerp, een persoon of zaak, iets toe te
			 schrijven, maar men alleen wil zeggen, dat iets plaats heeft
			 of geschiedt; b. v. Het regent; Te Parijs vecht men
			 weêr op de straten, of Te Parijs is men weer aan het
			 vechten;
In Duitschland komen (of Er komen) tegenwoordig
			 weinig wetenschappelijke werken uit. In deze zinnen is wel een
			 súbject (het, men en weinig wetenschappelijke
			 werken), maar alleen als onderwerp van het gezegde, niet als
			 onderwerp van den zin, niet als onderwerp, waarover gesproken
			 wordt. Er wordt gesproken over het weêr, over Parijs, over
			 Duitschland, of over den tegenwoordigen tijd: men wil alleen zeggen, dat
			 het regent, dat men te Parijs weêr op de straten vecht, of aan 't
			 vechten is, enz. - En, gelijk men in de bovenstaande voorbeelden op
			 subjective wijze zich uitdrukt, zoo spreekt men ook objectief; b.
			 v. In Duitschland (of Er)worden tegenwoordig weinig
			 wetenschappelijke werken uitgegeven; In Ierland wordt (of Er wordt in
			 Ierland) veel honger geleden. Ook in deze objective zinnen is wel
			 een óbject als onderwerp van het gezegde (weinig
			 wetenschappelijke werken, en veel honger), maar niet als het
			 onderwerp van den zin, waarover gesproken wordt. Men spreekt over
			 Duitschland, of over den tegenwoordigen tijd , of over Ierland.
In zulke zinnen is een súbject of óbject
			 als onderwerp van het gezegde dan ook geen noodzakelijk vereischte. Want,
			 behalven dat men het onbepaalde súbject of óbject,
			 dat in het Hollandsch, door men of het beteekend wordt (b. v.
			 Men hoort het niet; Het regent; Het werd hem daar bang gemaakt),
			 in zulke zinnen in andere talen niet gewoon is uit te drukken; ook in het

			 Hollandsch wordt in zulk een zin, wanneer men óbjectief spreekt,
			 volstrekt geen óbject vereischt. Gelijk men zegt, Er klopt
			 iemand aan de deur; zoo zegt 
{==36==} {>>pagina-aanduiding<<}
 men ook: Er wordt aan de deur
			 geklopt; Er wordt gevochten; Er wordt gedanst; Er werd getwist en
			 gekeven; Er wordt gezucht en gesteend; Er wordt vrolijk geleefd; Er
			 wordt gereden en gerost en gezwierd; In dit park wordt zelden gewandeld;
			 Tegenwoordig wordt veel gereisd; In Vriesland wordt veel schaatsgereden;
Hierover wordt nog getwist. - Ja, in zulke zinnen is een
			 óbject zelfs volstrekt ondenkbaar: er kan toch niets als
			 óbject gedacht worden, dat schaatsgereden wordt. De
			 objective wijze van uitdrukking wordt in zulk een zin alleen maar
			 gebruikt, omdat men van geen súbject spreken wil, omdat men aan
			 geen súbject denkt. Maar even min denkt men aan een
			 óbject. Trouwens in zulk een zin spreekt men over geen
			 persoon of zaak, maar alleen over een plaats hebbende
			 omstandigheid.
Buitendien wordt in alle talen een vraag of antwoord,
			 een uitroep of toeroep, en elke uitdrukking van den
			 wil, zooals een gebod of wensch, wanneer men het den persoon, tot wien men
			 spreekt, als het ware toeroept, dikwijls of gewoonlijk onvolledig
			 uitgedrukt. Bij voorbeeld op het zeggen van iemand, Hij komt; vraagt een
			 ander, Wie? en men antwoordt: De Koning. En zoo roept men uit:
			 Ongelukkig Frankrijk! of Hoe schoon! of men roept iemand toe:
			 Zacht wat! of Niet gedraald! of gebiedender of wenschender wijs:
			 Kom hier! of Vaartwel! Leef gelukkig! - Ook in
			 spreekwoorden is de uitdrukking dikwijls onvolledig; b. v. Oost,
			 west, thuis best! Zoo gewonnen, zoo geronnen! Maar zulke spreekwoorden zijn
			 dan ook oorspronklijk niets anders dan uitroepingen.
Maar, wanneer nu die twee deelen van een volledigen zin,
			 onderwerp en gezegde, ook werkelijk in den zin in woorden
			 uitgedrukt worden, dan geschiedt dit zelden maar in twee woorden, zooals
			 b. v. Schijn bedriegt; Leeringen wekken, voorbeelden trekken; Loopen
			 vermoeit; Blaauw verschiet; Jan zweeg; Vader lachte; Zij zong; Wie durft?
			 Meestal bestaat de uitdrukking van één van beide 
{==37==} {>>pagina-aanduiding<<}

			 deelen, of van beide tegelijk, uit meer woorden, waarvan dan het
			 ééne het hoofdwoord is, en de andere de bepalingen,
			 of ook wel de complementen (dat is aanvullingen), genoemd worden,
			 omdat zij dienen tot nadere bepaling of beperking van den zin van het
			 hoofdwoord, of tot volledige uitdrukking van hetgeen men in de gedachten heeft;
			 b. v. Het koren is (of wordt, of blijft) duur. Hier
			 is het de bepaling van koren, het hoofdwoord van het onderwerp,
			 en duur de bepaling van is (of wordt, of blijft),
			 het hoofdwoord van het gezegde. Het is namelijk een geheel verkeerde wijze van
			 beschouwen, wanneer men een zin, zooals Het koren is duur, zich op die
			 wijze ontleedt, dat men het koren, als onderwerp, duur als
			 gezegde, en is als een derde deel van den zin aanmerkt, en
			 dit dan de copula of het koppelwoord noemt. Neen, het woordje
			 is is in dien zin even goed het hoofdwoord van het gezegde, als
			 wanneer men zegt: Het koren is in de schuur: even goed als wordt
			 of blijft, indien men zegt: Het koren wordt, of blijft,
			 duur; of ook als het woord slaapt, wanneer men zegt: Het kind
			 slaapt gerust. Het woord duur is in zulk een zin, even goed als
			 in de schuur, bepaling van is; en even goed als van wordt
			 of blijft, of als gerust van slaapt.
Dikwijls heeft een hoofdwoord meer dan één bepaling of
			 complement; b. v. Het koren blijft tegenwoordig lang duur. En dikwijls
			 bestaat een bepaling ook weêr uit meer dan één
			 woord, en dus weêr uit een hoofdwoord en een bepaling; die
			 dan verder al weêr een nadere bepaling kan hebben, en zoo
			 vervolgens; b. v. De bakkersknecht zat gister morgen zijn kameraad wel een
			 half uur lang met groot geduld, onder het onophoudelijk herhaald gefluit van
			 één en het zelfde deuntje, op de bank vóór
			 de deur van mijn overbuurman den tabaksverkooper Klaassen te wachten.
Dit zijn dan de eigenlijke deelen van een zin. Buitendien
			 heeft men nog de zoogenaamde interjecties of tusschenwerp-			 
{==38==} {>>pagina-aanduiding<<}
sels. Dit zijn woorden, die somtijds tusschen de deelenvan een
			 zin, maar menigvuldiger tusschen de zinnen, of liever
			 vóór, en ook wel achter, aan een zin, toegevoegd
			 worden; b. v. Hij is, helaas! dood; of Helaas! hij is dood! of
			 Hij is dood, helaas! O! dat is aardig. Hé! dat had ik niet gedacht.
			 Och? gij stoort mij. Ach! het is te laat. Hm! dat is bedenkelijk. St! het kind
			 slaapt. Hei! gij draaft maar door. Hola! dat gaat te ver. Toe! je moet niet
			 bang zijn. Doch deze zoogenaamde tusschenwerpsels zijn niets anders dan
			 uitroepingen of toeroepingen, even goed als andere woorden, die
			 op dezelfde wijze gebruikt worden; b. v. Ontzachelijk! wat is dat een dik
			 boek! Stil! ik kan zoo niet rekenen. Het zijn woorden, die op zich zelf
			 een zin uitmaken, zoo goed als elke andere uitroep of toeroep
			 (bl. 28 en 29): want of zulk een uitroep of toeroep uit meer woorden,
			 dan wel uit één enkel woord bestaat, doet niets ter zake: - een
			 uitroep of toeroep behoeft, zooals wij gezien hebben (bl. 36), geen
			 volledige uitdrukking van een zin te wezen. - Dat tot de uitroepingen
			 ook de klanknabootsingen, zooals plof! en klets! behooren,
			 is boven reeds opgemerkt (bl. 29). Maar ook een vocatief, die even als
			 een tusschenwerpsel, vóór of achter een zin, of midden tusschen
			 de deelen er van in, gevoegd wordt, is niets anders dan een toeroep of
			 een aanroep, die geen deel van den zin, waarbij hij gevoegd
			 wordt, maar een zin op zich zelf uitmaakt: en de zin van een Vocatief is
			 in het algemeen, dat men iemand door zijn naam te noemen en hem toe te roepen
			 wil te kennen geven, dat men hem toespreekt en verlangt, dat hij luisteren zal;
			 terwijl tevens de benaming, waarmeê men hem toespreekt, nog een
			 bijzondere beteekenis hebben kan, zooals van toegenegenheid, lof, achting,
			 verachting, enz. Zoo b. v. Willem, plaag je zusje niet!
Gij vergist
			 u,
beste vriend! Slechts een enkel woord, dappere kameraden! wil
			 ik tot u spreken. Ellendige schurk! je zult mij

{==39==} {>>pagina-aanduiding<<}

niet
			 bedriegen. Dikwijls wordt zulk een Vocatief ook tot uitdrukking van een
			 gemoedsbeweging als uitroep gebruikt: b. v. Hemel! wat een geluk!
			 Mijn God! wat scheelt u toch?
Wij keeren terug tot de deelen van een zin. En, daar het ons
			 gebleken is, dat deze deelen van een zin, wanneer zij niet, wat somtijds plaats
			 vindt, uit een enkel woord bestaan, door middel van bepalingen of complementen
			 uit woorden zijn zamengesteld; zoo hebben wij thans de woorden, wel niet
			 als de eigenlijke deelen van den zin, en nog minder als de deelen der
			 rede, maar toch als de grondbestanddeelen of elementen leeren
			 kennen, waaruit de deelen van een zin bestaan of zamengesteld worden. En, om nu
			 verder te kunnen gaan in de ontleding van die zamengestelde deelen van een zin,
			 ten einde de onderscheidene wijzen waarop die zamenstelling plaats heeft, en
			 dus de verschillende soorten van bepalingen of complementen, te
			 leeren kennen; zullen wij eerst die elementen, waaruit de zamenstelling
			 geschiedt, de woorden, in hun aard en verschillende
			 soorten moeten beschouwen.
			  
Een woord is een door de spraakorganen gevormde
			 (gearticuleerde) klank (als het éénlettergrepig
			 is), of zamenstelling van zulke klanken (als het meerlettergrepig is),
			 waaraan een zin of beteekenis gehecht wordt. De beschouwing van den
			 vorm of de zamenstelling der woorden behoort tot de
			 Grammatica van een taal, de verklaring van den zin of de
			 beteekenis, die aan ieder woord gehecht wordt, behoort tot het
			 Woordenboek: hier moeten wij den aard en de verschillende soorten der
			 woorden logisch beschouwen als de grondbestanddeelen der rede, en
			 dus naar het redegebruik, dat er van gemaakt wordt in het spreken of
			 denken. Dit is de logische zin der woorden, die echter dikwijls,
			 
{==40==} {>>pagina-aanduiding<<}
 in de ééne taal meer, in de andere minder, door den
			 grammatischen vorm onderscheiden en beteekend wordt (bl. 5). Doch deze
			 logische zin der woorden is met de reële of zakelijke
			 beteekenis innig verbonden en vereenigd, en kan niet gekend worden dan door
			 een beschouwing van den zin of de beteekenis der woorden in het
			 algemeen, om namelijk op deze wijze het logische van het
			 zakelijke daarin te onderscheiden en afzonderlijk in het licht te
			 stellen. Dit is namelijk het eenige doel van de logische analyse der
			 taal.
Een woord heeft zin of beteekenis: want het is
			 een teeken, een zinnelijk teeken of zinnebeeld, waardoor
			 een zin, dat is een zeker gevoel in 's menschen binnenste,
			 beteekend, uitgedrukt en, sprekend een ander, denkend zich zelf,
			 voorgesteld, dat is, voor het bewustzijn gesteld wordt. De zin of beteekenis,
			 die aan een woord gehecht wordt, is het gevoel, dat met de
			 voorstelling van den klank of de klanken, waaruit het bestaat, als
			 zinnebeeldig teeken, onafscheidelijk gepaard gaat. (Zie bladz. 7, en de
			 Zielkunde, bl. 133).- Bij dezen zin der woorden moet men nu in de
			 allereerste plaats onderscheiden de eerste, oorspronklijke of
			 eigenlijke beteekenis, die wel altijd een zakelijke en
			 zinnelijke is, van de afgeleide of oneigenlijke, die er
			 door het spraakgebruik aan gehecht of in figuurlijke taal aan gegeven wordt, en
			 waartoe ook wel altijd de logische behoort. Van de meeste woorden is ons
			 echter de eerste en oorspronklijke beteekenis niet meer, of ten minsten niet
			 met zekerheid, bekend, en bij zulke geldt ons dus de oneigenlijke beteekenis
			 voor de eigenlijke. Dit is inzonderheid het geval met woorden van een
			 afgetrokkene of bovenzinnelijke en van een louter logische beteekenis, zooals
			 kracht, licht, leven, denken, willen, zijn, want, en, maar, toch, en
			 duizend andere meer, die toch alle oorspronklijk een zinnelijke of zakelijke
			 beteekenis moeten gehad hebben. En, daar er nu een aantal woorden zijn, die,
			 wat ook de eigenlijke beteekenis geweest mag zijn, 
{==41==} {>>pagina-aanduiding<<}
 in het
			 spraakgebruik alleen nog maar een logischen zin hebben, zoo kunnen wij
			 beginnen met de woorden te onderscheiden en te verdeelen in
			 begripswoorden of begripsbenamingen die de uitdrukkingen
			 of benamingen van bepaalde, reële of zakelijke, hetzij dan
			 zinnelijke of bovenzinnelijke, begrippen zijn, en in
			 rede-woorden, ook wel modale woorden genoemd, die alleen maar
			 logische beteekenis hebben voor de modaliteit, - voor een
			 modus of wijze, waarop de zin der gedachten in de rede, in
			 het spreken of denken, beteekend of voorgesteld wordt.
			  
A.  De eerste klasse van woorden, die verre weg het
			 grootste getal uitmaken, zijn dan de uitdrukkingen of benamingen van
			 bepaalde begrippen, - dat wil zeggen, van het algemeene, dat de mensch
			 (bij de verschillende volken op verschillende wijzen) in de voorstellingen, die
			 hij van het bijzondere zich vormt, gewaarwordt en opmerkt; terwijl hij deze
			 gewaarwordingen door middel van zijn rede of spraak (in de verschillende talen
			 op verschillende wijzen) uitspreekt, en met onderscheidene bepaalde
			 gearticuleerde klanken, als zinnebeeldige benamingen, beteekent en bestempelt
			 (zie de Zielkunde, bl. 133 en vlgg.). - Zoo bestempelen wij bij
			 voorbeeld met de benaming rood het algemeene in onze bijzondere
			 voorstellingen van een hoedanigheid, die in vele bijzondere wijzigingen aan
			 velerlei voorwerpen (bij voorbeeld aan de meeste rozen en vele andere bloemen,
			 aan vele vruchten, zooals kersen, aalbessen en flambozen, aan het bloed, en aan
			 vele andere dingen) met het zintuig van het gezigt door ons waargenomen wordt,
			 maar die in al die bijzondere wijzigingen toch voor ons gevoel iets algemeens
			 heeft, waardoor zij zich onderscheidt van andere hoedanigheden, die wij even
			 zoo met het gezigt aan andere voorwerpen gewaarworden, en die wij daarom met
			 andere benamingen, zooals groen, geel, wit en zwart,
			 onderscheiden en bestempelen. En , wat deze zoo verschillende en door ons van
			 elkander 
{==42==} {>>pagina-aanduiding<<}
 onderscheidene hoedanigheden, als rood,
			 groen, geel, wit en zwart, toch weêr voor ons gevoel
			 met elkander gemeen hebben, dat bestempelen wij met de algemeene benaming
			 kleur, in onderscheiding van andere hoedanigheden, die wij insgelijks
			 met algemeene benamingen onderscheiden en bestempelen, zooals vorm of
			 gestalte, smaak, reuk, zwaarte, enz. Even zoo onderscheiden wij met de
			 algemeene benaming boom het gelijke, dat een groote menigte gewassen,
			 hoe verschillend anders ook onderling, zooals eiken, linden, sparren, wilgen,
			 hulsten, palmen, en honderd andere meer, voor ons gevoel met elkander gemeen
			 hebben. Doch reeds voorbeelden genoeg. Het algemeene, dat wij zoo onder
			 één benaming begrijpen of zamenvatten, en zoo met een
			 bepaald woord beteekenen of bestempelen, noemen wij een begrip,
			 of ook wel een bepaald begrip; en zoo zijn zulke woorden
			 benamingen van bepaalde begrippen. Den zin van zulk een woord
			 noemen wij daarom ook wel het begrip van een woord: want ieder van zulke
			 woorden beteekent een bepaald begrip. Zoo spreken wij vooral van
			 het begrip, of van het bepaald of het algemeen begrip, van
			 een woord, in onderscheiding van de velerlei beteekenissen, die een
			 woord in het spraakgebruik heeft, naar de vele verschillende wijzen, waarop het
			 gebruikt wordt.
En dit is dan de reële of zakelijke beteekenis
			 (bl. 40) van deze woorden. Maar naar deze beteekenis, naar den verschillenden
			 aard der zaken of voorwerpen, waarvan zij de begrippen beteekenen,
			 onderscheiden zich deze woorden in de talen niet wezenlijk van elkander. Of bij
			 voorbeeld zulk een woord een levend of levenloos voorwerp, een redelijk of
			 onredelijk, een mannelijk of vrouwelijk wezen, een werking, beweging of rust
			 beteekent; dit maakt in de taal eigenlijk en oorspronklijk geen onderscheid. Al
			 te veel heeft men dit, tot groot nadeel voor de ware beschouwing der taal, tot
			 hiertoe uit het oog verloren. Neen al die begripsbenamingen onderscheiden zich
			 naar zin en beteekenis wezenlijk 
{==43==} {>>pagina-aanduiding<<}
 alleen maar logisch,
			 alleen naar den logischen zin, dien zij in de rede uitdrukken, dat wil
			 zeggen, naar het redegebruik. En als zoodanig onderscheiden zij zich in
			 twee hoofdsoorten. Zulk een woord is namelijk òf de benaming van een
			 súbject of óbject, of met één woord van
			 een voorwerp der gedachten, dat als iets zelfstandigs voorgesteld
			 of beschouwd wordt, en dus een benaming van iets als substantie, of een
			 substantief (zelfstandig naamwoord); òf wel het is een benaming
			 van een adjunct of accident, dat wil zeggen, van iets, dat
			 voorgesteld wordt als niet op zich zelf te bestaan, maar alleen als
			 hoedanigheid, hoeveelheid of omstandigheid aan een voorwerp verbonden te
			 zijn of plaats te hebben, en dat als zoodanig in een gezegde of als
			 bepaling aan een voorwerp toegeschreven of toegekend wordt; een woord
			 dus zooals een adjectief, verbum of adverbium. - Zoo bij
			 voorbeeld, als men zegt of denkt, dat een gezonde slaap de vermoeide leden
			 spoedig herstelt; dan zijn slaap en leden benamingen van
			 voorwerpen der gedachten; het eerste als súbject, het
			 laatste als óbject, terwijl gezond, vermoeid, herstellen
			 en spoedig benamingen zijn van adjuncten en accidenten,
			 die bij wijze van gezegde of van bepaling of complement
			 aan die voorwerpen toegeschreven of toegekend worden. - De woorden een
			 en de zijn louter redewoorden (bl. 41).
Het onderscheid van substantie en van adjunct of accident
			 is zeker een reëel onderscheid. Het heeft echter zijn grond in
			 's menschen zelfsbewustzijn, en is dus tevens een logisch, of - wil men
			 liever? - een psychologisch onderscheid. De mensch onderscheidt zich
			 zelf in zijn zelfsbewustzijn van het geen aan hem is en aan
			 hem plaats heeft, van zijn hoedanigheden, van zijn daden en
			 ondervindingen, en van de uiterlijke omstandigheden, waar in hij
			 komt of geplaatst wordt. En even zoo kent of schrijft hij ook aan hetgeen
			 buiten hem is en door hem waargenomen wordt, gedeeltelijk
			 zelfstandigheid toe, terwijl hij het overige slechts als adjunct 
{==44==} {>>pagina-aanduiding<<}

			 of accident van die zelfstandige voorwerpen beschouwt. Maar de menschelijke
			 rede bedoelt in de taal met een benaming van iets als een
			 zelfstandig voorwerp volstrekt geen reëleof degelijke
			 zelfstandigheid in de werkelijkheid. De slaap bij voorbeeld is
			 geen zelfstandig voorwerp in de werkelijkheid. Integendeel, het is een
			 accident. En zoo beschouwen wij het ook, als wij bij voorbeeld zeggen,
			 dat een kind slaapt, of van een slapend kind spreken. Maar, als
			 wij nu weêr aan dit accident een ander accident of adjunct
			 toeschrijven of toekennen, dan spreken wij er van als van een voorwerp,
			 als van een súbject of een óbject, en zeggen bij
			 voorbeeld dat de slaap verkwikt of gestoord wordt, of spreken van
			 een geruste slaap. De zelfstandigheid, die door een zelfstandig
			 naamwoord beteekend wordt, is dus slechts een logische zelfstandigheid
			 voor het gebruik in de rede, om er van te kunnen spreken, als van een
			 súbject of óbject. Wanneer men bij voorbeeld van
			 het licht en de warmte als van voorwerpen spreekt, dan kan
			 dit wel gepaard gaan met de voorstelling, alsof het licht en de warmte dan ook
			 reële en degelijke zelfstandigheid in de werkelijkheid hadden en dus
			 stoffen zijn: maar in die wijze van benaming en in het gebruik van die
			 benamingen in de rede, als benamingen van voorwerpen, ligt die zin en
			 beteekenis volstrekt niet.
I. Een benaming van een voorwerp, en dus ook van een
			 adjunct of accident als voorwerp, kan van een benaming van
			 een adjunct of accident, zooals die tot uitdrukking van een
			 gezegde of bepaling gebruikt wordt, in de taal door verschil van
			 grammatischen vorm onderscheiden zijn, zooals bij voorbeeld
			 warmte en warm, kunst en kunstig: maar noodzakelijk is dat
			 niet. In sommige talen bestaat dat onderscheid in het geheel niet. In de
			 Indo-germaansche talen heeft het wel dikwijls plaats, maar dikwijls ook niet;
			 zoodat wij bij voorbeeld in het Hollandsch zoo wel van geel licht, als
			 van ligt geel spreken, en zoo wel van het groen der velden als
			 van groen gras. Als wij zeggen, Hij is een

{==45==} {>>pagina-aanduiding<<}

dwaas
			 mensch; dan is dwaas een benaming van een adjunct, een
			 adjectief: maar het is een benaming van een voorwerp, een
			 substantief, als men zegt: Hij is een dwaas.Wat onderscheid is er
			 in grammatischen vorm tusschen de zelfstandige en bijvoeglijke naamwoorden
			 poel en koel, paal en kaal, keel en geel, mond en
			 rond brood en rood, hoed en goed, nacht en
			 zacht, kelder en helder, jager en mager.
			 Woorden als hoest, lach, wensch, zorg, werk, zweet, groei, zeil,
peil, reis, loop, beitel, ploeg, wenk, gevoel, geloof, besluit, verhaal,
			 berigt, plant, zetel, tafel, rook, worden als zelfstandige
			 naamwoorden gebruikt, maar ook als benamingen van accidenten,
			 wanneer men zegt: ik hoest, ik lach, ik wensch, ik zorg, ik
			 werk, ik zweet, enz. enz.
Een begrip van een als voorwerp voorgesteld of benoemd
			 adjunct of accident, zooals van warmte, kracht, beweging,
			 armoede, schoonheid, noemt men ook wel een abstract of
			 afgetrokken begrip, in onderscheiding en tegenstelling van een begrip
			 van een degelijk zelfstandig voorwerp of werkelijk ding of
			 wezen, dat een concreet begrip genoemd wordt, zooals van een
			 lichaam, dier, metaal, bakker, wreedaard; en zoo spreekt men dan
			 ook wel van abstracte en concrete woorden en benamingen.
			 Abstract of afgetrokken wordt in het eerste geval het begrip van
			 een voorwerp genoemd, omdat daarbij een adjunct of accident als een voorwerp
			 wordt voorgesteld, afgetrokken of afgezonderd van de werkelijke
			 voorwerpen, waaraan het plaats heeft; of, met andere woorden, omdat
			 daarbij van de werkelijke voorwerpen, waaraan zulk een adjunct of accident
			 plaats heeft, geabstraheerd of afgezien wordt: concreet
			 daarentegen noemt men het begrip van een degelijk zelfstandig voorwerp,
			 omdat daarin het begrip van substantie met de begrippen van de adjuncten of
			 accidenten, waardoor de ééne substantie van de andere
			 onderscheiden is, tot één begrip ineengesmolten, of
			 volgens de letterlijke beteekenis van het kunstwoord tezamengegroeid,
			 is. Zoo zijn in het begrip 
{==46==} {>>pagina-aanduiding<<}
 van dier het begrip van
			 wezen en de begrippen van al de eigenschappen, waardoor die soort van
			 wezens, die door dat woord beteekend wordt, van alle andere wezens
			 onderscheiden is , tezamengevat en volkomen ineengesmolten.
Doch nader beschouwd en in waarheid zijn al onze met bepaalde
			 woorden bestempelde begrippen, ook die van degelijke zelfstandige voorwerpen of
			 werkelijke dingen en wezens, abstracte begrippen: want elk begrip is een
			 met een bepaalde benaming beteekende zamenvatting van het algemeene, dat
			 de mensch in zijn voorstellingen van het bijzondere gewaarwordt en opmerkt (bl.
			 41), terwijl daarbij van al het bijzondere wordt geabstraheerd of
			 afgezien. Zoo wordt bij voorbeeld bij het begrip van dier
			 afgezien of geabstraheerd van al dat bijzondere, wat aan de verschillende
			 dieren bijzonder eigen is, en alleen op dat algemeene gezien, wat alle dieren,
			 hoe verschillend zij ook zijn mogen, met elkander gemeen hebben. Wel is het
			 ééne begrip abstracter dan het andere: want in dat
			 algemeene, dat wij in onze bijzondere voorstellingen van de voorwerpen in de
			 werkelijkheid opmerken en met bepaalde benamingen onderscheiden, merken wij
			 even zoo weêr, met abstrahering van het bijzondere, het meer
			 algemeene op, en in dit meer algemeene het nog algemeenere, en zoo
			 vervolgens tot aan het alleralgemeenste en dus ook
			 allerabstractste: maar ook het minst algemeene, of, wat hetzelfde
			 beteekent, het meest bijzondere, begrip, dat met een bepaald woord beteekend
			 wordt, is altijd nog een abstract of afgetrokken begrip. Nooit
			 beteekent zulk een woord het werkelijk concrete, het werkelijk
			 bijzondere, zooals het in de werkelijkheid bestaat en door ons waargenomen
			 wordt. Alle bijzondere woorden zijn, als benamingen van meer of min algemeene
			 begrippen, benamingen van soorten, van meer of min algemeene soorten,
			 van hoofdsoorten en ondersoorten, waarin op die wijze de geheele
			 wereld onzer begrippen órdentlijk gesorteerd is. Zoo zijn duif, kip,
			 kalkoen, paauw , musch, spreeuw, arend,

{==47==} {>>pagina-aanduiding<<}

valk, eend, gans, reiger, en vele andere meer, de
			 algemeene benamingen van onderscheidene soorten van gevleugelde dieren;
			 en is vogel de algemeene benaming van al die verschillende soorten, die
			 wij ook nog in verschillende ondersoorten onderscheiden en sorteren, zooals
			 roofvogels, tamme vogels, watervogels, steltvogels,
			 zingvogels, enz.; terwijl ook die bovengenoemde bijzondere soorten
			 weêr nog meer bijzondere soorten onder zich hebben. Hoeveel bijzondere
			 soorten van duiven, kippen of eenden zijn er bij voorbeeld niet!
			 En, ofschoon vogel de algemeene benaming van al die soorten en
			 ondersoorten is, zoo is het toch ook zelf nog maar de benaming van een
			 soort, van een hoofdsoort, die met andere hoofdsoorten, zooals de
			 insecten, zoogdieren en visschen, weêr begrepen is
			 onder de algemeene benaming dier. En ook dier is, even als
			 plant en mensch, weêr een soort van wezens.
			 Zoo is ook karmozijn de algemeene benaming van een soort van
			 rood, rood van een soort van kleur, kleur van een
			 soort van hoedanigheid.
Maar, ofschoon dan al die benamingen van bepaalde begrippen, die de
			 voornaamste grondbestanddeelen der taal uitmaken, algemeene benamingen
			 van abstracte begrippen of van soorten zijn; wij hebben en vormen
			 ons toch ook werkelijk bijzondere begrippen van bepaalde,
			 enkele of eenige voorwerpen, zooals die in de werkelijkheid
			 bestaan,- bij voorbeeld van de zon, de maan, de aarde, het
			 zonnestelsel, het heelal, van het Opperwezen, van iemands
			 karakter, van Gods heiligheid of liefde; en even zoo van
			 de planeten van ons zonnestelsel, van de manen van Jupiter, van
			 de daden van Alexander de groote, van Vondels treurspelen, enz.:
			 - maar voor zulke begrippen heeft de taal geen afzonderlijke woorden.
			 Zulke werkelijk bijzondere begrippen van bepaalde voorwerpen worden óf
			 1°. met benamingen benoemd, die eigenlijk algemeene benamingen zijn, maar
			 die dan door het een of ander bijvoegsel nader bepaald worden, om zoo
			 bepaaldelijk een enkel voorwerp of eenige

{==48==} {>>pagina-aanduiding<<}
 bijzondere
			 voorwerpen aan te wijzen; zooals wanneer wij zeggen dit land, ons land, de
			 Westindische eilanden, de brieven van Paulus, de brief van Paulus aan de
			 Romeinen, de Nederlandsche wetboeken, de grondwet van 1848, de
			 nachtwacht van Rembrand; en zulke benamingen gelden dan dikwijls in het
			 spraakgebruik voor eigenbenamingen; - òf 2°. worden zulke
			 begrippen van bepaald bijzondere voorwerpen bij voorkeur met zulke benamingen
			 bestempeld, die als woorden van algemeene beteekenis niet gangbaar zijn, vooral
			 met verouderde of vreemde woorden, zooals Willem, Albert, David, Anna,
			 America, Holland, Gouda, de Rijn, de Belt, de
			 Hellespont, de Taunus; of ook wel met gewone woorden, maar die
			 anders als benamingen van iets geheel ongelijksoortigs gebruikt worden, zooals
			 Roosje als vrouwennaam. Dit zijn de zoogenaamde eigennamen, in
			 onderscheiding van de algemeene benamingen van personen of zaken, die men ook
			 wel meer bepaald algemeene zelfstandige naamwoorden of appellative
			 naamwoorden noemt. Volstrekt bepaalde benamingen van bepaalde enkele
			 voorwerpen zijn ook deze eigennamen, ofschoon zij daarvoor moeten gelden en
			 gebruikt worden, toch eigenlijk nog niet. Zulk een eigennaam kan namelijk aan
			 meer dan één persoon of zaak gegeven worden, en wordt het ook
			 veelal. Zoo is bij voorbeeld de eigennaam Alexander op zich zelf alleen
			 nog geen bepaalde benaming van een bepaald persoon. Om dit te zijn, moet er een
			 bepaling bijgevoegd worden; b. v. Alexander de Groote, Alexander de Keizer
			 van Rusland, of Alexander de kopersmid.
Maar, daar dan nu , met uitzondering van deze eigennamen, alle
			 andere benamingen van begrippen, de benamingen van soorten, een
			 algemeene of abstracte beteekenis hebben, maar toch moeten dienen om over het
			 meer bijzondere en over bepaalde enkele of eenige voorwerpen te denken en te
			 spreken ; zoo volgt daaruit, dat men bij het gebruik van 
{==49==} {>>pagina-aanduiding<<}

			 één en hetzelfde woord èn in abstracto of in het
			 afgetrokkene, èn in concreto, - dat wil zeggen, èn
			 in het algemeen, èn in het
bijzonder, - spreken of
			 denkende iets beschouwen kan. Er zijn, zooals ons later blijken zal,
			 onderscheidene middelen in de talen, om in een zin de algemeene beteekenis van
			 een woord tot een bijzondere te bepalen: doch dikwijls wordt die meer
			 bepaalde beteekenis er maar stilzwijgend aan gehecht, en is zij alleen maar uit
			 den zamenhang der rede of uit de omstandigheden op te maken. Zoo zegt men b.
			 v.: Het paard is een nuttig dier: en Breng het paard in den stal;
			 zonder dat het twijfelachtig zijn kan, dat men in den eersten zin het paard
			 in het algemeen, en in den anderen zin een bepaald paard bedoelt.
			 Even zoo, wanneer men zegt: De paarden zijn nuttige dieren; en Breng
			 de paarden in den stal.-De algemeene beteekenis van de benaming van een
			 adjunct of accident wordt in een zin meer bepaald door het
			 voorwerp, waaraan het adjunct of accident wordt toegekend, bij voorbeeld als
			 men van rood koper, of wel van roode aalbessen, of van de
			 grootte van een paard, of wel van de grootte van een ei,
			 spreekt.
Logisch, dat wil zeggen, als bestanddeel van een zin,
			 is een benaming van een voorwerp of een zelfstandig naamwoord,
			 zooals boven op bl. 43 reeds te kennen gegeven is, meer bepaald een benaming
			 van een súbject of van een óbject; al naardat
			 namelijk in een zin van een voorwerp als van een súbject
			 of als van een óbject gesproken wordt: en, wat het zeggen wil,
			 van iets, dat men als een voorwerp zich voorstelt of noemt, als van een
			 súbject of als van een óbject in een zin te
			 spreken, zal geen nadere verklaring noodig hebben, na hetgeen vroeger op bladz.
			 21 en volgg. over de subjective en objective wijze van spreken
			 gezegd is. Zegt men bij voorbeeld Hij kan de deur niet open krijgen; dan
			 spreekt men van de deur als van een óbject: maar van
			 dezelfde deur spreekt men als van een súbject, wanneer men
			 
{==50==} {>>pagina-aanduiding<<}
 zegt: De deur wil niet open; of De deur gaat open,
			 Het logisch onderscheid tusschen súbject en
			 óbject is eigenlijk hetzelfde, als het reële
			 onderscheid tusschen persoon en zaak in de werkelijkheid.
			 Als men zegt, dat de deur niet open wil, of dat de deur oven
			 gaat; dan spreekt men blijkbaar van de deur als van een persoon. -
			 En zoo wordt elke benaming van een voorwerp, zoo dikwijls als zij een
			 bestanddeel van een zin uitmaakt, of als súbject of
			 persoon, òf als óbject of zaak, beschouwd.
			 Spreekt men bij voorbeeld van het huis of den zoon van zijn
			 buurman, dan wordt het huis of de zoon als
			 óbject beschouwd, en de buurman als het
			 súbject, dat het huis of den zoon heeft. Maar in
			 één en denzelfden zin kan één en hetzelfde voorwerp
			 in één betrekking als súbject en in een andere
			 betrekking als óbject staan. Zegt men b. v. Het huis van mijn
			 buurman blijft maar leêg staan, het kan geen huurder vinden; dan is
			 het huis wel een óbject in betrekking tot mijn
			 buurman als súbject:maar als onderwerp van den zin wordt het
			 als súbject beschouwd, daar men er op subjective wijze van
			 spreekt en zegt, dat het leêg blijft staan en geen huurder
			 vinden kan; en het óbject van het huis als
			 súbject is een huurder. Zoo ook, als men zegt: De man
			 gaf den bedelaar een aalmoes; dan is niet alleen een aalmoes, maar
			 ook de bedelaar, het óbject van het súbject,
			 den man: maar de bedelaar is ook tevens het súbject
			 van een aalmoes, daar hij een aalmoes krijgt.
En deze beschouwing of voorstelling van een voorwerp als
			 súbject of als óbject, of wel als beide tegelijk,
			 en dus als subjectief (persoonlijk) óbject of als objectief
			 (zakelijk) súbject, is in vele talen, met name in de talen van den
			 Indo-germaanschen en den Semitischen stam, ook van grooten invloed geweest op
			 de wijze van benoeming der voorwerpen. - Zoo vooreerst op den
			 vorm van de afgeleide benamingen van voorwerpen. Zoo is bij voorbeeld
			 niet alleen een bakker, jager of baker, maar ook een
			 veger, snuiter

{==51==} {>>pagina-aanduiding<<}
 of vlieger, als
			 súbject of persoon benoemd; maar een geschenk,
			 gebak, geweer, gedrang, geboomte, gebergte, schepsel,
			 kooksel, raadsel, behangsel en versiersel als een
			 óbject of zaak, en een kweekeling, banneling of
			 verstooteling als een subjectief of persoonlijk
			 óbject. En omtrent de benamingen van voorwerpen als
			 óbject is het dan van belang op te merken, hoe niet alleen een
			 werkelijk reeds buiten het súbject bestaand voorwerp zoo beschouwd
			 wordt, maar alles, wat maar een voorwerp der gedachten is, alles wat een
			 súbject als óbject voor den geest staat (bl. 22). Wanneer
			 men bij voorbeeld zegt, dat iemand een kuil dempt, dan is de kuil een
			 óbject, dat reeds bestaat: maar zegt men, dat iemand een kuil
			 graaft, dan is de kuil nog maar een óbject der gedachten, iets dat
			 het súbject zich voorstelt te graven. Zoo wordt dus ook een
			 raadsel als een óbject benoemd, maar als iets wat te
			 raden is, wat voorgesteld wordt om te raden. En even zoo wordt iets
			 als óbject benoemd, wat men zich voorstelt als middel tot een
			 voorgesteld doel. Zoo beteekent bij voorbeeld een behangsel en
			 versiersel niet een voorwerp, dat behangen of versierd
			 wordt of is, noch ook een voorwerp dat te behangen of te
			 versieren is, maar iets dat gebezigd wordt of dient om te behangen, om
			 te versieren, een voorwerp als middel om er meê te behangen
			 of te versieren. En even zoo is het woord band de benaming
			 van een óbject als iets, dat dient om te binden. - Vele
			 benamingen van voorwerpen als óbjecten beteekenen een effect, een
			 uitwerksel of gevolg, iets dat te weeg gebracht of gevormd wordt,
			 zooals gemurmel, bij voorbeeld van een beek, gedrang van
			 menschen, geboomte, als iets dat gevormd wordt door boomen, en
			 schepsel der verbeelding. Want niet alleen wat een súbject als
			 óbject voor den geest staat en dus een voorgesteld doel, maar ook
			 een bloot gevolg en een accidentele, niet bedoelde, uitwerking,
			 wordt als óbject van een súbject beschouwd en dien ten
			 gevolge benoemd. 

{==52==} {>>pagina-aanduiding<<}

Eigenlijk is een óbject alleen een voorwerp der
			 zinnen of der voorstelling (der verbeelding of der gedachten) van een
			 súbject of persoon: maar, daar men niet alleen van een zelfsbewust
			 wezen, zooals de mensch is, maar ook van een levenloos ding of van een zaak
			 even als van een súbject spreekt (bl. 23); zoo stelt men de werking van
			 zulk een ding of zaak met de levensverrigtingen en zelfsbewuste daden van den
			 mensch volkomen gelijk, en benoemt men beide als een voorgesteld doel,
			 en dus als een óbject. In de taal wordt een onwillekeurige
			 uitwerking geheel gelijkgesteld met een willekeurige daad, en een,
			 hetzij willekeurig of onwillekeurig, uitwerksel met hetgeen
			 als doel wordt voorgesteld. Zoo spreekt men dus van het gebrom van
			 een klok en van het gemurmel van een beek geheel op dezelfde wijze, als
			 van het gemor of gemompel van een mensch. - Even zoo wordt een
			 benaming van een óbject als een door een súbject
			 voorgesteld middel tot een voorgesteld doel dikwijls in de taal
			 gebruikt om de onwillekeurige, accidentele oorzaak te beteekenen van een
			 uitwerking.Zoo is bij voorbeeld beletsel even zulk een woord als
			 behangsel of versiersel, en beteekent dus eigenlijk een middel
			 dat aangewend wordt om te beletten: maar niet minder dikwijls noemt
			 men zoo ook, wat eenvoudig een oorzaak is, waardoor men belet
			 wordt. Zoo beteekent het niet een hindernis, die in den weg gelegd
			 wordt, maar die in den weg komt. Evenwel ook zóó
			 blijft het een benaming van een voorwerp als óbject. Ook
			 zóó is het geen benaming van een voorwerp als
			 súbject, dat uit zich zelf in den weg komt of treedt om te
			 beletten. Het blijft de benaming van iets als van een óbject; wel
			 niet van een óbject van een súbject, maar van een
			 accidenteel óbject, van iets dat toevallig, of van zelf,
			 zooals men spreekt, - hoe of op wat wijze dan ook, - een hindernis
			 wordt.
Verder ligt in die verschillende beschouwing van een voorwerp als
			 súbject of als óbject, of wel als subjectief
			 óbject

{==53==} {>>pagina-aanduiding<<}
 of óbjectief súbject, ook
			 de ware grond en oorsprong van dat anders zoo wonderlijke verschijnsel van het
			 zoogenaamde grammatische geslacht der naamwoorden. In die talen, waarin,
			 zooals in de Semitische, maar tweeërlei geslacht bestaat, diende het
			 zoogenaamd vrouwelijk geslacht om een voorwerp als óbject
			 of zaak te bestempelen; en, daar de vrouwen hij de volken van den
			 Semitischen stam ook als zaken of bezittingen beschouwd en
			 behandeld wierden, zoo wierden ook de vrouwen als zoodanig benoemd. In de talen
			 van den Indo-germaanschen stam, waarin oorspronklijk drieërlei geslacht
			 bestaat, wordt een voorwerp eigenlijk alleen als óbject of
			 zaak door het zoogenaamd neutrum of onzijdig geslacht
			 beteekend. Zoo worden het huis, het dak, het hout, het stroo, het gras,
			 het koren, het water, het vuur, het licht, het papier, het boek, het
			 land, het lijf of lichaam, het oog, het hoofd, het hart, het
			 zwaard, het mes, het tuig, het roer, het geschenk of
			 het geschonkene, het geval of het gebeurde, het verbond, het verband,
			 het weefsel, het groen, het ware, goede en schoone, het
			 kwaad, het leven, het eten, het gaan, het lezen, en ook het
			 vee of dier of beest, het paard, het lam, het jong, en zoo
			 vele andere zaken, dingen of bezittingen meer, louter als
			 óbjecten benoemd. En, daar ook personen als
			 óbjecten beschouwd kunnen worden, gelijk de één van
			 den ander het trouwens ook is; zoo heeft men zelfs begrippen van personen,
			 hetzij als abstracte voorwerpen der gedachten, hetzij als zaken
			 of bezittingen beschouwd, hetzij uit minachting, als louter
			 óbjecten kunnen benoemen; b. v. het menschdom, het gezin, het
			 wijf, het kind, het mensch. - In het zoogenaamd mannelijk geslacht
			 wordt een begrip als súbject benoemd: maar daarom niet juist
			 alleen het begrip van een persoon, zooals van den mensch, den man,
			 den visscher: want van allerlei voorwerpen spreekt men immers als
			 van súbjecten, en als waren het personen. Bij wijze van
			 persoonsverbeelding, bij kinderen en bij kinderlijke volken 
{==54==} {>>pagina-aanduiding<<}

			 vooral zoo gewoon, heeft men dus een menigte voorwerpen als
			 súbjecten benoemd, zooals den veger, den vlieger, den hamer,
			 den bezem, den grond, den akker, den hemel, den wind, den
			 bliksem, den voet, den mond, den vogel, den sabel, den drempel, den
			 tuin, den boom, den tak, den eik, den halm,
			 den gang, den loop, den slag, den blik, den
			 honger, den drank, enz. enz. - In het zoogenaamde vrouwelijk
			 geslacht wordt in de Indo-germaansche talen een voorwerp als
			 súbject en óbject tevens benoemd, als iets, dat wel
			 van den éénen kant als súbject of persoon,
			 maar van den anderen kant, in een andere betrekking of uit een ander oogpunt,
			 toch als óbject of zaak beschouwd wordt. Op deze wijze,
			 als subjective óbjecten, heeft men een menigte voorwerpen
			 benoemd, zooals de natuur, de aarde, een hand, een deur, een
			 tafel, een lamp; en zoo ook een betuiging of belooning, als
			 iets dat geschiedt, maar tevens als iets dat iets doet; en een
			 verbindnis, als iets dat aangegaan ofgesloten wordt, maar
			 tevens als iets dat verbindt of verbindend is. En zoo heeft men
			 dan ook de vrouw benoemd wel als een súbject en
			 persoon, maar, wegens haar ondergeschikte betrekking tot den man, tevens
			 als óbject, als de vrouw van den man, als zijn
			 vrouw, en dus als subjectief óbject, of - wil men liever?- als
			 objectief subject. - Maar, waarom men nu juist het ééne
			 voorwerp, zooals het hoofd, als óbject, het andere, zooals
			 den voet, als súbject, en een derde, zooals de
			 hand, als subjectief óbject benoemd heeft; dat kan nu, zoo
			 veel eeuwen na de eerste benoeming, bij alle woorden niet met zekerheid
			 aangewezen, maar slechts in vele bijzondere gevallen met meer of min
			 waarschijnlijkheid vermoed en gegist worden. Het gevoel voor die logische
			 onderscheiding in de wijze van de benoeming van voorwerpen is met der tijd
			 verstompt geworden; en het is daarom ook niet te verwonderen, dat bij het
			 ontstaan van een nieuwen tak uit een taalstam, zooals van het Fransch, het
			 Engelsch en het Hollandsch, het ge-
{==55==} {>>pagina-aanduiding<<}
bruik van die zoogenaamde
			 geslachten een aanmerkelijke verandering heeft kunnen ondergaan. Zoo is in het
			 Nederduitsch het onderscheid van het mannelijk en vrouwelijk
			 geslacht alleen nog maar tot onderscheiding van het werkelijk geslacht bij
			 menschen en dieren in gebruik gebleven, zoodat wij voor de drie onderscheidene
			 vormen van het Hoogduitsche aanwijzend voornaamwoord en lidwoord der, die,
			 das, maar twee vormen die en dat, of de en het,
			 meer hebben, daar wij van een voorwerp sprekende het altijd eenvoudig òf
			 als een óbject (b. v. het vuur) òf als een
			 súbject (b. v. de vlam) benoemen. - In het Fransch heeft
			 het onderscheid van geslacht alle logische beteekenis verloren, en is
			 het zoogenaamde onzijdig geslacht daardoor geheel in onbruik geraakt;
			 terwijl het onderscheid van het mannelijk en vrouwelijk geslacht,
			 waar het niet tot onderscheiding van het werkelijk geslacht bij menschen en
			 dieren dient, een louter formeel onderscheid geworden is, - een door de
			 overlevering bewaard gebleven onderscheid van grammatischen vorm, maar
			 zonder zin of beteekenis.
En in die logische onderscheiding en beschouwing der voorwerpen als
			 súbject of als óbject, of wel als beide tegelijk,
			 ligt eindelijk ook de grond en oorsprong van het onderscheid der verschillende
			 naamvallen der naamwoorden. Trouwens, dat in den Nominatief een
			 persoon of zaak als súbject, en in den Accusatief als
			 óbject, wordt voorgesteld, is algemeen bekend: maar daarom is er dan
			 ook in woorden van het onzijdig geslacht geen onderscheid tusschen
			 Nominatief en Accusatief: - want in den vorm van het
			 onzijdig geslacht wordt, zooals wij gezien hebben (bl. 53), een voorwerp
			 als óbject benoemd, en heeft dus de benaming ook reeds in den
			 Nominatief den óbjectiven vorm: - en om dezelfde rede
			 komt met den vorm van dit onzijdig geslacht ook de vorm van den
			 Accusatief van het mannelijk geslacht overeen, daar in dezen naamval een
			 súbject als óbject wordt voorgesteld, gelijk in het
			 onzijdig geslacht iets als óbject benoemd

{==56==} {>>pagina-aanduiding<<}
 wordt. Zoo
			 is in het Latijn bonus (het Fransche bon,
goed) de
			 Nominatief in het mannelijk geslacht, maar bonum niet
			 alleen de Nominatief in het onzijdig, maar ook de
			 accusatief, zoo wel in het mannelijk, als in het onzijdig
			 geslacht. - In den Accusatief nu wordt een voorwerp eenvoudig als
			 louter óbject voorgesteld, maar in den Datief als wel van
			 den éénen kant óbject, maar tevens van den anderen
			 kant súbject, en dus als súbjectief óbject.
			 Als men namelijk bij voorbeeld zegt, Dat werk valt hun zwaar; dan is in
			 dezen zin het werk het súbject, en de personen, die men met het
			 voornaamwoord hun
Hier worden opzettelijk voorbeelden gebruikt,
				waarin dit voornaamwoord hun voorkomt, omdat in het Nederduitsch
				alleen nog maar in dit ééne woord, en dat nog alleen maar in de
				schrijftaal, de Datief van den Accusatief onderscheiden wordt. Terwijl
				het Hoogduitsch b. v. den en dem, ihn en ihm, mich en
				mir, onderscheidt, zegt men in het Nederduitsch zonder onderscheid
				den, hem en mij.
 bedoelt, zijn het óbject,
			 maar deze personen worden tevens als súbjecten voorgesteld, als
			 die het zwaar hebben. Zoo ook, wanneer men zegt, Ik zal hun berigt
			 geven; dan is ik het súbject, en de personen, die met
			 het voornaamwoord hun bedoeld worden, zijn het óbject;
			 maar deze personen worden tegelijk voorgesteld als die het berigt
			 krijgen of ontvangen zullen, en dus tevens als
			 súbjecten. - Wanneer de Ablatief van den Datief
			 onderscheiden is, wat niet altijd, zooals in het Grieksch nimmer, plaats heeft;
			 dan is het onderscheid, dat in den Datief een persoonlijk, maar
			 in den Ablatief een zakelijk, óbject tevens als
			 súbject wordt voorgesteld. Zoo zegt men bij voorbeeld in het
			 Latijn, Scribo calamo, dat wil zeggen, ik schrijf met de pen. Dan
			 is de pen het óbject, dat door mij gebruikt wordt om te
			 schrijven, maar dat tevens als súbject wordt voorgesteld, als
			 iets, dat, zooals dit in het Hollandsch wordt uitgedrukt, met mij
			 mede schrijft. Nu is dat Latijnsche calamo even goed Datief
			 als Ablatief, en het zou de Datief zijn, indien
			 calamus de naam van een 
{==57==} {>>pagina-aanduiding<<}
 persoon was. Dan zou scribo
			 Calamo beteekenen: ik schrijf Calamus, of aan Calamus; en dan
			 zou Calamo het óbject zijn, dat tevens als
			 súbject werd voorgesteld, als de persoon namelijk, die het
			 geschrevene ontvangenzal. - Ook de Genitief eindelijk
			 stelt een voorwerp, een persoon of zaak, als súbjectief
			 óbject voor, maar, ten minsten eigenlijk en oorspronklijk, in een
			 omgekeerde betrekking als de Datief (en Ablatief). Te weten: de
			 betrekking of verbinding tusschen súbject en óbject wordt bij den
			 Datief (en Ablatief), even als bij den Accusatief,
			 voorgesteld als komende of uitgaande van het súbject en gaande
			 naar of reikende tot het óbject. Dit is duidelijk, als men
			 bij voorbeeld zegt: Hij zond hun den brief. Maar bij den Genitief
			 wordtomgekeerd de betrekking of verbinding voorgesteld als komende of
			 uitgaande van het óbject en gaande naar het
			 súbject; en daarom wordt die betrekking in het Hollandsch (even als
			 in het Fransch door de en in het Engelsch door of) door het
			 voorzetsel van uitgedrukt. Als men bij voorbeeld in oud Nederduitsch,
			 gelijk in het Hoogduitsch en het Latijn, vol zoeten wijns, of in het
			 tegenwoordige Nederduitsch vol van zoeten wijn, zegt, dan wordt de
			 zoete wijn voorgesteld als een óbject, dat de oorzaak
			 der volheid, en in zoo ver súbject is. Zoo ook in uitdrukkingen
			 als des levens zat, des eeuwigen levens deelachtig, der
			 gewoonte indachtig, zijner onschuld bewust, der zake
			 kundig.
 - Dat onderscheid van rigting echter, dat werkelijk
			 oorspronklijk in de beteekenis van die drie naamvallen, Genitief, Datief en
			 Accusatief ligt, is geen logisch onderscheid, en het gevoel daarvoor is
			 in de talen dan ook hoe langer hoe meer verloren gegaan, zelfs, wanneer dat
			 onderscheid van rigting door een afzonderlijk woord beteekend wordt, zooals in
			 het Hollandsch door van. Alleen de logische beteekenis is bewaard
			 gebleven, en het nu eenmaal bestaande onderscheid van vorm of uitdrukking voor
			 zoo ver dat gebleven is, een louter grammatisch onderscheid geworden.
			 Men onderscheidt 
{==58==} {>>pagina-aanduiding<<}
 den Genitief gewoonlijk en teregt in
			 súbjectiven en óbjectiven Genitief, en noemt het
			 bij voorbeeld een súbjectiven Genitief, als men zegt het licht
			 der zon, omdat de zon het licht geeft, maar een
			 óbjectiven, als iemand het licht der wereld genoemd wordt,
			 omdat de wereld door hem verlicht wordt. Eigenlijk en in waarheid
			 wordt in den Genitief een voorwerp, een persoon of zaak, wel altijd voorgesteld
			 als een súbjectief óbject, en dus altijd een
			 óbject, maar dat tevens in zeker opzigt súbject is.
			 Als men bij voorbeeld zegt, Het licht der zon verduistert; dan wordt
			 het licht als súbject voorgesteld, maar de zon als
			 een ander voorwerp, dat met het licht in betrekking staat, en dus
			 als een óbject; doch in een subjective betrekking, daar de
			 zon de oorzaak van het licht is, die het licht geeft. En, als
			 iemand het licht der wereld genoemd wordt, dan wordt zeker de
			 wereld als het óbject voorgesteld, dat verlicht wordt,
			 maar toch ook tevens als een súbject, als het voorwerp, dat het
			 licht krijgt of ontvangt. Evenwel zal ieder moeten bekennen, dat
			 in uitdrukkingen, zooals het hoeden der (of van de) kudde, de
			 Schepper der (of van de) wereld en de heffing der (of van
			 de) belastingen, die subjective beteekenis van den Genitief
			 volstrekt niet meer gevoeld wordt. Trouwens in zulke uitdrukkingen is de
			 Genitief van den Accusatief alleen maar grammatisch onderscheiden, daar
			 de Accusatief niet tot bepaling van een benaming van een voorwerp of
			 zelfstandig naamwoord gebruikt, maar in dit geval door den Genitief vervangen
			 wordt. Maar zóó, als plaatsbekleeder van den Accusatief,
			 verschilt de Genitief van den Accusatief dan ook niet in zin of beteekenis.
Het bovenstaande zal genoeg zijn om te doen zien, welk een grooten
			 invloed die logische onderscheiding van súbject en
			 óbject, die de eerste onderscheiding in 's menschen bewustheid
			 is, op de uitdrukking van zijn gewaarwordingen en gedachten door middel der
			 rede in de taal heeft uitgeoefend; en van welk een belang voor een juist en
			 grondig 
{==59==} {>>pagina-aanduiding<<}
 inzigt in de talen het dus is, de uitdrukkingen van die
			 onderscheiding wel op te merken en te begrijpen. De Logische analyse der
			 taal kan als algemeene grammatica dat slechts in het algemeen
			 aanwijzen: de toepassing daarvan op de bijzondere talen blijft overgelaten aan
			 de Grammatica van elke taal afzonderlijk. Dáár kan ook de
			 eigenlijke en oorspronklijke, reële beteekenis van de verschillende
			 woordvormen, waarin die onderscheiding uitgedrukt wordt, zooveel mogelijk
			 worden opgespoord: maar men houde daarbij altijd wel in het oog, dat het toch
			 niet die eigenlijke, reële, maar alleen de logische, beteekenis is,
			 die door de rede in de taal bedoeld wordt.
			  
II. Wij gaan thans over tot een nadere beschouwing van die tweede
			 hoofdsoort der benamingen van onze begrippen, waartoe, zooals wij boven (bl.
			 43) reeds gezien hebben, de benamingen van onze begrippen behooren, wanneer een
			 begrip niet als een voorwerp, maar als een adjunct of accident,
			 in een bepaling of gezegde, aan een voorwerp toegekend of
			 toegeschreven wordt. En, gelijk wij gezien hebben, dat een benaming van
			 een begrip van adjunct of accident tot de eerste hoofdsoort behoort, wanneer
			 maar zulk een adjunct of accident als súbject of
			 óbject, en dus als een voorwerp, wordt voorgesteld; zoo
			 wordt ook omgekeerd de benaming van een voorwerp tot een woord van de tweede
			 soort, wanneer een voorwerp als adjunct of accident voorgesteld
			 en als zoodanig aan een persoon of zaak toegekend of
			 toegeschreven wordt. Zoo worden bij voorbeeld de benamingen van
			 voorwerpen of zelfstandige naamwoorden werk, reis, gevoel,
			 verhaal en zeil tot benamingen van accidenten, wanneer maar deze
			 voorwerpen als accidenten beschouwd en als zoodanig in een gezegde aan een
			 súbject toegeschreven worden, zoodat men bij voorbeeld zegt: Ik werk,
			 Ik reis, Ik gevoel, Ik verhaal, Ik zeil. Meer dergelijke voorbeelden kan
			 men vinden op bladzijde 45. 

{==60==} {>>pagina-aanduiding<<}

Het onderscheid tusschen adjunct en
			 accident is in de taal ook een louter logisch onderscheid.
			 Wanneer ik bij voorbeeld zeg, dat ik een bloeijenden boom zie, dan ken
			 ik het bloeijen als een adjunct aan een boom toe: maar zeg ik, dat ik
			 een boom zie bloeijen, of dat een boom bloeit, dan spreek ik van het
			 bloeijen als van een accident, dat ik aan een boom toeschrijf. Een
			 benaming van adjunct is namelijk een benaming van iets, dat in een
			 bepaling aan een voorwerp, waarvan als van een súbject of
			 óbject in een zin gesproken wordt, zoo wordt toegekend, dat men het
			 reeds in de voorstelling of het begrip, en dus in de
			 benaming, van dat voorwerp daaraan verbindt; terwijl een benaming
			 van accident de benaming is van iets, dat niet reeds in de voorstelling
			 of het begrip van een voorwerp daaraan verbonden gedacht, en dus in de benaming
			 daaraan toegevoegd wordt, maar in een gezegde eerst op het oogenblik
			 zelf daaraan toegeschreven wordt als iets, dat er aan plaats heeft of
			 gebeurt, of wel als een accidentele bijkomende omstandigheid aan
			 een bepaling of gezegde als complement wordt toegevoegd.- De benamingen
			 van adjunct en van accident onderscheiden zich beide weêr
			 in twee ondersoorten.
a. Een benaming van adjunct is namelijk òf een
			 benaming van qualiteit of hoedanigheid, of wel een benaming van
			 quantiteit of hoeveelheid.
1. Een benaming van qualiteit of hoedanigheid is de
			 benaming van elke hoedanigheid van eigenschap aard, gesteldheid, toestand,
			 omstandigheid of betrekking van een voorwerp als onderscheidend kenmerk;
			 dat wil zeggen, als kenmerk waardoor een persoon of zaak (de ééne
			 van de andere, of ook één en dezelfde op onderscheidene tijden)
			 zich in de voorstelling onderscheidt: een benaming van een dus of zoo
			 zijn, van een dusdanigheid of zoodanigheid, zooals
			 geel of blaauw, regt of krom, glad of ruw,
			 zacht of hard, zoet of bitter, schoon of
			 leelijk, waar of valsch, goed of slecht, gezond of
			 ziek, vrolijk of treurige,

{==61==} {>>pagina-aanduiding<<}

open of
			 digt, los of vast, nuttig of schadelijk, groot of
			 klein.
Zulk een benaming van een hoedanigheid als onderscheidend kenmerk
			 van een voorwerp wordt, in onderscheiding van een substantief of
			 zelfstandig naamwoord, een adjectief of bijvoeglijk
			 naamwoord genoemd; omdat het namelijk dient, om bij een benaming
			 van een voorwerp, en dus bij een zelfstandig naamwoord, gevoegd te
			 worden, en zoo te zamen de voorstelling of het begrip van een voorwerp in een
			 zin uit te drukken en te beteekenen. In die talen, waarin voor het bijvoeglijk
			 naamwoord een eigene grammatische vorm bestaat (wat niet in alle talen het
			 geval is), wordt het op velerlei wijzen, vooral door verschillende uitgangen
			 met onderscheidene beteekenissen, van allerlei woorden, en ook van allerlei
			 zamengestelde uitdrukkingen, die maar eenig onderscheidend kenmerk beteekenen
			 kunnen, ge-gevormd en afgeleid, om in dezen vorm tot bepaling bij een benaming
			 van een voorwerp gevoegd te worden ; bij voorbeeld: lastige zaak,
			 verstandige raad, treurige tijding, nuttige les,
			 schadelijke ruil, ouderlijke woning, huislijke kring,
			 oostelijke oever, verstaanbare taal, kindsche jaren,
			 jaarlijksche vergadering, hemelsche vader, wereldsche
			 zaken, het Engelsche parlement, Japansche zeldzaamheden,
			 zondagsche kleêren, voormalig bedrijf, koperen
			 ketel, lakenschejas, overzeesche bezittingen,
			 buitenlandsche leden, middeleeuwsche gewoonte,
			 ondermaansche dingen, onderhandsche verkoop, het
			 vandehandsche paard, zestigjarige ouderdom, halfstuiversch
			 broodje, anderhalfelsche zijde, tevredene menschen, een
			 aftedoene zaak, uittekeerene gelden, teverzendene
			 goederen, de teberekenen kosten. In het Hoogduitsch zegt men ook
			 der heutige of der gestrige Tag, der jetzige Augenblick, die hiesige
			 Universität; en ook in het Nederduitsch zegt men nog, op den
			 huidigen dag. - Door zulk een bijvoeglijk naamwoord wordt niet alleen
			 beteekend, hoe of hoedanig een voorwerp op zich zelf is,
			 
{==62==} {>>pagina-aanduiding<<}
 maar ook, hoe of hoedanig het is in onderscheiding van andere
			 voorwerpen, en dus ook welk een voorwerp, of, indien van een bepaald
			 voorwerp gesproken wordt, welk voorwerp, of wat, het is; bij
			 voorbeeld, als men spreekt van de ouderlijke woning, den oostelijken oever,
			 het vandehandsche paard, de Mozaische godsdienst, de Amsterdamsche beurs.
			 - De vraag, die men wel gedaan heeft, of zulk een uitdrukking, als
			 vaderlandsche geschiedenis, in den zin van geschiedenis des
			 vaderlands of van het vaderland, goed te keuren is, kan alleen dan
			 gedaan worden, wanneer men meent, dat een bijvoeglijk naamwoord altijd juist de
			 beteekenis van een hoedanigheid van eigenschap of
			 eigenaardigheid, dat wil zeggen, van een hoedanigheid van een voorwerp
			 op zich zelf, moet hebben. Neen, het beteekent even goed een
			 hoedanigheid van omstandigheid, zooals van plaats of tijd, en van
			 betrekking tot iets anders. Het is de grammatische vorm van benaming
			 voor ieder onderscheidend kenmerk, om als attribuut of
			 toekenning bij de benaming van een voorwerp gevoegd te worden. Men zegt
			 even goed vaderlandsche geschiedenis, als bij voorbeeld Romeinsche
			 geschiedenis voor geschiedenis der Romeinen of van de
			 Romeinen, en de Leidsche academie voor de Academie te
			 Leiden
Ook bij het bijvoeglijk naamwoord houde men wel in het oog, dat ook
			 deze grammatische vorm in de taal alleen maar logische beteekenis heeft,
			 tot uitdrukking van den zin der gedachten. Even min als het zelfstandig
			 naamwoord de werkelijke zelfstandigheid van iets, dat er meê benoemd
			 wordt, beteekenen wil; even min bedoelt de menschelijke rede in de taal met een
			 bijvoeglijk naamwoord het reële hoe of wat van de voorwerpen
			 in de werkelijkheid. Het bijvoeglijk naamwoord beteekent niets anders, dan een
			 kenmerk, waardoor een voorstelling of begrip van eenig
			 voorwerp bij de waarneming of het denken zich onderscheidt. En de
			 
{==63==} {>>pagina-aanduiding<<}
 verschillende grammatische vormen van het afgeleide
			 bijvoeglijk naamwoord, zooals in het Hollandsch de uitgangen sch, ig, lijk,
			 baar en zaam, hebben zeker wel alle een bijzondere eigenlijke en
			 reële beteekenis, die, zoo mogelijk, in de Grammatica der bijzondere talen
			 moet worden opgespoord, en ook dikwijls het verschillend spraakgebruik van die
			 uitgangen verklaren kan: maar van niet minder belang is het op te merken, hoe
			 die eigenlijke beteekenis in de taal hoe langer hoe meer verloren gaat en in
			 een logische verandert. Zoo beteekent de uitgang lijk wel zeker
			 oorspronklijk een gelijkheid: maar deze beteekenis is reeds terstond in
			 zoo ver een logische, dat er eigenlijk altijd alleen maar een
			 gelijkheid voor de beschouwing in de voorstelling door bedoeld wordt. In
			 dezen zin nu wordt een woord met dezen uitgang eigenlijk gebruikt om als
			 bijvoeglijk naamwoord, en vervolgens als bijwoord, een wijze van zijn of
			 van doen te beteekenen, zoodat bij voorbeeld meesterlijk gezegd
			 wordt voor gelijk een meester, armlijk voor als een arme,
			 vermoedelijk voor gelijk vermoed wordt, of naar vermoeden,
			 wezenlijk voor naar of overeenkomstig het wezen. In zulke
			 woorden, als gelooflijk, aannemelijk, schrikkelijk, verwerpelijk,
			 en vele anderen, is de beteekenis door het spraakgebruik zoo gewijzigd
			 geworden, dat de uitdrukking, ofschoon die eigenlijk kategorisch is, een
			 problematischen of apodictischen zin (bl. 10 en 12) gekregen
			 heeft. Gelooflijk en verwerpelijk beteekenen eigenlijk
			 zoodanig, dat men, als men het zich voorstelt, het gelooft of
			 verwerpt, maar verder door het spraakgebruik zoodanig dat het te
			 gelooven of te verwerpen is, dat wil zeggen, dat men het gelooven
			 kan, of verwerpen moet. En, wordt zulk een woord, dat eigenlijk wel
			 een bijvoeglijk naamwoord is, maar in het spraakgebruik gewoonlijk als
			 bijwoord tot complement een wijze van zijn of doen
			 beteekent, vervolgens weêr als bijvoeglijk naamwoord bij een
			 zelfstandig naamwoord gevoegd, om een onderscheidend ken-
{==64==} {>>pagina-aanduiding<<}
merk van een voorwerp te beteekenen; dan gaat die oorspronklijke beteekenis
			 van gelijkheid dikwijls verloren, en wordt er een hoedanigheid van
			 aard of soort meê aangednid. Zoo beteekent redelijk wel
			 eigenlijk gelijk rede, of gelijk de rede, maar gewoonlijk als
			 bijwoord naar of volgens rede, naar of volgens de rede; en
			 dezen zin kan het ook hebben als bijvoeglijk naamwoord, zooals in redelijk
			 geloof of redelijk verlangen: maar in redelijk wezen of
			 schepsel beteekent het zooveel als met rede begaafd.
			 Zóó wordt aan het woord een geheel andere logische zin gehecht.
			 Zóó wordt dat, wat als zelfstandig voorwerp beschouwd
			 rede genoemd wordt, als onzelfstandig adjunct, en wel eenvoudig
			 als onderscheidend kenmerk, van een voorwerp (zooals wezen
			 of schepsel) beschouwd, als een eigenschap of hoedanigheid, die een
			 voorwerp heeft. Zoo hecht dus de menschlijke rede voor het redegebruik in de
			 taal een logischen zin aan een grammatischen vorm, dien deze
			 oorspronklijk en etymologisch niet heeft. Hartelijk beteekent zooveel
			 als van harten, en dadelijk hetzelfde als met der daad.
			 Deze twee woorden hebben dus dien zelfden logischen zin, als ook door den
			 Ablatief uitgedrukt wordt. - Welken bepaalden logischen zin zulk een
			 grammatische vorm hebben kan of mag, en welken niet, dat is uit de
			 oorspronklijke beteekenis, die ook dikwijls nog onzeker is, onmogelijk te
			 bepalen. Dat vrage men dan ook niet aan den taalgeleerde, maar aan het
			 algemeene spraakgebruik der taal: want hierin drukt de algemeene menschelijke
			 rede zich uit: de rede en het inzigt van enkele personen kunnen ligt falen. De
			 taalgeleerde mag trachten dat spraakgebruik te begrijpen en te verklaren: -
			 hoe bij voorbeeld een oostelijke oever een meer of min ten oosten
			 gelegenen oever kan beteekenen, en een oostelijke wind een wind,
			 die uit een meer of min ten oosten gelegene hemelstreek waait: - maar als
			 wetgever werpe hij zich niet op. Hij mag waarschuwen tegen een verkeerd
			 spraakgebruik, eer het nog algemeen geworden is, zooals bij voorbeeld te-			 
{==65==} {>>pagina-aanduiding<<}
gen het gebruik van geschiedkundig in geschiedkundige
			 berigten en geschiedkundige boeken van den Bijbel: want, het is
			 waar, geschiedkundig is in die uitdrukkingen niets anders, dan een
			 valsche vertaling van historisch : maar, mag zijn waarschuwen niet baten
			 ; is het werkelijk algemeen spraakgebruik geworden; dan mag hij toezien, en
			 maar verklaren, hoe de menschlijke rede aan iets, dat toch eigenlijk onzin is,
			 een redelijken zin heeft kunnen hechten. Dan mag hij zeggen, dat het woord
			 geschiedkundig door de algemeene menschelijk rede opgevat is in den zin
			 van iets dat kunde of konde van de geschiedenis, of wat
			 geschied is, geeft.
Een andere, met een afgeleid bijvoeglijk naamwoord gelijkstaande
			 grammatische uitdrukking van een benaming van hoedanigheid of onderscheidend
			 kenmerk van een voorwerp is het Particiep of deelwoord, zooals in
			 blinkend metaal, een zittende houding, gesmolten lood, verachterde
			 zaken, Vele zulke woorden, zooals brekend (in brekende waar),
			 gepast, bekrompen, vermaard en bemiddeld, noemt men zelfs
			 gewoonlijk geen deelwoorden, maar naar het gewone gebruik, dat er van
			 gemaakt wordt, bijvoeglijke naamwoorden. - Doch over het deelwoord,
			 waarvoor ook niet in alle talen een eigene grammatische vorm bestaat, zal
			 later meer gezegd moeten worden.
2. Van een benaming van qualiteit of hoedanigheid
			 verschilt in zin en beteekenis, ofschoon niet altijd in grammatischen vorm, een
			 benaming van quantiteit of hoeveelheid (bl. 60). - Een benaming
			 van hoeveelheid is ook wel een benaming van een adjunct, als
			 iets, dat in de voorstelling en benaming van een voorwerp daaraan verbonden
			 wordt (bl. 60), maar niet als onderscheidend kenmerk van dat voorwerp.
			 Als men bij voorbeeld van twee paarden of van vier paarden
			 spreekt, dan worden door deze benamingen van hoeveelheid, twee of
			 vier, de paarden, waarvan men spreekt, niet van andere
			 paarden onderscheiden: 
{==66==} {>>pagina-aanduiding<<}

hoedanig, of welke,
			 die paarden zijn, wordt op die wijze volstrekt niet beteekend of aangeduid. Er
			 wordt daardoor wel iets onderscheiden en bepaald: doch dit is alleen een
			 hoeveelheid, dat wil zeggen een grooter of kleiner gedeelte,
			 van hetgeen door de algemeene benaming van het voorwerp beteekend
			 wordt.
Groot en klein zijn benamingen van
			 hoedanigheid: maar een groot of klein gedeelte van een
			 geheel wordt veel of weinig genoemd; bij voorbeeld veel of
			 weinig van een brood;
en de grootte van zulk een gedeelte noemt men
			 hoeveelheid.
Met elke benaming van een bepaald begrip als voorwerp wordt
			 een geheel beteekend, hetzij het de algemeene benaming van een geheel
			 soort, of de benaming van een enkel voorwerp is (bl. 47). Ook,
			 wanneer een gedeelte van een voorwerp met een eigene benaming als een voorwerp
			 bestempeld wordt, zooals het roer van een schip, of de top van
			 een berg, dan wordt zulk een gedeelte ook weêr als een geheel
			 beschouwd. - Het woord water, bij voorbeeld, beteekent dus de
			 geheele bijzondere soort van vloeistof, die met deze benaming van
			 alle andere soorten van vloeistoffen onderscheiden wordt: maar spreekt men van
			 veel water, dan beteekent dit een groot gedeelte van die geheele
			 soort van vloeistof, die in het algemeen water genoemd wordt.
Een algemeene benaming van een geheele soort dient ook tevens,
			 zooals wij gezien hebben (bl. 49), om in het bijzonder bepaalde enkele
			 of eenige voorwerpen van die soort te beteekenen; en onder bijzonder
			 voorwerp versta men hier alles, wat logisch, in de gedachten en in de
			 taal, een bijzonder voorwerp zijn kan, zooals een bijzonder gedeelte van
			 een geheel en een bijzondere soort van een hoofdsoort; zooals wanneer
			 wij bij voorbeeld niet enkel van water of het water in het
			 algemeen spreken, maar ook van een water, en daaronder dan verstaan
			 òf een bijzondere soort van water, of een bijzonder gedeelte water,
			 zooals bij voorbeeld een meer.In vele talen wordt het onderscheid, of men met
			 een 
{==67==} {>>pagina-aanduiding<<}
 algemeene benaming een enkel, dan wel meer dan een
			 enkel, voorwerp zich voorstelt, door verbuiging of verschillende
			 grammatische vormen, het enkelvoud en het meervoud, uitgedrukt.
			 Beide vormen behouden dan echter tevens de algemeene beteekenis als benaming
			 van de geheele soort, en deze beteekenis wordt dan de collective
			 beteekenis genoemd;
bij voorbeeld als men zegt: De neger heeft, of De negers
			 hebben, wollig haar. Een woord, dat alleen of veelal in een
			 collectiven zin gebruikt wordt, zooals menschdom, koren, stroo, tin,
			 geboomte, noemt men een collectief. - In sommige talen is ook
			 nog een bijzondere vorm , het tweevoud genaamd, voor de benaming van
			 twee voorwerpen, die te zamen als één voorwerp beschouwd worden,
			 zooals voor de benaming van de beide oogen, als het zintuig van het
			 gezigt.
Een bepaalde hoeveelheid nu van enkele voorwerpen van een
			 soort wordt een getal, en de benaming van een bepaald getal een
			 telwoord genoemd, zooals één, twee,
			 drie, twaalf, dertig, honderd. Men heeft ook benamingen van een
			 onbepaalde, groote of kleine, hoeveelheid van een soort, en van
			 een onbepaald getal of aantal van enkele voorwerpen van een
			 soort, zooals veel of weinig, en eenig, sommig of
			 menig. En tot benaming van de geheele hoeveelheid of het
			 geheele aantal heeft men het woord al, alle. - Verder heeft men
			 onderscheidene benamingen voor de geheele of een gedeeltelijke
			 grootte van iets, zooals gansch, heel, deel, helft, half, halve.
Door een benaming van een bepaalde of onbepaalde hoeveelheid te
			 voegen bij een benaming van een voorwerp van een meer of min bepaalde
			 grootte als maat, worden zamengestelde benamingen van
			 hoeveelheid gevormd, zooals bij voorbeeld één voet, twee
			 el, drie pond, vier ton, vijf jaar, zes dagen, zeven weksen, acht
			 maanden, negen mijl, tien roeden, twintig last, eenige lasten (koren),
			 drie ladingen (koffij), twee pakjes (boeken). 

{==68==} {>>pagina-aanduiding<<}

Maar zulk een benaming van een voorwerp van een meer
			 of min bepaalde grootte, en elk zelfstandig naamwoord, dat maar eenigzins,
			 hoe onbepaald ook, een grootere of kleinere hoeveelheid kan aanduiden,
			 wordt in die talen, waarin het onderscheid tusschen het enkelvoud en meervoud
			 bestaat, ook zonder bijvoeging van een bepaald getal tot bepaling van een
			 zekere hoeveelheid gebruikt. Dan beteekent het enkelvoud, dat men zulk een
			 geheele hoeveelheid, als zóó genoemd wordt, en niet
			 slechts een gedeelte daarvan, maar ook tevens slechts een enkele
			 zoo genoemde hoeveelheid, en niet twee of meer bedoelt; bij voorbeeld: een
			 voet (zonder klemtoon op een, niet één voet)
			 grond, een el laken, een
jaar tijd, een week
			 vacantie, een emmer water, een glas wijn, een lading
			 koffij, een schup zand, een bos of een vracht hout, een
			 som geld, een lap laken, een stuk linnen, een pakje
			 boeken, een troep schapen, een hoop zand, een druppel
			 olie, een beetje geduld, een bezending goederen, een
			 menigte menschen, een aantal schepen. - Het meervoud beteekent, dat
			 men meer dan één zulk een geheele hoeveelheid bedoelt, en
			 wel met nadruk, om te kennen te geven, dat het zich bij
			 één niet bepaalt; bij voorbeeld: emmers water,
			 stapels goud, maanden geduld. - Ook wordt er in beide gevallen
			 nog wel tot meer nadruk het woord heel of geheel bijgevoegd, en
			 zegt men bij voorbeeld: een heel jaar tijd, heele stapels
			 goud.
Ook gebruikt men op dezelfde wijze wel een benaming van een
			 bepaald getal als zelfstandig naamwoord, zooals bij voorbeeld
			 een drietal kinderen. Maar, is het een benaming van een rond
			 getal, zooals een tiental, een dozijn, een vijf en twintig, een
			 honderd, een duizend, honderden, duizenden (jaren); dan heeft zulk een
			 uitdrukking een eenigzins onbepaalde beteekenis, daar zulk een rond
			 getal dan alleen genoemd wordt in onderscheiding of tegenstelling van andere
			 ronde getallen, en het meervoud in tegenstelling van het enkelvoud. Zelfs de
			 uitdrukking een paar heeft daardoor 
{==69==} {>>pagina-aanduiding<<}
 de welbekende
			 onbepaalde beteekenis gekregen, waarin zij dagelijks gebruikt wordt.
Het logische onderscheid tusschen de begrippen en benamingen
			 van hoedanigheid en van hoeveelheid is ook zigtbaar in de
			 grammatische uitdrukking. Daar namelijk een benaming van
			 hoeveelheid de benaming is van een groot of klein gedeelte
			 van een geheel voorwerp of soort van voorwerpen, zoo wordt
			 natuurlijk dat gedeelte ook zelf als een voorwerp, en wel als weêr
			 een geheel op zich zelf, beschouwd, en dus als een zelfstandig
			 naamwoord in de taal benoemd. Daarom zeggen wij dan ook bij voorbeeld
			 tien boomen, en niet tiene boomen, zooals men groote
			 boomen zegt; en veel of weinig boter, niet vele of
			 weinige boter, zooals goede of slechte boter.- Wanneer zulk een
			 benaming van hoeveelheid als een bijvoeglijk naamwoord met een benaming
			 van een voorwerp verbonden wordt, zooals in vele menschen, weinige
			 jaren, alIe dagen, eenige uren, sommige dieren; dan beteekent
			 het ook, ten minsten eigenlijk, niet een groot of klein gedeelte
			 of hoeveelheid, maar een onderscheidend kenmerk of
			 hoedanigheid. Als men bij voorbeeld zegt: vele menschen kennen hun
			 eigen best niet; dan zegt men zoo, om die menschen, waarvan men
			 spreekt, te onderscheiden van anderen, die van een anderen aard
			 zijn. Zoo ook: Sommige dieren leven in gezelschap. Ook eenig is
			 eigenlijk een benaming van hoedanigheid. Als men bij voorbeeld zegt: Dit
			 geval is eenig; dan bedoelt men daarmeê niet, dat het geval eenig
			 in getal, maar eenig van aard of hoedanigheid is. En zoo bedoelt men dan
			 ook, als men enige dieren in plaats van sommige dieren zegt,
			 daarmeê een onderscheiding van andere. Wel wordt eenig, en
			 even zoo enkel en ettelijk, ook werkelijk als benaming van een
			 onbepaalde hoeveelheid gebruikt; bij voorbeeld: na eenige
			 oogenblikken: maar deze beteekenis van het bijvoeglijk naamwoord is dan als
			 overdragtelijk te beschouwen, zooals men ook zegt onderscheidene
			 men-
{==70==} {>>pagina-aanduiding<<}
schen of verschillende menschen, ofschoon men
			 daarmeê niets anders beteekenen wil, dan een aantal menschen. Daar
			 zulke woorden eenmaal den grammatischen vorm van een bijvoeglijk naamwoord
			 hebben (zooals eenig van één, gelijk beenig
			 van been), zoo behouden zij dien vorm ook in de overdragtelijke
			 beteekenis als benaming van hoeveelheid.
In het Hollandsch is één ook een bijvoeglijk
			 naamwoord als benaming van hoedanigheid of onderscheidend kenmerk, wanneer
			 men bij voorbeeld zegt de eene kant, in onderscheiding van den
			 anderen kant of de andere kanten: maar als telwoord blijft
			 het onverbogen, en zegt men bij voorbeeld in één maand,
			 even als in vier maanden. In de Nederduitsche schrijftaal, en in het
			 Hoogduitsch en Fransch, wordt dit telwoord echter, even als een bijvoeglijk
			 naamwoord, verbogen; in het Latijn ook nog de telwoorden twee en
			 drie, in het Grieksch ook vier, in het Sanskritsch nog meer. Deze
			 telwoorden zijn dus ook oorspronklijk bijvoeglijke naamwoorden als benamingen
			 van hoedanigheden of onderscheidende kenmerken geweest, maar hebben, omdat zij
			 in het spraakgebruik niet meer een hoedanigheid, maar enkel een hoeveelheid,
			 beteekenen, allangzamerhand dien vorm van bijvoeglijke naamwoorden afgelegd: en
			 zulk een verandering van grammatischen vorm is geen verbastering, maar
			 een verbetering, te noemen.
Wanneer in die talen, waarin het onderscheid tusschen
			 enkelvoud en meervoud bestaat, de benaming van het voorwerp bij
			 de telwoorden in het enkelvoud blijft, zooals in vijf gulden, twee
			 etmaal, acht jaar, tien man; dan heeft het enkelvoud een collectiven
			 zin (bl. 67), en wordt op die wijze uitgedrukt, dat men niet een aantal
			 enkele voorwerpen zich voorstelt of bedoelt, maar dat aantal als
			 één geheel, bij voorbeeld als één som
			 of één troep. Zoo verschilt vijf gulden als
			 één som, van vijf guldens als een hoeveelheid van
			 vijf enkele guldens. Het spraakgebruik laat even-
{==71==} {>>pagina-aanduiding<<}
wel niet
			 toe om alle benamingen van voorwerpen zoo bij een telwoord in het enkelvoud te
			 gebruiken. Zoo zeggen wij wel drie gulden, maar drie stuivers,
			 drie ducaten en drie ducatons; wel twee etmaal, acht jaar
			 en tien man, maar niet twee dag, acht maand of tien
			 soldaat. Doch ook, wanneer zoo het meervoud gebruikt wordt, kan de
			 beteekenis toch dezelfde zijn. Met drie stuivers bedoelt men juist geen
			 drie stuivertjes.
Verder moet nog opgemerkt worden, dat bij de benamingen der
			 tegenovergestelde begrippen van groot en klein het
			 onderscheid, dat zij beteekenen, -het kenmerkend onderscheid,
			 waarin het onderscheidend kenmerk of de hoedanigheid bestaat, -
			 geen onderscheid van qualiteit maar van quantiteit, of, zooals
			 men het veelal noemt, geen specifiek, dat wil zeggen, geen aan een
			 bijzondere soort eigen of eigendommelijk, maar slechts een
			 gradueel onderscheid, slechts een onderscheid van trap of
			 graad, is. De qualiteit is bij beide tegenovergestelde begrippen
			 dezelfde: want het kleine heeft toch ook grootte of
			 uitgebreidheid: het onderscheid bestaat alleen maar in meerdere
			 of mindere grootte, in veel of weinig uitgebreidheid, en
			 is dus een onderscheid van quantiteit; maar van een quantiteit,
			 die wij in het Hollandsch geen hoeveelheid gewoon zijn te noemen, maar
			 een trap of graad. - En dergelijke benamingen van
			 tegenovergestelde begrippen, waarbij het onderscheid alleen maar een
			 onderscheid van trap of graad is, zijn er nog vele andere, zooals
			 hoog en laag, dik en dun, lang en kort, breed en
			 smal, wijd en naauw, vroeg en laat, oud en jong,
			 sterk en zwak, zwaar en ligt, snel en langzaam. - De
			 trap of graad, dien alle zulke benamingen in tegenoverstelling
			 van elkander beteekenen, is geheel onbepaald, louter relatief of
			 betrekkelijk, geheel en alleen afhanklijk van omstandigheid of
			 betrekking. Een klein paard bij voorbeeld is nog zeer groot in
			 vergelijking van een groote muis, en een kleine muis nog zeer
			 groot in vergelijking van een 
{==72==} {>>pagina-aanduiding<<}

groote vloo, Wat voor de
			 krachten van den één zwaar is, dat is voor die van een
			 ander ligt. Een kind, dat drie dagen oud is, dat is jong
			 in vergelijking van een kind, dat twee jaar oud is, en beide zijn
			 jong in vergelijking van den vader en de moeder, die daarom de
			 ouders genoemd worden. - Men noemt zulke begrippen daarom gewoonlijk
			 relative of betrekkelijke begrippen.
Maar ook de meeste andere benamingen van qualiteiten, die
			 werkelijk alleen hoedanigheden beteekenen, en waarvan het
			 tegenovergestelde insgelijks de benaming van een hoedanigheid is, zooals
			 regt en krom, schoon en leelijk, gezond en
			 ziek, nuttig en schadelijk; ook zulke woorden beteekenen een
			 hoedanigheid, die vatbaar is voor verschil van trap of graad, een
			 qualiteit dus, die vatbaar is voor quantiteit. En ook deze trap
			 of graad is geheel onbepaald, louter relatief of
			 betrekkelijk, en wordt alleen bepaald door middel van
			 vergelijking.
Zulk een vergelijking beteekent of gelijkheid van trap of
			 graad; bij voorbeeld: zoo oud als Methusalem; zoo regt als een
			 kaars; ofzij beteekent een hoogen trap of graad in vergelijking van
			 iets anders; bij voorbeeld: zeer oud of hoog bejaard. In vele
			 talen wordt een hooge trap of graad in vergelijking van iets anders, een
			 boven iets anders of een boven alles uitstekende trap of graad,
			 door verbuiging van het bijvoeglijk naamwoord, door de zoogenaamde trappen
			 van vergelijking, den Comparatief en den Superlatief, den
			 vergrootenden en den overtreffenden trap, beteekend; bij
			 voorbeeld:
ouder dan mijn oudste broeder. - Ook voor een overmatigen
			 trap of graad heeft men een bijzondere uitdrukking, zooals in het
			 Hollandsch te duur, te laat, te veel, te weinig. Dezen zou men den
			 Excessief kunnen noemen.
Tot de benamingen van trap of graad behooren ook de
			 benamingen van rang of orde, dat wil zeggen, van de plaats,
			 die iets in vergelijking van iets anders inneemt in een rij.

{==73==} {>>pagina-aanduiding<<}
 Deze worden daarom ook in het Hollandsch en andere talen door de
			 trappen van vergelijking uitgedrukt; bij voorbeeld voorste,
			 achterste, eerste, laatste, middelste, andere, tweede (in
			 het Hoogduitsch zweiter), derde,
twintigste, honderdste,
			 enz.-En met zulke van een telwoord gevormde benamingen van rang of orde worden
			 in het Hollandsch ook de bepaalde gedeelten van een geheel, of de
			 zoogenaamde breuken, onderscheiden; zooals een tweede, twee
			 derde, drie twintigste; bij voorbeeld: drie vierde pond boter.
			  
b. De benamingen der begrippen van accident, waartoe
			 wij thans overgaan, zijn, zooals wij boven (bl. 60) gezien hebben, van de
			 benamingen der begrippen van adjunct daardoor logisch onderscheiden, dat
			 het benamingen zijn van iets, dat niet, zooals een adjunct, reeds in de
			 voorstelling of het begrip van een voorwerp daaraan verbonden gedacht en dus in
			 een bepaling aan de benaming van het voorwerp wordt toegevoegd, maar in
			 een gezegde eerst op het oogenblik zelf aan een voorwerp toegeschreven
			 wordt als iets, dat er aan plaats heeft of gebeurt, of wel als
			 een bijkomende accidentele omstandigheid. En zoo onderscheiden zich,
			 zooals boven ook reeds gezegd is, deze benamingen van accident, even als
			 die van adjunct, weêr in twee ondersoorten.
1. Een benaming van een accident, van iets dat aan een
			 voorwerp plaats heeft of gebeurt, voorvalt of geschiedt,
			 en niet zelf als een voorwerp voorgesteld en benoemd, maar in een
			 gezegde aan een voorwerp toegeschreven wordt, is een woord, dat tot
			 onderscheiding van een substantief of zelfstandig naamwoord, als
			 benaming van een voorwerp, en tevens tot onderscheiding van een
			 adjectief of bijvoeglijk naamwoord, als benaming van een
			 adjunct, en dus tot onderscheiding van hetgeen men onder de algemeene
			 benaming van nomen of naamwoord verstaat, een verbum
			 genoemd wordt. Zoo is dood (b. v. de dood van mijn buurman,

{==74==} {>>pagina-aanduiding<<}
 een dood paard, of hij is dood) een
			 nomen of naamwoord, maar dooden (iemand of iets
			 dooden) een verbum.
Dit Latijnsche woord verbum (het Fransche verbe) heeft
			 men in onderscheiding en tegenoverstelling van nomen (het Fransche nom)
			 of naamwoord, in het Nederduitsch door werkwoord vertaald. Deze
			 vertaling is onjuist. Nomen beteekent naam, en verbum
			 beteekent woord. Doch, daar woord in het Nederduitsch een
			 benaming van geheel algemeene beteekenis voor alle bestanddeelen der
			 rede is, zoo kon daarmeê niet gevoeglijk een bijzondere soort van
			 woorden beteekend worden; en daarom heeft men dan nomen door
			 naamwoord, en verbum, omdat het, veelal ten minsten, een
			 werking beteekent, door werkwoord, vertaald. In het Hoogduitsch
			 heeft men het, omdat het in zijn verbuiging het onderscheid der zoogenaamde
			 tijden (bladz. 20) uitdrukt, door Zeitwort overgezet. Deze
			 Hoogduitsche benaming past natuurlijk niet voor die talen, zooals er zijn,
			 waarin het verbum dat onderscheid van tijden door zijn verbuiging niet
			 beteekent, en drukt dus den waren aard van die soort van woorden ook volstrekt
			 niet uit: want, behoorde die onderscheiding van de zoogenaamde tijden
			 tot den aard en het wezen van het verbum, dan moest men die natuurlijk in alle
			 talen aantreffen. Maar ook de Nederduitsche vertaling door werkwoord is
			 niet beter of gelukkiger te noemen: want een verbum beteekent toch niet
			 altijd een werking: Woorden, zooals rusten, liggen, vallen,
			 hangen, sterven, blijven, worden, gevoelen en lijden,
			 beteekenen toch geen werking. Indien door die benaming van
			 werkwoord de ware aard van het verbum werd uitgedrukt, dan moest
			 ieder verbum een werking beteekenen. Doch ook de Latijnsche
			 benaming verbum drukt den waren aard van hetgeen er onder verstaan
			 wordt, niet uit: want, daar het in het algemeen woord beteekent, zoo zou
			 daaronder natuurlijk ook het nomen of naamwoord begrepen zijn.
			 Trouwens ook die Latijnsche benaming verbum is maar een gebrekkige
			 plaatsvervanger van de Grieksche 
{==75==} {>>pagina-aanduiding<<}
 benaming, waarmeê het eerst
			 de oude Grieksche taalgeleerden deze soort van woorden bestempeld hebben.Die
			 Grieksche benaming ([greek]) beteekent gezegde, in tegenoverstelling van
			 naam of benaming, en moet dus, in tegenoverstelling van
			 naamwoord, door zegwoord vertaald worden.
Deze benaming zegwoord drukt den waren aard van het verbum in
			 onderscheiding van naamwoord, het substantief of adjectief, geheel juist
			 en volkomen uit. Het is geen woord om een voorwerp te noemen,
			 zooals het substantief, b. v. boom, water, rook; noch ook om een
			 voorwerp dus of zoo te noemen, zooals het adjectief, b. v.
			 groote boom, zout water, dikke rook; maar om van een voorwerp iets te
			 zeggen, b. v. de boom groeit, het water vloeit, rook
			 verdwijnt.
Trouwens het onderscheid tusschen substantief, adjectief en
			 verbum, of tusschen naamwoord en zegwoord, is niets anders
			 dan een logisch onderscheid. De beteekenis, die het zegwoord van
			 het naamwoord onderscheidt, ligt niet in den aard der zaak, die door een
			 woord beteekend wordt, - niet in den inhoud van het begrip, waarvan het woord
			 de benaming is; - maar alleen in het onderscheid van de logische functie of
			 het gebruik van het woord in den zin. Een verbum of zegwoord is, ja, de
			 benaming van een begrip van accident, en wel als benaming van een begrip
			 van iets dat plaats heeft, gebeurt, voorvalt of geschiedt; maar
			 alleen dan, wanneer zulk een begrip niet als een voorwerp benoemd, maar
			 aan een voorwerp toegeschreven wordt. Zoo is groei, bloei, val,
			 regen, stoot, wond of bestuur, een benaming van zulk een accident
			 als voorwerp, en dus een substantief: maar groeijen, bloeijen,
			 vallen, regenen, stooten, wonden of besturen, is een benaming van
			 hetzelfde accident als iets, dat aan een voorwerp toegeschreven
			 wordt, en dus een verbum of zegwoord.
En deze voorbeelden kunnen ons tevens herinneren, wat boven (op bl.
			 45 en 59) reeds opgemerkt is, dat één en hetzelfde 
{==76==} {>>pagina-aanduiding<<}

			 woord zonder verandering de beide functies van naamwoord en van
			 zegwoord in een zin bekleeden kan. Zoo namelijk vooreerst wanneer
			 het woord oorspronklijk de benaming of naam van een accident is, zooals
			 groei, bloei, val, hoest, lach, wensch, zorg,
			 rust, werk, loop, wenk, gevoel, geloof, besluit:
			 want even zoo zegt men: ik groei, ik bloei, ik val, ik hoest, enz. - In
			 deze voorbeelden wordt het accident voorgesteld als een accident, dat aan
			 het súbject plaats heeft, en zoo aan het súbject
			 toegeschreven wordt. Maar even zoo kan een accident voorgesteld worden als
			 plaats hebbend aan een óbject, en aan een súbject als
			 oorzaak of bewerker worden toegekend. Zoo zijn woorden, als stoot, wond
			 en dergelijke, benamingen van accidenten als naamwoorden; maar ook als
			 zegwoorden, wanneer men zegt: ik stoot iemand, ik wond iemand. -
			 Andere, zooals scheur, knak, brand, worden op beide wijzen, nu eens in
			 een subjectiven, dan eens in een objectiven, zin gebruikt. Zoo zegt men bij
			 voorbeeld van papier, als van een súbject, dat het scheurt: maar
			 men kan het scheuren van het papier ook als een accident van een óbject
			 aan een súbject als bewerker toekennen, en bij voorbeeld zeggen: ik
			 scheur papier.
Ten tweeden kan ook een voorwerp, en niet alleen een
			 als voorwerp beschouwd adjunct of accident, maar een werkelijk ding of wezen,
			 als adjunct van een persoon of zaak beschouwd, en als accident
			 aan een persoon of zaak toegeschreven, worden door het zelfstandig
			 naamwoord, waarmeê dat voorwerp benoemd wordt, eenvoudig als
			 zegwoord te gebruiken. Zoo kan een werktuig als adjunct van een
			 persoon beschouwd worden, namelijk als een óbject, dat door hem als
			 súbject gebruikt wordt; en, wordt dan de benaming van zulk een werktuig
			 als accident aan een persoon toegeschreven, dan beteekent het woord als
			 zegwoord met dat werktuig werken of dat werktuig gebruiken. Zoo
			 zegt men:
ik ploeg,
ik eg, ik hark, ik beitel, ik schaaf, ik hamer,
			 ik bril, ik schuijer, ik kam. Beteekent het zelfstandig 
{==77==} {>>pagina-aanduiding<<}

			 naamwoord een speeltuig, dan beteekent het als zegwoord daarmeê
			 spelen. Zoo zegt het meisje, Ik
pop, en de jonge, Ik tol,
			 Ik hoepel. Maar allerlei zelfstandige naamwoorden kunnen op die wijze
			 zegwoorden worden; en, welke verandering van zin of beteekenis het woord
			 daardoor ondergaat, hangt geheelenal af van den zin van het naamwoord en van
			 het spraakgebruik. Zoo zegt men: ik stapel, ik knoop, ik zeil, ik plant, ik
			 zetel, ik tafel, ik huis, ik kerk, ik turf, ik boek, ik verf, ik lak, ik
			 trommel, ik schel, ik visch, ik water, ik wapen, ik kansel. Zelfs een
			 benaming van een persoon kan als benaming van een accident van
			 een persoon, en dus als zegwoord, in een subjectiven of objectiven zin,
			 gebruikt worden. Zoo zegt men: ik tuinier, ik schipper, en ik
			 doctor of meester.
Eindelijk kan ook ten derden een adjunct als een
			 accident van een persoon of zaak beschouwd en als zoodanig aan een
			 persoon of zaak toegeschreven worden, door het bijvoeglijk naamwoord,
			 waarmeê het adjunct benoemd wordt, als zegwoord te gebruiken. Zoo,
			 wanneer zulk een adjunct als accident van een óbject beschouwd,
			 en het dan aan een súbject als oorzaak toegeschreven wordt; bij
			 voorbeeld: ik open (de deur), ik openbaar (het geheim), ik
			 matig (mijn begeerten), ik krom (mijn rug), ik scherp (het
			 zwaard), ik wit (den muur), ik zout (het vleesch), ik doof
			 (het vuur), ik dood (een vlieg), ik magtig (hem), ik sterk
			 (hem). - Maar ook in een anderen zin kan het als óbject aan een
			 súbject toegeschreven worden. Zoo kan Ik wettig het niet alleen
			 beteekenen: ik maak het wettig, of ik maak dat het als wettig
			 beschouwd wordt; maar ook: ik beschouw het als wettig, of ik noem
			 het wettig. Zoo ook: ik billijk het. - Even zoo kan een adjunct als
			 accident van het súbject beschouwd en dan als zoodanig aan het
			 súbject toegeschreven worden. Dit geschiedt echter zóó wel
			 in andere talen, waarin men dan bij voorbeeld zegt Staal hard, en
			 daarmeê te kennen geeft, dat staal hard is: maar in het Hollandsch
			 
{==78==} {>>pagina-aanduiding<<}
 en andere Europische talen wordt een adjunct, als accident van een
			 súbject beschouwd, aan dit súbject alleen maar toegeschreven door
			 het adjectief als complement bij een zegwoord te voegen. In het Hollandsch zegt
			 men niet Ik ziek, maar: Ik ben ziek, ik word ziek, ik lig ziek of
			 ik blijf ziek. En, zegt men in het Hollandsch bij voorbeeld: Ik
			 snel, of ik zondig; dan is snel of zondig niet te
			 beschouwen als een tot zegwoord gebruikt adjectief of bijvoeglijk
			 naamwoord, als benaming van een adjunct, maar als een tot zegwoord
			 gebruikt adverbium of bijwoord, als benaming van een
			 accident, zoodat snellen omtrent hetzelfde beteekent als snel
			 heengaan, en zondigen als zondig handelen.
In de Indo-germaansche talen onderscheidt zich het zegwoord
			 van het naamwoord door een verschillende wijze van verbuiging (die dan
			 ook, tot onderscheiding van de declinatie van het naamwoord,
			 conjugatie genoemd wordt): maar in andere talen is dit ook niet het
			 geval, zoodat de logische beteekenis van het woord dan alleen uit den zin moet
			 blijken, gelijk dit ook in het Hollandsch somtijds het geval is, zooals in
			 zijn dood, een dood paard enIk dood een vlieg. -
Een verbum of zegwoord is, zooals wij gezien hebben,
			 de benaming van een begrip van accident, als benaming van iets dat plaats
			 heeft, gebeurt, voorvalt of geschiedt, wanneer zulk een begrip aan een
			 voorwerp toegekend of toegeschreven wordt (bl. 73). Maar een
			 voorwerp wordt òf als súbject òf als
			 óbject beschouwd (bl. 49 vlgg.). Wat dus met een zegwoord van een
			 voorwerp gezegd wordt, dat wordt òf als van een súbject,
			 òf als van een óbject, en bijgevolg òf op
			 súbjective, òf op óbjective wijze
			 gezegd:
van hier die tweeërlei wijze van spreken, de
			 súbjective en óbjective, waarover boven (bl. 21
			 vlgg.) gehandeld is; en vanhier die tweeërlei wijze van uitdrukking of
			 twee vormen van het zegwoord, die men gewoon is de active
			 en passive, in het Hollandsch de bedrijvende en lijdende,
			 te noemen.

{==79==} {>>pagina-aanduiding<<}

Maar bij deze benamingen heeft men den zin of de
			 beteekenis van den grammatischen vorm of wijze van uitdrukking verward
			 met den zin of de beteekenis van het woord als benaming van een bepaald
			 begrip: men heeft de benamingen ontleend van de reële beteekenis
			 der woorden, terwijl zij moesten dienen tot benamingen van verschillende
			 vormen of wijzen van uitdrukking met verschillende logische
			 beteekenis. Hoe ongepast die benamingen zijn, is boven (bl. 23) reeds
			 opgemerkt, en blijkt ook terstond, wanneer men alleen maar opmerkt, dat het
			 Nederduitsche zegwoord lijden (waarvan zelfs die zoo geheel met zich
			 zelf strijdende benaming van lijdend werkwoord ontleend is) even zoo
			 goed een actief verbum is, als bij voorbeeld werken of
			 bedrijven. Het passief is geleden worden, even als
			 gewerkt worden en bedreven worden.
Daar men verder opmerkte, dat menig verbum dien zoogenaamden
			 passiven vorm niet aanneemt, zooals b. v. rusten, liggen,
			 staan, vallen, blijven, leven, sterven, kwijnen,
			 blinken, en vele andere meer; en, daar zulk een woord ook geen
			 actie, werking of bedrijf, scheen te beteekenen, en toch
			 ook even min een passie of lijden; zoo heeft men ook daarvoor een
			 afzonderlijke benaming uitgevonden, en zulk een woord een verbum neutrum
			 (verbe neutre) genoemd. Dit woord neutrum beteekent namelijk geen
			 van beide, en is vrij ongelukkig in het Nederduitsch door onzijdig
			 vertaald geworden, alsof het zooveel beteekende als neutraal. Of wilde
			 men misschien bij die vertaling door onzijdig daarmeê te kennen
			 geven, dat, daar zulk een verbum den passiven vorm niet aanneemt, het
			 een verbum is, dat zich omtrent actief en passief onzijdig houdt?
			 Maar de vorm van zulk een verbum neutrum verschilt volstrekt niet
			 van het active verbum: ziet men dus op den vorm, dan is zulk een
			 verbum als rusten, liggen, staan, volstrekt niet
			 onzijdig, maar veel liever éénzijdig actief te
			 noemen. En, ziet men bij de benaming neutrum, in den zin van geen van
			 beide, 
{==80==} {>>pagina-aanduiding<<}
 op de reële beteekenis van het woord; dan
			 zou een woord als lijden of gevoelen toch ook wel een verbum
			 neutrum, ja het woord lijden wel een passief, genoemd
			 moeten worden: en evenwel nogtans is het een actief verbum, en in het
			 Passief zegt men geleden en gevoeld worden.
Neen, het onderscheid, dat met de benamingen van actief en
			 passief, hoe verkeerd dan ook gekozen, bedoeld wordt, is alleen een
			 onderscheid van grammatischen vorm met verschillende logische
			 beteekenis, en een verbum neutrum verschilt in dit opzigt volstrekt
			 niet van het actief. Anderen onderscheiden dan ook liever het
			 active verbum (het neutrum dan daaronder begrepen) in
			 transitief en intransitief verbum, zoodat onder transitief
			 verbum verstaan wordt een zegwoord, dat een werking beteekent, die op een
			 voorwerp of in een uitwerksel overgaat, en dat zich ook grammatisch
			 wel niet door den vorm, maar door de constructie met de
			 benaming van een voorwerp, onderscheidt, daar het tot bepaling of complement
			 met de benaming van een voorwerp in den Accusatief, en dus als louter
			 óbject (bl. 56), en wel onmiddellijk, zonder voorzetsel,
			 verbonden wordt. Ieder ander verbum is dan daarentegen intransitief. -
			 Wanneer men nu onder die benamingen transitief en intransitief
			 alleen dat onderscheid van constructie verstaat, dan is het wel:
maar men doet verkeerd met de oorzaak van dit onderscheid weêr
			 in de reële beteekenis van het woord te zoeken, en den aard van een
			 transitief verbum zoo te bepalen, dat het een actief verbum is,
			 hetwelk een werking beteekent, die op een voorwerp of in een uitwerksel
			 overgaat. Trouwens, een verbum als lijden, gevoelen of
			 hebben, beteekent geen werking, maar is toch wel degelijk wat men
			 een transitief verbum noemt: want men zegt bij voorbeeld: Ik lijd
			 - of gevoel, of heb-pijn:-en het zou immers bare onzin zijn,
			 als men zeggen wilde, dat het woord pijn in zulk een zin iets beteekent,
			 waarop of waarin het lijden, gevoelen of hebben overgaat.
			 Neen, het onderscheid van transitief en in-
{==81==} {>>pagina-aanduiding<<}
transitief verbum is ook een louter logisch onderscheid; het heeft slechts
			 logischen zin voor het verschillend gebruik van een zegwoord
			 in de rede. Het woord gaan, bij voorbeeld, is een
			 subjectief zegwoord, dat een accident (iets dat plaats heeft of
			 geschiedt, en wel een soort of wijze van beweging) beteekent, toegeschreven aan
			 een súbject, als van een súbject uitgaande. Het
			 óbject van het súbject is het accident zelf: het
			 gaan zelf is het, wat het súbject zich voorstelt, wil en
			 volvoert. Maar, wanneer nu in het denken of spreken van dit zegwoord zulk een
			 gebruik gemaakt, daaraan zulk een logische zin gegeven of gehecht wordt, dat
			 het een daad (een van een súbject uitgaand accident) beteekent, waardoor
			 een súbject zich tot iets anders, dan het gaan zelf, als tot een
			 óbject in betrekking stelt; bij voorbeeld als men zegt: Ik ga dezen
			 weg; dan is het wat men een transitief verbum noemt.
			 Zóó is de weg het óbject, dat het súbject
			 zich voorstelt te gaan, wil gaan, verkiest te gaan, of ook werkelijk gaat.
			 Beteekent een zegwoord zulk een betrekking van een súbject tot een
			 óbject niet, dan is het een intransitief verbum; bij voorbeeld
			 wanneer men zegt: Ik ga langs dezen weg. Hier is de weg ook wel
			 even goed, als in dien anderen zin, het óbject van het
			 súbject: doch de betrekking van het súbject tot dit óbject
			 wordt niet onmiddellijk door het zegwoord gaan beteekend, maar door het
			 woord langs, waardoor beteekend wordt, dat het súbject dien weg
			 volgt. Het eerste en onmiddellijke óbject van het
			 súbject blijft het gaan, het tweede en eerst door middel van het
			 woord langs beteekende óbject is de weg: want de zin is:
			 Ik wil gaan en volgen (of zoo, dat ik volg) dezen weg. Even zoo
			 is het woord gaan een intransitief verbum, als men zegt: Ik ga
			 hem uit den weg. Want, (om hier nu niet weêr van den weg te
			 spreken, dat hier weêr een óbject is, waarvan de betrekking tot
			 het súbject niet onmiddellijk door het zegwoord, maar eerst door middel
			 van het woord uit, beteekend wordt,) in dezen zin wordt 
{==82==} {>>pagina-aanduiding<<}

			 door het voornaamwoord hem ook wel een óbject van het
			 súbject beteekend, een persoon, dien het súbject als
			 óbject zich voorstelt en op het oog heeft: het wordt ook wel
			 onmiddelijk, zonder tusschenkomst van een ander woord, dan het zegwoord
			 zelf, als óbject van het súbject voorgesteld: maar het is niet
			 het eerste en directe of regtstreeksche óbject van
			 het súbject. Het eerste en directe óbject van het
			 súbject is het gaan, of, met het complement er bij, het uit
			 den weg gaan: dit is het, wat het súbject in de eerste plaats
			 zich voorstelt: maar daarbij heeft het súbject een tweede
			 óbject op het oog, den persoon, dien hij uit den weg wil gaan. -
			 Transitief is dus een zegwoord, wanneer het in zulk een zin gebruikt
			 wordt, dat het een regtstreeksche betrekking van een súbject
			 tot iets anders als óbject beteekent. Met de benamingen
			 transitief en intransitief moet men het maar zoo naauw niet
			 nemen, en ze enkel als kunsttermen beschouwen. Daar echter
			 één en hetzelfde zegwoord, zooals het woord gaan, nu eens
			 als transitief, en dan eens als intransitief, verbum gebruikt kan worden, al
			 naar den zin, dien men er aan geeft (zooals bij voorbeeld ook in iets
			 antwoorden en iemand of aan iemand antwoorden, in iets schrijven
			 en iemand of aan iemand schrijven, en in iets borgen en iemand of
			 aan iemand borgen); zoo zal men nog beter doen met van een
			 transitiven of intransitiven zin van een zegwoord, dan van een
			 transitief of intransitief zegwoord te spreken.
Ook die benamingen van actief en passief, indien men
			 ze wil blijven gebruiken, beschouwe men even zoo als louter kunsttermen,
			 tot onderscheiding van twee tegen elkander overgestelde grammatische vormen of
			 wijzen van uitdrukking:
aan de beteekenis van die benamingen moet men dan maar niet
			 denken, zooals men dit ook niet bij de eigennamen doet.Maar dan vertale
			 men die benamingen ook maar niet: want, indien men ze vertaalt, dan is het,
			 alsof door de woordelijke beteekenis ook werkelijk de ware zin van die
			 kunsttermen 
{==83==} {>>pagina-aanduiding<<}
 uitgedrukt wierd. Wil men juiste benamingen, die den
			 waren aard en het onderscheid naauwkeurig uitdrukken; dan noeme men het
			 actief den subjectiven, en het passief den
			 objectiven vorm van het zegwoord.
In sommige talen heeft men ook nog een zoogenaamd medium of
			 reflexiven vorm van het zegwoord voor een wijze van uitdrukking, die het
			 best de subjectief-objective genoemd zou worden: doch hierover is reeds
			 genoeg gezegd op bl.25 vlgg.
Men heeft ook afgeleide vormen van het zegwoord met
			 bijzondere logische beteekenissen, zooals in het Hollandsch den
			 causativen vorm, bij voorbeeld in leggen van liggen,
			 zetten van zitten en drenken van drinken, die een
			 veroorzaken of bewerken beteekenen van datgeen, wat het
			 grondwoord beteekent. - Ook heeft men een frequentativen vorm, waardoor
			 een meervoud of menigvuldigheid van het accident beteekend wordt,
			 in woorden, zooals trappelen van trappen en krabbelen van
			 krabben; en even zoo in vele andere, waarvan het grondwoord niet meer in
			 gebruik is, zooals in wapperen, biggelen en schitteren. In
			 andere talen heeft men nog vele andere zulke afgeleide vormen meer: doch
			 daarover wordt het best gehandeld in de Grammatica der bijzondere talen, waarin
			 die vormen bestaan.
Verder moet worden opgemerkt, dat met een zegwoord niet alleen in
			 een gezegde of prédicaat, maar ook in een bepaling of complement, een
			 accident aan een voorwerp kan worden toegekend. In dit geval bekleedt het
			 dezelfde plaats of functie in een zin, als een benaming van een adjunct of
			 bijvoeglijk naamwoord, en in die talen, waarin het naamwoord een eigene
			 verbuiging heeft, neemt het dan ook deze verbuiging aan. Daarom wordt het dan
			 Particiep of deelwoord genoemd, omdat het dan deelt in den aard,
			 in de functie en verbuiging, van het naamwoord: maar overigens behoudt het de
			 beteekenis van het zegwoord, en ook den dubbelden, den subjectiven of
			 den objectiven vorm, waarvan de eerste gewoonlijk minder juist het
			 bedrijvend

{==84==} {>>pagina-aanduiding<<}
 of het tegenwoordig, en het andere het
			 lijdend of het verleden deelwoord genoemd wordt. Beiden
			 beteekenen dan een accident als hoedanigheid of accidentele
			 hoedanigheid, een toestand of gesteldheid van een persoon of
			 zaak: het eerste een toestand van een persoon of zaak als
			 súbject van hetgeen door het zegwoord beteekend wordt; b.v.
			 een dravend paard;Hij is hoorende doof; Hij liep lachende heen; het
			 andere een gesteldheid van een persoon of zaak als óbject,
			 zoodat het een gesteldheid beteekent, waarin een óbject door hetgeen het
			 zegwoord beteekent, gebracht of gekomen is; b.v. Het nieuw gebouwde en goed
			 bemande schip was naauwelijks uitgezeild, of het is door een storm beloopen en
			 gestrand. De naar den wal gezwommene manschappen hebben van de aangespoelde
			 lading zoo veel mogelijk gered.- Het súbject is bij dezen
			 óbjectiven vorm volstrekt onbepaald: het kan zelfs het
			 óbject zelf zijn, zooals bij uitgezeild, gestrand,
			 gezwommen en aangespoeld: maar de uitdrukking is louter
			 objectief. - Deze zelfde objective vorm kan ook onmiddellijk van een
			 naamwoord gevormd worden; b. v. gevleugeld (paard),
			 gelaarsd en gespoord. Dan beteekent het met het voorwerp,
			 dat door het naamwoord beteekend wordt, aangedaan (hetzij door een ander
			 súbject, hetzij door zich zelf). Zoo is een gevleugeld paard een
			 met vleugels aangedaan paard, gelijk een gevleugelde dief in een
			 figuurlijken zin hetzelfde beteekent van vleugelen, dat van hetzelfde
			 naamwoord vleugel gevormd eigenlijk met vleugels aandoen, iemand
			 vleugels aandoen, beteekent, door hem zoo de handen op den rug te
			 binden, dat de armen hem, als bij voorbeeld een eend de vleugels, aan het lijf
			 zitten. En zoo is gelaarsd en gespoord, met laarzen en sporen
			 aangedaan, in vorm en beteekenis gelijk aan gemaskerd, van
			 maskeren, dat, van het zelfstandig naamwoord masker gevormd,
			 met een masker aandoen, iemand een masker aandoen, beteekent.

{==85==} {>>pagina-aanduiding<<}

Dikwijls wordt een deelwoord gebruikt, om in een
			 bepaling van een voorwerp een toestand of gesteldheid, als onderscheidend
			 kenmerk van een persoon of zaak, te beteekenen; en dus om de
			 hoedanigheid van een persoon of zaak te noemen. Dan houdt het op een
			 benaming van accident of zegwoord te zijn, en wordt het een
			 benaming van adjunct, en dus een bijvoeglijk naamwoord of
			 adjectief; zooals b. v. een levend wezen, een drukkende
			 last, beleedigende woorden, een doodend vergift, een wankelende
			 gezondheid, een verblijdende tijding; een gebogene houding, gesmolten
			 boter, geslagen ijzer, gekrenkte hersens,
gepelde garst,
			 een verdacht persoon; een geslepen booswicht, een gegoed bemiddeld of
			 welgesteld burger, een gevleugeld paard, een gespierde arm, een
			 bezield wezen, gevlamd hout, een beklante winkel. Zoo zegt
			 men zelfs een gemaskerd bal.
In het Nederduitsch, Hoogduitsch, Fransch en andere talen heeft het
			 zegwoord alleen als bepaling, in den vorm van het
			 deelwoord, een objectiven vorm: maar tot objective uitdrukking
			 van een gezegde wordt dan dit objective deelwoord als complement bij de
			 abstracte subjective zegwoorden zijn of worden gevoegd, en
			 vervangt deze zamengestelde uitdrukking den objectiven vorm, zooals die
			 in andere talen door verbuiging gevormd wordt (zooals b. v. amatur, hij
			 wordt bemind, van amat, hij bemint). Zoo zegt men in het zoogenaamde
			 Praesens (bl. 20) b. v. De boom wordt geplant en in het
			 Perfectum: De boom is geplant.- Dezen objectiven zin hebben echter die
			 uitdrukkingen niet, wanneer het objective deelwoord in de beteekenis van een
			 bijvoeglijk naamwoord gebruikt wordt, b. v. Hij wordt, of Hij is,
			 bedroefd, beangst, bevreesd; De tafel is gedekt;
Het boek is
			 ingebonden.
De uitdrukking van het gezegde blijft dus zoo toch altijd in het
			 hoofdwoord van het gezegde den subjectiven vorm 
{==86==} {>>pagina-aanduiding<<}
 behouden;
			 en dezelfde zamengestelde uitdrukking door het objective deelwoord met het
			 zegwoord zijn dient ook tot beteekenis van het zoogenaamde
			 Perfectum in de subjective wijze van uitdrukking;b. v.Hij is
			 gevallen; Hij is ingegeslapen;Hij is naar den Haag gewandeld. In
			 andere gevallen wordt daartoe het zegwoord hebben gebruikt; b.v.Hij
			 heeft gegeten;Hij heeft geslapen; Hij heeft gewandeld.
Dat de uitdrukking van een gezegde door middel van een
			 subjectief zegwoord een objectiven zin kan hebben, wanneer bij
			 dat zegwoord tot complement of aanvulling het objectivedeelwoord gevoegd
			 wordt, laat zich gemakkelijk begrijpen: maar hoe kan diezelfde wijze van
			 uitdrukking ook een subjective beteekenis hebben? Waarom heeft de
			 uitdrukking een objectiven zin in De boom is geveld, maar een
			 subjectiven in De boom is gevallen? - Om dit te begrijpen, moet
			 men een tweeërlei, aanmerkelijk verschillende, beteekenis van den
			 objectiven vorm of het zoogenaamde Passief onderscheiden. In het
			 algemeen beteekent het, ja, een accident van iets als van een
			 óbject, en het objective of zoogenaamde passive deelwoord
			 beteekent een accidentele gesteldheid van iets, dat als een
			 óbject beschouwd wordt; maar zulk een accident of accidentele
			 gesteldheid kan voorgesteld worden als teweeggebracht, veroorzaakt of bewerkt
			 door een súbject, maar ook niet. Wanneer men zegt, dat een boom
			 geveld wordt of geveld is, dan wordt een accidentele gesteldheid
			 van den boom beteekend, die veroorzaakt wordt of is door een
			 súbject: maar, zegt men, dat een boom gevallen is, dan
			 beteekent men een louter accidentele gesteldheid, zonder dat daarbij aan een
			 súbject als oorzaak of bewerker in het allerminste gedacht wordt.
			 Gevallen heeft ook wel een objectiven zin: het heeft niet de
			 beteekenis van een accident, dat voortkomt uit een als súbject
			 beschouwd voorwerp: maar het heeft geen objectiven zin in
			 tegenoverstelling van een súbject. - Om deze twee
			 verschillende beteekenissen van de 
{==87==} {>>pagina-aanduiding<<}
 objective wijze van
			 uitdrukking, die natuurlijk ook in de taal onderscheiden kunnen worden (gelijk
			 dit in het Javaansch plaats heeft), ook met verschillende benamingen te
			 onderscheiden, kan men de ééne, zooals in De boom is
			 geveld, de objective, en de andere, zooals in De boom is
			 gevallen, de accidentele wijze van uitdrukking, of, indien men de
			 benaming Passief als louteren kunstterm gebruikt, de eerste het
			 objective, en de andere het accidentele, Passief noemen. - Dat
			 men nu in de Grammatica van het Nederduitsch zulk een uitdrukking, als De
			 boom is gevallen, als het Perfectum van den activen (subjectiven)
			 vorm beschouwt, dat heeft geen andere rede, dan dat zulk een accident als
			 vallen, alleen in het Perfectum met het accidentele Passief aan een
			 onderwerp als aan een óbject, maar anders in den activen (subjectiven)
			 vorm aan een onderwerp als súbject, toegeschreven wordt. En, hoe dit zoo
			 geschieden kan, is gemakkelijk te begrijpen, wanneer men maar bedenkt, wat
			 boven (op bl. 84) reeds met een enkel woord is aangeduid, dat een objectief
			 accident, zooals door het objective deelwoord beteekend wordt, niet alleen
			 voorgesteld kan worden als teweeggebracht door iets anders als door een
			 súbject, maar ook, zooals wij werkelijk dikwijls denken en zeggen,
			 als van zelf gekomen, en dus als een gesteldheid, waartoe iets uit
			 zich zelf gekomen is. Maar, wordt nu in dezen zin een accident aan een
			 onderwerp toegeschreven, dan is de uitdrukking natuurlijk de
			 subjective.
En zoo zal het dan ook niet moeijelijk te verklaren zijn, wat
			 onderscheid van zin en beteekenis er in het Nederduitsch is tusschen die
			 tweeërlei uitdrukking van het Perfectum van een subjectief (actief)
			 zegwoord door middel van de woorden zijn en hebben; zooals bij
			 voorbeeld in Hij is ingeslapen, en Hij heeft geslapen, of in
			 De boom is gegroeid en De boom heeft gebloeid. De uitdrukking met
			 zijn heeft werkelijk, zooals wij gezien hebben, geen subjectiven
			 (activen) zin, maar een objectiven: het is het accidentele
			 

{==88==} {>>pagina-aanduiding<<}

 Passief. Alleen de uitdrukking met hebben heeft
			 werkelijk een subjectiven zin, ofschoon het bijgevoegde objective
			 deelwoord een accidentele gesteldheid beteekent. Trouwens deze
			 accidentele gesteldheid wordt door de constructie met het woord
			 hebben niet eenvoudig voorgesteld als een accidentele gesteldheid, maar
			 als het óbject van het onderwerp, zoodat dit onderwerp
			 daarentegen beschouwd wordt als het súbject, terwijl die
			 accidentele gesteldheid het bedoelde of bewerkte óbject
			 is, en als reeds door het súbject verkregen;-daarom wordt het
			 woord hebben, en wel in het Praesens, gebruikt.--Van sommige
			 zegwoorden worden met verschillende beteekenis beide uitdrukkingen gebruikt;
			 bij voorbeeld: Ik ben hem gevolgd, en Ik heb hem gevolgd; Ik ben naar
			 den Haag gewandeld; en Ik heb een uur gewandeld; Ik ben, en Ik
			 heb, de stad rondgewandeld. Het eerste beteekent, wat gebeurd, het
			 laatste, wat gedaan is.
Heeft een zegwoord als deelwoord den zin van een bijvoeglijk
			 naamwoord, dan kan het ook, even als het bijvoeglijk naamwoord, tot benaming
			 van een voorwerp, en dus als zelfstandig naamwoord, gebruikt worden; b.
			 v. de medelijdende, een slapende, de levenden, het
			 blinkende; de gevangene, een bedroefde, het geschrevene,
			 een gedachte.
Zoo, als zelfstandig naamwoord gebruikt, beteekent het zegwoord een
			 voorwerp, een súbject of óbject, met het accident,
			 dat door het zegwoord beteekend wordt. Maar ook het accident zelf kan
			 als voorwerp voorgesteld en als zoodanig, en dus als zelfstandig
			 naamwoord, met het zegwoord benoemd worden; en ook hiervoor heeft men in de
			 Indo-germaansche talen een bijzonderen vorm, namelijk den Infinitief of
			 de onbepaalde wijs van het zegwoord; b. v. Mijn spelen is leeren,
			 mijn leeren is spelen: waarom zou mij dan het leeren vervelen. Ik kan het
			 lachen niet laten. Ja, ook de zegwoorden vervelen en laten
			 zijn in deze voorbeelden als naamwoorden gebruikt, als bepalingen van de
			 zegwoorden zou en kan, die de hoofdwoorden van 
{==89==} {>>pagina-aanduiding<<}
 het
			 gezegde zijn. De constructie van den zin is toch volkomen dezelfde, als men
			 zegt, Wilt gij ontbijt? en als men zegt: Wilt gij ontbijten?-
			 volkomen dezelfde, als men zegt, Zij ZAG dansen; en als men zegt:
			 Zij KAN dansen, Zij WIL dansen, Zij MAG dansen,
			 ZijZAL dansen, Zij GAAT dansen. In al zulke zinnen
			 beteekent de Infinitief een voorwerp. - De Infinitief wordt dan
			 gebruikt, wanneer men een accident wil noemen, zonder die wijziging, die
			 de beteekenis van den grammatischen vorm van een ander substantief er
			 aan geven zou; b. v. Ik hoor fluiten. Zegt men, Ik hoor gefluit;
			 dan zegt men wel ongeveer, maar niet geheel, hetzelfde: want gefluit
			 beteekent een door fluiten teweeggebracht geluid. - De Infinitief
			 is echter een naamwoord, dat ook zelf in zijn grammatischen vorm een eigene,
			 bijzonder gewijzigde beteekenis heeft, namelijk door zijn òf
			 subjectiven òf óbjectiven vorm. Zegt men, Ik
			 hoor zingen; dan beteekent zingen een accident als toegeschreven aan
			 een, hoezeer geheel onbepaald, súbject,-het zingen van iemand
			 die zingt, of van personen die zingen. Gezongen worden daarentegen
			 beteekent het accident van het óbject; b. v. Het volkslied zal
			 gezongen worden door den heer N. Zoo worden beide vormen tegelijk, ieder in
			 zijn eigen beteekenis, gebruikt in dezen éénen zin: Ik wil
			 zelf gehoorzamen, maar ook gehoorzaamd worden. - Door dezen
			 subjectiven of objectiven vorm, waardoor het accident òf
			 aan een súbject, òf aan een óbject wordt
			 toegeschreven, blijft de Infinitief een zegwoord, ofschoon het
			 overigens in den aard, in de functie en constructie, van het zelfstandig
			 naamwoord deelt, en om deze rede met even veel regt ook
			 Particiep of deelwoord had kunnen genoemd worden, als het
			 zegwoord, wanneer het in de functie en constructie van het bijvoeglijk
			 naamwoord deelt. Zuivere naamwoorden hebben ook wel een òf
			 subjectiven òf objectiven vorm, zooals bakker en
			 gebak, wandeling en gewandel: maar dan hebben zij dien vorm
			 
{==90==} {>>pagina-aanduiding<<}
 als benaming van een zelf als súbject of óbject
			 benoemd voorwerp, niet als benaming van een aan een súbject of
			 óbject plaats hebbend of gebeurend accident als voorwerp. - De
			 Infinitief kan echter door het spraakgebruik ook de beteekenis van een
			 zuiver substantief of zelfstandig naamwoord krijgen, gelijk een
			 Particiep die dikwijls van een adjectief of bijvoeglijk
			 naamwoord krijgt (bl. 85); bij voorbeeld als men zegt: Het leven is
			 kort; Het eten staat gereed;
Het zeggen is,
dat hij morgen komen
			 zal.
Van den Infinitief met het woordje te (een verkorting
			 van toe, het Hoogduitsche zu) hebben wij in het Hollandsch een
			 zamengestelde uitdrukking, die denzelfden zin heeft als hetgeen in het Latijn
			 op onderscheidene wijzen met één woord beteekend en dan òf
			 Supinum, òf Gerundium, òf Participium
			 Gerundivum, genoemd wordt; zooals in de volgende voorbeelden: Ik verlang
			 te rusten; Hij besloot te vertrekken; Zij meende te bezwijken; Hij schaamt
			 zich (of Hij schroomt) zijn misslag te bekennen; Hij kwam (of
			 raakte) te vallen; de vrees van te verliezen, een voorwendsel om thuis te
			 blijven, zonder een woord te spreken; Des morgens lang te slapen, te geeuwen en
			 te gapen, staat leelijk voor een kind;
Het is beter te zwijgen; Ik ben blij (of Ik verheug mij) u
			 te zien; Hij staat te wachten; Het hangt te slingeren; Hij zat te beven; Ik heb
			 mijn beurs te bewaren gegeven; Ik heb morgen geld te ontvangen, maar ik heb
			 geld te betalen; Het is te betreuren, maar het was te voorzien; Het blijft nog
			 een week lang te zien; Het is niet uit te staan; een nader te bepalen uur; een
			 ligt te verteren kost. - Het is duidelijk, dat deze zamengestelde
			 uitdrukking, ofschoon zij niet zulk een volkomene grammatische eenheid heeft,
			 toch even zoo goed de uitdrukking van één gewijzigd begrip is,
			 als bij voorbeeld het objective deelwoord, dat met het voorvoegsel ge
			 gevormd wordt: te zien en uit 

{==91==} {>>pagina-aanduiding<<}

te staan, bij
			 voorbeeld, beteekenen even goed slechts een logische wijziging van de begrippen
			 zien en uitstaan, als gezien en uitgestaan.
			 Blijkbaar staat de beteekenis zelfs in tegenstelling met die van dat objective
			 deelwoord, zooals ieder gevoelen zal, die Ik heb gezien vergelijkt met
			 Ik heb te zien, en Het is gezien met Het is te zien. -
			 Ook met andere zelfstandige naamwoorden wordt het woordje te op dezelfde
			 wijze zamengesteld, om een benaming van accidentele hoedanigheid, toestand
			 of gesteldheid te vormen; bij voorbeeld in te koop, te voet, te
			 boek, te schande, te gronde, te loor, te zoek,
			 tevreden. En even zoo beteekent ook de Infinitief van een zegwoord met dat
			 woordje te er vóór een accidentele gesteldheid:
			 maar tevens wordt hierdoor zulk een wijziging van zin beteekend, als men
			 gewoon is een modus of wijze, of ook, hoewel verkeerd, een
			 tijd, te noemen, en die gevoeglijk met den in de Latijnsche grammatica
			 gebruikelijke naam van Gerundium onderscheiden kan worden. Welke
			 wijziging van zin er door beteekend wordt, blijkt uit de zoo even opgemerkte
			 tegenstelling tegen den zin van het objectief deelwoord. Gelijk namelijk
			 dit objectief deelwoord tot uitdrukking van het Perfectum dient (bl. 20
			 en bl. 85 en 86), zoo beteekent het Gerundium het Imperfectum (bl. 21),
			 wel niet in dien ontkennenden zin, dien dit kunstwoord heeft, om de
			 tegenstelling tegen het Perfectum aan te duiden, maar in een
			 stelligen zin, zoodat het een accidentele gesteldheid beteekent,
			 waarin een voorwerp in de gelegenheid, geschiktheid, mogelijkheid of
			 noodzakelijkheid is om TOT het accident, dat door het woord
			 beteekend wordt, te komen of te geraken, en dat bijgevolg nog niet
			 volbracht, nog imperfectum, is. Het heeft, even als het objective
			 deelwoord, een objectiven zin. Het beteekent, niet, zooals het
			 subjective deelwoord, een toestand, die van een persoon of zaak als
			 súbject voorkomt, maar een gesteldheid, die aan een
			 persoon of zaak als óbject overkomt (al is het dan ook
			 
{==92==} {>>pagina-aanduiding<<}
 door zich zelf of van zelf): van het objectief deelwoord verschilt
			 het evenwel daarin, dat in het objectief deelwoord een accident wordt
			 voorgesteld als reeds werkelijk aan het óbject tot stand gekomen, maar
			 in het Gerundium als een accident, dat nog een óbject der
			 gedachten is, dat nog in de voorstelling bestaat, - dat nog
			 gebeuren moet of kan. - Meestal wordt dit Gerundium als een
			 complement van een ander zegwoord gebruikt; bij voorbeeld: Hij kwam -
			 of raakte-te vallen; Ik verlang te rusten; Zij meende te bezwijken. En
			 zoo ook, even als het objectief deelwoord (bl. 86), bij de zegwoorden
			 zijn en hebben; bij voorbeeld: Het is te betreuren, maar het
			 was te voorzien; en Ik heb geld te ontvangen, maar ook te betalen.
			 Ook wordt het als complement gevoegd bij een zegwoord dat een toestand
			 beteekent, zooals staan, liggen en zitten, om een toestand te
			 beteekenen van een súbject of van een óbject, waarin het, zooals
			 men zegt, aan een accident súbject of óbject is,
			 waarin het een accident ondergaat of ondervindt, of daaraan onderworpen,
			 onderhevig of blootgesteld is, of waarin een accident aan een súbject of
			 óbject overkomt, wedervaart, te beurt valt, of hoe men het anders kan of
			 moet uitdrukken; b. v. Hij staat te wachten; Hij zat te beven; Hij lag te
			 spartelen; Het hangt te slingeren; Het staat, of blijft, te
			 bezien. - Verder wordt het Gerundium ook gebruikt als complement van een
			 voorzetsel; bij voorbeeld: op het punt van te vallen, om kort te gaan,
			 zonder zich te bedenken; en ook wel als onderwerp, bij voorbeeld:
Altijd te moeten knorren is vervelend. - Eindelijk wordt het
			 Gerundium ook, even als het deelwoord (bl. 85), in den zin van een
			 adjectief of bijvoeglijk naamwoord gebruikt; en dan wordt in het
			 Hollandsch de adverbiale of bijwoordelijke uitdrukking, die in deze taal tot
			 Gerundium gebruikt wordt, ook even als een bijvoeglijk naamwoord
			 verbogen;zooals bij voorbeeld in door te stane beproeving, even als
			 
{==93==} {>>pagina-aanduiding<<}
 in doorgestane beproeving. - En zoo kan het dan ook, even
			 als het bijvoeglijk naamwoord: tot benaming van een voorwerp, en dus als
			 zelfstandig naamwoord, gebruikt worden (bl. 88); bij voorbeeld:Het te
			 ontvangene bedraagt minder dan het te betalene, zoodat er een te kort zal
			 komen. - Doch welke functie het Gerundium in den zin ook bekleeden mag, de
			 beteekenis is altijd dezelfde: altijd beteekent het een accidentele of
			 eventuele gesteldheid als Imperfectum, gelijk door het objectief
			 deelwoord zulk een gesteldheid als Perfectum beteekend wordt.
2. Er is nog overig, de tweede ondersoort der benamingen van
			 begrippen van accident te beschouwen, de benamingen van een accident,
			 dat in een gezegde aan een voorwerp toegeschreven wordt, niet als iets
			 dat aan het voorwerp plaats heeft of gebeurt, maar als een
			 bijkomende accidentele omstandigheid (bl. 73), zooals een omstandigheid
			 van plaats, of vantijd, of van een accidentele betrekking
			 tot een ander voorwerp. Het logisch onderscheid tusschen deze twee soorten
			 bestaat hierin, dat met een woord, dat een benaming van een accident van
			 de eerste soort is, iets onmiddellijk in een gezegde aan een voorwerp
			 wordt toegeschreven, zoodat het woord het hoofdwoord van het gezegde, het
			 verbum of zegwoord, is; terwijl dit met een benaming van
			 bijkomende accidentele omstandigheid slechts middellijkgeschiedt, bij
			 wijze van complement of aanvulling; waarom het dan ook, een
			 adverbium (in het Fransch adverbe)of bijwoord genoemd
			 wordt. En niet alleen tot aanvulling of complement van hetgeen in een
			 gezegde met een zegwoord aan een voorwerp toegeschreven wordt,
			 maar even zoo tot aanvulling van hetgeen in een bepaling van een
			 voorwerp met een bijvoeglijk naamwoord, of deelwoord, of
			 telwoord, of andere benaming van hoeveelheid, aan een voorwerp
			 wordt toegekend, en desgelijks eindelijk tot aanvulling van een
			 complement, wordt zulk een bijwoord gebruikt.

{==94==} {>>pagina-aanduiding<<}

Zulke bijwoorden nu, of benamingen van
			 bijkomende accidentele omstandigheid, zijn vooreerst de
			 benamingen van de onder de zinnen vallende omstandigheden van plaats
			 ofplaatselijke betrekkingen, dat wil zeggen, van de
			 betrekkingen, waarin iets met of tot iets anders staat of komt in de
			 ruimte; zooals boven en beneden, vóór en
			 achter, binnen en buiten, op en onder, in en
			 uit; nevens, naast, bij of om en tusschen; langs of
			 volgens en tegen; aan, tot, te of maar, en van of af;
			 over en door; oost en west. Zegt men bij voorbeeld:
			 
De kinders slapen boven; dan is slapen de benaming van een
			 accident, dat met het hoofdwoord van het gezegde, en dus met een
			 zegwoord, aan het súbject wordt toegeschreven: maar boven
			 is een benaming van een accidentele omstandigheid van plaats, die
			 tot complement of aanvulling van hetgeen men zeggen wil, met een
			 bijwoord, er bijgevoegd wordt. Zoo ook, als men zegt: de boven
			 slapende kinders.
Maar zulke benamingen van accidentele omstandigheden van plaats
			 worden dan ten tweeden ook figuurlijk gebruikt tot het beteekenen van
			 omstandigheden van tijd of tijdelijke betrekkingen, dat wil
			 zeggen, van betrekkingen, waarin iets met of tot iets anders staat of
			 komt in den tijd; want den tijd stelt de mensch zich voor de
			 verbeelding als een uitgestrektheid in de ruimte. Zoo worden bij
			 voorbeeld vóór, op, in, te, tegen, om en over ook
			 van tijdelijke betrekkingen gebruikt. Er bestaan echter ook eigene benamingen
			 voor, zooals na (in plaats van achter), sedert (in plaats
			 van van af), tevens (in plaats van nevens); gister,
			 heden, morgen;
straks, terstond, dra.
Even zoo worden zij ten derden ook figuurlijk gebruikt tot
			 het beteekenen van reële omstandigheden of werkelijke
			 betrekkingen, dat wil zeggen, van betrekkingen, waarin iets met of
			 tot iets anders staat of komt door werkelijke aanraking of
			 verbinding door een werking, kracht of invloed. Trouwens
			 alle werkelijke relatie, alle reële aanraking of 
{==95==} {>>pagina-aanduiding<<}
 verbinding, heeft plaats in de ruimte of in den tijd.
			 Zoo zegt men bij voorbeeld een leugen uit nood. Zóó
			 wordt de leugen voorgesteld als voortkomende uit den nood, als uit
			 een plaats, uit een bron, en de nood als den leugen
			 voortbrengend, gelijk een bron water voortbrengt. Zoo ook rijk door
			 vlijt, groot van verstand, middel tegen bederf, geld tot
			 belooning, een brief aan zijn vader, enz. enz. - Ook zijn er voor
			 deze soort van betrekking eigene benamingen, zooals mede of met,
			 jegens, behalven, uitgezonderd, en vele andere meer.
En tot deze soort van betrekking behoort dan eigenlijk ook de
			 logische betrekking tusschen súbject en
			 óbject, wanneer die met een afzonderlijk woord beteekend wordt.
			 Trouwens de betrekking van een súbject tot een óbject is niet
			 enkel een logische, die enkel en alleen in het denken en in de
			 uitdrukking der gedachten door middel der rede plaats heeft: zij bestaat ook
			 wel degelijk in de werkelijkheid. Ookwordt met de beteekening en
			 uitdrukking van die betrekking in het denken of spreken, al is die een louter
			 logische, toch ook zeer dikwijls, of liever meestal, een
			 reële of werkelijke betrekking bedoeld. Zij kan dus ook als
			 een reële in de taal uitgedrukt worden. In vele talen wordt dus
			 zulk een betrekking wel dikwijls, als een logische, door
			 één der naamvallen, of ook alleen door de logische
			 constructie van den zin, beteekend: doch het geschiedt ook, als een
			 reële betrekking, door afzonderlijke woorden, zooals in het Hollandsch
			 door van, uit, door, aan, tot, en
			 dergelijke. Zelfs kan men als zeker stellen, dat ook die uitgangen, die men
			 naamvallen noemt, oorspronklijk alle zulk een reële beteekenis
			 gehad hebben: de logische is er maar aan gehecht.
Maar zulk een logische beteekenis wordt dan niet enkel
			 gehecht aan de naamvallen, die in de taal bepaaldelijk en uitsluitend
			 daartoe dienen, om de logische betrekkingen tusschen súbject en
			 óbject aan te duiden. Alle benamingen, die een betrekking beteekenen,
			 welke in den eigenlijken zin 
{==96==} {>>pagina-aanduiding<<}
 van het woord een werkelijke
			 betrekking genoemd mag worden, hebben die beteekenis alleen door den
			 logischen zin, die er aan gehecht wordt. Door middel van de zinnelijke
			 gewaarwording, waaruit al de met bijzondere benamingen onderscheidene en
			 bestempelde begrippen eigenlijk ontleend zijn, verkrijgt de mensch geen
			 begrippen van eigenlijk gezegde werkelijke betrekking en verbinding der
			 dingen onder elkander. Door de zinnelijke gewaarwording krijgt hij alleen
			 kennis of notie en begrip van hetgeen plaats heeft in de ruimte
			 en in den tijd, alleen van een nevens en na elkander
			 en van beweging en opvolging. Als hij een steen ziet vallen, dan
			 ziet hij niets anders, dan een beweging: dat hier een
			 werking plaats heeft (bewerkt of veroorzaakt door de
			 zwaarte van den steen of de aantrekkingskracht van de aarde), daarvan ziet of
			 verneemt hij volstrekt niets. En, als hij dien steen op een glasruit van
			 een broeiraam ziet neêrkomen, dan ziet hij ook dit wel; als ook, dat het
			 glasruit, dat zoo even heel was, nu daarop of
			 daarna, in stukken is: dit gevolg ziet hij wel: maar, dat de val
			 van den steen hiervan de oorzaak was, dat dit door het vallen van
			 den steen bewerkt is, dat zag hij niet. Neen, de begrippen van
			 werking, van bewerkende oorzaak van een gevolg, heeft de mensch
			 alleen uit zich zelf, uit zijn eigen ziel, uit zijn
			 zelfsbewustzijn, waarin hij zich als de oorzaak of
			 bewerker van zijn daden bewust wordt. Daaruit alleen heeft hij dus ook
			 het begrip van gevolg als uitwerking: daaruit alleen ook de begrippen
			 van middel en van doel. Doel is dat, wat hij in zijn
			 zelfsbewustzijn zich voorstelt als een óbject, dat hij als
			 súbject wil bewerken of veroorzaken: middeliseen
			 ander óbject, dat hij zich voorstelt eerst zoo te
			 bewerken, dat het vervolgens als súbject de bewerkende
			 oorzaak wordt van dat eerste óbject, van zijn doel. -
			 Zoo zijn dus die begrippen van oorzaak en middel en doel
			 slechts wijzigingen van de logische begrippen van sùbject
			 en óbject. Als wij spreken van een leugen uit nood, dan
			 wordt de nood

{==97==} {>>pagina-aanduiding<<}
 als een súbject gedacht, dat
			 den leugen als een óbject veroorzaakt en bewerkt. Als wij
			 spreken van geld tot belooning, dan is de zin, dat de belooning
			 een óbject als doel is, en het geld een
			 óbject als middel, maar dat tevens als
			 súbject dat doel bewerkt of teweegbrengt. En die begrippen, als
			 ook die van werking, bewerking en uitwerking, worden niet
			 eigenlijk door de woorden beteekend, maar worden door de menschelijke
			 rede tot uitdrukking van den zin der gedachten alleen maar aan de
			 woorden gehecht. De beteekenis van die begrippen is altijd slechts een
			 logische zin of beteekenis der woorden, - of van de woordvormen of van
			 de wijze van uitdrukking. Op zich zelf beteekenen de woorden geen andere
			 betrekking of verbinding der dingen, dan een betrekking van plaats of
			 van tijd.
Ten vierden eindelijk wordt zulk een benaming van accidentele
			 omstandigheid of betrekking ook gebruikt tothetbeteekenen van een
			 comparative betrekking, dat wil zeggen, van de betrekking, waarin
			 iets tot iets anders staat, wanneer het nevens dit andere voor den geest
			 gesteld en er bij vergeleken wordt, en dat dus ook niets anders dan een
			 logische betrekking is; zooals boven verwachting, onder de maat.
			 Eigene benamingen voor deze soort van betrekking zijn woorden als
			 insgelijks, als en dan.
Zulk een benaming nu van een begrip van iets als een accidentele
			 omstandigheid of betrekking wordt, zooals wij gezien hebben (bl.
			 93), omdat het tot aanvulling bij een ander woord gevoegd wordt een
			 ADverbium (in het Fransch adverbe) of BIJwoord genoemd.
			 Maar even zoo wordt een benaming van een hoedanigheid, een
			 bijvoeglijk naamwoord of deelwoord, genoemd, wanneer
			 daarmeê in een zin niet een hoedanigheid van een voorwerp, maar
			 een hoedanigheid, toestand of gesteldheid van een ander
			 adjunct of accident, en dus een wijze hoe of eenige
			 wijziging, beteekend wordt; b. v. donker groen, langwerpig rond,
			 zwaar beladen, langzaam gaan, verstan-

{==98==} {>>pagina-aanduiding<<}

dig behandeld
			 worden, nuttig werkzaam zijn, brandend heet, grievend
			 beleedigen, verkeerd verstaan, verheven, of ongedwongen,
			 spreken, gematigd handelen, bekrompen denken, vroeg of
			 laat opstaan, later naar bed gaan.
Andere bijwoorden verschillen van een bijvoeglijk naamwoord of
			 deelwoord slechts een weinig in vorm, zooals bij voorbeeld zijdelings,
			 dagelijks, ras, gaarn, vervolgens en doorgaans,
			 van zijdelingsch, dagelijksch, rasch, graag,
			 vervolgend en doorgaand. In het Hollandsch hebben eenige volkomen
			 denzelfden vorm als een objectief deelwoord met het voorvoegsel be,
			 ofschoon zij anders als deelwoord met gebruikt worden; bij voorbeeld
			 benoorden en bezijden, van noord en zijde: en even
			 zoo zijn buiten en binnen van uit en in gevormd.
			 Maar, hoedanig de grammatische vorm van een bijwoord ook wezen mag, en waarvan
			 de verklaring tot de Grammatica behoort; de zin of beteekenis is altijd
			 dezelfde als van een bijvoeglijk naamwoord of deelwoord: altijd beteekent
			 het een hoedanigheid, toestand of gesteldheid. Trouwens, wat is
			 een omstandigheid van plaats of van tijd, waarin iets verkeert, of een
			 betrekking, waarin iets tot iets anders staat; wat is dat anders
			 dan een toestand of gesteldheid? Beteekenen bij voorbeeld
			 vóór en achter niet dezelfde betrekking of
			 gesteldheid, als de bijvoeglijke naamwoorden voorste en
			 achterste? Gelijk zij in zamengesteldenaamwoorden, zooals in
			 voorwielen of achterwielen, in plaats van voorste of
			 achterste wielen, volkomen denzelfden zin hebben; zoo ook in
			 zamenstelling met, dat is als bijwoord bij, een zegwoord;
			 bij voorbeeld: Hij ging voor; dat wil zeggen: Hij ging de
			 voorste, of zoodanig, dat hij de voorste was. De menschen
			 boven beteekent de boven of hooger zijnde of wonende
			 menschen. Hij heeft den wind tegen, beteekent volkomen hetzelfde, als in
			 het Fransch Il a le vent contraire: maar contraire is een
			 bijvoeglijk naamwoord.

{==99==} {>>pagina-aanduiding<<}

Alleen het gebruik bepaalt dus, of men een woord
			 een bijvoeglijk naamwoord of deelwoord, dan wel een bijwoord,
			 noemt. Zwaar, zeggen wij, is een bijvoeglijk naamwoord: maar
			 in zwaar beladen wordt het een bijwoord genoemd. Grievend
			 is een deelwoord van het zegwoord grieven: maar wij noemen het
			 een bijwoord in grievend beleedigen of grievend beleedigd.
			 Een bijwoord is dus een benaming van een adjunct of accidenteel
			 adjunct, wanneer het gebruikt wordt tot bepaling - niet van een voorwerp,
			 maar - van een adjunct of accident, en dus tot complement of aanvulling
			 bij een benaming van een adjunct of accident (een
			 bijvoeglijk naamwoord, zegwoord of deelwoord) gevoegd wordt, even als een
			 bijvoeglijk naamwoord bij een benaming van een voorwerp (een
			 zelfstandig naamwoord): en, als men een woord altijd een bijwoord
			 noemt, ook dan, wanneer het tot bepaling van een voorwerp gebruikt
			 wordt; zooals boven, ook als men zegt de menschen boven; dan
			 geschiedt dit, omdat zulk een woord eigenlijk in het spraakgebruik tot
			 aanvulling van een adjunct of accident, en dus als bijwoord, gebruikt wordt, en
			 wel ook, tot bepaling bij een benaming van een voorwerp gevoegd, den zin van
			 een bijvoeglijk naamwoord of deelwoord kan hebben, maar dan toch niet de
			 verbuiging van een bijvoeglijk naamwoord of deelwoord aanneemt.
			 Een bijvoeglijk naamwoord of deelwoord daarentegen legt, wanneer het tot
			 aanvulling van een adjunct of accident gebruikt wordt, de verbuiging af,
			 en daarom noemen wij het dan ook een bijwoord.
Een adverbium of bijwoord wordt echter een
			 prépositie of voorzetsel genoemd, wanneer het door de benaming
			 van een voorwerp bepaald of aangevuld wordt. Zoo is buiten of
			 boven een bijwoord, als men zegt Hij woont buiten, of Hij
			 woont boven; maar een voorzetsel, wanneer men zegt: Hij woont buiten de
			 stad, of Hij woont boven een bakker. En zoo worden ook de
			 bijvoeglijke naamwoorden en deelwoorden overeenkomstig, betrekkelijk,
aan-

{==100==} {>>pagina-aanduiding<<}

gaande, betreffende en belangende, even
			 als bij voorbeeld omtrent en volgens, tot bijwoorden met een
			 complement, en dus als voorzetsels, gebruikt, als men bij voorbeeld
			 zegt:
Handel aangaande deze zaak overeenkomstig zijn te kennen gegeven
			 verlangen. Deze en andere voorzetsels zijn alleen, zonder complement, en
			 dus als bijwoorden, niet meer in gebruik, zooals van, tot,
			 behalven, luidens, jegens. Somtijds verschilt het voorzetsel van het
			 bijwoord een weinig in vorm. Zoo is mede of meê een
			 bijwoord, en met een voorzetsel.-Met de benaming voorzetsel moet
			 men het, even als met andere kunsttermen, zoo naauw niet nemen: want het
			 wordt ook wel achter de bepaling gezet;
b. v. in mij aangaande, welstaans halven, en andere meer.
			 -Dat ook een conjunctie of voegwoord meestal niets anders dan
			 een bijwoord of voorzetsel is, zal ons beneden blijken.
			  
Behalven deze verdeeling der benamingen van bepaalde begrippen in
			 verschillende soorten naar de logische beteekenis in den zin en dus als
			 bestanddeelen der rede, kunnen de woorden ook nog naar de wijze van
			 uitdrukking of benoeming van een begrip onderscheiden worden in
			 positive of stellige en negative of ontkennende
			 benamingen; zooals rein en onrein, bezoedeld en
			 onbezoedeld, geleerd en ongeleerd, sterflijk en
			 onsterflijk, regt en onregt, genoegen en ongenoegen,
			 vergenoegen en misnoegen, krachtig en krachteloos,
			 meêdoogend en onmeêdoogend of meêdoogenloos.
			 - Dikwijls beschouwt men dit onderscheid van uitdrukking of
			 benoeming ook als een wezenlijk onderscheid van beteekenis. Een
			 positive benaming, zegt men, beteekent een stellige en bepaalde
			 hoedanigheid, een negative alleen de afwezigheid of het gemis van een
			 hoedanigheid, zoodat zij wel beteekent, wat iets niet is, maar niet, wat
			 iets wèl is. Een positive be-
{==101==} {>>pagina-aanduiding<<}
naming zegt men,
			 heeft haar zin en beteekenis in zich zelf, een negative alleen door
			 vergelijking met het tegenovergestelde positive. - Doch hierbij moet in de
			 eerste plaats opgemerkt worden, dat, wanneer een positive benaming een zeker
			 gebrek beteekent, dan ten minsten de tegenovergestelde negative, daar
			 zij de afwezigheid of het niet hebben van dat gebrek uitdrukt,
			 wel degelijk een positive beteekenis heeft. Hebben bij voorbeeld de
			 woorden onbevlekt of vlekkeloos, onbezoedeld of
			 onbesmet, onsterflijk, oneindig, onbegrensd,
			 onafhanklijk, onbekrompen, onomkoopbaar, onberispelijk, en
			 dergelijke, niet werkelijk een zeer positive beteekenis? Kan men, wanneer men
			 van een onafhanklijk karakter spreekt, wel zeggen, dat men dan wel zegt,
			 wat het karakter niet is, maar niet, wat het wél is. Even
			 zoo, wanneer een negative benaming in een ontkennende stelling (bl. 8)
			 gebruikt wordt; zooals bij voorbeeld, wanneer men zegt: Dat is niet
			 onbillijk. Maar ook buitendien en in alle gevallen heeft zulk een
			 negative benaming, als het wèl beschouwd wordt, als
			 onderscheidend kenmerk van een begrip even goed een positive,
			 stellige en bepaalde beteekenis, als een positive
			 benaming: en wat is een woord als benaming van een begrip anders, dan een
			 zinnebeeldig teeken, kenteeken of kenmerk van een bepaald
			 begrip, om het daardoor van alle andere begrippen te onderscheiden? Men
			 zie bladz. 41. Waarom zou een woord als oneven, onaangenaam,
			 onrijp of onecht gerekend kunnen worden een minder stellig en
			 bepaald onderscheidend kenmerk te wezen, als even, aangenaam,
			 rijp of echt? Waarom een woord als ongevoelig of
			 gevoelloos, en onverschillig of onachtzaam, minder dan bij
			 voorbeeld een woord als blind of doof? Alle onderscheiding van
			 soorten van hetgeen onder één hoofdsoort begrepen is, en
			 dus alle onderscheid van benaming van het tegenovergestelde, heeft alleen
			 daarin zijn grond, dat aan het ééne een hoedanigheid, waardoor
			 het zich onderscheidt, wordt opgemerkt, die aan het andere niet
			 opgemerkt wordt: maar dit is ook 
{==102==} {>>pagina-aanduiding<<}
 dan waar, wanneer de
			 benamingen van beide in de taal positief zijn, zooals bij voorbeeld
			 mensch en dier: want, wat ook de oorspronklijke zin van deze twee
			 woorden wezen mag, het onderscheid van beteekenis, dat er tusschen beide, als
			 benamingen van twee tegenovergestelde soorten van zinnelijke wezens, werkelijk
			 voor ons bestaat, is geen ander dan dat van redelijk en
			 onredelijk wezen. Het onderscheid tusschen positive en
			 negative woorden of benamingen bestaat dus wezenlijk alleen maar in een
			 verschillende wijze van benoeming, die daarin haar grond heeft, dat bij
			 de benoeming aan het ééne van de twee begrippen, die men
			 onderscheidt, een hoedanigheid, die tot onderscheidend kenmerk dienen kan,
			 opgemerkt wordt, aan het andere niet: maar de negative benaming, waarmeê
			 men dan dit laatste onderscheiden kan, is dan even goed een stellig en bepaald
			 onderscheidend kenmerk, als de positive benaming van het eerste. Van
			 negative begrippen kan men, zonder een ongerijmdheid te zeggen, niet
			 eens spreken. Ieder begrip is een bepaald begrip, een
			 bepaald vak of bepaalde spheer van het algemeene in onze
			 voorstellingen (men zie de Zielkunde, bl. 135). Maar dan moet immers een
			 woord, dat zulk een begrip beteekent, als benaming van een
			 bepaald begrip, ook altijd een bepaalde, positive beteekenis
			 hebben: het is altijd een bepaalde, positive benaming, als
			 bepaald onderscheidend kenteeken, van een bepaald begrip. Indien
			 het negatief uitgedrukt is, dan behoort dit tot de wijze van
			 benaming, en dus tot den grammatischen vorm van het woord (bl. 40).
			 Deze grammatische vorm heeft zeker ook zin en beteekenis, maar
			 slechts een logische, slechts een modale beteekenis voor de

			 wijze van uitdrukking, -voor de wijze waarop een begrip in de
			 taal door middel der rede, en dus door een woord, beteekend of benoemd
			 wordt, -niet voor het begrip zelf, dat er door beteekend of benoemd
			 wordt. De ontleding en verklaring van den grammatischen vorm van een
			 woord behoort tot de Grammatica. En zoo 
{==103==} {>>pagina-aanduiding<<}
 behoort ook tot de
			 Grammatica de vraag, of in het Hollandsch de voorvoegsels on- en
			 mis-, en wan- en ont, en het aanhechtsel -loos,
			 eigenlijk wel een negative, en niet veeleer een positive
			 beteekenis hebben, zoowel als bij voorbeeld de woorden mis en
			 missen, en los.
			  
B Na deze beschouwing van die eerste en talrijkste klasse van woorden,
			 die de uitdrukkingen of benamingen van bepaalde begrippen zijn, moeten
			 wij nu nog kortelijk de tweede klasse van woorden beschouwen, die in
			 vergelijking van de eerste klasse slechts weinige in getal zijn, en die wij
			 boven (bl. 41), in onderscheiding en tegenstelling der begripswoorden,
			 met de benaming van rede-woorden bestempeld hebben, maar die ook wel
			 modale woorden genoemd worden; woorden, die alleen maar logische
			 beteekenis hebben voor een modus of wijze, waarop de zin der
			 gedachten in de rede, in het spreken of denken, beteekend of voorgesteld
			 wordt. Men noemt deze klasse van woorden ook wel vormwoorden daar men
			 dan onder vorm de wijze van uitdrukking verstaat, en ook wel
			 verstaan kan: maar de zamenstelling in de benaming vormwoorden is
			 duister van beteekenis, en onder vorm in den zin van wijze van
			 uitdrukking verstaat men algemeen den grammaticalen vorm van een woord of
			 den woordvorm. - Die redewoorden nu zijn voor een groot gedeelte
			 de zoogenaamde voornaamwoorden en lidwoorden. Een
			 voornaamwoord noemt men namelijk een woord, dat wel geen benaming van
			 een begrip, geen benaming van een voorwerp, adjunct of accident is, maar
			 voor of in plaats vanzulk een benaming gebruikt wordt. Zoo is bij
			 voorbeeld het woord deze geen benaming van iets: het dient alleen
			 maar om iets aan te wijzen: maar, als ik zeg deze pen, dan dient
			 de aanwijzing door het woord deze voor of in plaats van de benaming van
			 een onderscheidend kenmerk, of een 
{==104==} {>>pagina-aanduiding<<}
 hoedanigheid of omstandigheid,
			 waardoor de pen, die door mij aangewezen wordt, van andere pennen, van
			 die pen, van gene of gindsche pen, of van vorige
			 pennen onderscheiden is. Het is dus een bijvoeglijk voornaamwoord. En
			 zegt men bij voorbeeld, Dit bevalt mij niet;
 dan is het woord
			 dit een zelfstandig voornaamwoord, omdat het gebezigd wordt voor
			 of in plaats van een benaming van een voorwerp en dus in plaats van een
			 zelfstandig naamwoord. Even zoo is hier een voornaamwoord, omdat
			 het voor of in plaats van de benaming van een plaats, bij voorbeeld in plaats
			 van te Delft, gebruikt wordt; en, daar men zulk een benaming van plaats
			 een bijwoord noemt, zoo kan het gevoeglijk een bijwoordelijk
			 voornaamwoord genoemd worden. - Een lidwoord noemt men een woordje,
			 dat geen benaming van een begrip is en ook niet voor of in plaats van zulk een
			 benaming gebruikt wordt, maar dat, toonloos bij de benaming van een voorwerp
			 gevoegd, aan den zin of de bedoeling van deze benaming een bepaalde wijziging
			 geeft, zoodat het dus beschouwd wordt als tot de benaming van het geen men
			 bedoelt, zelf te behooren en er een lid of deel van uit te maken. -
			 Andere redewoorden worden in de grammatica hulpwoorden genoemd, omdat
			 zij namelijk hetzelfde beteekenen, wat anders of in andere talen door een
			 grammatischen vormuitgedrukt wordt, en dus bij gebrek van zulk een
			 grammatischen vorm tot behulp schijnen te dienen. Zoo wordt het zegwoord
			 zullen een hulpwoord genoemd tot uitdrukking van den zoogenaamden
			 toekomenden tijd (bl. 20). - Nog andere zijn onder den naam van
			 interjecties of tusschenwerpsels bekend. - De overigen worden,
			 omdat zij even als de bijwoorden een omstandigheid of wijziging beteekenen,
			 gewoonlijk mede onder de benaming bijwoorden begrepen, of, indien zij
			 door een benaming van een voorwerp bepaald worden, voorzetsels (bl. 99)
			 genoemd.
Vele van deze redewoorden zijn eigenlijk en oorspronklijk
			 begripswoorden, zooals bij voorbeeld het lidwoord een, het
			 
{==105==} {>>pagina-aanduiding<<}
 hulpwoord hebben, de bijwoorden ligt en
			 waarschijnlijk en de voorzetsels van en te: maar hier
			 beschouwen wij zulke woorden alleen naar de figuurlijke of overdragtelijke,
			 naar de logische, beteekenis, die zij hebben door het spraakgebruik.
Niet in alle talen vindt men zulke redewoorden in denzelfden
			 overvloed: in die talen, die het rijkst daaraan zijn, zooals in het Hollandsch,
			 treft men de volgende aan.
a. Demonstrative of aanwijzende voornaamwoorden worden
			 die woorden genoemd, die eigenlijk in de taal dezelfde beteekenis hebben, als
			 een aanwijzing met den vinger of door middel van andere gebaren in de
			 werkelijkheid. Alle benamingen van begrippen hebben een algemeene
			 beteekenis (bl. 46 vlgg.): de aanwijzende voornaamwoorden dienen om het
			 bepaald bijzondere of enkele te beteekenen. Zoo beteekent dit
			 papier òf een bepaalde bijzondere soort van papier, òf
			 een bepaald enkel stuk papier;
en hier beteekent hetzelfde als op deze bepaalde
			 plaats. - Zij zijn, of kunnen zijn, tweeërlei, om het
			 ééne van het andere te onderscheiden, of ook drieërlei, al
			 naardat hetgeen men aanwijst nabij, op eenigen afstand of meer verwijderd is.
			 Maar daarenboven onderscheiden zij zich naar den verschillenden aard van
			 hetgeen er door aangewezen wordt. Zoo heeft men:
1°. aanwijzende voornaamwoorden van voorwerp, van
			 súbject of óbject, van persoon of zaak:
			 deze of dit,- die of dat, - en gene of
			 gindsche;
2°. aanwijzende voornaamwoorden van hoedanigheid of
			 hoeveelheid: dus, zoo en zulk; en dusdanig, zoodanig,
			 zooveel en zoozeer.
3°. aanwijzende voornaamwoorden van plaats en tijd:
			 hier, daar, en ginds; en nu, toen en dan. - De
			 aanwijzende voornaamwoorden van plaats, hier en daar, worden
			 echter niet alleen somtijds tot aanwijzing van een tijd, maar ook zeer
			 dikwijls tot aanwijzing van zaken gebruikt; namelijk wanneer zij
			 verbonden worden met 
{==106==} {>>pagina-aanduiding<<}
 bijwoorden, die wel eigenlijk een
			 plaatselijke betrekking beteekenen, maar ook tevens tot het beteekenen
			 van tijdelijke en werkelijke betrekkingen gebruikt worden (bl.
			 94); b. v. Hier is de zaak meê afgedaan.Hiertegen (in
			 plaats van Tegen dit) is niets aan te merken; Daar kan het uit blijken; Daar
			 lach ik om; Hierover wordt nog getwist.
b. Van het aanwijzend voornaamwoord van persoon of
			 zaak verschilt oorspronklijk niet het zoogenaamde bepalend
			 lidwoord. In het Hoogduitsch (der, die en das)
			 verschilt het daarvan ook nog in het geheel niet: in andere talen, zooals
			 in het Hollandsch en Fransch, is het er een toonlooze verkorting van: de
			 en het (eigenlijk, zooals het ook nog wel uitgesproken wordt, et)
			 van die en dat, le en la van het Latijnsche
			 ille en illa. In plaats van het bepalend, zou men het ook
			 het aanwijzend lidwoord kunnen noemen. Het dient, even als het
			 aanwijzend voornaamwoord, om iets bepaald aan te wijzen; doch
			 niet, zooals dat voornaamwoord, om iets aan te wijzen in plaats
			 van het te noemen, maar om van een algemeene benaming van een
			 soort een aanwijzende benaming van een bepaald voorwerp of van bepaalde
			 voorwerpen te maken, zoodat het zelf van deze benaming een lid
			 uitmaakt en daarom een lidwoord genoemd wordt. Zoo vooreerst, wanneer
			 men met een benaming van een soort van voorwerpen van die bepaalde
			 soort in het algemeen en als van een geheel, en dus als van een
			 bepaald voorwerp,spreekt, in onderscheiding of tegenstelling van andere
			 soorten als andere bepaalde voorwerpen; b.v. De mensch is een redelijk
			 wezen; het dier niet; of De menschen zijn redelijke wezens, de dieren
			 niet; Het water is een vloeistof. -De mensch of de menschen
			 beteekent die soort van wezens, die mensch genoemd wordt, in
			 onderscheiding van andere soorten van wezens. Het water beteekent
			 die soort van stof, die men in onderscheiding van andere stoffen
			 water

{==107==} {>>pagina-aanduiding<<}
 noemt. Men kan ook zonder lidwoord zeggen,
			 Menschen zijn redelijke wezens, en Water is een vloeistof: maar
			 dan spreekt men niet van de soort in het geheel, maar van
			 zulkewezens en zulke stof, als met de benamingen mensch en
			 water beteekend worden. - Ten anderen dient het bepalend
			 lidwoord ook even zoo tot aanwijzende benaming van bijzondere voorwerpen van
			 een bepaald soort, in onderscheiding of tegenstelling van voorwerpen van
			 een ander soort; b.v. de tafel, de stoelen, het tapijt en de
			 gordijnen hier in de kamer; het theeblad, de trekpot, de melkkan,
			 de kopjes en de schoteltjes (of, bij elkander genomen, de kopjes en
			 schoteltjes) hier op tafel, het schip, het tuig, de lading
			 en de bemanning; de kist, het deksel, het slot en de sleutel; de
			 vader en de moeder; de kerk en de toren. - Wanneer in een zin de
			 benamingen van twee of meer bijzondere voorwerpen, of soorten van voorwerpen,
			 zonder bepalend lidwoord bij elkander gevoegd worden; b.v. Schip en lading
			 zijn verbeurd verklaard; Mensch en dier verheugen zich; dan geschiedt dit,
			 omdat geen tegenstelling, maar gelijkstelling, van de bij
			 elkander gevoegde voorwerpen bedoeld wordt.
c. Tegenover de demonstrative of aanwijzende
			 voornaamwoorden staan de onbepaalde voornaamwoorden. Zij dienen
			 namelijk niet, zooals de eerste, om het bepaald, maar om het
			 onbepaald bijzondere of enkel voorwerp, of adjunct of accident,
			 onbepaald welk, in plaats van het te noemen, - niet aan
			 te wijzen, maar - aan te duiden. Het zijn:
1°. onbepaalde voornaamwoorden van persoon of
			 zaak:
iemand en iets.
2°. onbepaalde voornaamwoorden van hoedanigheid of
			 hoeveelheid: eenig (b. v. eenige zaak, eenige uren),
			 enkel, ettelijk, en eenigerlei, eenigerhande, eenigzins en
			 eenigermate;
3°. onbepaalde voornaamwoorden van plaats en tijd:

{==108==} {>>pagina-aanduiding<<}

ergens en ooit. - Even als de aanwijzende
			 voornaamwoorden van plaats hier en daar (bl. 105), zoo wordt ook
			 ergens bij bijwoorden van oorspronklijk plaatselijke beteekenis
			 figuurlijk tot aanduiding van zaken gebruikt; b.v. Hetmoet toch
			 ergens uit blijken.
Ook hebben wij nog een onbepaald voornaamwoord, om een
			 bijzonder of enkel voorwerp of adjunct, dat men zich wel als
			 bepaald voorstelt, toch onbepaald te laten, door het niet te
			 noemen, noch ook aan te wijzen, maar slechts aan te duiden; namelijk het woord
			 zeker of zekere: b. v. in zekere gevallen; dat wil zeggen,
			 in gevallen van een bepaalden, maar ongenoemden, aard. Zoo ook:
			 zeker iemand, op zekere plaats.
d. En, zooals wij nevens het aanwijzend voornaamwoord
			 het zoogenaamde bepalend lidwoord hebben, zoo hebben wij nevens het
			 onbepaalde voornaamwoord ook het onbepaald lidwoord. En, gelijk
			 dat bepalend lidwoord eigenlijk niets anders dan een aanwijzend voornaamwoord
			 is, zoo is het onbepaalde lidwoord eigenlijk niets anders dan een
			 telwoord, namelijk het telwoord een: het onderscheidt zich als
			 lidwoord van het telwoord alleen daardoor, dat het, even als ook het bepalend
			 lidwoord, zonder klemtoon uitgesproken wordt. Het dient, niet om het bepaalde
			 getal één te beteekenen, maar tot aanduiding van een
			 enkel voorwerp van een soort, die met een algemeene benaming er bij
			 genoemd wordt, en onbepaald, welk. Het dient niet, zooals het onbepaalde
			 voornaamwoord, voor of in plaats van de benaming van een
			 onbepaald enkel voorwerp, maar, als lidwoord, om van een
			 algemeene benaming van een soort een benaming van een onbepaald enkel voorwerp
			 te maken, zoodat het zelf van deze benaming als het ware een lid is; b. v.
			 een tafel, een vogel, een dag, een daad. - Zoo ook in
			 benamingen van meer of min bepaalde hoeveelheid, zooals een el, een
			 jaar, een beetje (bl. 68): want zóó met het lidwoord
			 staat bij voorbeeld 
{==109==} {>>pagina-aanduiding<<}
 een jaar niet, zooals een jaar, in
			 tegenstelling van twee of drie jaar, maar van een maand,
			 drie maanden of een half jaar, of van het meervoud
			 jaren.
e. Ook is er nog een voornaamwoord, dat men gevoegelijk het
			 algemeen voornaamwoord noemen kan. Het dient ook om het
			 bijzondere of enkele, in plaats van het te noemen, -niet,
			 zooals het aanwijzend voornaamwoord, bepaald aan te wijzen, maar
			 slechts - aan te duiden; doch niet, zooals het onbepaalde
			 voornaamwoord, in het onbepaalde, maar in het algemeen, zoodat
			 het al het bijzondere zonder onderscheid, het ééne zoowel als
			 het andere, beteekent. Het is:
1°. het algemeen voornaamwoord van persoon of
			 zaak:
ieder, elk; iedereen, elkeen; een iegelijk;
2°. het algemeen voornaamwoord van hoedanigheid of
			 hoeveelheid:
allerlei, allerhande, allezins;
3°. het algemeene voornaamwoord van plaats en tijd:
			 overal en immer of altijd.
f. Tegenover het aanwijzend voornaamwoord staat verder
			 het vragend voornaamwoord, dat in vragende zinnen gebruikt wordt,
			 voor of in plaats van een benaming, tot aanduiding van een voorwerp
			 of adjunct of accident, dat men genoemd of aangewezen verlangt te hebben.
			 Het is
1°. het vragend voornaamwoord van persoon of
			 zaak: wie? of wat? en weIke of welk? 
2°. het vragend voornaamwoord van hoedanigheid of
			 hoeveelheid: hoe? en welk? en hoedanig? hoeveel? of
			 hoezeer?
3°. het vragend voornaamwoord van plaats en
			 tijd:
waar? en wanneer? - Even als het aanwijzende daar
			 (bl. 105), zoo wordt ook het vragende waar? dikwijls voor zaken
			 gebruikt; b. v. Waaruit blijkt dat? Waar spreekt gij over? Waar is de brief
			 meê digtgemaakt? met een ouwel of met lak?

{==110==} {>>pagina-aanduiding<<}

Het vragend voornaamwoord wat wordt ook in
			 tegenoverstelling van het aanwijzend voornaamwoord dat als
			 onbepaald voornaamwoord gebruikt, bijna in denzelfden zin als iets (bl.
			 107); b.v. Ik heb wat gehoord; Er is wat gevallen. - Beide worden ook
			 gebruikt om een onbepaalde hoeveelheid aan te duiden; b. v. Dat van u is
			 iets langer, maar dat van mij is wat breeder; en dan voegt men beide
			 ook wel bij elkander, en zegt b. v. Het is iets of wat verminderd.
g. Ook heeft men nog de zoogenaamde relative of
			 betrekkelijke voornaamwoorden, die echter niets anders dan
			 aanwijzende of vragende voornaamwoorden zijn, met dit onderscheid
			 alleen, dat zij gebruikt worden in de zoogenaamde relative of
			 betrekkelijke zinnen, waarover beneden gehandeld zal worden. Zoo worden
			 in het Hollandsch de aanwijzende voornaamwoorden die en dat en
			 het vragende welke gebruikt. Men heeft er echter ook wel afzonderlijke
			 woorden of vormen voor, zooals in het Hollandsch de met het bepalende lidwoord
			 zamengestelde vormen degene die, hetgeen en hetwelk, en
			 vroeger ook dewelke.
h. Met de demonstrative of aanwijzende
			 voornaamwoorden ook zeer na verwant, en eigenlijk alleen maar in het
			 spraakgebruik daarvan verschillend, zijn de persoonlijke voornaamwoorden.
			 Zij dienen tot onderscheidende aanwijzing van personen in het
			 spreken, voor of in plaats van benamingen of namen; en zij worden
			 onderscheiden in voornaamwoorden van den eersten, tweeden en derden
			 persoon. De persoon, die spreekt, hetzij tot een ander, of ook met zich
			 zelf, duidt zich zelf of zijn eigen persoon als
			 súbject aan met het vóórnaamwoord ik. Dit is
			 het voornaamwoord van den eersten persoon. Een tweede persoon,
			 tot wien men spreekt, wordt als ander súbject aangeduid
			 door het voornaamwoord gij; en een derde persoon, van wien men
			 spreekt, insgelijks als súbject, door hij of
			 zij, naar het onderscheid van het mannelijk of vrou-

{==111==} {>>pagina-aanduiding<<}
welijk geslacht. - Wanneer echter die zelfde personen niet als
			 súbjecten, maar als óbjecten voorgesteld worden; dan heeft
			 men daarvoor in vele talen ook andere woorden, zooals in het Nederduitsch
			 mij in plaats van ik, u in plaats van gij, en
			 hem of haar in plaats van hij of zij. - In die
			 talen, waarin het meervoud van het enkelvoud onderscheiden wordt, heeft men ook
			 voor deze persoonlijke voornaamwoorden een meervoud. Zoo in het
			 Nederduitsch in den eersten persoon wij, wanneer de spreker zich zelf
			 met andere personen te zamen als súbjecten, en ons,
			 wanneer hij zich en die anderen te zamen als óbjecten, voorstelt
			 en aanduidt; en in den derden persoon zij, voor meer dan
			 één persoon, waarvan gesproken wordt, als
			 súbjecten, en in dit geval zonder onderscheid van geslacht; maar,
			 wanneer die personen als óbjecten aangeduid worden, dan heeft men
			 hun of hen voor het mannelijk, en haar voor het
			 vrouwelijk, geslacht, doch gebruikt ook wel ze voor beide geslachten
			 zonder onderscheid. In den tweeden persoon wordt in het Nederduitsch gewoonlijk
			 tusschen enkelvoud en meervoud geen onderscheid gemaakt.
Opmerkelijk is het, hoe in vele talen in plaats van het gewone
			 voornaamwoord van den tweeden persoon een andere uitdrukking gebezigd wordt,
			 wanneer men tot een meerdere, of met zekere beleefdheid en pligtpleging tot
			 iemand spreekt. In het Fransch gebruikt men dan het meervoudige vous in
			 plaats van het enkelvoudige tu; in het Hoogduitsch het meervoud van den
			 derden persoon Sie; in het Hollandsch U, niet alleen als
			 óbject, maar ook als súbject, en wel als een
			 voornaamwoord van den derden persoon, zoodat men bij voorbeeld zegt:
			 U zal weten; U heeft gezegd; U wil zeggen; U kan er zich op verlaten;
			 terwijl het gewone voornaamwoord van den tweeden persoon als súbject
			 jij, en als óbject jou, in het meervoud jijlui en
			 joului is; doch zóó, dat men voor jij en jou
			 beide, wanneer men het niet met bijzonderen nadruk uitspreekt, gewoonlijk
			 je zegt. Zoo 
{==112==} {>>pagina-aanduiding<<}
 namelijk in de spreektaal: want in de
			 schrijftaal, in de Nederduitsche boeketaal, gebruikt men het Vlaamsche gij
			 als súbject en u als óbject. - Men heeft nog
			 eerbiedigere uitdrukkingen in plaats van het voornaamwoord van den tweeden
			 persoon, zooals Uw Excellentie en Uw Majesteit, en in brievestijl
			 Uw Edele, Uw Weledele, Uw Weledel-gestrenge,
Uw
			 Hoogedel-gestrenge, Uw Hooggeleerde, Uw Weleerwaarde, die ook
			 alle zoo gebruikt worden, als waren het voornaamwoorden van den derden persoon.
			 - Ook gebruikt men in plaats van het voornaamwoord van den eersten
			 persoon uit onderdanigheid of nederigheid, om zijn ik niet te doen
			 uitkomen, andere uitdrukkingen, zooals Uw dienaar, mijn persoon, in
			 geschrevene stukken de ondergeteekende, in voorberigten de
			 schrijver. Wij hebben zelfs een bijzonderen grammatischen vorm zonder
			 ik voor den eersten persoon van het zegwoord, zooals Verzoeke, in
			 plaats van Ik verzoek, in brieven, om niet met Ik voorop te
			 beginnen en zoo zijn ik op den voorgrond te stellen.
De persoonlijke voornaamwoorden van den derden persoon worden
			 ook wel van zaken gebruikt, wanneer namelijk van deze als van
			 personen gesproken wordt; maar dan wordt, behalven hij of hem
			 voor het manlijk en zij of haar voor het vrouwlijk geslacht, voor
			 het onzijdig het gebruikt; Wat zegt gij van dit paard? Bevalt het
			 U? Dit is hetzelfde het, dat ook als bepalend lidwoord
			 gebruikt wordt en eigenlijk niets anders dan een verkorting van het aanwijzend
			 voornaamwoord dat is (bl. 106); en ook in het Hoogduitsch, waarin het
			 bepalend lidwoord van het aanwijzend voornaamwoord niet verschilt, heeft
			 men als voornaamwoord evenzoo es als verkorting van
			 das.-Dit voornaamwoord het nu is, in onderscheiding van de
			 persoonlijke voornaamwoorden hij of hem en zij of
			 haar, het eigenlijke zakelijk voornaamwoord. - En even zoo
			 hebben wij van het aanwijzend voornaamwoord van plaats daar het verkorte
			 voornaamwoord er, dat dus het plaatselijk voornaamwoord genoemd
			 
{==113==} {>>pagina-aanduiding<<}
 moet worden; (b. v. Wat doet hij buiten? Hij jaagt er);
			 maar dat, even als daar (bl. 105), bij bijwoorden van eigenlijk
			 plaatselijke beteekenis ook menigvuldig in plaats van het
			 zakelijk voornaamwoord gebruikt wordt; bij voorbeeld: Wat hebt gij er
			 tegen? Ik kan er niet wijs uit worden? Wat zegt hij er van? Hij is er tevreden
			 meê. - Van dit er in oorsprong en spraakgebruik verschillend
			 is nog een ander er, dat insgelijks tot voornaamwoord gebruikt
			 wordt, en niet alleen van zaken, maar ook van personen; bij
			 voorbeeld als men vraagt: Hoeveel hebt gij er? hetzij men van broeders,
			 of van kinders, of van paarden, of van huizen spreekt; en als daarop geantwoord
			 wordt: Ik heb er drie. Zoo ook: Één woont er in
			 Amsterdam; Ik heb er gezien, die veel beter waren; Ik heb er zoo drie gekocht;
			 Er is in de karaf (namelijk water); Er liggen op de tafel (namelijk
			 pennen); Er liggen er wel drie. In dit laatste voorbeeld is het
			 ééne er een verkorting van daar, als
			 plaatselijk voornaamwoord voor op de tafel; en daarvoor zegt men
			 in het Fransch y: maar voor het andere er zegt men in het Fransch
			 en. In het Hoogduitsch zegt men hiervoor deren. Het is namelijk
			 een verkorting van der, zooals in de spreektaal ook nog dikwijls gezegd
			 wordt; en dit der is de Genitief van de, of hetzelfde als
			 dier, de Genitief van die. Het beteekent dus eigenlijk zooveel
			 als van die of van dien, maar wordt ook bij wijze van substantief
			 voornaamwoord gebruikt in den zin van een onbepaalde hoeveelheid,
			 of een aantal, van dien, en dus van hetgeen men niet noemt, maar met
			 het voornaamwoord aanduidt. Met het aanwijzend voornaamwoord zoo er bij
			 beteekent het zooveel als van de zoodanige of van de zulke; b. v.
			 Ik heb er zoo drie gekocht.
i. Verder heeft men in het Hollandsch ook voornaamwoorden
			 voor een onbepaald onderwerp, om een onderwerp, of iets waarover
			 men spreekt, op een geheel onbepaalde of onbestemde wijze voor te
			 stellen of aan te 
{==114==} {>>pagina-aanduiding<<}
 duiden, omdat men het namelijk niet noemen kan,
			 daar het slechts onbepaald of donker voor den geest staat, of omdat men het
			 niet noemen wil. Zoo hebben wij namelijk
1°. het voornaamwoord van onbepaald onderwerp voor personen:
			 men; bij voorbeeld: Men zegt het; Men wordt er toe gedrongen. Dit
			 voornaamwoord men laat het onderwerp zoo geheelenal onbepaald, dat er
			 ook geen onderscheid tusschen enkelvoud en meervoud door aangeduid wordt. Stelt
			 men zich het onderwerp, hoewel onbepaald, toch als enkelvoud voor; dan
			 gebruikt men het onbepaalde voornaamwoord iemand (bl. 107);b. v.
			 Iemand kan geen twee heeren dienen; en, wordt het als meervoud
			 voorgesteld, dan gebruikt men het persoonlijk voornaamwoord zij, dat
			 mendan echter gewoonlijk zonder klemtoon en verkort ze uitspreekt; b. v.
			 Ze voorspellen een strengen winter.
2°. wordt tot voornaamwoord van onbepaald onderwerp, wanneer men
			 het als een zaak wil aanduiden, hel zakelijk voornaamwoord het
			 (bl. 112) gebruikt; bij voorbeeld: Het regent; Het ontbreekt hem aan
			 krachten; Het werd hem bang gemaakt; en
3°. gebruikt men even zoo tot voornaamwoord van onbepaald
			 onderwerp, wanneer men het als iets plaatselijks wil aanduiden, het
			 plaatselijk voornaamwoord er (bl. 112);
bij voorbeeld: Er valt sneeuw; Er wordt aan de deur geklopt.
			 Zoo spreekt men namelijk in het Hollandsch in zulke zinnen, waarin men over
			 geen súbject of óbject spreken wil, maar alleen wil
			 zeggen, dat iets plaats heeft of geschiedt (bl. 35). Het
			 onderwerp, waarover men spreekt, is dan niet een persoon of
			 zaak, maar een omstandigheid, iets dat plaats heeft (bl. 36).
			 Wordt nu deze omstandigheid niet in het begin van den zin door een bepaalde
			 benaming of door een ander voornaamwoord als onderwerp aangeduid, dan geschiedt
			 dit in het Hollandsch door dat woordje er. Zoo zegt men bij voorbeeld,
			 In dit park wordt zelden gewandeld; Tegenwoordig wordt veel gereisd;

{==115==} {>>pagina-aanduiding<<}

Over den prijs wordt nog onderhandeld; maar: Er wordt
			 zelden in dit park gewandeld; Er wordt tegenwoordig veel gereisd; Er wordt nog
			 onderhandeld over den prijs.
k. Voor de reflexive of wederkeerige, dat wil
			 zeggen de subjectief-objective, wijze van spreken, waarbij het onderwerp
			 als súbject en als óbject tegelijk wordt voorgesteld (bl.
			 25 vlgg.), heeft men in vele talen nog een zoogenaamd reflexief of
			 wederkeerig, beter subjectief- objectief, voornaamwoord, om het
			 onderwerp als óbject te beteekenen in onderscheiding van het
			 onderwerp als súbject. In het Hollandsch heeft men zoo alleen
			 voor den derden persoon, zonder onderscheid van enkelvoud en meervoud en
			 ook zonder onderscheid van geslacht, het voornaamwoord zich; bij
			 voorbeeld: Hij haast zich;
Zij schaamt zich; Zij geven zich den tijd
			 niet. - En zoo ook als voornaamwoord van onbepaald onderwerp (bl.
			 114) bij voorbeeld: Men bekommert zich zonder rede: het zal zich wel
			 schikken.
l. Bij dat wederkeerig voornaamwoord zich wordt nog
			 dikwijls het woord zelf gevoegd, bij voorbeeld als men zegt: Hij
			 benadeelt zich zelf. - Ook dit woord zelf is een redewoord,
			 dat alleen logische beteekenis heeft. Het dient, om een voorwerp (een
			 persoon of zaak) voor te stellen in zijn bepaalde bijzonderheid in
			 onderscheiding en tegenstelling van andere personen of zaken en van alle
			 adjuncten en accidenten. Zoo beteekent Hij benadeelt zich ZELF,
			 zooveel als: hij benadeelt niet een ander, maar zich. Zoo ook:
De voorrede heb ik gelezen, maar het boek zelf nog niet;
			 Ik heb zijn portret wel gezien, maar hem zelf ken ik niet; Ik heb den man
			 zelf gesproken (niet zijn vrouw of zoon of bediende); Ik heb het zelf
			 geschreven (niet een ander voor mij laten schrijven); Ik kan het
			 daarvoor niet geven; het heeft mij zelf meer gekost. En zoo ook figuurlijk:
			 Hij is de vriendelijk-

{==116==} {>>pagina-aanduiding<<}

heid zelf (niet slechts een
			 vriendelijk mensch, zoodat de vriendelijkheid maar één van zijn
			 hoedanigheden is, maar de vriendelijkheid in persoon).
Van dit zelf en het aanwijzend voornaamwoord of lidwoord is
			 het zamengestelde aanwijzend voornaamwoord deze zelfde of dit zelfde,
			 die zelfde of dat zelfde, en dezelfde of hetzelfde,
			 gevormd; bij voorbeeld: Die zelfde persoon heeft mij op den zelfden dag nog
			 eens hetzelfde verklaard. - In plaats van dezelfde en
			 hetzelfde werd vroeger dezelve en hetzelve gebruikt, ook
			 wel als eenvoudig aanwijzend, en als persoonlijk of zakelijk, voornaamwoord; en
			 zoo wordt het in de schrijftaal nog menigvuldig gebruikt, vooral door zulke
			 schrijvers, die schijnen te meenen, dat taal en stijl des te fraaijer zijn, hoe
			 meer ze (of die, - zij zouden zeggen, dezelve
-) van het
			 alledaagsche spraakgebruik afwijken.
m. De zoogenaamde bezittelijke voornaamwoorden
			 eindelijk zijn niets anders dan de persoonlijke voornaamwoorden als bepalingen,
			 in die bijzondere betrekking, die anders door den Genitief beteekend wordt (bl.
			 57).Zoo beteekent mijn poging hetzelfde als de poging van mij. De
			 benaming van bezittelijke voornaamwoorden drukt de algemeene beteekenis
			 van die betrekking zeer slecht uit. In de meeste talen zijn er bijzondere
			 vormen voor in gebruik:
in het Nederduitsch zijn het bijvoeglijke voornaamwoorden:
			 voor den eersten persoon mijn in het enkelvoud en ons in
			 het meervoud; voor den tweeden, zonder onderscheid van enkelvoud en
			 meervoud, uw; in den derden voor het manlijk geslacht zijn
			 in het enkelvoud en hun in het meervoud, voor het vrouwelijk geslacht,
			 zonder onderscheid van enkelvoud en meervoud, haar.-In plaats van
			 zelf (bl. 15) wordt bij het bezittelijk voornaamwoord eigen
			 gebruikt, bij voorbeeld als men zegt: zijn eigen schuld; dat wil zeggen
			 de schuld van hem zelf. - Van andere voornaamwoorden gebruikt men in
			 plaats van zulk een bezittelijk voornaam-
{==117==} {>>pagina-aanduiding<<}
woord eenvoudig
			 den Genitief: want even zoo, als men zegt zijn poging of haar
			 poging, zoo ook wiens poging of wier poging. Zoo ook
			 diens, iemands en ieders. -In het Hollandsch spraakgebruik zijn
			 de bezittelijke voornaamwoorden, ofschoon zij oorspronkelijk den grammatischen
			 vorm van bijvoeglijke naamwoorden gehad hebben, met den Genitief van deze
			 andere voornaamwoorden, waarmeê zij in beteekenis overeenkomen, ook in
			 vorm gelijk gemaakt, zoodat men mijn of zijn vrouw, haar
			 kinders en hun boeken zegt, en niet mijne of zijne vrouw,
			 hare kinders en hunne boeken. Alleen ons wordt nog als een
			 bijvoeglijk voornaamwoord verbogen: men zegt bij voorbeeld onze kinders
			 en onze stad. De rede van deze uitzondering kan wel geen andere zijn,
			 dan dat men het bezittelijk van het persoonlijk voornaamwoord heeft willen
			 blijven onderscheiden. In Friesland wordt echter dit onze meestal ook
			 reeds als éénlettergrepig uitgesproken; maar dan toch zoo, dat de
			 z haar eigen klank behoudt en niet in s verandert. Dit nu kan in den
			 Hollandschen tongval niet geschieden, zonder dat er de e, al is het dan ook
			 dikwijls maar dof en naauwelijks hoorbaar, bij uitgesproken wordt.
n. Behalven deze verschillende voornaamwoorden en lidwoorden
			 dienen de meeste overige redewoorden tot uitdrukking van de bijzondere
			 modaliteit van een zin, en dus van die bijzondere wijzen van
			 spreken, die wij vroeger (bl. 8 vlgg.) opgenoemd en beschouwd hebben. -
			 Zoo moet er natuurlijk in de taal een uitdrukking bestaan om de ontkennende
			 wijze van spreken van de stellige of bevestigende wijze te
			 onderscheiden (bl. 8); en, bestaat die uitdrukking in een afzonderlijk woord,
			 dan is dit een modaal bijwoord. Tot uitdrukking nu van een
			 ontkenning heeft men in het Hollandsch twee afzonderlijke woorden,
			 niet en neen; en desgelijks twee woorden, om in tegenstelling
			 daarvan uitdrukkelijk stelliger wijze te spreken, wel en
			 ja: maar bij eenige voornaamwoorden, wordt de ontkenning door een
			 wijziging

{==118==} {>>pagina-aanduiding<<}

van het woord beteekend, die gelijk staat
			 met het voorvoegsel on vóór de naamwoorden. Zoo in
			 niemand, niets, nergens, nimmer en nooit van de voornaamwoorden
			 iemand, iets, ergens, immers en ooit. Zoo ook in geen van
			 het telwoord en tevens onbepaald lidwoord een, maar dat dan ook tegelijk
			 voor de ontkenning van het bijvoeglijke eenig gebruikt wordt, zooals in
			 de zamenstellingen geenerlei, geenerhande, geenszins, en bij voorbeeld
			 in geen geld, geen gebrek. Maar even zoo wordt het dan ook, en in de
			 spreektaal ook zonder verbuiging, in het meervoud gebruikt, en zegt men bij
			 voorbeeld: Hij houdt geen paarden. Blijkbaar wordt dus dit woord
			 geen, van het telwoord één, als benaming van
			 hoeveelheid gebruikt.
o. Even als in deze woorden de ontkenning, zoo wordt ook die
			 wijze van uitdrukking, die een vraag genoemd wordt (bl. 9), in vele
			 gevallen door een wijziging van het aanwijzend voornaamwoord uitgedrukt, zooals
			 in wie van die, in welk van zulk, in wanneer
			 (in het Hoogduitsch wann) van dan, in hoe van zoo:
			 en dit zijn dan de vragende voornaamwoorden (bl. 109). In andere talen
			 heeft men tot uitdrukking van een vraag in die zinnen, waarin geen vragend
			 voornaamwoord gebruikt kan worden, een afzonderlijk vraagwoord; in het
			 Hollandsch niet: maar in het Hollandsch wordt de wijziging van den zin
			 in een vraag uitgedrukt door een wijziging van den grammatischen vorm
			 van den geheelen zin, namelijk door een wijziging van de volgorde der
			 woorden. Zoo is Het is waar, een stelling, maar Is het
			 waar? een vraag.
Tot uitdrukking van die onzekerheid of twijfel, die
			 ook door een vraag te kennen gegeven wordt, heeft men in het Hollandsch het
			 woordje of; b. v. Morgen of overmorgen komt hij; Het is waar, of niet;
			 en dan ook in een vraag:
Is het waar, of niet? Of het wel zoo is?-Voor de
			 kategorische uitdrukking van een zin wordt toch gebruikt (bl.
			 11), eigenlijk doch en, naar het schijnt, een zamentrekking van
			 
{==119==} {>>pagina-aanduiding<<}
 het Hoogduitsche dennoch, dat wil zeggen dan noch, in
			 dat geval nog; zoodat men daar meê te kennen geeft, dat men wel
			 andere mogelijkheden, gedachten, of tegenbedenkingen, voor den geest heeft,
			 maar ook zoo nog of desniettegenstaande iets stelt, wenscht of
			 verlangt. Tot uitdrukking van problematische zinnen (bl. 10 vlgg.) heeft
			 men woorden, als mogelijk, misschien, ligt, waarschijnlijk; voor
			 assestorische zeker, gewis, ongetwijfeld; voor apodictische
			 noodzakelijk, onfeilbaar, en andere modale bijwoorden: en, worden
			 tot de uitdrukking van deze zinnen de zegwoorden kunnen, mogen, moeten
			 of zullen gebruikt, dan zijn dit ook geen begrips-woorden meer
			 maar redewoorden, daar zij dan alleen maar dienen tot uitdrukking van de
			 logische beteekenis van den zin.
p. Hetzelfde geldt van woorden, als hebben, zullen,
			 gaan of willen, wanneer zij, als logische hulpwoorden, alleen
			 tot uitdrukking dienen van die verschillende voorstellingswijzen, die
			 men gewoon is tijden te noemen (bl. 20 vlgg.);
als ook van het woord worden, zooals dit in het Hollandsch
			 tot uitdrukking van de objective(passive) wijze van spreken
			 gebruikt wordt ( bl. 21 vlgg. en bl. 76 en 85).
q. Tot uitdrukking van een aandoening, gewaarwording of
			 gemoedsbeweging in uitroepende of toeroepende zinnen (bl. 28
			 vlgg.) worden, zooals wij boven (bl. 28) reeds gezien hebben, ook
			 vraagwoorden, zooals hoe, wat en welk, gebruikt: doch
			 inzonderheid dienen daartoe de zoogenaamde interjecties of
			 tusschenwerpsels (bl. 37), als ook de klanknabootsingen
			 (bl. 29 en 38). -Van die tusschenwerpsels zijn eenige, zooals o! he!
			 ai! en ach! zeker eigenlijk en oorspronklijk niets anders dan
			 onwillekeurige uitroepen bij een gevoel of gewaarwording, zooals wanneer iemand
			 au! en ai! roept, wanneer hij zich brandt of knelt; en zulk een
			 onwillekeurige uitroep, een kreet of schrei of gil,
			 mag geen woord genoemd worden, even min als een kreet of schrei van een
			 dier: maar, als zulk een uitroep bij het spreken 
{==120==} {>>pagina-aanduiding<<}

willekeurig geschiedt, dan is het wel degelijk een woord; want
			 dan heeft het zin en beteekenis, even goed als elk ander woord.
			 Ja, dan is het òf een woord, dat alleen op zich zelf een zin
			 uitmaakt (bl. 38), òf een redewoord, dat bij een zin gevoegd
			 wordt, om het gevoel of de aandoening uit te drukken, waarmeê iets gezegd
			 wordt, gelijk men dit ook doet door den toon, waarop men spreekt (vrg.
			 de aanteekeningen bij den tweeden druk der Zielkunde, bl. 193).
			 -Hetzelfde geldt van de klanknabootsingen, die in meer
			 kinderlijke talen en spreekstijl menigvuldig op dezelfde wijze in de rede
			 gebruikt worden. En veilig mag men aannemen, dat in de kindschheid van alle
			 talen de klanknabootsende woorden nog veel menigvuldiger geweest zijn; als ook,
			 dat werkelijk zeer veel woorden, die nu geen klanknabootsende beteekenis meer
			 hebben, oorspronklijk die wel gehad hebben, en, even als nu nog blijkbaar ons
			 kletsen van klets! en ploffen van plof! uit
			 klanknabootsende grondwoorden ontstaan en gevormd zijn.
r. Ook in die onderscheidene wijzen van uitdrukking van den
			 wil, die men met een algemeene benaming den Voluntatief kan
			 noemen (bl. 29 vlgg.), kan zulk een zoogenaamd tusschenwerpsel als
			 redewoord gebruikt worden. Trouwens, wanneer, zooals zeer dikwijls het
			 geval is, zulk een uitdrukking van den wil met eenige gemoedsbeweging, of ten
			 minsten met eenige levendigheid, geschiedt, dan is het werkelijk zelf een
			 uitroep of een toeroep (bl. 31); en een uitroep of
			 toeroep in een woord, dat men een tusschenwerpsel noemt, is
			 dikwijls de uitdrukking van een verlangen, begeerte, wensch, bevel of
			 gebod, - de uitdrukking dus van den wil van den spreker (bl. 30). Zoo
			 wordt in het Hollandsch als redewoord het tusschenwerpsel welaan!
			 gebruikt;
b. v. Welaan, laten wij het geschil deelen! - En zulk een
			 als redewoord gebruikt woord kan ook zelf reeds eigenlijk de gebiedende wijs
			 van een zegwoord zijn, wanneer in het spraakgebruik op de eigenlijke beteekenis
			 niet gelet wordt, 
{==121==} {>>pagina-aanduiding<<}
 en het woord alleen maar als uitroep of
			 toeroep, en dus als zoogenaamd tusschenwerpsel, gebezigd wordt.
			 Zoo in het Hollandsch kom! en komaan! b. v. Kom, laat ik het
			 maar wagen! Kom, blijf maar hier ! Komaan, ga nu aan uw werk!  -
			 Zulk een Imperatief schijnt ook eigenlijk het redewoord toe te zijn, als
			 men bij voorbeeld zegt; Toe, beken het maar! Toe, laat dat staan! Het
			 schijnt namelijk hetzelfde als doe, of het Hoogduitsche thue, te
			 wezen. - Als hulpwoord is in de voluntative wijze van spreken in het
			 Hollandsch, zooals wij boven gezien hebben, het zegwoord laten in
			 menigvuldig gebruik, in bijzondere gevallen ook mogen, kunnen en
			 moeten.
s. Behalven de voornaamwoorden en lidwoorden, en al die
			 verschillende woorden, die tot aanduiding van de bijzondere modaliteit of wijze
			 van uitdrukking van den zin der gedachten gebruikt worden, zijn er eindelijk
			 nog redewoorden, die niets anders dan een logische betrekking van de
			 bestanddeelen van een zin beteekenen. Hiertoe behooren die voorzetsels, die,
			 zooals in het Hollandsch van en te, zoo dikwijls alleen de
			 logische betrekking tusschen súbject en
			 óbject aanduiden. Want, ofschoon zulke voorzetsels wel
			 oorspronklijk begripswoorden zijn, en de betrekking tusschen een
			 súbject en een óbject wel eigenlijk òf een
			 werkelijke betrekking is, òf ten minsten als zoodanig wordt
			 voorgesteld (bl. 95); zoo zijn het toch niets anders dan redewoorden,
			 logische hulpwoorden, wanneer zij, even als de naamvallen, in het
			 spraakgebruik enkel dienen om in een zin een woord met een ander woord als
			 bepaling te verbinden, door alleen maar de logische betrekking aan te duiden,
			 waarin de door beide woorden beteekende personen of zaken tot elkander staan;
			 zooals wanneer men zegt: de schrijver van dit werk en dit werk van
			 dien schrijver. Zoo toch wordt de werkelijke betrekking, die er tusschen
			 den schrijver als súbject en het werk als
			 óbject bestaat, alleen maar aangeduid door den zin van de woorden
			 schrijver en werk, en 
{==122==} {>>pagina-aanduiding<<}
 niet door het voorzetsel van,
			 dat toch in beide gevallen hetzelfde is. Of welk begrip zou dan toch wel
			 door het voorzetsel van beteekend worden, wanneer men bij voorbeeld
			 zegt: het uur van vertrek, een kind van drie jaar, de dag van
			 morgen?
Als hulpwoorden dienen in het Hollandsch en in andere talen,
			 zeer dikwijls de zegwoorden zijn, worden, hebben, krijgen, doen, maken,
			 en andere meer. Zij dienen namelijk tot uitdrukking van een gezegde, om
			 van een persoon of zaak iets te zeggen, wat men met een zegwoord
			 niet noemen kan, althans op het oogenblik niet, dewijl men dat, wat men er van
			 zeggen wil, niet als een accident, als iets dat plaats heeft of
			 gebeurt, maar als een adjunct, of ten minsten slechts als een
			 accidentele omstandigheid, voor den geest heeft. Zoo bij voorbeeld:
			 Het koren IS duur; Zijn zoon IS mijn buurman;  Ik BEN
			 hem wachtende;
De wind WAS tegen; Hij WAS in verIegenheid; Dat WAS
			 niet naar zijn genoegen; Gij ZIJT te beklagen. -
			 Zóó als in deze voorbeelden, gebruikt men zijn of
			 wezen, wanneer men zeggen wil, dat iets plaats heeft: om uit te
			 drukken, dat iets gebeurt, gebruikt men worden, wanneer hetgeen
			 men van het onderwerp zeggen wil, een adjunct is; bijvoorbeeld: Het
			 koren wordt duur;
Zijn zoon wordt mijn buurman; maar, is het een
			 accidentele omstandigheid, dan wordt een ander zegwoord gebruikt, dat in
			 een figuurlijken zin een gebeuren beteekent; bij voorbeeld: De wind
			 liep tegen; Hij kwam, of raakte, in verlegenheid; Dat ging, of
			 liep, niet naar zijn genoegen. En even zoo gebruikt men, om een
			 accidentele omstandigheid aan een onderwerp toe te schrijven, ook wel in
			 plaats van zijn of wezen een ander zegwoord, dat figuurlijk een
			 zijn of zich bevinden in een toestand beteekent; bij voorbeeld:
			 Hij zit in verlegenheid;
Dat STAAT mij tegen de borst; Hij
			 staat, of zit, mij in den weg; Er ligt mij iets in den weg; Het staat te

{==123==} {>>pagina-aanduiding<<}

bezien. - De zegwoorden hebben en krijgen
			 gebruikt men als hulpwoorden, wanneer men een voorwerp, dat een
			 adjunct van een persoon of zaak is of zijn kan, als een accident
			 aan een persoon of zaak wil toeschrijven: hebben, als men zeggen wil,
			 dat iets plaats heeft, krijgen, om te zeggen, dat iets
			 gebeurt; bij voorbeeld: Hij heeft - of krijgt - moed; Hij
			 heeft - of krijgt
- de koorts; Het had - of
			 kreeg - een gebrek. Maar, beteekent het voorwerp een
			 effect, hetzij als voorgesteld doel of als onwillekeurige
			 uitwerking (bl. 51 vlgg.), van een persoon of zaak, dan gebruikt men een
			 zegwoord, zooals doen, maken of geven; bij voorbeeld: Hij deed
			 een sprong;
Het maakt geraas; Het gaf een slag.
Al zulke zegwoorden zijn grammatische hulpwoorden, die
			 dienen, om aan een adjunct of accident, dat men aan een onderwerp wil
			 toeschrijven, den grammatischen vorm van een zegwoord te geven, en zoo
			 tevens zulk een modaliteit of wijziging van een zin te kunnen
			 uitdrukken, als door de verbuiging van het zegwoord beteekend wordt; het
			 onderscheid bij voorbeeld tusschen de uitdrukkingen Het koren is duur, Het
			 koren was duur en Het koren zij duur.-Het zegwoord zijn of
			 wezen heeft men veelal als een louter logisch hulpwoord beschouwd,
			 en dus als een  redewoord, dat geen benaming van een bepaald begrip
			 is, maar alleen dient, om een prédicaat of gezegde
			 (zooals duur) met een onderwerp (zooals het koren) te
			 verbinden, en dat men daarom gewoon was copula of
			 koppelwoord te noemen: doch, hoe verkeerd deze beschouwing is, hebben
			 wij boven (bl. 37) reeds opgemerkt. Het is waar, dat woord zijn of
			 wezen is geen benaming van een bepaald begrip in dien zin, dat
			 het, zooals alle andere zegwoorden, een bepaald, bijzonder, dus- of
			 zoo-danig accident beteekent. Het is werkelijk een woord, dat niets
			 bepaalds, niets bijzonders, beteekent, en, met dit woord als zegwoord
			 wordt niets bepaalds van een onderwerp gezegd, niets
			 bij-

{==124==} {>>pagina-aanduiding<<}
zonders aan een onderwerp toegeschreven: het
			 bijzondere of bepaalde, dat in een zin, zooals Het koren is
			 duur, of Het koren is goedkoop, met het gezegde aan het onderwerp
			 toegeschreven wordt; dat wordt enkel en alleen beteekend door hetgeen bij dat
			 woord als zegwoord tot complement of aanvulling wordt bijgevoegd:
			 duur of goedkoop. In andere talen wordt dan ook dat zoo geheel
			 onbepaalde zegwoord niet gebruikt, en is dus dat, wat in het Hollandsch in zulk
			 een zin het complement van dat zegwoord is, het zegwoord zelf;
			 zoodat men bij voorbeeld in plaats van Het koren is duur, eenvoudig
			 zegt: Het koren duur (bl. 77). Maar, ofschoon dat zegwoord geen
			 bepaald of bijzonder accident beteekent, daarom is het toch wel
			 een benaming van een bepaald begrip in dien zin, waarin alle
			 begripswoorden benamingen van bepaalde begrippen zijn, dat het namelijk een
			 bepaald begrip beteekent in onderscheiding van alle andere begrippen.
			 Het is namelijk de meest algemeene, en dus meest abstracte, benaming
			 van accident als iets, dat plaats heeft. Terwijl andere zegwoorden,
			 zooals blijven, rusten, staan, liggen, kunnen, moeten, bloeijen, blinken,
			 leven, duren, bestaan, kwijnen, slapen en waken, een bijzondere
			 wijze van zich bevinden beteekenen, als een accident, dat aan een
			 súbject plaats heeft of van een súbject uitgaat;
			 beteekent zijn of wezen een wijze van zich bevinden in het
			 algemeen of afgetrokkene, zoodat de bijzondere wijze van
			 zijn van het onderwerp, waarvan men spreekt, altijd door een bijgevoegd
			 complement bepaald moet worden. Eigenlijk beteekent het een zich
			 bevinden op een plaats; bij voorbeeld: Hij is op zee,
			 ofHij is buiten 's lands; maar vandaar figuurlijk een zich
			 bevinden in een toestand, staat, gesteldheid of
			 omstandigheid; bij voorbeeld: Hij is (hij bevindt zich) op
			 zijn gemak, - buiten gevaar, - in veiligheid, - gered,-welvarend, enz.
			 En zoo dan ook, wanneer de staat, waarin het subject zich bevindt, benoemd
			 wordt met de benaming, waarmeê een persoon of zaak, die zich daarin
			 
{==125==} {>>pagina-aanduiding<<}
 bevindt, als voorwerp benoemd wordt; bij voorbeeld: Hij
			 is krijgsgevangene, - slaaf, - soldaat, - nabestaande of
			 bloedverwant, enz. - Gelijk zijn of wezen de meest algemeene, en
			 dus meest abstracte, benaming van accident is, als iets dat plaats
			 heeft, zoo is het zegwoord worden de meest algemeene en abstracte
			 benaming van accident, als iets dat gebeurt. Terwijl andere zegwoorden,
			 zooals groeijen, sterven, vergaan, dalen, stijgen, beteren, enz., de
			 beteekenis hebben van een bijzondere wijze van zich veranderen van
			 toestand, gesteldheid, staat, omstandigheid of wijze van zijn; beteekent
			 worden een wijze van zich veranderen in het algemeen of
			 afgetrokkene, die eerst door een bijgevoegd complement bepaald wordt.
			 
			  
Dit zijn dan de verschillende soorten der woorden naar het
			 onderscheid van zin of beteekenis; en thans zouden wij kunnen terugkeeren tot
			 de ontleding der zinnen, en overgaan tol de ontleding van die
			 zamengestelde deelen van een zin, die, zooals wij boven (bl. 64) gezien
			 hebben, zoo uit enkele woorden als elementen of grondbestanddeelen zijn
			 zamengesteld, dat één woord als hoofdwoord door een ander woord,
			 of ook dit weêr door een ander, en zoo vervolgens, bepaald of
			 aangevuld wordt. Doch vooraf moet nog opgemerkt worden, dat er ook
			 zamengestelde woorden zijn; als ook zamengestelde benamingen of
			 zamengestelde uitdrukkingen, die ook uit twee of meer woorden zijn
			 zamengesteld en ook maar tot benaming of uitdrukking van
			 één begrip dienen, en dus ook werkelijk logische
			 eenheid of eenheid van zin hebben, maar niet die grammatische
			 eenheid of woordeenheid, die een eigenlijk gezegd zamengesteld
			 woord heeft. - Reeds bij de beschouwing der woorden hebben wij van
			 eenige van zulke zamengestelde benamingen of uitdrukkingen moeten
			 spreken, zooals 
{==126==} {>>pagina-aanduiding<<}
 van de zamengestelde benamingen van
			 hoeveelheid (bl. 67), van het uit den Infinitief met het voorzetsel
			 te zamengestelde Gerundium (bl. 90), en van het uit het objective
			 deelwoord met de zegwoorden zijn en hebben zamengestelde
			 Perfectum (bl. 86): maar het is van belang, de grammatische
			 zamenstelling tot uitdrukking van begrippenin het algemeen en meer opzettelijk
			 te beschouwen.
Omtrent de zamengestelde zelfstandige naamwoorden, waarin het
			 Hollandsch met vele andere Indo-germaansche talen bijzonder rijk is, moet, tot
			 goed verstand van den logischen zin der zamenstelling, opgemerkt worden,
			 dat, als het woord uit twee zelfstandige naamwoorden bestaat, daarin dan zeer
			 dikwijls een voorzetsel, dat de betrekking van het een met het ander zou moeten
			 uitdrukken, naar het schijnt, wordt weggelaten; b. v. in hulptroepen,
			 dat is troepen tot hulp, noodleugen, leugen uit nood, linnenkast, kast
			 voor linnen, kerkgang, gang naar kerk, maagpijn, pijn in de maag,
			 leuningstoel, stoel met leuningen, windmolen, molen door wind, voetreis,
			 reis te voet, regentijd, tijd van regen. De verbinding van de twee
			 woorden tot één woord beteekent dan namelijk, in plaats van een
			 voorzetsel, het verband of de betrekking, waarin het één
			 tot het andere gedacht wordt; maar dikwijls ook zulk een verband, als met een
			 enkel voorzetsel niet wel kan uitgedrukt worden; b. v. in watervogel,
			 dat een op het water levende vogel beteekent, en in kostschool,
			 dat wil zeggen, een school, waar de scholier in de kost is. Trouwens,
			 dat verband, dat door de verbinding van de twee woorden wordt aangeduid, heeft
			 een anderen zin, als die door een voorzetsel uitgedrukt wordt. Het heeft
			 namelijk dien logischen zin, die anders door den vorm van het
			 bijvoeglijk naamwoord beteekend wordt, dat het ééne (in het
			 Hollandsch, even als het bijvoeglijk naamwoord, gewoonlijk het eerste) woord
			 een onderscheidend kenmerk uitdrukt, - iets bijzonders, van welken aard
			 ook, iets kenmerkends, 
{==127==} {>>pagina-aanduiding<<}
 waardoor zich dat, wat benoemd moet
			 worden, voor den geest onderscheidt (bl. 60 en 62), terwijl het andere woord
			 een meer algemeene beteekenis heeft. - In andere talen, waarin de
			 zamenstelling van woorden niet zoo menigvuldig in gebruik is, wordt dan het
			 onderscheidend kenmerk veelal door een bijvoeglijk naamwoord uitgedrukt; zooals
			 bij voorbeeld in het Fransche oiseau aquatique voor ons
			 watervogel. In het Hoogduitsch daarentegen noemt men ook door middel van
			 zamenstelling een Vernunftwesen, wat wij in het Hollandsch door middel
			 van een bijvoeglijk naamwoord een redelijk wezen noemen (bl. 64). - Ook
			 zulk een logische betrekking, als anders door een naamval
			 beteekend wordt, behoeft in een zamengesteld woord even min uitgedrukt te
			 worden, en wordt dan ook veelal weggelaten. Men zegt bij voorbeeld wel
			 lamsvleesch, kalfsvleesch en varkensvleesch, maar
			 schaapvleesch of schapevleesch, rundvleesch of ossevleesch,
			 koevleesch en paardevleesch. Men zegt wel hemelsblaauw, maar
			 zeegroen; verdedigingsmiddel en levensmiddelen, maar
			 hulpmiddel; koningsmoord, maar vadermoord;
arbeidsloon,
			 maar werkloon. Ja, ofschoon die s in zulke zamengestelde woorden
			 waarschijnlijk wel eigenlijk de uitgang van den Genitief is, zoo dient zij toch
			 meer voor de welluidendheid, dan om de betrekking van het een tot het ander te
			 beteekenen. Men zegt daarom ook bij voorbeeld even goed timmermansbaas,
			 als timmermansknecht. In andere woorden dient tot dat zelfde einde een
			 e, zooals in zonnewijzer (maar niet in uurwijzer), in
			 tinnegieter (maar niet in loodgieter), in koekebakker
			 (maar niet in broodbakker), in eendekooi (maar niet in
			 vogelkooi, en met een s in schaapskooi), in
			 kastemaker (maar niet in meubelmaker), in hondehok (maar
			 met een s in varkenshok), in maneschijn, en vele anderen.
			 - Ook de uitgang van het meervoud wordt meestal weggelaten, zooals in
			 leuningstoel, boekverkooping, zenuwgestel, bloemtuin, boomgaard,
			 appelboom. En, dat in eenige woorden die uitgang behouden wordt, zooals in
			 oogenblik 
{==128==} {>>pagina-aanduiding<<}
 (maar niet in oogwenk), handenarbeid (maar niet
			 in handwerk), woordenboek, vriendenkring en heldenmoed; dat
			 geschiedt ook alleen maar voor de welluidendheid. En gewoonlijk gebruikt men,
			 waar die uitgang plaats zon kunnen hebben, tot welluidende verbinding alleen
			 maar de e; zooals in pereboom, boekekast, glazemaker, naaldekoker,
			 sterrehemel, nonneklooster, en honderd andere meer.
			 Dat de e in zulke woorden geen
				verkorting van den uitgang en in de Hollandsche uitspraak is, even min
				als bij voorbeeld in maneschijn en zonneschijn, bewijst de uitspraak in
				die streken, waar men anders de n van dien uitgang en altijd
				uitspreekt.
Tot zamenstelling van een zelfstandig naamwoord met een
			 zegwoord wordt het grondwoord van het zegwoord gebezigd, zooals
			 in schrijfboek, schrijftafel, schrijffout, schrijfloon, schrijfletter,
			 schrijfmeester, schrijfpen, schrijfwijze, schrijfstijl, schrijftaal,
			 schrijfpapier. Het grondwoord nu van een zegwoord is, indien het niet van
			 een als naamwoord in de taal gebruikelijk woord gevormd is, zooals
			 zeilen van zeil en witten van wit, toch niets
			 anders dan de algemeene benaming van een accident, en dus, zooals alle
			 begripswoorden of benamingen van bepaalde begrippen dit zijn, een
			 naamwoord; en de algemeene beteekenis der zamenstelling van zulk een
			 naamwoord met een benaming van een voorwerp is ook geen andere, dan die der
			 zamenstelling van twee zelfstandige naamwoorden: het dient alleen, zooals de
			 bovenstaande voorbeelden reeds genoegzaam bewijzen kunnen, tot
			 onderscheiding. Zoo wordt een schrijfboek van een rekenboek,
			 een schrijftafel van een eettafel, een schrijffout,
			 schrijfloon en schrijfletter van drukfout, drukloon en
			 drukletter, een schrijfmeester van een teekenmeester, een
			 schrijfpen van een breîpen, een schrijfwijze,
			 schrijfstijl en schrijftaal van een spreekwijze, spreekstijl en
			 spreektaal, en schrijfpapier van pakpapier onderscheiden. Ook hier
			 wordt somtijds welluidendheidshalven een s tusschen de zamengestelde
			 
{==129==} {>>pagina-aanduiding<<}
 woorden ingevoegd, bij voorbeeld in scheidsmuur,
			 scheidsman en zegswijze.
Verder heeft men nog zelfstandige naamwoorden, die zamengesteld zijn
			 uit een zelfstandig met een bijvoeglijk naamwoord of met een
			 bijwoord, zooals wittebrood, blijmare, hoogeschool, hoogmoed,
			 grootvader en kleinzoon, nieuwjaar en oudejaar, voorkamer,
			 bijnaam, medemensch, buitenland.
Behalven de bovengenoemde zamengestelde zelfstandige naamwoorden,
			 waarin het eerste woord altijd een onderscheidend kenmerk aanduidt van het
			 voorwerp, dat door het laatste woord beteekend wordt, hebben wij ook nog eenige
			 andere, die niets anders zijn dan in den vorm van één woord
			 verkorte uitdrukkingen van iets kenmerkends, dat bij de benaming in een
			 voorwerp opgemerkt of er van gedacht wordt, en zich in twee of meer woorden bij
			 wijze van een gezegde voor den geest stelt; bij voorbeeld een driehoek,
			 als benaming van een figuur met drie hoeken of die drie hoeken
			 heeft; een langtong, voor iemand, die in een figuurlijken zin een
			 lange tong heeft; een vlasbaard voor een jong mensch, dat nog maar
			 een vlassige baard, heeft; een deugniet, voor iemand, die niet
			 deugen wil; een kijk-in-de-wereld, voor een jong mensch, van wien
			 men zeggen wil, dat hij pas in de wereld komt kijken. In de
			 zamengestelde benaming wordt dan van een zegwoord de grondvorm genomen, om er
			 zoo den vorm van een naamwoord aan te geven.
In die talen, waarin de zamenstelling tot één woord
			 niet zoo gemakkelijk is, heeft men minder zulke zamengestelde woorden
			 tot benaming van één begrip. Zoo zegt men bij voorbeeld in het
			 Fransch chien de chasse en verre à bière voor ons
			 jagthond en bierglas. Ook in het Hollandsch heeft men echter
			 eenige zulke wel logisch, maar niet grammatisch zamengestelde
			 benamingen, zooals bij voorbeeld huis van arrest, heer des huizes,
			 rijtuig op veêren, gang van zaken, man van fortuin; vooral
			 zulke, die uit een sub-
{==130==} {>>pagina-aanduiding<<}
stantief met een adjectief bestaan, zooals
			 Turksche tarwe, Napelsch geel, klein zilver, roode kool, de zwarte staar, de
			 geele koorts, Brusselsche spruitjes, lange turf, Smirnasch tapijt, Haarlemsche
			 courant, stalen pen, rood krijt, geel koper, de groote teen, de Hemelsche
			 Vader. Zoo kan men zelfs van een kleinen groote teen spreken.
Menigvuldig zijn de zamengestelde eigennamen, zooals
			 Vandiemensland, het Nieuwe diep, de Nieuwe kerk, de Groote beer. Zoo ook
			 de zamengestelde eigennamen van personen uit twee voornamen, zooals
			 Piet Hein, en uit een geslachtsnaam met een voornaam,
			 zooals Jan van Galen. Als zamengestelde eigennaam is ook te beschouwen
			 de zamenstelling van een eigennaam van een persoon met de benaming van zijn
			 qualiteit, zijn titel, of den naam, waarmeê hij genoemd
			 wordt, als men hem aanspreekt; bij voorbeeld: Koning Willem, Prins Albert,
			 Graaf Floris, Professor Wyttenbach, Burgemeester van der Werf, Generaal van den
			 Bosch, Mijnheer N., Mevrouw N., Schipper Seelenberg, Meester Bos, Baas
			 Andries. Even zoo een eigennaam met een bijnaam, zooals in
			 Richard Leeuwenhart, Alexander de Groote, en zoo vele andere.
Rijk is ook de Hollandsche taal in zamengestelde bijvoeglijke
			 naamwoorden, zooals rozerood, leliewit, gitzwart, zeegroen,
			 hemelsblaauw, krachtvol, ijskoud, zeeziek, twistziek, aâmborstig,
			 kleinmoedig, weekhartig, lofwaardig, achtingswaardig, welgesteld, doofstom,
			 en vele andere meer.
De gemakkelijkheid van zamenstelling tot werkelijk grammatische
			 eenheid in één woord bepaalt zich bij de zegwoorden in het
			 Hollandsch alleen tot zamenstelling van zegwoorden met bijwoorden,
			 zooals achterhalen, onderteekenen, overtreden, wederleggen,
			 weêrkaatsen, doorwáden, voorspéllen, omhelzen, misleiden,
			 voleindigen. Andere zamengestelde zegwoorden, die een volkomene
			 grammatische eenheid hebben, zooals raadplegen, harddraven, stamp-

{==131==} {>>pagina-aanduiding<<}

voeten, liefkozen, en die niet oorspronklijk zamengestelde
			 naamwoorden zijn (bl. 76), zooals weêrlichten, muilbanden,
			 glimlachen en waarborgen, zijn niet veel in getal. Maar zeer groot
			 is het aantal van zamengestelde uitdrukkingen voor een gezegde, die nog
			 wel niet één zamengesteld woord, maar toch door het
			 spraakgebruik benamingen van één begrip geworden zijn. Dit
			 zijn dan zegwoorden, veelal grammatische hulpwoorden (bl. 23), met het
			 een of ander complement; bij voorbeeld meester zijn, meester worden of
			 meester blijven, zooals wanneer men zegt, Hij is het al meester, Hij
			 kan hem geen meester blijven; en zoo ook iemand de baas zijn, worden
			 of blijven; gelijk hebben en gelijk geven, zin aan iets
			 hebben of krijgen, zijn best doen, staat op iets maken,
			 iets kwalijk nemen, kermis houden, iets vaarwel zeggen, geduld
			 oefenen, weêrstand bieden, den meester spelen, belang wekken, belang
			 in iets stellen, moed vatten of grijpen, handel drijven, voornemens
			 ofvan zins zijn, er achter zijn of komen, iets
			 gewaar worden, iets bij de hand hebben, in stand houden, in toom
			 houden, van iets houden, op den loer liggen, er in zitten of
			 loopen, te gemoet gaan of zien, op den loop gaan, te pas komen,
			 er vooruit komen, iemand te leur stellen, in het oog vallen, iemand
			 in de rede vallen, iemand in den nek zien, iets over hoop
			 halen, iemand te binnen komen of schieten, iets van buiten
			 kennen, iemand om den tuin leiden, iemand om het leven
			 brengen, iemand in de hand werken, het iemand naar den zin
			 doen of maken, er door heen slaan, iets in den wind slaan,
			 met iemand of iets te doen willen hebben, en honderd andere
			 dergelijke spreekwijzen en spreekwoordelijke gezegden meer.
			 Inzonderheid behooren hiertoe zoo vele uitdrukkingen, die uit een zegwoord en
			 een bijwoord zijn zamengesteld, en waarvan reeds eenige onder de
			 hierbovenstaande voorbeelden zijn aangevoerd. Zulke zijn ook hoogachten,
			 weldoen, vrijlaten of vrijstellen, misloopen, teruggeven, teweegbrengen,
			 bijeenvoegen, tezamen-

{==132==} {>>pagina-aanduiding<<}

brengen, vooruitloopen,
			 achteruitloopen, regtuitgaan,
omverstooten, omverloopen,
			 achterovervallen, achterblijven, binnensluipen, overslaan, opendoen of
			 openmaken, digtdoen of digtmaken, medenemen of meênemen,
			 doorbrengen, navolgen, nazitten, aankomen, uitgaan, voortbrengen, bijblijven,
			 omkantelen, ophalen, afbreken, inslikken, enz. enz. Men is veelal geneigd,
			 om zulke uit een zegwoord en een bijwoord zamengestelde uitdrukkingen, en ook
			 wel andere, zooals boekhouden, lastgeven en handeldrijven, als
			 één zamengesteld woord te beschouwen: doch de
			 grammatische eenheid is, ten minsten bij de hierboven opgenoemde, nog
			 niet volkomen. Men zegt bij voorbeeld, Ik acht hem daarom hoog; Ik laat hem
			 maar altijd vrij; Waarom geeft gij mij het boek, dat gij van mij geleend hebt,
			 niet terug? Hij slikte het zoo maar in eens in? Hij houdt voor mij boek; Hij
			 gaf mij last; Hij drijft tegenwoordig handel; of: iemand die boek voor mij
			 houdt; toen ik last aan hem gaf; iemand die handel gaat drijven; een dief die
			 in wil breken. De taal streeft er echter naar, om aan zulk een uitdrukking
			 ook grammatische eenheid te geven, door de woorden, als zij onmiddellijk op
			 elkander volgen, als één woord uit te spreken; bij voorbeeld als
			 men zegt: die voor mij boekhoudt, toen ik hem lastgaf, iemand die
			 handeldrijft, iemand die inbreekt; en vooral, wanneer de uitdrukking in den
			 Infinitief of als Deelwoord geheel als naamwoord gebruikt
			 wordt, zooals het boekhouden, een handeldrijvende natie. En aan dit
			 streven der taal tot naauwere vereeniging is het ook toe te schrijven, dat ook
			 in sommige van zulke zamengestelde uitdrukkingen een voorzetsel, dat anders het
			 verband tusschen de beide woorden zou moeten aanwijzen, weggelaten wordt, even
			 zooals dit in zamengestelde naamwoorden gewoonlijk plaats beeft (bl. 126); bij
			 voorbeeld in paardrijden en schaatsrijden, schoolgaan en
			 kerkgaan, in plaats van te paard rijden en op schaatsen
			 rijden (waarbij ook de uitgang 
{==133==} {>>pagina-aanduiding<<}
 van het meervoud weggelaten
			 wordt), ter school gaan en naar kerk gaan.
Groot is eindelijk ook het getal van zamengestelde uitdrukkingen,
			 die als bijwoorden in gebruik zijn, zooals in den beginne, in allen ernst,
			 in gemoede, in der tijd, in der minne, in koelen bloede, van morgen, van de
			 week, van voren, van onderen, van ter zijden, van zelf, van ganscher harten, op
			 beziens, op den loop, op de been, op staanden voet, op zich zelf, op heeter
			 daad, uit een treuren, door de bank, achter baks, binnen 's lands, binnen 's
			 tijds, met der tijd, met der woon, met der daad, met zijn beiden, met ons
			 drieën, bij de hand, bij tijds, bij wijlen, bij gevolg, bij vlagen, bij de
			 pinken, onder weg, onder 's hands of onder de hand, onder eede, onder
			 vier oogen, onder de roos, onder de knie, onder verbetering, onder zeil, te
			 regt, te zoek, te stade, te huis, te voet, te boven, te voren, te zamen, te
			 gelegener tijd, ten deele, ten overvloede, ter zake, ter loops, ter zee,
			 ter goeder ure, ter goeder trouw, boven mate, boven 's hands, tusschen hoop en
			 vrees, tegen wil en dank, aan stukken, over het geheel, over 't algemeen,
			 onverrigter zake, menschelijker wijze, natuurlijker wijze, hals over kop, des
			 noods, des te meer, des anderen daags of 's anderen daags, zoo dra
			 mogelijk, dien ten gevolge, hier van daan, waar naar toe?-De logische
			 eenheid, die in zulke zamengestelde uitdrukkingen reeds is, wordt, indien het
			 niet reeds van zelf een zamengesteld woord is, in de uitspraak gemakkelijk ook
			 grammatische eenheid, en dan schrijft men ook in één woord b. v.
			 thuis, naderhand, inderdaad, voorshands, eensdeels, grootendeels,
			 eerstdaags, weldra, onderwijl, middelerwijl, intusschen, ondertusschen,
			 tusschenbeiden, alom, overal, geheelenal, integendeel, goedmoeds, heelshuids,
			 luidkeels, gelijkvloers, allangzamerhand, trapsgewijze, stuksgewijze,
			 welstaanshalven, eenigermate, ondersteboven, altemaal, allerwegen,
			 buitenslands, eveneens, voorzeker,
{==134==} {>>pagina-aanduiding<<}

 tevreden, ontevreden,
			 terstond, buitendien, desniettemin, desniettegenstaande, deswegens. -
			 Als voorzetsels, dat wil zeggen,als bijwoorden met een bepaling (bl.
			 99), heeft men eveneens zamengestelde uitdrukkingen,zooals tot aan,
			 tot aan toe, van achter, van wegen, uit kracht van, ter zake van, uit hoofde
			 van, ten gevolge van, bij gebrek van, naar gelang van, en andere meer.
Bij de logische analyse nu van een zin heeft men niet alleen
			 een zamengesteld woord, dat in de taal een volkomene grammatische eenheid
			 verkregen heeft, maar ook een logisch zamengestelde benaming, uitdrukking of
			 spreekwijze, slechts als één rededeel te beschouwen, en de
			 verdere ontleding van zulk een benaming of uitdrukking, die somtijds moeijelijk
			 genoeg is, over te laten aan de Grammatica of het Woordenboek. Tot de
			 Grammatica behoort ook de logische analyse en de verklaring van zulke met
			 logische hulpwoorden zamengestelde spreekwijzen, die alleen maar dienen om een
			 modaliteit van den zin of het gezegde uit te drukken, zooals zullen
			 doen, gaan doen, gedaan worden, gedaan zijn, gedaan hebben; Ik heb het zien
			 doen; Laat ik het doen; en andere meer. Ook het lidwoord moet
			 beschouwd worden als een lid of deel van de benaming, waarbij het
			 gevoegd wordt, en niet als een deel van den zin.
			  
De bepalingen of complementen, die men bij de logische
			 analyse of rede-ontleding van een zin als zelfstandige deelen van den zin
			 beschouwen moet, kunnen tot dezelfde hoofdsoorten gebracht worden, als de
			 benamingen van begrippen, en zijn dus deels bepalingen van voorwerp,
			 deels bepalingen van adjunct of accident. De redewoorden
			 namelijk, die wel geen benamingen van begrippen zijn, maar slechts een
			 logischen zin hebben, beteekenen toch ook voor 
{==135==} {>>pagina-aanduiding<<}
 het grootst
			 gedeelte, zooals met name alle voornaamwoorden, òf een voorwerp,
			 òf een adjunct of accident, en behoeven dus als logische deelen van een
			 zin, en dus ook als bepalingen, van de begripswoorden niet onderscheiden te
			 worden. De reële of zakelijke beteekenis der woorden zelf
			 komt namelijk bij de rede-ontleding van een zin niet in aanmerking, maar alleen
			 de beteekenis der woorden of zamengestelde uitdrukkingen als deelen van den
			 zin. Bij voorbeeld, hetzij dat men zegt Ik schrijf slecht, of De
			 pen schrijft slecht; als deel van den zin is er tusschen ik en de
			 pen geen onderscheid: beide zijn het onderwerp als
			 súbject. En , of men zegt deze pen, of mijn pen, of
			 een stalen pen, of een spattende pen, of een pen zonder
			 spleet; de woorden deze, mijn, stalen, spattende en zonder
			 spleet hebben alle dezelfde logische beteekenis:
het zijn bepalingen van hoedanigheid. - Alleen die
			 redewoorden, die een bijzondere modaliteit of wijze van uitdrukking
			 beteekenen, moeten als een bijzonder soort van complementen onderscheiden
			 worden.
Eerst zullen wij de bepalingen van adjunct en van
			 accident, daarna die van voorwerp, en eindelijk die van
			 modaliteit , beschouwen.
			  
I. De bepalingen van adjunct en van accident zijn
			 onderscheiden al naar dat zij dienen tot bepaling van de benaming van een
			 voorwerp, of tot complement of aanvulling van de benaming van een ander
			 adjunct of accident;
zooals bij voorbeeld in nuttig mensch en in nuttig
			 werkzaam of nuttig besteden; in de menschen hier en in
			 hier woonachtig of hier wonen. - Een bepaling van adjunct of
			 accident tot bepaling van een voorwerp wordt een attribuut of
			 toekenning genoemd; en een bepaling van adjunct of accident tot bepaling
			 van een ander adjunct of accident is een complement, dat
			 wil zeggen, een aanvulling of aanvullende bepaling. - In het
			 gebruik van de kunst-
{==136==} {>>pagina-aanduiding<<}
woorden attribuut en complement
			 heerscht veel spraakverwarring: het woord attribuut wordt namelijk ook
			 wel voor prédicaat gebruikt, en het woord complement voor
			 elke bepaling: maar de zin, die er hier aan gehecht wordt, komt het best
			 met de eigenlijke beteekenis van de woorden overeen, en is ook het best
			 geschikt tot het doel, waartoe kunstwoorden dienen moeten, namelijk tot
			 naauwkeurige onderscheiding.
A. Een attribuut is wel te onderscheiden van een
			 prédicaat of gezegde: door een attribuut wordt
			 namelijk aan een voorwerp iets toegekend als reeds in de voorstelling of
			 het begrip van het voorwerp daaraan verbonden;
maar door een prédicaat of gezegde wordt op het
			 oogenblik zelf, dat men de gedachte, die in den zin uitgedrukt wordt, zich
			 vormt, aan een voorwerp iets toegeschreven, dat niet reeds in de
			 voorstelling van het voorwerp, dat men noemt, en dus in deze benaming, bevat is
			 (vrg. bl. 60 en 73). Wanneer men bij voorbeeld zegt: De last drukt; dan
			 wordt het drukken aan de last toegeschreven: maar, spreekt men
			 van een drukkende last of een zware last, dan wordt drukkend of
			 zwaar als een hoedanigheid aan een last toegekend.
Het onderscheid, dat hier gemaakt wordt
				tusschen toekennen en toeschrijven, wordt in het gewone spraakgebruik
				wol niet in acht genomen, maar wordt hier aangenomen, om het logische
				onderscheid, dat hier bedoeld wordt, het onderscheid tusschen
				attribueren en prédiceren, ook met verschillende
				Hollandsche woorden, zich voor te stellen. Deze woorden worden hier dus
				gebruikt als kunsttermen.
 In het eerste geval zegt men
			 dat de last drukt; in het tweede geval noemt men een last
			 drukkend. Ligt verwart men zeker attribuut en
			 prédicaat, wanneer men in een zin als deze, De last is
			 drukkend, het woord drukkend als het prédicaat
			 beschouwt, dat door het woordje is als koppelwoord met het
			 onderwerp de last verbonden wordt: maar hoe verkeerd zulk een
			 beschouwing is, hebben wij boven (bl. 37) reeds opgemerkt. Neen, niet
			 
{==137==} {>>pagina-aanduiding<<}

drukkend, maar drukkend zijn , is het
			 prédicaat, dat aan de last wordt toegeschreven: het woord
			 drukkend alleen is het complement van het zegwoord zijn,
			 geheel op dezelfde wijze, als wanneer men zegt: De last wordt drukkend, De
			 last blijft drukkend, of De last woog drukkend op zijn
			 schouders.
Een attribuut is òf een bepaling van adjunct,
			 en dus van hoedanigheid of van hoeveelheid, òf een
			 bepaling van accident of omstandigheid. Doch dit onderscheid
			 hangt niet af van de onderscheidene soort van woorden, waarin het
			 attribuut uitgedrukt wordt. Bij de logische analyse van een zin komt, zooals
			 reeds meermalen opgemerkt is, niet de reële beteekenis van de
			 woorden in aanmerking, maar alleen de beteekenis, die zij hebben als
			 deelen van den zin. Wanneer men bij voorbeeld spreekt van een persoon
			 van gewigt, een man zonder karakter, de courant van Vrijdag of de
			 Academie hier ; dan zijn de woorden, waarin het attribuut is
			 uitgedrukt , zeker benamingen van accident, van omstandigheid
			 of betrekking: maar het in deze woorden uitgedrukte attribuut
			 is een bepaling van adjunct, van hoedanigheid of
			 onderscheidend kenmerk, evengoed als wanneer men met een bijvoeglijk
			 naamwoord zegt: een gewigtig persoon, een karakterloos man , de Vrijdagsche
			 courant, en in het Hoogduitsch die hiesige Academie. Ook een
			 benaming van voorwerp of een zelfstandig naamwoord kan tot bepaling van
			 adjunct, van hoedanigheid of hoeveelheid, dienen , zooals
			 bij voorbeeld in de dwingeland Dionysius en een last koren.
			  
a. Een bepaling van hoedanigheid of qualiteit,
			 als bepaling van een voorwerp of attribuut, is elke bepaling van een
			 voorwerp , waardoor aan een persoon of zaak eenig onderscheidend kenmerk
			 wordt toegekend, om daar meê uit te drukken en te beteekenen, hoedanig
			 of welk

{==138==} {>>pagina-aanduiding<<}

een voorwerp, of, als men van een enkel
			 voorwerp of van eenige enkele voorwerpen spreekt, welk voorwerp of
			 welke voorwerpen, in onderscheiding van andere voorwerpen, men
			 zich voor den geest stelt. - In die talen, waarin voor een attributive
			 benaming eigene grammatische vormen bestaan, zooals in de Indo-germaansche
			 talen, is de eigenlijke grammatische uitdrukking voor zulk een attribuut van
			 hoedanigheid of qualitatief attribuut het bijvoeglijk
			 naamwoord (bl. 61), of het deelwoord (bl. 65 en 83), of wel een
			 bijvoeglijk voornaamwoord (bl. 104), zooals in dit boek, zulke
			 menschen of zulk een mensch, zoodanig geval, dezeIfde persoon,
			 zijn broeder, haar eigen schuld.
En in het Hollandsch heeft zulk een adjectief attribuut van
			 hoedanigheid zijn gewone plaats vóór het hoofdwoord: wanneer
			 het echter uit meer dan één woord bestaat, dan kan het er ook
			 achter geplaatst worden, zelfs na andere woorden, die vooraf met het hoofdwoord
			 verbonden worden; bij voorbeeld: Ik heb een paard gekocht, jong, vlug en
			 sterk; Hij heeft een zoon, twaalf jaar oud;
Het jaar daarop volgende
			 bleek het, dat de kosten, aan dat werk besteed, voor niet geweest
			 waren.
 - Doch zóó is de aard van het attribuut ook
			 niet meer volkomen dezelfde. Zóó dient het niet eenvoudig tot
			 onderscheiding: zóó wil men van het reeds genoemde
			 voorwerp iets zeggen. Men doet dit evenwel niet door middel van een
			 prédicaat of gezegde, maar door benoeming, bij
			 wijze van een attribuut; en men kan dus zulk een attribuut gevoeglijk
			 een predicatief attribuut, of in het Hollandsch een toeschrijvende
			 bepaling, van hoedanigheid noemen. - Men kan zeker ook zeggen: Ik heb
			 een jong, vlug en sterk paard gekocht;
Hij heeft een twaalfjarigen zoon, of een zoon van twaalf
			 jaar; en Het daarop volgende jaar bleek het, dat de aan dat werk
			 besteede kosten voor niet geweest waren: maar, als men zóó
			 zich uitdrukt, dan 
{==139==} {>>pagina-aanduiding<<}
 drukt men ook niet volkomen hetzelfde uit; en,
			 al bedoelt men hetzelfde, men geeft het toch niet zoo uitdrukkelijk te
			 kennen. Door een prédicatief attribuut te gebruiken wordt aan het
			 attribuut een meer afzonderlijke plaats gegeven, zoodat het meer op zich zelf
			 staat, en daardoor meer uitkomt. Ja, zulk een prédicatief
			 attribuut maakt een meer zelfstandig deel van den zin uit, even als
			 een zoogenaamde relative zinsnede, wanneer men bij voorbeeld zegt: Ik
			 heb een paard gekocht, dat jong, vlug en sterk is; Hij heeft een zoon, die
			 twaalf jaar oud is; Het jaar, dat daarop volgde, bleek het, dat de kosten, die
			 aan dat werk besteed waren, voor niet waren geweest. Maar, daar het nu,
			 even als zulk een relative zinsneê, een zelfstandig op zich zelf staand
			 deel van den zin uitmaakt, zoo moet het ook uit meer dan één
			 woord bestaan.
Een attribuut van hoedanigheid kan ook, zooals boven (bl.
			 137) reeds opgemerkt is, door een zelfstandig naamwoord uitgedrukt
			 worden; en in de Grammatica wordt zulk een bepaling van een substantief door
			 een ander daaraan toegevoegd substantief, in onderscheiding van een
			 adjective bepaling, appositie of bijstelling genoemd. Zoo,
			 wanneer men bij den naam van een persoon tevens de benaming van zijn
			 qualiteit of zijn titel voegt; niet alleen wanneer men
			 vóór de benaming van de qualiteit of titel, als een eigennaam,
			 het lidwoord weglaat; in welk geval het als een zamengestelde eigennaam
			 (bl. 130) te beschouwen is; maar ook als men het lidwoord er vóór
			 voegt, als vóór een gewoon zelfstandig naamwoord, en bij
			 voorbeeld zegt: De Keizer Napoleon, de Raadpensionaris
			 Schimmelpenninck, de heer N., de advocaat Brugmans, de reiziger Cook, de
			 propheet Jesaias, de wijsgeer Socrates, de dichter Hooft, de
			 romanschrijver Dumas, de wreedaard Caligula. Zoo ook vóór een
			 benaming, die de plaats van een eigennaam bekleedt, zooals de heer
			 Burgermeester. Ook wordt nog wel bij 
{==140==} {>>pagina-aanduiding<<}
 zulk een benaming van
			 qualiteit een ander attribuut gevoegd; bij voorbeeld: de beroemde reiziger
			 Cook; de groote, of de Grieksche, wijsgeer Socrates, de onmenschelijke
			 wreedaard Caligula. - In al deze gevallen is de voorgevoegde benaming van
			 qualiteit werkelijk een qualitatief attribuut of attribuut van
			 hoedanigheid, even goed als een bijvoeglijk naamwoord.
Zulk een substantief of appositief attribuut van
			 hoedanigheid kan echter in het Hollandsch alleen dan, even als een
			 bijvoeglijk naamwoord, vóór het hoofdwoord geplaatst
			 worden, wanneer dit hoofdwoord een eigennaam is, of den zin van een eigennaam
			 heeft, zooals in de bovenstaande voorbeelden; als ook, wanneer het substantief,
			 waarmeê de bepaling geschiedt, geen ander begrip uitdrukt, dan dat van
			 een qualiteit of soort; bij voorbeeld: een beste qualiteit
			 cigaren, een sIecht soort papier, een goed ras schapen, dit merk
			 suiker. Anders wordt het er achter geplaatst; bij voorbeeld: mijn neef
			 de doctor, mijn neef de dominé, mijn buurman de wijnkooper. En zoo
			 ook wel achter eigennamen, wanneer, zooals in Jan de knecht, Jan de tuinman,
			 Willem de Zwijger, Willem de Veroveraar, Jan de Rijmer, en dergelijke, het
			 attribuut geen benaming van qualiteit of titel, maar een bijnaam
			 is, en zoo met het hoofdwoord een zamengestelden eigennaam (bl. 130)
			 uitmaakt.-Ook een achter een ander zelfstandig naamwoord gevoegde
			 eigennaam is veelal zulk een attribuut van hoedanigheid, zoo
			 dikwijls namelijk als de eigennaam dient om te bepalen, hoe het heet,
			 wat met het algemeen zelfstandig naamwoord bedoeld wordt; bij voorbeeld:
			 mijn neef Jan, mijn neef Piet, mijn buurman Klaas, de stad Utrecht, de
			 provincie Utrecht, het dorp Zandvoort, de rivier de Nijl, het eiland Java, de
			 berg Merapi, de planeet Jupiter, het sterrebeeld de Orion. Wanneer
			 daarentegen (volgens 
{==141==} {>>pagina-aanduiding<<}
 bl. 139) de eigennaam het hoofdwoord en het
			 zelfstandig naamwoord daarvoor, als benaming van een qualiteit, de
			 bepaling is, kan alleen de zin en bedoeling van den spreker leeren. Daar beide
			 woorden zelfstandige naamwoorden zijn, zoo kan natuurlijk door beide
			 even goed het voorwerp, de persoon of zaak, bedoeld en beteekend worden.
			 En zoo kan dan ook een zelfstandig naamwoord, dat geen ander begrip, dan dat
			 van qualiteit of soort, uitdrukt (bl. 140), nevens een ander
			 zelfstandig naamwoord, dat een soort van voorwerp beteekent, toch het
			 hoofdwoord zijn; bij voorbeeld als men zegt: De beste qualiteit aardappelen
			 kost een rijksdaalder.
Verder kan zulk een substantief of appositief, achter
			 het hoofdwoord geplaatst, attribuut van hoedanigheid ook, even als een
			 dergelijk adjectief attribuut, een meer zelfstandig deel van den zin
			 uitmaken, en is dan ook een prédicatief attribuut; bij voorbeeld:
			 De walvisch, een zoogdier, brengt levende jongen ter wereld; de leeuw, de
			 koning van het woud; de barometer, een instrument om de zwaarte van den
			 dampkring te bepalen; het geld, zijn afgod; Cook, een beroemd reiziger;
			 Caligula, dat monster van wreedheid; Amsterdam, de grootste stad van ons land;
			 hij, arme sukkel; gij, zwakke vrouw; ik, ongelukkig mensch; de ondergeteekende,
			 rentenier, oud dertig jaar, ongehuwd. - En ook zulk een
			 prédicatief attribuut bestaat in het Hollandsch gewoonlijk uit
			 meer dan één woord, al is het dan ook maar een zelfstandig
			 naamwoord met een lidwoord. Hiervan is echter uitgezonderd een
			 prédicatief attribuut, dat geen ander gezegde bevat, dan een
			 benoeming van een persoon of zaak. Zóó dus vooreerst een
			 eigennaam; bij voorbeeld: de grootste stad van ons land, Amsterdam;
een beroemd geleerde, Leibnitz; en ten tweeden ook een andere
			 benaming van een persoon, wanneer deze per-
{==142==} {>>pagina-aanduiding<<}
soon niet anders, dan
			 met een persoonlijk voornaamwoord,aangewezen wordt; bij voorbeeld:
			 Hij, sukkel, moest wel gehoorzamen; Wat zult gij, zwakke, daartegen
			 doen; Voor mij, ongelukkige, is geen redding meer;
Ons, Amsterdammers,
			 - of Ons, kooplieden, - is dat onverschillig. Zoo ook in
			 Ik, ondergeteekende, of Wij, ondergeteekenden: waar tevens
			 de benaming ondergeteekende of ondergeteekenden de plaats van den
			 eigennaam of de eigennamen bekleedt. - Met een persoonlijk
			 voornaamwoord kan, ten minsten in het Hollandsch, op geen andere wijze een
			 attribuut verbonden worden.
Dat eindelijk een attribuut van hoedanigheid ook dikwijls
			 door een adverbium of bijwoord, of, wat hetzelfde is, door een
			 voorzetsel met een bepaling, wordt uitgedrukt, is boven (bl. 137) ook
			 reeds te kennen gegeven. Andere voorbeelden, dan de boven reeds aangevoerde,
			 zijn: de menschen boven (dat is de boven wonende menschen, of
			 de menschen, die boven wonen), een man te paard, goederen van waarde, een
			 man van smaak, laarsen met kappen, een roos zonder dorens, een dak van stroo,
			 goud van achttien karaten, pijn in de maag, luitenant ter zee, een reis over
			 land, een rijtuig op veêren, een paard op hol, een vraag uit
			 nieuwsgierigheid, armoede door eigen schuld, de menschen in den omtrek, een
			 reisje binnen 's lands, een steek onder water, een leugen om best wil, de
			 tempel van Salomo, de beurs van Amsterdam, een kerel als een boom, het huis van
			 mijn buurman, een zaak van dezen aard, een paard van Engelsch ras, een ras van
			 paarden. - Ook zulk een adverbiaal of bijwoordelijk attribuut
			 van hoedanigheid kan een meer zelfstandig deel van den zin uitmaken, en dus
			 een prédicatief attribuut zijn; bij voorbeeld: Ik heb een
			 bruin paard gekocht, met vier witte pootjes en zonder gebreken; een booswicht,
			 tot alles in staat; een jong mensch,

{==143==} {>>pagina-aanduiding<<}

zonder ouders
			 en zonder middelen (zoo veel als ouderloos en onbemiddeld).- Uit
			 een grammatisch oogpunt kunnen alle bepalingen, die door een adverbium of
			 bijwoord, of door een voorzetsel met een bepaling, in de taal worden
			 uitgedrukt, het best onder de algemeene benaming van adverbiale of
			 bijwoordelijke bepalingen begrepen worden.
Maar, zoo dan zulk een door een voorzetsel met een benaming
			 van een voorwerp uitgedrukte bepaling, wanneer zij tot bepaling van een ander
			 voorwerp dient, werkelijk den logischen zin van een attribuut van
			 hoedanigheid heeft; dan heeft een bepaling van een voorwerp ook denzelfden
			 zin, wanneer zij geschiedt door middel van een substantief in den
			 Genitief. Het licht der zon beteekent hetzelfde als het licht
			 van de zon, het van de zon komende licht, het zonlicht, in
			 onderscheiding van maanlicht, lamplicht, kaarslicht of eenig ander
			 licht; en schatten der aarde beteekent aardsche schatten. -
			 En zulk een genitief attribuut, zooals men het noemen kan, wordt in het
			 Hollandsch ook, even als een adjectief, vóór het
			 hoofdwoord geplaatst; bij voorbeeld: 's menschen rede, zooveel als de
			 rede van den mensch of de menschelijke rede; Salomons tempel,
			 zooveel als de tempel van Salomon, of, zooals men in het Hoogduitsch
			 veelal zegt, der Salomonische Tempel; vaders huis, zoo veel als het
			 huis van vader. En is vaders in vaders huis, of
			 iemands en diens in iemands huis en diens huis,
			 niet een bepaling van volkomen denzelfden aard en denzelfden logischen zin, als
			 zijn in zijn huis; en dus een attribuut van hoedanigheid,
			 een bepaling of toekenning tot onderscheiding? De genitive zamengestelde
			 uitdrukkingen allerlei en allerhande, velerlei en velerhande,
			 éénerlei, tweeërlei, drieeërlei, enz., en
			 éénerhande, tweeërhande, drieërhande,
			 enz., waarin de verouderde woorden lei en hande zooveel als
			 kleur, vorm of hoedanigheid beteekenen, 
{==144==} {>>pagina-aanduiding<<}
 verschillen
			 alleen in grammatischen vorm van uitdrukking, maar volstrekt niet in zin en
			 beteekenis, van een bijvoeglijk naamwoord.-Ook is in het Hollandsch een
			 attribuut, dat een stof beteekent, waaruit iets bestaat, en met den
			 uitgang en gevormd wordt, zooals houten van hout, en
			 zilveren van zilver, eigenlijk niets anders dan een Genitief
			 attribuut, en wordt daarom ook niet verbogen, zoodat men bij voorbeeld
			 houten huizen, en niet houtene huizen, zegt, of ten minsten
			 behoort te zeggen.
b. Een bepaling van hoeveelheid of quantiteit,
			 als bepaling van een voorwerp of attribuut, is elke bepaling
			 van een voorwerp, die dient om uit te drukken en te beteekenen, hoeveel,
			 dat wil zeggen welk, of hoegroot, een gedeelte, men zich voor den
			 geest stelt van hetgeen met de benaming van het voorwerp als een geheel, als
			 een geheel soort of als een geheel enkel voorwerp, beteekend wordt. De
			 grammatische uitdrukking van zulk een attribuut van hoeveelheid of
			 quantitatief attribuut heeft gewoonlijk plaats door
			 één van die substantive benamingen van hoeveelheid,
			 die wij boven (bl. 67 vlg.) hebben leeren kennen. Zoo
1°. door een telwoord of benaming van een bepaald
			 getal of bepaalde hoeveelheid van enkele voorwerpen van een soort;
			 bij voorbeeld drie personen, drie etmaal, acht jaar, acht maanden, honderd
			 ducaten, honderd gulden;
2°. door een benaming van een onbepaald aantal of
			 onbepaalde hoeveelheid, zooals veel en weinig, wanneer
			 deze woorden niet verbogen worden; bij voorbeeld als men zegt:
veel of meer reizigers, weinig of minder schepen,
			 veel of meer moeite; en even zoo
3°. door een benaming van het geheele aantal of de
			 geheele hoeveelheid, in het Hollandsch het woordje al, wanneer dit
			 niet verbogen wordt, zooals in al de schepen, al de moeite, - Eindelijk 
{==145==} {>>pagina-aanduiding<<}
 4°. door een zamengestelde benaming van
			 hoeveelheid, zooals één el laken, zes weken vacantie, een
			 aantal schepen, een dozijn knoopen, drie vierde pond boter, een half flesch
			 wijn.
Dat een telwoord niet alleen, maar ook zulk een andere
			 substantive benaming van hoeveelheid, werkelijk volgens den zin en de
			 bedoeling van den spreker tot bepaling dient, zegt duidelijk ieders
			 gevoel; en dit wordt ook uitgedrukt door de constructie, als men bij voorbeeld
			 zegt: Er waren een menigte menschen, die teleurgesteld werden.
			 Dikwijls evenwel is grammatisch de benaming van hoeveelheid het hoofdwoord,
			 en de benaming van het voorwerp de bepaling; niet alleen, wanneer men zegt,
			 zooals altijd in het Fransch, een druppel waters, een som gelds, een menigte
			 van sprinkhanen, duizenden van kogeIs; maar ook, als men eenvoudig zonder
			 verbuiging en zonder voorzetsel de benaming van het voorwerp er achter plaatst
			 en bij voorbeeld zegt: Een mud aardappelen kost een rijksdaalder; De
			 honderd roeden land, die hij gekocht heeft, zijn met aardappelen bepoot.
			 Zoo ook, wanneer men zegt de twee el laken, het staaltje zijde, dit
			 klontje suiker, dit gezelschap muziekanten, een mooi span paarden, een nieuw
			 paar schoenen, het beste pak kleêren, het half uitgedronkene glas wijn;
			 het pakje boeken, dat op de tafel ligt. En zoo is ook de zamengestelde
			 benaming van hoeveelheid een hand vol (bij voorbeeld: Hij nam er een
			 handvol van) zeer zeker naar den logischen zin een bepaling van
			 hoeveelheid, als men zegt: Hij nam een hand vol kersen; of Hij kreeg
			 van zijn vader een hand vol kersen: maar grammatisch is toch het woord
			 kersen de bepaling en een hand vol het hoofdwoord,
			 als men zegt: Toen deze hand vol kersen op was, kreeg hij een tweede
			 handvol.
Maar, is dan, als men zegt de twee el laken, de benamingvan
			 het voorwerp, het woord laken, grammatisch als 
{==146==} {>>pagina-aanduiding<<}
 de
			 bepaling te beschouwen, dan zal de grammatische constructie eigenlijk en
			 oorspronklijk ook wel geen andere zijn in twee el laken, één
			 el laken, een el laken, een menigte boeken, een klein getal schepen; gelijk
			 dit duidelijk is in het Fransch, waarin men zegt une aune de drap, deux
			 aunes de drap, une multitude de livres. En dan zijn ook de woorden veel,
			 meer, weinig en minder, wanneer zij zonder verbuiging
			 vóór de benaming van een voorwerp geplaatst worden, zooals in
			 veel boeken, eigenlijk en oorspronklijk het grammatische hoofdwoord;
			 gelijk men ook in het Fransch zegt; beaucoup - of quantité -
			 de livres. De grammatische constructie van zulk een uitdrukking als een
			 meervoud, bij voorbeeld, Er liggen veel schepen in den haven, kan ook
			 niet het tegendeel bewijzen: want hetzelfde heeft plaats in het Fransch, waarin
			 toch zoo duidelijk de benaming van het voorwerp in het meervoud niet het
			 grammatische hoofdwoord, maar de bepaling is.
Zijn nu de woorden veel, meer, weinig en minder
			 eigenlijk en oorspronklijk het grammatische hoofdwoord, dan kunnen ook de
			 telwoorden, zooals in tien boeken en duizend man, niet
			 anders beschouwd worden, en is dit de oorzaak, waarom zij niet verbogen
			 worden.
Met dat al zal zich toch niemand overtuigen laten, dat de
			 telwoorden, en ook de woorden veel, meer, weinig en
			 minder, als zij niet verbogen worden, en desgelijks de benamingen van
			 meer of min bepaalde hoeveelheid, zooals twee mud of een mud,
			 geen bepalingen zijn. Ieders gevoel zegt dit duidelijk, en de
			 grammatische uitdrukking kan het tegendeel niet bewijzen. Het is wel
			 ontwijfelbaar zeker, dat in beaucoup de livres, deux aunes de drap, une
			 goutte d'eau, en desgelijks in het Nederduitsch veel nieuws, een druppel
			 waters en een som gelds, de woorden de livres, de drap, d'eau,
			 nieuws, waters en gelds eigenlijk en oorspronklijk bepalingen
			 zijn: want het zijn naamwoorden in den Genitief: maar deze grammatische
			 vorm belet niet, dat zij als 
{==147==} {>>pagina-aanduiding<<}

hoofdwoorden in die
			 uitdrukkingen fungeren kunnen, gelijk zij dit volgens ieders gevoel werkelijk
			 doen. Zijn dan ook des livres, du drap, de l' eau, en in het Hollandsch
			 het woord nieuws, niet eigenlijk naamwoorden in den Genitief? en worden
			 zij toch niet als hoofdwoorden in een zin gebruikt, om een súbject of
			 óbject te beteekenen. Zegt men niet, even als veel nieuws, zoo
			 ook goed nieuws, en heuglijk nieuws? Zoo is ook iets en
			 niets eigenlijk niets anders, dan de Genitief van iet en
			 niet. Maar deze grammatische vorm beteekent hier niet een logische
			 betrekking tot een voorwerp, maar wijzigt, even als in het meervoud
			 waters, dat volkomen dezelfde vorm is, de beteekenis van het woord zelf,
			 en wel zoo, dat het woord in dezen vorm beteekent een deel van de soort,
			 die door het woord in zijn oorspronklijken vorm beteekend wordt. Water
			 is de algemeene benaming van een soort van stof of van voorwerp, maar
			 waters beteekent in een druppel waters en in stille waters
			 een gedeelte van die soort van stof of van voorwerp. En is dan deze vorm
			 van het naamwoord niet juist de geschiktste, om tot bepaling een
			 benaming van hoeveelheid bij zich te ontvangen, waardoor namelijk
			 bepaald wordt, hoe groot een gedeelte of hoeveelheid van de soort
			 met het hoofdwoord bedoeld wordt?
Intusschen kan bij dezelfde grammatische uitdrukking ook zeer wel de
			 benaming van hoeveelheid het hoofdwoord, en de benaming van
			 voorwerp de bepaling zijn: want beide zijn zelfstandige
			 naamwoorden, en dus beide eigenlijk evenzeer benamingen van voorwerpen.
			 Wanneer het één, of wanneer het ander plaats heeft, kan alleen de
			 zin en bedoeling van den spreker leeren (vrg. bl. 141). Wanneer men zegt:
			 Een mud aardappelen kost een rijksdaalder; dan is een mud het
			 hoofdwoord: want men wil zeggen, hoeveel de mud kost. Wil men zeggen,
			 hoeveel de aardappelen kosten, dan zegt men: De aardappelen kosten
			 een rijksdaalder de mud. Maar zegt men: Wij hebben dezen winter vier
			 mud

{==148==} {>>pagina-aanduiding<<}

aardappelen opgegeten; dan is aardappelen
			 het logische hoofdwoord.
Maar, ofschoon nu een bepaling van hoeveelheid, omdat er niet een
			 hoedanigheid, aard of eenig ander onderscheidend kenmerk van een
			 voorwerp, maar een meer of min bepaald deel of gedeelte van een
			 soort, door beteekend wordt, gewoonlijk in den grammatischen vorm van een
			 zelfstandig naamwoord wordt uitgedrukt; zoo geschiedt dit toch ook,
			 zooals wij boven (bl. 69) reeds gezien hebben, ofschoon minder eigenaardig,
			 door een bijvoeglijk naamwoord; zooals is vele menschen, weinige
			 jaren, alle dagen, eenige uren, sommige dieren.
En, daar nu een bijwoord, of een bijwoordelijke uitdrukking
			 door een voorzetsel met een bepaling, als bepaling van een voorwerp de
			 plaats van een bijvoeglijk naamwoord bekleeden kan; zoo dan ook de
			 plaats van een bijvoeglijk naamwoord in den zin van een bepaling van
			 hoeveelheid; bij voorbeeld wanneer men zegt: bedenkingen in menigte,
			 geld in overvloed, pijlen zonder tal; wat denzelfdenzin heeft als
			 menigvuldige bedenkingen, overvloedig geld en tallooze pijlen. -
			 Een zeer gewone bijwoordelijke bepaling van hoeveelheid is ook, zooals bij
			 duizenden, bij handen vol, bij emmers, bij troepen; b. v. sprinkhanen
			 bij duizenden. En zulk een bepaling wordt ook wel vóór het
			 hoofdwoord geplaatst, daar dan de benaming van hoeveelheid onmiddellijk met de
			 benaming van het voorwerp verbonden wordt. Zoo zegt men ook: bij duizenden
			 sprinkhanen. Dit geschiedt gewoonlijk met de bijwoordelijke bepaling van
			 hoeveelheid, zooals bij de duizend, om een ongevere hoeveelheid te
			 beteekenen; bij voorbeeld: Bij de twintig schepen liggen op de reê op
			 lading te wachten.
Even als de bepalingen van hoedanigheid, zoo kunnen ook die van
			 hoeveelheid, mits zij uit meer dan één woord beslaan, als een
			 prédicatief attribuut een meer zelfstan-
{==149==} {>>pagina-aanduiding<<}
dig gedeelte
			 van een zin uitmaken; bij voorbeeld: Het gekochte koren, twintig last, werd
			 in zijn pakhuis gebracht; Zijn kinderen, een drietal, speelden vrolijk in den
			 tuin. - Bij een enkel telwoord wordt, om er zulk een predicatief attribuut
			 van te maken, dan het een of ander woord bijgevoegd. Zoo zegt men bij
			 voorbeeld: de inwoners, duizend zielen; de soldaten, twintig man; de
			 koffers, drie stuks; de roovers, ten getale van twintig; zijn huisgenooten,
			 zeven in getal;
zijn boeken, weinig in getal.
Een persoonlijk voornaamwoord kan, zooals boven (bl. 142)
			 reeds opgemerkt is, in het Hollandsch op geen andere wijze met een attribuut,
			 en dus ook met geen telwoord, verbonden worden. Gelijk men dus zegt wij
			 ondergeteekenden, zoo zegt men ook wij drieën; of men gebruikt
			 een uit meer dan één woord bestaande bijwoordelijke uitdrukking
			 en zegt: wij met ons drieën, zij met hun twintigen, of, als het
			 vrouwen zijn, zij met haar twintigen.
c. Een bepaling van accident of omstandigheid,
			 als bepaling van een voorwerp of attribuut, is niet juist een bepaling
			 van een voorwerp door middel van een benaming van zulk een omstandigheid, door
			 een bijwoord of een voorzetsel met een bepaling. Zulk een
			 bijwoordelijke bepaling heeft, zooals wij gezien hebben, zeer dikwijls, ja
			 gewoonlijk, den zin van een bepaling van hoedanigheid, of ook wel van
			 hoeveelheid, en is dus werkelijk een qualitatief, of een
			 quantitatief, attribuut. Een bepaling van accident als
			 attribuut is een soort van predicatief attribuut, - een
			 attribuut, dat, even als een relative zinsnede, een meer zelfstandig
			 deel van een zin uitmaakt, en ook den zin van een relative zinsnede heeft (bl.
			 138), - een uitdrukking, waarin bij wijze van een attribuut van een
			 persoon of zaak iets geprédiceerd of gezegd, waarin bij
			 wijze 
{==150==} {>>pagina-aanduiding<<}
 van toekenning aan een persoon of zaak iets
			 toegeschreven wordt. Het is een prédicatief attribuut,
			 waarbij met de benaming van een persoon of zaak, die het onderwerp van
			 een zin is, behalven het eigenlijke prédicaat nog een ander
			 prédicaat verbonden wordt; doch bij wijze en in den vorm
			 van een attribuut, zoodat het geen nieuwen zin, maar slechts een
			 deel, hoezeer een zelfstandig deel, van den zin, uitmaakt:
			 en zoo beteekent het, even als elk ander prédicaat, een accident,
			 iets dat plaats heeft of geschiedt: maar als een
			 omstandigheid van de persoon of zaak, die het onderwerp is; bij
			 voorbeeld:Het venster uitziende, bemerkte hij, dat er brand was; Gerucht op
			 straat hoorende, zag hij het venster uit; Zijn vrouw ging niet meê,
			 voorgevende, dat zij ongesteld was.
Altijd kan een zin met zulk een prédicatief attribuut van
			 omstandigheid ook zoo uitgedrukt worden, dat men aan het onderwerp
			 twee door het voegwoord en verbondene prédicaten
			 toeschrijft. Men kan ook zeggen: Hij zag het venster uit en bemerkte, dat er
			 brand was; Hij hoorde gerucht op straat en zag het venster uit; Zijn vrouw gaf
			 voor, dat zij ongesteld was, en ging niet meê; of Zijn vrouw ging
			 niet meê en gaf voor, dat zij ongesteld was.
Altijd kan men ook in plaats van het prédicerend
			 attribuut een relative zinsnede gebruiken met één van
			 de voegwoorden daar, toen of terwijl, dat eigenlijk
			 bijwoorden van plaats en van tijd zijn; zoodat er dus een
			 omstandigheid van plaats of van tijd, of, zooals door het
			 voegwoord daar zeer dikwijls geschiedt, figuurlijk een oorzaak,
			 door beteekend wordt. Zoo kan men ook zeggen: TOEN hij het venster uitzag,
			 bemerkte hij, dat er brand was; DAAR (dat wil zeggen, OMDAT of DEWIJL)
			 hij gerucht op straat hoorde, zag hij het venster uit; Zijn vrouw

{==151==} {>>pagina-aanduiding<<}

ging niet meê, TERWIJL zij voorgaf, dat zij
			 ongesteld was.
De eigenlijke grammatische uitdrukking voor zulk een
			 prédicatief attribuut van omstandigheid is in die talen, waarin
			 deze vorm van het zegwoord bestaat, het deelwoord: want juist door het
			 deelwoord wordt een accidentele hoedanigheid, toestand of
			 gesteldheid, en dus een attribuut van accident beteekend (bl. 83
			 vlg.) Zóó in de reeds bijgebrachte voorbeelden door het
			 subjective deelwoord. Zoo ook door het objective, bij voorbeeld:
			 Door iedereen gedwarsboomd, gaf hij den moed op; dat wil zeggen: DAAR
			 hij door iedereen gedwarsboomd werd, gaf hij den moed op. - Maar
			 dikwijls wordt het ook door een bijvoeglijk naamwoord uitgedrukt; bij
			 voorbeeld: Sterk van gestel (dat wil zeggen, DAAR hij sterk van
			 gestel was), wist mijn reisgezel van geen vermoeijenis; en ook wel door een
			 bijwoordelijke uitdrukking, een voorzetsel met een bepaling; want even
			 goed en in denzelfden zin zegt men bij voorbeeld: Van een sterk gestel, wist
			 mijn reisgenoot van geen vermoeijenis.
Gelijk in al de bovenstaande voorbeelden, wordt zulk een
			 prédicatief attribuut van omstandigheid, daar het een zelfstandig deel
			 van den zin uitmaakt, veelal afzonderlijk nevensden zin geplaatst,
			 hetzij vóór, of ook achter: maar dikwijls wordt het ook midden in
			 den zin gevoegd, bij voorbeeld:
Zijn vriend kwam, de deur open vindende, regelregt het huis en de
			 kamer binnen; Wij stapten toen, moê van het wandelen, weêr in het
			 rijtuig.-Wanneer het onmiddellijk achter het onderwerp geplaatst wordt,
			 dan is het van een prédicatief attribuut van hoedanigheid alleen
			 door den zin te onderscheiden. Wanneer men bij voorbeeld zegt: De reizigers,
			 vermoeid van het wandelen, stapten weêr in het rijtuig; dan beteekent
			 dit: De reizigers stapten, DAAR zij van het wandelen vermoeid waren,
			 weêr in het rijtuig. Maar, zegt men: Twee van de reizi-

{==152==} {>>pagina-aanduiding<<}

gers, vermoeid van het wandelen, enz; dan kan dit ook beteekenen:
			 Twee van de reizigers, DIE van het wandelen vermoeid waren; en
			 dus hetzelfde als Twee van het wandelen vermoeide reizigers.
Zulk een prédicatief attribuut van omstandigheid kan ook,
			 althans wanneer het door een deelwoord uitgedrukt wordt, uit één
			 enkel woord bestaan; bij voorbeeld: De man, verschrikt, sprong het bed
			 uit; of: Verschrikt, sprong de man het bed uit. Doch, wanneer men
			 het niet, zooals in het laatste geval, een meer afzonderlijke plaats
			 vóór den zin geeft; dan verbindt men het toch liever met het
			 prédicaat als een prédicatief complement, waarover
			 straks, en zegt: De man sprong verschrikt het bed uit. - Ook verbindt
			 men het wel als een distinctief attribuut met het onderwerp, bij
			 voorbeeld: Muizende katten maauwen niet; dat wil zeggen: Katten
			 maauwen niet, TERWIJL zij muizen. In minder goeden stijl doet men
			 dit ook wel, ofschoon het attribuut een omstandigheid beteekent en uit meer dan
			 één woord bestaat; bij voorbeeld: De van zijn reis te huis
			 komende man vond alles veranderd; in plaats van: De man, van zijn reis
			 te huis komende, vond alles veranderd; of wel: Van zijn reis te huis
			 komende, vond de man alles veranderd: want de zin is:toen hij van zijn reis
			 te huis kwam.
Uit den aard van zulk een prédicatief attribuut van
			 omstandigheid volgt van zelf, dat het alleen met een onderwerp verbonden
			 kan worden. Maar daarom behoeft dit niet het onderwerp van den geheelen
			 zin te wezen. Het kan ook een óbject zijn, dat tevens het
			 logische onderwerp van een als bepaling daarbij gevoegd zegwoord is; bij
			 voorbeeld:
Ik zag u zoo even, in dat boek lezende, lachen: want hier is
			 u wel het óbject als bepaling van ik zag, maar
			 tevens het logische súbject van lachen. Anders kan een
			 attribuut, dat een accident ofomstandigheid beteekent, met een
			 óbject alleen als bepaling van hoedanigheid verbonden
			 worden;
{==153==} {>>pagina-aanduiding<<}
bij voorbeeld: Slapende honden moet men niet wakker
			 maken; Een dorschenden os zult gij niet muilbanden. Maar een dorschende
			 os beteekent ook eigenlijk niets anders, dan een os, DIE
			 dorscht; ofschoon de zin en meening is: een os, TERWIJL hij
			 dorscht. Ook, wanneer men den zin zóó wilde uitdrukken:
			 Gij moogt uw os, uw koren dorschende, niet muilbanden; dan zou het
			 eigenlijk slechts een prédicatief attribuut van hoedanigheid
			 zijn, en beteekenen: uw os, DIE uw koren dorscht. Als
			 attribuut van omstandigheid zou het beteekenen: Gij moogt uw os,
			 terwijl GIJ uw koren dorscht, niet muilbanden; en een anderen zin
			 zou het niet kunnen hebben, wanneer men het afzonderlijk nevens den zin
			 plaatste en zeide: Uw koren dorschende, moogt gij uw os niet
			 muilbanden.
			  
B. Van een attribuut hebben wij boven (bl. 135)
			 onderscheiden een complement, als een bepaling van adjunct of accident
			 tot bepaling - niet van een voorwerp, maar - van een ander
			 adjunct of accident. Het is dus een bepaling - niet van een
			 súbject of óbject, maar - van een
			 prédicaat of attribuut, of ook wel van een ander
			 complement. Het is dus werkelijk, wat de benaming beteekent, een
			 aanvulling of aanvullende bepaling van hetgeen door middel van
			 een attribuut of prédicaat aan een persoon of zaak wordt
			 toegekend of toegeschreven. Wanneer meninhet Hollandsch een
			 attribuut eenvoudig een bepaling wil noemen, dan kan een
			 complement zeer gevoeglijk tot onderscheiding een aanvullende
			 bepaling genoemd worden.
Gelijk wij drie soorten van attributen onderscheiden hebben,
			 namelijk bepalingen van hoedanigheid, van hoeveelheid en
			 van omstandigheid, zoo zijn er ook even zoo veel soorten van
			 complementen of aanvullende bepalingen van hoedanigheid,
			 van hoeveelheid en van omstandigheid. En, gelijk wij gezien
			 hebben, dat een attribuut dikwijls niet eenvoudig een

{==154==} {>>pagina-aanduiding<<}

toekennend, maar een toeschrijvend of
			 prédicatief attribuut is; zoo kan ook een complement een
			 prédicatief complement zijn. Maar, daar een complement
			 altijd een bepaling van een prédicaat of van een attribuut
			 is, en toch bij wijze van prédicaat alleen van een
			 voorwerp iets gezegd, alleen aan een voorwerp iets
			 toegeschreven, kan worden; zoo maakt een prédicatief
			 complement of toeschrijvende aanvulling een geheel bijzondere en
			 eigenaardige vierde soort uit, waarover wij echter het eerst
			 zullen spreken, omdat het in aard het naast met de tot hiertoe behandelde
			 verschillende soorten van attributen overeenkomt.
a. Een prédicatief complement verschilt van een
			 prédicatief attribuut in niets anders, dan dat het geen
			 attribuut is, om een voorwerp te onderscheiden en te bepalen,
			 maar een complement of aanvulling van een prédicaat of
			 attribuut, dat aan een voorwerp toegeschreven of toegekend wordt. Het
			 beteekent, even als een attribuut, een hoedanigheid, hoeveelheid
			 of omstandigheid van een voorwerp, dat genoemd wordt: de uitdrukking is
			 ook volkomen dezelfde: maar het wordt òf in een prédicaat
			 of gezegde bij een, hetzij enkel of zamengesteld, zegwoord,
			 òf in een attribuut bij een deelwoord gevoegd, om hetgeen
			 men van het onderwerp zeggen wil, te completeren of aan te
			 vullen; bij voorbeeld: De vogel is levend gevangen, maar lag weldra dood
			 in de kooi; of werd weldra dood in de kooi gevonden. Men wil
			 namelijk niet enkel zeggen, dat de vogel gevangen is, en in de kooi
			 lag of gevonden werd, maar tevens en tegelijk, hoe, dat wil
			 hier zeggen, in hoedanigen toestand, hij gevangen werd en daar lag en
			 gevonden werd. Desgelijks: Het koren blijft duur; Het kan nog wel duurder
			 worden; Het schijnt gevaarlijk; Die schoone gelegenheid is ongebruikt voorbij
			 gegaan; Hij stond verlegen. En zoo dan ook: een levend gevangene
			 vogel, of levend gesnedene kabeljaauw; de geboeid- 
{==155==} {>>pagina-aanduiding<<}
of sidderend, of sprakeloos, - voor den regter staande
			 booswicht. - Even zoo door middel van een voorzetsel met een bepaling; bij
			 voorbeeld: Hij ligt met de koorts te bed; gelijk men zegt Hij ligt
			 ziek te bed; Hij is arm, of in armoede, of als bedelaar,
			 gestorven; Hij scheen buiten kennis, of zonder bewustzijn, of
			 bewusteloos;De zaak werd in orde bevonden; Hij liep met drift, of
			 driftig, de deur uit;
Hij leeft zonder zorg, of onbezorgd. - En desgelijks
			 door middel van een zelfstandig naamwoord; bij voorbeeld: Hij is dichter,
			 of met het talent van een dichter, geboren; Hij blijft nog altijd
			 matroos. Hij schijnt een onverdraaglijk mensch, of onverdraaglijk,
			 of niet te verdragen; Hij bleef zijn beschermer;
Waarom zijn zij vijanden geworden?-Bij een zegwoord, dat
			 heeten of noemen beteekent, is het complement de benaming of
			 naam; bij voorbeeld: Hij heet rijk, of wordt een rijk man
genoemd;
Hij heette Willem; Hij wordt Weledel-gestrenge
			 betiteld.
En zoo is dan ook blijkbaar in zinnen, als deze: Het koren is
			 duur; Hij was dapper, of Hij was een held; Hij is matroos: Hij was mijn
			 beschermer; Hij was buiten kennis, of zonder bewustzijn, of
			 bewusteloos; Het dak is van riet; De zaak is van belang; De zaak is in
			 orde; het gezegde geheel op dezelfde wijze zamengesteld uit een
			 prédicatief complement en het zegwoord zijn of
			 wezen. Dat namelijk dit zegwoord zijn of wezen werkelijk,
			 en even goed als ieder ander zegwoord, een begripswoord, een benaming
			 van een, hoezeer ook afgetrokken, toch bepaald, bijzonder, onderscheiden
			 begrip is; zal na hetgeen boven (bl. 123) over dit woord gezegd is, aan
			 geen twijfel meer onderhevig kunnen zijn. De zamenstelling van den zin is dus
			 volkomen dezelfde, als men zegt: Hij is, of Hij wordt - blijft--
			 leeft - of slaapt, - gerust.

{==156==} {>>pagina-aanduiding<<}

 b. Een complement van qualiteit of
			 hoedanigheid verschilt van een attribuut van hoedanigheid daarin,
			 dat het niet dient, om een voorwerp, maar om een adjunct of
			 accident van een voorwerp, te bepalen; en van een prédicatief
			 complement verschilt het daarin, dat het niet de hoedanigheid van een
			 voorwerp, maar van het adjunct of accident zelf,
			 beteekent. Het is een complement van een attribuut of
			 prédicaat, om de uitdrukking van een adjunct of accident,
			 dat aan een voorwerp toegekend of toegeschreven wordt, aan te vullen, door
			 dat adjunct of accident nader te onderscheiden of te wijzigen. Wanneer men
			 bij voorbeeld zegt een donker blaauwe hemel, en Dit kind schrijft
			 slecht; dan beteekenen donker en slecht niet een hoedanigheid
			 of onderscheidend kenmerk van den hemel en van het kind, maar een
			 bijzondere wijziging van blaauw en een bijzondere wijze van
			 schrijven.
De uitdrukking van zulk een complement van hoedanigheid heeft
			 dikwijls plaats door middel van een bijwoord van hoedanigheid, dat
			 eigenlijk niets anders dan een bijvoeglijk naamwoord of deelwoord
			 is (bl. 97). Zóó in de beide zoo even gebruikte voorbeelden, en
			 even zoo: Hij sprak open, rondborstig of ongedwongen;Hij spreekt
			 sierlijk, roerend, treffend of verheven; handelt gematigd; denkt
			 bekrompen; wandelt langzaam; slaapt rustig; ziet of hoort scherp;
			 antwoordt schriftelijk, mondelijk, eerbiedig, beleefd, gepast, onbescheiden,
			 norsch, lomp, ongepast of onbehoorlijk; speelt grof; betaalt
			 slecht; oordeelt streng; zingt mooi, zuiver, hoog of kunstig;
			 werd vriendelijk ontvangen, gul onthaald, goed of rijkelijk beloond;
			 grievend beleedigd; aangenaam verrast; minzaam toegesproken; het werd handig of
			 vlug gedaan; voorzigtig behandeld, getrouw, stipt of stiptelijk
			 uitgevoerd; openhartig bekend; vlijtig bestudeerd; een snel stroo-

{==157==} {>>pagina-aanduiding<<}

mende rivier, helder klinkende stem, verstandig overlegd plan,
			 deftig gekleede man, sterk gespierde arm, vijandig gezinde burgers,
			 onherstelbaar verlorene zaak, fijn beschaafde vrouw, zwaar beladene wagen;
			 wettig aangegaan huwelijk; naauwkeurig onderzocht, duidelijk zigtbaar,
			 gemakkelijk verkrijgbaar, grondig geleerd, streng of onkreukbaar
			 regtvaardig, vlekkeloos heilig, overdreven vrijzinnig, innemend vriendelijk,
			 nuttig of onvermoeid werkzaam, drukkend heet, gevaarlijk ziek, ligt
			 mogelijk, walglijk zoet, eindeloos ver, vervelend lang, grammatisch zuiver,
			 zuiver Hollandsche (stijl), langwerpig ronde (tafel), geelachtig
			 groene (kleur), vaal bruine (jas). - Even zoo:bepaald weinig,
			 juist honderd, krap twee el.
Een bijvoeglijk naamwoord of deelwoord beteekent
			 eigenlijk altijd een hoedanigheid van een voorwerp, van een
			 súbject of óbject, en niet van een accident of
			 adjunct; tenzij ook dit als een voorwerp beschouwd wordt; en zoo
			 beteekent ook zulk een bijwoord van hoedanigheid, dat eigenlijk niets
			 anders dan een bijvoeglijk naamwoord of deelwoord is, in zulk een complement
			 van hoedanigheid eigenlijk een hoedanigheid òf van het
			 súbject, òf van het óbject. Zegt men bij voorbeeld: Hij
			 ontving mij vriendelijk; dan beteekent vriendelijk wel de wijze
			 van ontvangst, maar toch eigenlijk de hoedanigheid van het
			 súbject-gelijk een vriend-;en zegt men: Dit stuk is fraai
			 geschilderd; dan beteekent fraai eigenlijk de hoedanigheid van het
			 óbject, van het geschilderde stuk. Maar, omdat in zulke zinnen
			 het bijvoeglijk naamwoord of deelwoord alleen maar dienen moet om als
			 bijwoord een wijze hoe te beteekenen; zoo zegt men ook, even als
			 Hij ontving mij vriendelijk, zoo ook in de objective wijze van spreken:
			 Ik werd vriendelijk ontvangen; en, even als Dit stuk is fraai
			 geschilderd, zoo ook in de subjective wijze: Hij schildert fraai.
			 Zoo ook: Het werd 

{==158==} {>>pagina-aanduiding<<}

 lachende gezegd; Het moet spelende
			 geleerd worden. - En zoo laat het zich verklaren, hoe het komt, dat men
			 spreken kan van blinde gehoorzaamheid en van een stoute of
			 stoutmoedige onderneming, daar toch blind en stout
			 hoedanigheden van een persoon beteekenen. Eigenlijk zegt men alleen bij
			 voorbeeld: Zij gehoorzamen blind zijn bevelen; en Hij ondernam het
			 stout, of stoutmoedig; maar dan ook in de objective wijze van
			 spreken: Zijn bevelen worden blind gehoorzaamd; en Het werd
			 stout, of stoutmoedig, ondernomen:-en, daar zoo het bijvoeglijk
			 naamwoord een wijze hoe, of hoedanigheid van accident, beteekent;
			 zoo zegt men dan verder ook blinde gehoorzaamheiden een stoute of
			 stoutmoedige onderneming, ja ook een stout plan, en een stout
			 woord.
Niet minder dikwijls als door een bijwoord, dat eigenlijk een
			 bijvoeglijk naamwoord of deelwoord is, wordt zulk een complement
			 door een ander, uitsluitend zoo genaamd bijwoord, of, wat hetzelfde is,
			 door een voorzetsel met een bepaling, uitgedrukt (zie bl. 99). Gelijk
			 men bij voorbeeld in de spreektaal graag willen zegt, zoo in de
			 schrijftaal gaarne willen: en gelijk men zegt verstandig overleggen
			 of verstandig overlegd, zoo ook met verstand overleggen en met
			 verstand overlegd; blindelings gehoorzamen, even als blind
			 gehoorzamen; en in stilte iets doen of in stilte gedaan, even als
			 stil iets doen en stil gedaan; zamen of te zamen, even als
			 gezamentlijk, of met zijn beiden, iets afdoen. Zoo ook zonder
			 overleg handelen, naar goedvinden bepalen; onder de hand, of
			 ondershands, verkoopen; volgens afspraak iets doen, tegen verwachting
			 uitvallen, welstaanshalven meêdoen, onvoorziens gebeuren, aan den
			 leidband loopen, op krukken hopen, op zijn gemak arbeiden, op hoogen toon
			 gebieden; op gelijke, of dezelfde, wijze, of desgelijks,
			 handelen; op een spottende

{==159==} {>>pagina-aanduiding<<}

wijze, of
			 spottenderwijze, iets zeggen; uit drift met de vuist op de tafel slaan; van
			 honger sterven; om, of wegens, schulden gevangen zitten; om iemands,
			 of iets, lachen; spelen om geld; tot uitspanning, of voor zijn
			 gezondheid, een reis doen; door spaarzaamheid rijk worden; door roovers
			 aangevallen worden; voor zijn huisgezin zorgen, voor gevaar vreezen, op de jagt
			 gaan, op kermissen reizen, handelen in tabak, in de regten studeren, in waarde
			 verminderen, over zaken spreken; bij den boer, of op het land, of
			 aan den spoorweg, werken; aan een spijker hangen, aan een vriend schrijven,
			 ter zee varen, voor den ploeg loopen, naar de stad gaan, naar iemands welstand
			 vragen, om onderstand vragen;-willens blind, doorgaans gelukkig, in het
			 algemeen goed, in alle opzigten heilzaam, met inspanning van alle krachten ten
			 algemeenen nutte werkzaam, een buiten allen twijfel bij uitstek gewigtige zaak,
			 rood van schaamte, aangenaam van smaak, klein van verstand, hoog in prijs,
			 toegevend uit zwakheid, op rente gezet; geschikt tot gebruik, of om te
			 gebruiken; zoo gezegd, zoo gedaan.
Hierbij moet evenwel opgemerkt worden, dat een bepaling van
			 hoedanigheid bij eenbijvoeglijk naamwoord, dat van een zelfstandig
			 naamwoord gevormd is, ook de bepaling of het attribuut van dit zelfstandig
			 naamwoord zijn kan; bij voorbeeld: een zwart lakensche rok,en
			 geborduurd neteldoeksche gordijnen; dat wil zeggen, een rok van zwart
			 laken en gordijnen van geborduurd neteldoek.
c. Een complement van hoeveelheid, of quantitatief
			 complement, dient om de hoeveelheid, niet van een voorwerp,
			 maar van een adjunct of accident, te be-
{==160==} {>>pagina-aanduiding<<}
palen;
			 bij voorbeeld: drie passen achteruit gaan; een duim, of een hoofd,
			 groeijen, of gegroeid; een el breed; tien man sterk; zijn leven lang;
			 oud dertig jaar; een uur ver; twee uur wandelen; een poosje rusten; een weinig
			 te groot; zoo lang, zoo veel, zooveel langer; twee uur lang, twee uur
			 uitblijven, en twee uur lang uitblijven; twee uur gaans, en twee
			 uur gaans ver;
twee voet diep graven.
Dikwijls wordt een onbepaalde trap of graad aangeduid
			 door een bijwoord, dat een hoedanigheid beteekent; bij voorbeeld:
			 zeer groot, heel aardig, erg verlegen, fel gebeten, verschrikkelijk
			 wreed, ontzaglijk hoog, uitstekend bekwaam, verbazend sterk, hoogst gebrekkig;
			 ten hoogsten, of in de hoogste mate, verwonderd; bovenmate veel,
			 bijzonder aangenaam, tot den rand toe vol, zich diep schamen, zich grootelijks
			 verwonderen, bitter grieven, uitermate verblijden, eenigzins twijfelen, hard
			 regenen, stevig waaijen, sterk vriezen, zwaar betrokkene lucht, brandend
			 nieuwsgierig, kokend heet, tot schreijens toe bewogen. - Zulk een
			 complement is eigenlijk niets anders, dan een complement van
			 hoedanigheid, maar heeft den zin van complement van hoeveelheid,
			 zoo dikwijls als men daarmeê geen wijziging (modificatie), maar
			 een maat, (modus), trap of graad, te kennen geeft. Daarom wordt
			 dan ook op de eigenlijke beteekenis van het bijwoord van hoedanigheid in het
			 spraakgebruik zeer weinig gelet, omdat men namelijk niet een hoedanigheid, maar
			 alleen een hoeveelheid, alleen een hoegrootheid van trap of graad, beteekenen
			 wil. Zoo worden de woorden zeer, heel, erg, verschrikkelijk, ontzaglijk,
			 ijslijk, en andere meer, dagelijks op een wijze gebruikt, die met de
			 eigenlijke beteekenis volstrekt niet overeenkomt.
Even zoo wordt een complement van trap of graad me-
{==161==} {>>pagina-aanduiding<<}
nigvuldig door een vergelijking uitgedrukt; bij voorbeeld: zwaar
			 als lood, zoo oud als Methusalem, rijker als (of dan) Croesus, even zoo
			 groot.
d. Een complement van accident of omstandigheid
			 is een bepaling van plaats, tijd of andere omstanheid, door zulk een benaming
			 van bijkomende accidentele omstandigheid, als waarover bl. 93 vlgg.
			 gesproken is, maar met het bepaalde doel, om hetgeen men in een
			 prédicaat of attribuut zeggen wil, aan te vullen of te
			 completeren, -- niet door een hoedanigheid van een súbject
			 of óbject, gelijk een prédicatief complement; ook
			 niet door een hoedanigheid, hoeveelheid of bijzondere wijziging van
			 het accident of adjunct, zooals een qualitatief of quantitatief
			 complement, maar - door een omstandigheid die er bijkomt, en die
			 tot den aard van het accident of adjunct niets toe of af doet, zoodat dit
			 volkomen hetzelfde zou blijven, al was de bijkomende omstandigheid een geheel
			 andere. Zoo is in dezen zin, Gister avond is volgens de couranten 's Konings
			 verjaardag in den Haag weêr luisterrijk gevierd, alleen het woord
			 luisterrijk een complement van hoedanigheid: maar gister
			 met de nadere bepaling avond, in den Haag, weêr en
			 volgens de couranten zijn complementen van omstandigheid. Andere
			 voorbeelden heeft men in dezen volzin: Aan het einde van de reis, in het
			 gezigt van den haven, des namiddags om drie uur, stootte het schip, bij een
			 stevige koelte, op een bank, die, naar het zeggen van den stuurman, op de
			 zeekaarten dáár niet aangewezen was. Zoo ook 's Maandags,
			 op Maandag, tegen Maandag, van avond, van daag, des zomers, in den zomer, dezer
			 dagen, te Batavia, op Java, buiten 's lands, buiten het land, over de grenzen;
			 vóór, na of bij zijn vertrek; naar mijn gevoelen,
			 mijns erachtens, bij dag, bij gelegenheid, onder een kopje thee, ten huize van
			 zijn vader, te mijnen huize, ter goeder ure, te gelegener tijd, ouder
			 gewoonte. - Behalven door een 
{==162==} {>>pagina-aanduiding<<}

bijwoord of
			 voorzetsel, of door een zelfstandig naamwoord in den Genitief, zooals in
			 's daags of daags, zoodat de omstandigheid (even als in
			 daagsch, daagsche, dagelijks en dagelijksch) eigenlijk als een
			 hoedanigheid beteekend wordt (bl. 98), heeft de grammatische uitdrukking van
			 een complement van omstandigheid in het Nederduitsch ook plaats door een met
			 een zelfstandig naamwoord benoemde omstandigheid uit te spreken als een
			 óbject, dat de spreker zich voor den geest stelt; bij voorbeeld;
			 Dezen zomer ga ik niet uit stad; Zondag, of Aanstaanden Zondag, kom
			 ik bij u; Dien dag ben ik in Amsterdam geweest. Zóó is het
			 dan eigenlijk een complement van óbject, en behoort dus tot de
			 bepalingen van voorwerp, waarover straks.
Een bijzonder soort van complement van omstandigheid, dat men
			 gevoeglijk met de benaming van subjectief complement van omstandigheid
			 onderscheiden kan, wordt gevormd door een benaming van voorwerp met een als
			 prédicatief attribuut daarbij gevoegd subjectief deelwoord, en
			 dikwijls, tot uitdrukking van het Perfectum, met een objectief
			 deelwoord als complement van dat subjective er bij; bij voorbeeld: Dat
			 zoo zijnde, moet ik u gelijk geven; De deur openstaande, ging ik regelregt naar
			 binnen; Het anker geligt zijnde, gingen wij onder zeil. - De beteekenis is
			 volkomen dezelfde als die van een prédicatief attribuut van
			 omstandigheid (bl. 150):maar, terwijl dit laatste een prédicatief
			 attribuut is van een in den zin als onderwerp genoemd
			 voorwerp, bevat een subjectief complement van omstandigheid zelf
			 een benaming van voorwerp als onderwerp van het door het deelwoord
			 uitgedrukte prédicatief attribuut in zich, en wordt door beide te
			 zamen, tot complement van het gezegde, een omstandigheid
			 omschreven. Even als een prédicatief attribuut van
			 omstandigheid, maakt zulk een subjectief complement van omstandigheid
			 ook een meer zelfstandig, ja werkelijk een geheel los op zich zelf
			 staand, deel van den zin uit.

{==163==} {>>pagina-aanduiding<<}

Oorspronklijk stond het evenwel niet zoo geheel los.
			 Oorspronklijk is het namelijk een Latijnsche uitdrukking: maar in het Latijn
			 wordt het logisch verband van het complement met den zin daardoor
			 beteekend en uitgedrukt, dat het onderwerp en het attribuut beide, en dus het
			 geheele complement, in den Ablatief uitgesproken wordt, om door dezen
			 naamval iets te beteekenen, dat met het in het gezegde genoemde accident
			 verbonden is. Desniettemin wordt het in de Latijnsche Grammatica, als een
			 meer zelfstandig deel van den zin, een losse Ablatief genoemd.
			 Maar in het uit het Latijn ontstane Fransch is wel, daar het Fransche deelwoord
			 zijn vorm uit den Ablatief van het Latijnsche ontleend heeft (bij
			 voorbeeld aimant uit amante, en niet uit den Nominatief
			 amans), de uiterlijke vorm nog bewaard gebleven, maar de
			 beteekenis van dien vorm verloren gegaan. In het Nederduitsch behoort
			 een zoo gevormd subjectief complement van omstandigheid eigenlijk in het geheel
			 niet te huis, en is het blijkbaar alleen maar door navolging van het Fransch of
			 middeleeuwsch Latijn in de schrijftaal ingeslopen. In de Hollandsche spreektaal
			 wordt er dan ook geen gebruik van gemaakt, uitgezonderd nu en dan in een uit de
			 schrijftaal ontleende en nog altijd hoekig klinkende spreekwijze, zooals dat
			 zoo zijnde. - In zeer deftige en gekunstelde schrijftaal gebruikt men nog
			 wel op zulk een wijze de deelwoorden hangende en staande, in
			 uitdrukkingen zooals hangende het proces en staande de
			 vergadering; uitdrukkingen, waarin, indien zij een zin zullen hebben, het
			 voorwerp blijkbaar als het onderwerp van het door het deelwoord
			 beteekende accident moet worden opgevat, maar die nu verstaan worden als
			 volkomen gelijk, in constructie zoowel als in zin, met gedurende het
			 proces en gedurende de vergadering. En werkelijk is hangende
			 niets anders dan een vertaling van het Fransche pendant, dat in het
			 Fransch gebruikt wordt, waar wij gedurende zeggen. Doch dit
			 gedurende, ofschoon ook een deelwoord, is, even als het Hoogduitsche
			 während,

{==164==} {>>pagina-aanduiding<<}
 van een anderen aard. Het is een
			 voorzetsel, even als aangaande, betreffende en belangende
			 (bl. 100), en de benaming van voorwerp, die er bijgevoegd wordt, is niet een
			 onderwerp, maar een óbject, zoowel in gedurende den
			 winter, als in: Het duurde den geheelen winter. - Alleen maar
			 één deelwoord, dat werkelijk oorspronklijk van denzelfden aard is
			 als het Fransche pendant en dat hangende en staande, heeft
			 in het Hollandsch het burgerregt verkregen. Dat is het met het modale
			 ontkennende bijwoord niet tezamengestelde niettegenstaande, een
			 vertaling van het Fransche even zoo zamengestelde nonobstant, bij
			 voorbeeld in niettegenstaande dit alles. Hier is werkelijk het voorwerp
			 eigenlijk het onderwerp: want de eigenlijke zin is: terwijl dit alles
			 er niet tegen in den weg staat, of geen tegenstand biedt; en dezen
			 zin heeft het ook nog in het zamengestelde bijwoord desniettegenstaande,
			 hetgeen beteekent: terwijl dit, of zulks, er niet tegen in den weg
			 staat. Maar in het enkele niettegenstaande, of liever reeds in het
			 Fransche nonobstant, waarvan het een letterlijke vertaling is, heeft het
			 spraakgebruik uit misverstand, daar het zegwoord obster, waarvan
			 obstant het deelwoord is, niet in gebruik was, de oorspronklijke
			 beteekenis in den vlak tegenovergestelden zin omgekeerd, en het ontkennende
			 nonobstantopgevat in den zin van het stellige résistant.
			 En zoo beteekent dan ook in het Hollandsch niettegenstaande dit alles
			 zoo veel als: terwijl dit alles er wel tegen in den weg staat, of
			 hoewel dit alles er tegen in den weg staat, of in weêrwil van
			 dit alles; en in dezen zin is het een voorzetsel en de bijgevoegde
			 benaming van voorwerp een bepaling van óbject, zoodat men dan ook
			 teregt niet schrijft niet tegenstaande deze aanval, maar
			 niettegenstaande dezen aanval, even als in weêrwil van dezen
			 aanval.
Behalven zulk een subjectief complement van omstandigheid
			 hebben wij ook een dergelijk, door het objectief deelwoord
			 alléén (zonder het subjective zijnde) gevormd complement
			 van 
{==165==} {>>pagina-aanduiding<<}
 omstandigheid, zooals bij voorbeeld: De mogelijkheid
			 toegegeven, of Toegestaan de mogelijkheid, zal de uitvoering toch zeer
			 bezwaarlijk zijn: doch zulk een complement heeft een objectiven zin,
			 en wij zullen er daarom eerst later over moeten spreken bij de beschouwing der
			 bepalingen van voorwerp. Wij zullen het dan een objectief complement
			 van gesteldheid noemen.
			  
II. De bepalingen van voorwerp (bl. 135), waartoe wij thans
			 overgaan, onderscheiden zich niet daardoor van de bepalingen van adjunct
			 of accident, dat zij door een benaming van voorwerp of
			 zelfstandig naamwoord uitgedrukt worden: de logische zin van een
			 bepaling, en in het algemeen van eenig deel van den zin, hangt immers, zooals
			 wij reeds zoo dikwijls opgemerkt hebben, niet af van de wijze van
			 grammatische uitdrukking. Dikwijls, zeer dikwijls, wordt, zooals wij
			 vroeger meermalen gezien hebben (bl. 137, 139, 144, 155 en 161), een
			 qualitatief of quantitatief attribuut, en bijna ieder soort van complement,
			 door een zelfstandig naamwoord beteekend: maar, zoo dikwijls als een naamwoord
			 in een zin alleen maar dient, om een hoedanigheid of onderscheidend
			 kenmerk, een hoeveelheid of een omstandigheid, en dus een
			 adjunct of accident, aan te duiden, kan het toch niet beschouwd worden
			 in een logischen zin een voorwerp, een zelfstandig voorwerp, te
			 beteekenen. Logisch is in een zin een voorwerp (en dit is ook,
			 zooals wij bl. 43 en 44 gezien hebben, de logische zin ven den grammatischen
			 vorm van een zelfstandig naamwoord) alleen dat, wat als een
			 súbject of als een óbject, of wel als beide
			 tegelijk, en dus als subjectief óbject of objectief
			 súbject, voor den geest staat en voorgesteld wordt; en, of dit,
			 gelijk meestal plaats heeft, grammatisch door den vorm van het zelfstandig
			 naamwoord wordt uitgedrukt of niet, dat doet niets ter zake. In dezen zin, bij
			 voorbeeld, Door dit denkbeeld, als door een dreigend

{==166==} {>>pagina-aanduiding<<}

spook, gedurig vervolgd, maakte de ongelukkige, een vader van tien kinderen,
			 eindelijk uit wanhoop een einde aan zijn leven, en wierp zich in den regenbak,
			 die op dat oogenblik vol water was; in dezen zin is de ongelukkige,
			 ofschoon het door den grammatischen vorm van een bijvoeglijk naamwoord
			 uitgedrukt wordt, een benaming van persoon en het súbject, en
			 een einde en zich zijn de óbjecten: maar ook dit
			 denkbeeld, een dreigend spook, wanhoop, zijn leven, de regenbak en water
			 zijn alle objecten van verschillenden aard; terwijl de
			 regenbak in het voornaamwoord die weêr súbject
			 is. Omgekeerd is het súbject de ongelukkige in het
			 prédicatief attribuut van omstandigheid (bl. 149), door dit
			 denkbeeld, als door een dreigend spook, vervolgd, het óbject.
			 -- De woorden een vader van tien kinderen zijn te zamen een
			 prédicatief attribuut van hoedanigheid (bl. 138): maar daarin is
			 een vader een súbject en tien kinderen een
			 óbject. - Ook dat oogenblik is, grammatisch beschouwd,
			 eigenlijk een benaming van een voorwerp, en als complement van het
			 voorzetsel op een subjectief óbject: doch als zoodanig is
			 het in dezen zin logisch niet te beschouwen. Logisch is het hier slechts een
			 benaming van omstandigheid, en vormt het (volgens bl. 158) met het
			 voorzetsel, waarvan het de aanvulling is, een zamengesteld complement van
			 omstandigheid of adverbium (bl. 133).
Het onderscheid tusschen een eenvoudig óbject en een
			 subjectief óbject (of objectief súbject) wordt in
			 vele talen door verbuiging van de benaming van het voorwerp aangewezen,
			 zooals in het Latijn door de verschillende naamvallen, die met de benamingen
			 Accusatief, Datief, Ablatief en Genitief bestempeld worden en
			 ieder hun bijzondere beteekenis hebben (bl. 55 vlgg.). In andere talen worden
			 nog meer onderscheidingen door zulke naamvallen aangeduid. In het Hoogduitsch
			 heeft men drie verbogene naamvallen, en zegt 
{==167==} {>>pagina-aanduiding<<}
 bij voorbeeld in den
			 Accusatief: Lege den Löffel auf den Tisch; maar in den Datief:
			 Der Löffel liegt auf dem Tische; en Das gefällt mir; en in
			 den Genitief:
des Lebens müde. In de Nederduitsche, half
			 Vlaamsche, half Hollandsche, schrijftaal onderscheidt men die drie verbogene
			 naamvallen nog maar zeldzaam, en alleen bij overlevering in enkele gevallen;
			 bij voorbeeld: Zij is der wereld afgestorven; Dat is uwer waardig; Hij is
			 des doods schuldig. Algemeen onderscheidt men den Datief van den
			 Accusatief alleen nog maar in het meervoud van het persoonlijk voornaamwoord
			 van het manlijk geslacht van den derden persoon, door hun als Datief en
			 hen als Accusatief te gebruiken; in andere gevallen, waarin de
			 Grammatica dat onderscheid maakt, maakt men van den Datief zoo min als mogelijk
			 gebruik. Men schrijft toch niet gaarne, daar het voor het Hollandsch oor zoo
			 vreemd klinkt:Hetgaat zijner bejaarde moeder - of zijnen bejaarden
			 ouders - redelijk wel. Overigens heeft men in de Nederduitsche schrijftaal
			 alleen nog maar den Genitief en den Accusatief; doch niet om
			 daarmeê twee verschillende soorten van objecten te onderscheiden, maar
			 alleen om een benaming van voorwerp door den vorm van den Genitief als
			 attribuut, en door den vorm van den Accusatief als complement, te
			 beteekenen; bij voorbeeld:De vlugt des vijands - of van den vijand
			 - gaf den vermoeiden soldaat weêr nieuwen moed. En de
			 Accusatief onderscheidt zich van den Nominatief ook alleen nog maar in
			 het mannelijk geslacht van het enkelvoud.
In het Hollandsch, zooals het werkelijk is en gesproken wordt, heeft
			 men den Accusatief in het geheel niet meer, en van den vorm van den
			 Genitief wordt alleen nog maar gebruik gemaakt tot het vormen van een
			 attribuut van hoedanigheid in den zin van een bijvoeglijk naamwoord van
			 benamingen van voorwerpen, inzonderheid van personen, en van eigennamen, zooals
			 in buurmans leed, een koopmans

{==168==} {>>pagina-aanduiding<<}

zakboekje, mijn buurmans
			 huis, uw moeders verjaardag, Gods voorzienigheid, Haarlems omstreken, De
			 Ruiters graftombe; zelfs in het meervoud, zooals in arme luî's
			 pannekoeken en rijke luî's kwalen, en zonder den uitgang
			 s,wanneer het meervond dezen uitgang reeds heeft, zooals in zijn
			 ouders huis; als ook van benamingen van hoeveelheid door middel van een
			 benaming van een voorwerp van een min of meer bepaalde grootte (bl. 67 en 68),
			 zooals in drie ponds palingen, halve steens muren, of twee halve
			 stuivers broodjes, waarvoor men ook in den vorm van een bijvoeglijk
			 naamwoord twee halfstuiversche broodjes zegt. En deze vorm van
			 Genitief attribuut (bl. 143) wordt dan ook, op dezelfde wijze en in
			 denzelfden zin als een bijvoeglijk naamwoord, tot complement van hoedanigheid
			 of omstandigheid gebruikt, in welk geval het een bijwoord genoemd wordt
			 (bl. 98 en 162); bij voorbeeld in ruggelings, jaarlijks, wederzijds,
			 onverwachts, eensklaps, 's daags en Dingsdags, waarvan het
			 bijvoeglijk naamwoord gevormd wordt door bijvoeging van een ch, die
			 evenwel in de hedendaagsche uitspraak weêr weggelaten wordt, zooals in
			 jaarlijksche vergadering.
In het Hollandsch, waartoe wij ons nu verder alleen bepalen zullen,
			 is een bepaling van voorwerp altijd een complement, hetzij van
			 een prédicaat of zegwoord, hetzij van een
			 attribuut, zooals een bijvoeglijk naamwoord, hetzij eindelijk van
			 een ander complement, zooals een bijwoord, dat dan een
			 voorzetsel genoemd wordt; bij voorbeeld: De meester gaf - of
			 beloofde - het kind tot belooning van vlijt een boek vol mooije
			 prenten.
Als complement van een prédicaat, en dus van een
			 zegwoord met of zonder ander complement, is een bepaling van voorwerp in
			 de subjective wijze van spreken altijd een complement van óbject,
			 en een subjectief of persoonlijk óbject, zooals in andere
			 talen door den Datief beteekend wordt, onderscheidt zich in het Hollandsch (en
			 ook gewoonlijk in de Nederduitsche schrijftaal) volstrekt niet van een
			 louter of
{==169==} {>>pagina-aanduiding<<}

zakelijk óbject, dat in andere
			 talen door den Accusatief uitgedrukt wordt. Maar, ofschoon deze beide soorten
			 van objecten zich niet door verschillende grammatische vormen onderscheiden,
			 zoo wordt het logisch onderscheid in zin en beteekenis toch meestal zeer wel
			 gevoeld. Zoo is het een louter of zakelijk óbject, als men
			 zegt: Ik heb van morgen een brief geschreven; maar een subjectief
			 ofpersoonlijk óbject in dezen zin: Ik heb mijn vrouw van
			 morgen geschreven; en desgelijks in de volgende: Zij heeft mij, of
			 haar man, terstond geantwoord; Één ding ontbreekt mij, of
			 die menschen; De lust verging hem spoedig; Toen die steun haar ontviel,
			 ontzonk haar, of de vrouw, de moed; Zij is de wereld afgestorven; Dit
			 land behoort mijn buurman; De eer daarvan komt mijn vrouw toe; Dat voegt,
			 of past, een man, zooals gij zijt, niet; Het hart klopt mij; Het hoofd
			 draait mij om; Dat boek bevalt mij; Dat berouwde - of Dat speet - hem;
			 Uw brief is mij geworden; Die vrouw geschiedt onregt; Het blijkt mij niet; Wat
			 wedervoer hem? Zijn moeder verscheen hem in den droom; Dat portret gelijkt hem
			 sprekend; Gij schijnt mij verlegen; Het komt mij zoo voor; Het staat mij nog
			 voor den geest; Het klinkt mij nog in de ooren; Het kwam hem ter ooren; Er komt
			 - of valt, of schiet - mij iets in de gedachten; Dat goud blonk
			 het kind in de oogen; Die zaak gaat hem ter harten; Het gaat die menschen voor
			 den wind; De wind was-of liep-ons tegen; Die medicijnen staan mij tegen; Hij
			 is iedereen tot last; Dat zal hem kwalijk bekomen; Die daad strekt hem
			 tot schande; Er hangt hem een ongeluk boven het hoofd; Gij staat mij in het
			 licht; Hij geraakte mij uit het oog; Het glas viel hem uit de hand; Zijn
			 rijtuig was - of kwam - mij vooruit; Het zweet brak hem uit; De hoed
			 viel hem af; Hij is zijn doel nader gekomen; Hij is zijn einde nabij gekomen;
			 Die persoon is mij bekend; 

{==170==} {>>pagina-aanduiding<<}

Gij zult mij welkom zijn; Het
			 is - of wordt - mij duidelijk; Dat valt die menschen zwaar,
			 of te zwaar, of bezwaarlijk; Het is mij ondoenlijk; Dat zou mij te
			 schadelijk worden; Mijn woord moet hem genoeg zijn; Die les was hem nuttig; Dat
			 geschenk was hem aangenaam; Hij was ons genegen; Zij is mij na verwant;
Hij bleef zijn meester - of zijn woord - getrouw; Het was - of
			 werd - de vrouw bang om het hart; Dat is het kind te hoog; Deze
			 laarzen zijn mij te naauw;
Ik ben hem een doren in het vleesch; Dat was
			 haar een gruwel;Hij is mij de baas;Hij was mij een steun.
Een louter óbject is meestal daaraan te onderkennen,
			 dat het in de objective wijze van spreken het onderwerp van het gezegde
			 wordt. Zoo zegt men in plaats van, Men schrijft brieven, in de objective
			 wijze van spreken: Er worden brieven geschreven: maar in plaats van,
			 Men schrijft mij, zegt men niet, Ik word geschreven; maar: Er
			 wordt mij geschreven, of Mij wordt geschreven; zoodat mij ook
			 in de objective wijze van spreken het subjectief óbject blijft.
			 Even zoo kan men in plaats van, Zijn oom onterfde hem, in de objective
			 wijze van spreken zeggen: Hij werd door zijn oom onterfd: maar een zin
			 als deze, De erfnis ontging hem, laat zich niet even zoo omkeeren: want
			 hier is hem een subjectief óbject. - Niet altijd evenwel
			 kan een louter óbject aan dat kenteeken onderkend worden. Er zijn
			 namelijk eenige zegwoorden, zooals in het Hollandsch hebben, die wel met
			 een complement van louter óbject verbonden, maar toch niet in den
			 objectiven vorm gebruikt worden. Even min kan zulk een omkeering plaats hebben,
			 wanneer het gezegde een zamengestelde uitdrukking is, die wel logische, maar
			 geen volkomene grammatische eenheid heeft (bl. 131), en die zamengesteld is uit
			 een zegwoord, dat den objectiven vorm niet toelaat, met het een of ander
			 complement; bij voorbeeld in deze uitdrukkingen: Ik ben mijn beurs kwijt;
			 Hij is - of Hij raakt - het spoor bijs-

{==171==} {>>pagina-aanduiding<<}

ter; Hij
			 werd mij gewaar; Ik zal dat wel wijs worden;
Ik heb geld noodig (of
			 van nooden); Ik kom geld te kort; Hij is - of wordt -
			 het leven moê (of zad); Hij werd de taal van het land spoedig
			 magtig; Ik ben den dader al op het spoor; Ik werd een oude spreuk indachtig;
			 Zoo kunt gij een groot geluk deelachtig worden; De arbeider is zijn loon
			 waardig; Een dronk is een zit waard; Hij was zijn leven niet zeker; Ik ben mij
			 geen kwaad bewust. - In vele van deze uitdrukkingen werd in het oude
			 Nederduitsch, zooals nog in het Hoogduitsch, het óbject als een soort
			 van subjectief óbject door den Genitief beteekend: maar in het
			 Hollandsch wordt het eenvoudig als óbject, als louter
			 óbject, gedacht. Zoo werd ook bij het zegwoord gedenken in
			 het oude Nederduitsch, even als in het Hoogduitsch, het voorwerp wel als
			 subjectief óbject in den Genitief uitgesproken werd (bij voorbeeld:
			 Gedenkt des Sabbathdags): maar later is dit hoe langer hoe meer in
			 onbruik geraakt, en nu schrijft men bij voorbeeld: Wij zullen dezen dag alle
			 jaren gedenken.
Een subjectief óbject is veelal daaraan te kennen, dat
			 het ook door middel van een voorzetsel, vooral aan of voor, met
			 het zegwoord verbonden kan worden, en dikwijls ook werkelijk verbonden wordt.
			 Zoo zegt men in plaats van, Ik heb mijn vrouw van morgen geschreven, Die les
			 was hem nuttig, en Dat portret gelijkt hem sprekend, ook wel: Ik
			 heb van morgen aan mijn vrouw geschreven, Die les was nuttig voor hem, en
			 Dat portret gelijkt sprekend op hem. Dikwijls kan dat evenwel niet
			 plaats hebben, bij voorbeeld in: Het hart klopt mij; en Dat speet
			 hem.
Aan uiterlijke kenteekens zijn dus in het Hollandsch een
			 louter of eenvoudig óbject en een subjectief
			 óbject niet onfeilbaar van elkander te onderkennen. De zin, die
			 in ieder bijzonder geval aan een óbject als louter of als subjectief
			 object gehecht wordt, moet gevoeld worden (zie bl. 7).

{==172==} {>>pagina-aanduiding<<}

En, vraagt men nu rede van dit gevoel: wanneer en
			 waarom in een gezegde aan een voorwerp niet eenvoudig dezin van een
			 óbject, maar tevens die van een súbject
			 gehecht wordt, zoodat het subjectief óbject is; dan geschiedt dat
			 altijd, omdat een voorwerp, dat in een gezegde als óbject van een
			 súbject wordt voorgesteld, zich als súbject voor den geest
			 stelt in betrekking tot hetgeen gezegd wordt plaats te hebben of te
			 geschieden; wel niet als het súbject, waarvan het uitgaat, als
			 oorzaak of bewerker, maar als een súbject, dat het
			 gewaarwordt, ondervindt, ontvangt of krijgt; als een
			 súbject waaraan het gebeurt of overkomt, en dus,
			 zooals men het zou kunnen uitdrukken als passief- als lijdend of
			 lijdelijk - súbject: maar er bestaan drie verschillende
			 gevallen.
Het eerste geval heeft plaats, wanneer in een gezegde een
			 persoon als zulk een passief súbject wordt voorgesteld in
			 betrekking tot het geheele voorval, zonder evenwel juist als
			 súbject of óbject gedacht te worden van een in den zin genoemd
			 ander voorwerp; bij voorbeeld als men zegt: Wat gebeurt mij daar? ik hoor
			 een kind schreijen; Wat is mij dat kind overgekomen? Daar heeft men mij dat
			 kleine kind een mes gegeven! - In zulk een zin beteekent mij een
			 persoon, die het voorval verneemt en er door getroffen wordt, maar die
			 evenwel tot een in den zin genoemden persoon of zaak in geenerlei
			 betrekking als súbject of óbject gedacht wordt.
Het tweede geval is, wanneer in een gezegde een voorwerp, dat
			 in de subjective wijze van spreken het óbject is van het
			 onderwerp, zich als zulk een passief súbject voor den geest stelt
			 in betrekking tot het in het gezegde genoemde accident, maar tegelijk
			 als het ware súbject in betrekking tot het voorwerp, dat het
			 onderwerp van het gezegde is en waarvan dus als van een súbject
			 gesproken wordt, maar dat in betrekking tot dat passief súbject
			 in waarheid een óbjectis. - In zulk een zin is dan ook meestal
			 het onderwerp, waarvan in de subjective wijze van spreken als van een
			 súb-

{==173==} {>>pagina-aanduiding<<}
ject gesproken wordt, een zaak, en het
			 óbject een persoon: maar dit is toch niet noodzakelijk,
			 daar men ook van een zaak als van een persoon, en van een persoon als zaak, kan
			 spreken. - Zegt men bij voorbeeld: Het hart klopte de vrouw; dan
			 spreekt men van het hart als van een súbject, als van de
			 oorzaak van het kloppen, en de vrouwis in tegenoverstelling van dat
			 súbject het óbject: maar de vrouw lijdt, ondervindt,
			 gevoelt, het kloppen van haar hart: de vrouw stelt zich daarom voor
			 den geest als súbject, als passief súbject van het
			 kloppen, als súbject ook van het hart: want de vrouw is een persoon, aan
			 wie het hart als een zaak behoort. Niet zoo, wanneer men zegt, ofschoon de
			 wijze van uitdrukking volkomen dezelfde is: De waschvrouw klopt het linnen.
			 Zoo stelt zich het óbject, het linnen, volstrekt niet als een
			 súbject voor den geest. Men kan wel zeggen, dat het linnen het
			 kloppen ondergaat, of dat het kloppen ontvangt of krijgt,
			 en spreekt dan figuurlijk van het linnen als van een súbject of persoon:
			 maar zoo figuurlijk stelt het zich in dien zin niet voor den geest.In dien zin
			 wordt het linnen zeker wel als passief voorgesteld, doch niet passief
			 als een persoon, maar passief als een zaak: het is dus wel een passief
			 óbject, maar niet een passief súbject. Veel minder nog
			 kan het linnen zich in dien zin voor den geest stellen als
			 súbject in betrekking tot de waschvrouw. -Maar, zegt men:
			 Één ding, of ook: Één man, ontbreekt mij;
			 Gij handelt mij niet naar mijn zin;
Dat boek, of: Die man, bevalt
			 mij; Dat is mij aangenaam; De moed ontzinkt mij; De hoed woei mij
			 af;
De wind liep mij tegen; Uw brief is mij geworden; Hij was mij een
			 steun; dan is de zin: Ik heb één ding, of
			 één persoon, gebrek; of ik heb of lijd gebrek
			 aan één ding, of één
persoon;
			 Ik vind uw handelen niet naar mijn zin; Ik vind behagen in dat boek, of
			 in dien man; Ik vind dat aangenaam; Ik verlies den moed; Ik kreeg den wind
			 tegen;Ik heb uw brief ontvangen; Ik had

{==174==} {>>pagina-aanduiding<<}

hem tot een
			 steun, of had aan hem een steun. -Maar alles hangt af van den
			 zin der gedachten. Wanneer het óbject zich niet als
			 súbject van het voorwerp, dat het onderwerp is, voor den geest
			 stelt; dan wordt het, al is het ook een persoon, toch niet als
			 passief súbject van het accident gedacht, maar als passief
			 óbject, en blijft dus louter of eenvoudig
			 óbject; bij voorbeeld: Hij valt mij gedurig lastig; Telkens viel
			 hij mij in de rede; Niemand staat mij bij, of ter zijde, of in
			 den weg; Hij zit zijn kameraad altijd op den kop; Men ziet hem in den nek; Hij
			 zat den vijand na, of op de hielen; Hij ging, of liep, of
			 vloog, de trappen af; Hij reed, of ging, of kwam, den brug
			 langzaam op, of over; Hij ontvlugt mij overal, alsof hij bang voor mij
			 is; Een ander kwam hem vóór. Men kan daarom ook
			 óbjectiver wijze zeggen: Ik word gedurig door hem lastig
			 gevallen; Telkens werd ik door hem in de rede gevallen; Ik word door niemand
			 bijgestaan, of ter zijde gestaan, of in den weg gestaan; Zijn
			 kameraad wordt altijd door hem op den kop gezeten; Hij wordt in den nek gezien;
			 De vijand werd door hem nagezeten, of op de hielen gezeten; De trappen
			 werden niet afgegaan of afgeloopen, maar afgevlogen; De brug werd
			 langzaam opgereden, of overgereden; Ik word overal door hem
			 ontvlugt; Hij werd door een ander voorgekomen. - Maar stelt zich het
			 óbject als het súbject van het voorwerp, dat het onderwerp
			 is, voor den geest; dan wordt het bij gelijke wijze van uitdrukking ook
			 passief súbject van het accident; bij voorbeeld, wanneer men
			 zegt: Dat gedurig opstaan valt mij lastig; Die perzik viel mij van zelf in
			 de hand; Het staat mij nog voor, alsof het gister gebeurd was; Die paal staat
			 mij in den weg; Daar zit het paard een vlieg op den kop; Zij moet gedurig
			 hoesten: het zit haar op de borst; Dat werk gaat hem vlug af; De
			 hoed vloog, of woei, of viel, hem af; Wat kwam hem over? De vogel
			 is mij ontvlugt; Dat komt mij 

{==175==} {>>pagina-aanduiding<<}

dikwijls in mijn zaken voor;
			 Dat kwam hem goed voor.- Zoo ook, wanneer het óbject juist geen
			 persoon is; en niet alleen, wanneer een voorwerp in de plaats van een
			 persoon genoemd wordt; bij voorbeeld, als men zegt: De dolk ontzonk de
			 bevende hand; maar ook in een zin als deze: De papieren woeijen, of
			 vlogen, de tafel af. Zoo wordt de tafel voorgesteld als subjectief
			 óbject, omdat de tafel niet alleen als passief súbject de
			 papieren verliest, maar ook als súbject van de papieren, omdat de
			 tafel de papieren bevatte. Anders zegt men: De papieren woeijen,
			 of vlogen, van de tafel af. Even zoo: De pannen waaijen het dak af;
			 Deze badkuip loopt van alle kanten het water uit: hij (in de schrijftaal,
			 omdat het woord kuip vanhet vrouwelijk geslacht is, zij, of ook
			 wel dezelve) lekt;
Dit schilderij komt een betere plaats in de
			 gallerij toe. - Maar zegt men: Zijn papieren woeijen, of vlogen,
			 de trappen af, of het venster uit; danis er niets dat aanleiding
			 geeft om de trappen of het venster als súbject zich
			 voor te stellen. Súbject zijn en blijven dan alleen de
			 papieren, en de trappen of het venster zijn louter of
			 eenvoudig óbject van dat súbject, even goed als wanneer
			 men zegt: Hij vloog, of liep, de trappen af en de deur uit.
			 Zoo ook: Dat loopt de spuigaten uit; Het water stroomde alle straten
			 langs, de drempels over en de huizen in. - In sommige gezegden kan het
			 óbject op beide wijzen, òf als eenvoudig, òf als
			 subjectief, óbject worden voorgesteld, al naar den zin, waarin
			 men het accident in betrekking tot het súbject en het óbject zich
			 denkt. Zegt men bij voorbeeld: Hij is mijn zaak toegedaan; dan kan dit
			 eenvoudig beteekenen: Hij begunstigt mijn zaak; en dan is mijn
			 zaak eenvoudig het óbject: maar heeft men daarbij tevens in den zin,
			 dat mijn zaak in hem een begunstiger, of hem tot begunstiger,
			 heeft; dan wordt aan mijn zaak de zin van een subjectief
			 óbject gehecht. In die talen, waarin een subjectief óbject van
			 een eenvoudig óbject door 
{==176==} {>>pagina-aanduiding<<}
 een verschillenden naamval
			 beteekend wordt; daar wordt de zin bepaald door het spraakgebruik. Zoo wordt
			 bij het Latijnsche zegwoord favere, dat zoo veel als begunstigen
			 of gunstig zijn beteekent, het óbject altijd als een
			 subjectief óbject voorgesteld en uitgesproken; als een passief
			 súbject, dat begunstiging ontvangt en iemand tot
			 begunstiger heeft.
Het derde geval heeft plaats, wanneer in een gezegde nevens
			 een eenvoudig of louter óbject nog een ander óbject zich voor den
			 geest stelt als passief súbject in betrekking tot het
			 accident, en tevens als een súbject in betrekking tot dat
			 louter óbject, dat in de objective wijze van spreken het
			 onderwerp van het gezegde is; bij voorbeeld, als men zegt: Ik zal UW
			 VRIEND een brief schrijven en HEM de zaak meêdeelen; of
			 objectiver wijze: UW VRIEND zal door mij een brief geschreven en HEM
			 de zaak meêgedeeld worden. Zoo wordt de vriend voorgesteld als een
			 passief súbject, dat een schrijven ontvangt en mededeeling
			 krijgt, en tevens als een súbject, niet van den persoon,
			 die in de subjective wijze van spreken, maar van de zaak, die in de objective
			 wijze van spreken, het onderwerp is; van den brief en de zaak:
			 want hij zal een brief ontvangen en de zaak
			 meêgedeeld krijgen. Andere voorbeelden zijn: De meid wascht HET
			 KIND de handen; De kapper kapt, of snijdt, HEM het haar; Dat
			 benevelde HEM het verstand; Men beloont HEM de moeite; Ik zal
			 HEM zijn rekening betalen; Men vroeg MIJ het eerst mijn gevoelen;
			 Vergeef MIJ mijn vrijpostigheid;Ik zal U de moeite sparen; Hij leert
			 MIJN ZOON het Latijn;
Ik heb HEM een woordenboek gekocht;
			 Roep MIJ den knecht eens; Hij vormde ZICH, of Ik vormde MIJ,
			 een plan; Gij zult U den neus stooten; Hij sprong ZICH een
			 breuk.
Het óbject, dat zoo nevens een eenvoudig óbject, en in
			 betrekking hiertoe, een subjectief óbject is, dat isen blijft in
			 betrekking tot het súbject, dat in de subjective wijze 
{==177==} {>>pagina-aanduiding<<}
 van
			 spreken het onderwerp is, een louter óbject. Het is eenvoudig een
			 óbject van het súbject; maar niet het eerste, directe,
			 regtstreeksche of onmiddellijke, maar het tweede, indirecte,
			 zijdelingsche of middellijke: wèl een óbject,
			 waarop door het súbject, hetzij willekeurig of onwillekeurig,
			 gewerkt wordt, en dat het súbject bij een willekeurige werking op het
			 oog heeft; maar niet direct of regtstreeks, niet het óbject, dat
			 onmiddellijk door het súbject bewerkt wordt. Het eerste is het
			 óbject van de werking van het súbject, die door het
			 zegwoord beteekend wordt; het tweede is het óbject van een
			 uitwerking van die werking. Wanneer men bij voorbeeld zegt: Hij
			 spant MIJ een strik; dan is de strik het voorwerp, dat het
			 onmiddellijk óbject van de werking van het súbject, van
			 het spannen, is; maar IK ben het óbject van de uitwerking
			 van dat spannen van een strik, die deze is, dat er een strik bestaat om
			 mij te vangen, en ik een strik tegen mij gespannen krijg.
			 Doch ik ben, even goed als de strik, een óbject,
			 dat het súbject bij het spannen op het oog heeft. Zoo ook, als
			 men zegt: Hij springt ZICH een breuk. Hier is de breuk wel
			 niet een óbject, dat het subject als doel zich voorstelt en op
			 het oog heeft, maar een óbject, dat het onwillekeurig effect
			 of uitwerksel van het springen is (bl. 52), en wel een
			 effect, dat onmiddellijk door het springen bewerkt wordt. Ook is
			 HIJ ZELF hier wel geen óbject, dat het súbject zich
			 voorstelt en op het oog heeft: maar een óbject, waarop
			 onwillekeurig, en wel middellijk, door middel van dat uitwerksel, door het
			 súbject gewerkt wordt, daar het springen door het uitwerksel, dat er een
			 breuk ontstaat, hem zelf een breuk doet krijgen.
Zulk een tweede, indirect, zijdelingsch of middellijk óbject,
			 dat nevens een direct, regtstreeksch of onmiddellijk óbject een
			 subjectief óbject is in betrekking tot dat direct óbject,
			 maar toch eenvoudig een louter óbject in betrekking tot het
			 súbject; dat is ook dikwijls zelf een louter óbject,
			 
{==178==} {>>pagina-aanduiding<<}
 wanneer het alleen met het zegwoord verbonden wordt; bij
			 voorbeeld als men zegt: De meid wascht het kind; en dan in de objective
			 wijze van spreken: Het kind wordt gewasschen. Zoo ook: Dat benevelde
			 hem; Men beloont hem; Ik zal hem betalen; Men vroeg mij het eerst;
Ik
			 zal U sparen; Gij zult U stooten. In dit geval worden in zulke talen,
			 waarin men het subjectief óbject door den Datief onderscheidt van het
			 eenvoudig óbject, dat men door den Accusatief beteekent, somtijds
			 beide objecten als louter objecten beschouwd en in den Accusatief
			 uitgesproken; bij voorbeeld in het Latijn bij de zegwoorden docere
			 (onderwijzer), celare (verhelen) en rogare (vragen). Dan worden
			 beide objecten grammatisch even zoo gelijk gesteld, als dit altijd geschiedt in
			 die talen, waarin men de beide objecten nooit door naamvallen onderscheidt. Dan
			 kan ook dat óbject, dat anders het subjectief óbject is, als
			 eenvoudig óbject in de objective wijze van spreken het onderwerp zijn;
			 en dat kan dus ook geschieden in die talen, waarin beide objecten altijd
			 alleen maar logisch onderscheiden worden. Zoo kan men in het Hollandsch
			 ook zeggen, ofschoon het als minder goed, dat wil zeggen, als logisch minder
			 juist, beschouwd moet worden:Het kind wordt door de meid de handen
			 gewasschen; Ik werd het eerst mijn gevoelen gevraagd.
Bij vele zegwoorden kan het óbject, dat nevens een louter
			 óbject een subjectief óbject is, niet alléén
			 als louter óbject verbonden worden, zonder dat, door zoo het
			 óbject der uitwerking tot het óbject der werking zelf te maken,
			 de zin een geheel andere, of wel onzin, wordt. Zoo kan men wel zeggen: De
			 kapper kapt hem; maar niet: De kapper snijdt hem; zonder dat het een
			 geheel anderen zin geeft. Zoo geeft het ook een geheel anderen zin, dan in de
			 boven gebruikte voorbeelden met twee objecten, of ook in het geheel geen zin,
			 als men zegt: Ik heb hem gekocht; Roep mij; Hij vormde zich, of
			 Ik vormde mij; Hij sprong zich; Hij spant mij.

{==179==} {>>pagina-aanduiding<<}

Bij sommige zegwoorden behoudt het óbject, dat
			 nevens een eenvoudig óbject, en in betrekking hiertoe, een subjectief
			 óbject is, ook denzelfden zin, wanneer het alléén met
			 het zegwoord verbonden wordt; bij voorbeeld: Ik heb mijn vrouw van morgen
			 geschreven; Zij heeft mij, of haar man, terstond geantwoord; Men wil hem
			 niet leenen of borgen; Zij offerden vreemde goden; Men dischte ons rijkelijk
			 op; Schenk mij eens in! Zij leest haar moeder dagelijks vóór.
			 - Dit heeft plaats; wanneer het zegwoord een accident beteekent, dat
			 zonder een voorwerp als louter óbject niet gedacht kan worden, zoodat de
			 voorstelling van dit voorwerp zich van zelf met die van het accident in de
			 gedachten verbindt; en wanneer de voorstelling van dat voorwerp volstrekt
			 algemeen en onbepaald is, en zich zelfs niet als iets
			 bijzonders of enkels, of als een weinig voor den geest stelt.
			 Want in dit laatste geval wordt het door de voornaamwoorden iets of
			 wat aangeduid, en zegt men bij voorbeeld: Zij leest haar moeder
			 dagelijks iets, of wat, vóór.
Daar de Infinitief van een zegwoord de benaming van een als
			 voorwerp voorgesteld accident is (bl. 88), zoo kan het ook, even
			 als ieder andere benaming van voorwerp, tot complement van óbject
			 met een zegwoord verbonden worden. Gelijk men zegt, Wilt gij ontbijt?
			 even zoo zegt men ook: Wilt gij ontbijten? - Even zoo het
			 Gerundium, dat een accidentele of eventuele gesteldheid als
			 Imperfectum, beteekent, en in het Hollandsch ook uitgedrukt wordt door
			 zamenstelling van den Infinitief met het voorzetsel te (bl.
			 90-93), dat hier een zuiver logischen zin van een objective
			 strekking tot een doel of gevolg heeft; bij voorbeeld: Ik
			 verlang te rusten; Hij poogt te ontvlugten. - Maar de Infinitief (en dus
			 ook het Gerundium) blijft door zijn subjectiven of objectiven
			 vorm of uitdrukking een zegwoord (bl. 89), en wordt dus, al is het zelf
			 reeds een complement, ook weêr zelf als zegwoord met allerlei
			 com-
{==180==} {>>pagina-aanduiding<<}
plementen verbonden, - ook weêr met een anderen
			 Infinitief als complement van óbject, en deze zoo weêr met
			 een anderen; bij voorbeeld: Het kind moet REKENEN leeren; en met
			 een Gerundium er tusschen: Het kind moet beginnen TE LEEREN REKENEN (of
			 REKENEN TE LEEREN - Het súbject der subjective zegwoorden blijft
			 in deze voorbeelden hetzelfde: maar het kan ook een ander zijn; bij voorbeeld:
			 Wie zal het kind leer en rekenen? waar het subject van leeren
			 hetzelfde is als van zal, maar het door den subjectiven vorm aangeduide
			 súbject van rekenen het als subjectief óbject
			 genoemde kind is. Wanneer het in het geheel niet genoemd wordt, zooals
			 wanneer men zegt Ik hoor zingen; dan is het door den subjectiven vorm
			 aangeduide súbject volstrekt onbepaald, zoodat er niets
			 bijzonders in den zin der gedachten is (bl. 179).-Bij de logische
			 ontleding van een zin wordt een door een Infinitief of Gerundium uitgedrukt
			 complement van óbject, daar het een zegwoord blijft en dus een
			 prédicativen zin behoudt, gevoeglijk onderscheiden door het een
			 prédicatief complement van óbject te noemen.-Dikwijls is
			 het hoofdwoord van het gezegde niets anders dan een redewoord, om een
			 modaliteit van den zin te beteekenen, een modaal zegwoord (bl.
			 119), terwijl het reële gezegde eerst door een prdicatief
			 complement van óbject wordt uitgedrukt; bij voorbeeld: Die zaak
			 kan, mag, moet of zal, hem TEGENVALLEN; het wil, of
			 gaat REGENEN. Ja, dikwijls is ook het eerste prédicatief
			 complement van óbject nog niets anders dan een modaal zegwoord,
			 en wordt het reële eerst door een tweede, ja ook wel eerst door een
			 derde, prédicatief complement uitgedrukt; bij voorbeeld: Het zal
			 kunnen gebeuren; Het zou kunnen gaan regenen.
			  
Verder wordt met een zegwoord, nevens een benaming van
			 voorwerp als eenvoudig óbject, nog dikwijls een benaming
			 van adjunct of accident van dat voorwerp op die wijze
			 
{==181==} {>>pagina-aanduiding<<}
 verbonden, dat dit adjunct of accident wel een zekere
			 gesteldheid van dat óbject beteekent, maar tevens, ook zelf in
			 een objective betrekking tot het súbject wordt
			 voorgesteld, en een tweede complement van het gezegde uitmaakt, dat men
			 gevoegelijk een complement van objective gesteldheid zal kunnen noemen;
			 bij voorbeeld: Zij vond de kast ledig, of in wanorde; Ik vond mijn
			 vriend zieltogende; Ik vond hem reeds in de kist; Ik vond hem reeds dood en
			 begraven; Hij vindt, of acht, of noemt, die som voldoende; Ik
			 vind hem onverdraaglijk, of niet te verdragen; Hij houdt, of
			 heeft, den mond open, of digt, of gesloten; Hij draagt
			 zijn haar kort; Zij draagt het haar opgestoken, of in vlechten; Ik zie
			 de tafel gedekt; Ik gevoel mij vermoeid; Hij zal zijn kinders niet groot zien;
			 Hij ving het vogeltje levend; Hij drinkt de thee altijd koud en zonder
			 melk; Hij verzond het pakje verzegeld, en ik ontving het in de beste orde; -
			 Zij maakt de kast ledig, of bracht de kast in orde; Wat maakt hem
			 bevreesd? Men slijpt de messen niet scherp; Zij wiegt, of zingt, het
			 kind in slaap; Hij brak de deur open; Hij liep den stoel omver; Hij viel zijn
			 arm uit het lid; Gij slaapt een gat in den dag; Hij loopt zich moê; Hij
			 ziet zich blind; Hij rekent zich rijk, en telt zich arm.- Zoo ook met een
			 zelfstandig naamwoord, wanneer daarmeê geen zelfstandig
			 voorwerp, maar een soort, aard of hoedanigheid bedoeld
			 wordt; bij voorbeeld: Ik vind hem een onverdraaglijk mensch; Ik noem hem een
			 luijaard; Gij zult hem nog soldaat zien; Maak hem maar soldaat! - Zoo
			 eindelijk ook met den Infinitief van een zegwoord; bij voorbeeld: Ik
			 zag haar beven; Wat deed haar beven? Hij laat den moed zinken; Ik hoor iemand
			 zingen;Hij voelde zijn einde naderen.

{==182==} {>>pagina-aanduiding<<}

In zulke zinnen is blijkbaar niet alleen het
			 voorwerp, maar even zeer het adjunct of accident, als een
			 objectief complement te beschouwen: want, als men zegt, dat iemand
			 een kast ledig vindt of maakt, dan is de zin niet, dat iemand
			 een kast vindt of maakt, maar dat iemand vindt, dat een kast
			 ledig is, of dat hij maakt, dat een kast ledig wordt. En, als van
			 iemand gezegd wordt, dat hij de deur open breekt, of den stoel omver
			 loopt; dan beteekent dit, dat hij breekt of loopt, met dat
			 doel of gevolg, dat de deur open of de stoel omver raakt. - Het
			 voorwerp is in zulk een zamengesteld complement een louter of eenvoudig
			 óbject, dat daarom ook in de objective wijze van spreken het
			 onderwerp is; bij voorbeeld: De kast werd ledig gevonden, of gemaakt;
			 De deur werd open gebroken; De stoel werd omver geloopen. Maar ook het
			 adjunct of accident, ofschoon het in den eigenlijken zin van het
			 woord juist geen óbject genoemd worden kan, daar het woord
			 óbject eigenlijk alleen een met een zelfstandig naamwoord benoemd
			 voorwerp in betrekking tot een ander voorwerp als súbject
			 beteekent; - ook de in het ander complement genoemde gesteldheid van
			 het óbject staat even zeer tot het súbject in een
			 objective betrekking. Want, als men zegt, dat iemand een kast ledig
			 vindt ofmaakt, dan beteekent dit niet zoo zeer, dat iemand een
			 ledige kast, maar dat hij ledigheid van een kast, vindt of maakt;
			 en, zegt men, dat men iemand ziet beven, dan beteekent dit niet zoo
			 zeer, dat men iemand ziet, die beeft, als wel, dat men het beven
			 van iemand ziet. - Bij een nadere beschouwing en vergelijking van zulke
			 complementen van objective gesteldheid is evenwel een belangrijk
			 onderscheid op te merken. De objective gesteldheid namelijk, die door het
			 complement beteekend wordt, is in zinnen als deze, Zij vond de kast
			 ledig, en Ik zag haar beven, een gesteldheid van het
			 óbject zelf, die niet uit het súbject voorkomt, en die daarom
			 tot dit súbject alleen door middel van het óbject in
			 óbjective

{==183==} {>>pagina-aanduiding<<}
 betrekking bestaat: maar in zinnen, als
			 Zij maakte de kast ledig, of Zij bracht de kast in orde, en
			 Wat deed haar beven? is het een gesteldheid, die uit het
			 súbject als oorzaak voortkomt, die door het súbject
			 bewerkt wordt, en die dus uit haar zelf reeds tot het súbject in
			 objective betrekking staat, namelijk als voorgesteld doel of als
			 onwillekeurig uitwerksel of niet beoogd gevolg. En dit
			 onderscheid van zin en beteekenis heeft ook invloed op de wijze van
			 uitdrukking; juist wel niet in het Hollandsch, maar in andere talen. Zoo zegt
			 men wel in het Hollandsch zonder onderscheid: Ik bevind, en Dit
			 brengt, mij in de goootste verlegenheid; maar in het Hoogduitsch: Ich
			 befinde mich in der grössten Verlegenheit, in den Datief, doch:
			 Diess setzt mich in die grösste Verlegenheit, in den Accusatief. -
			 Doch hierover straks meer.
Verder kan hetgeen over de complementen van objective gesteldheid
			 hier gezegd is, tot nadere opheldering dienen van de vroeger, op bladzijde 88,
			 gegevene verklaring, hoe in het Hollandsch en andere talen het
			 Perfectum van het zegwoord in de subjective wijze van spreken
			 uitgedrukt kan worden door het objective deelwoord met het
			 Praesens van het zegwoord hebben. Wanneer men bij voorbeeld zegt:
			 Hij heeft den vogel gevangen; dan is de uitdrukking volkomen dezelfde,
			 als in: Hij houdt den vogel gevangen; zoodat dus gevangen een
			 complement van objective gesteldheid is, en wel in den zin van een
			 doel of gevolg. Door namelijk aan het complement dezen zin van
			 een doel of gevolg te hechten, verkrijgt de uitdrukking den zin
			 van een daad; terwijl anders het zegwoord hebben geen daad,
			 maar een toestand, beteekent. - In de uitdrukking van het Perfectum
			 met hebben zonder benaming van voorwerp als óbject, zooals
			 in Ik heb gewandeld of Ik heb geslapen, wordt het voorwerp niet
			 uitgedrukt, omdat de voorstelling er van volstrekt algemeen en onbepaald
			 is en niets bijzonders voor den geest stelt; nog algemeener en
			 onbepaalder, 
{==184==} {>>pagina-aanduiding<<}
 dan wanneer men zegt: Ik heb wat gewandeld,
			 of Ik heb wat geslapen. Zie bladzijde 179.
Bij een complement van óbject en een complement van
			 objective gesteldheid kan ook nog een tweede, indirect, object als
			 subjectief óbject gevoegd worden. Zoo kan men zeggen: Slijp
			 den punt van dit mes wat scherper; maar ook: Slijp DIT MES den
			 punt wat scherper. Desgelijks: Hij sloeg, of liep, MIJ den
			 hoed van het hoofd; en Hij viel ZICH een arm uit het lid. Ook
			 kan men dan nog daarenboven een ander subjectief óbject er bij
			 voegen, en bij voorbeeld zeggen: Slijp MIJ DIT MES den punt wat
			 scherper. - En, wanneer het complement van gesteldheid door een
			 zegwoord uitgedrukt wordt en dus een prédicatief complement is
			 (bl. 180), dan kan ook dat zegwoord weêr een óbject, hetzij
			 een louter of subjectief óbject, of ook beide
			 tegelijk, en ook wel een ander complement van gesteldheid bij zich
			 hebben; bij voorbeeld: Ik zag den smid EEN PAARD beslaan; en
			 Ik zag den smid EEN PAARD DE HOEVEN beslaan; Gij laat de
			 gelegenheid ONGEBRUIKT voorbijgaan.
In uitdrukkingen als deze, Ik zag, of Ik liet, EEN
			 PAARD beslaan, is de Infinitief (beslaan) wel een
			 prédicatief complement, maar niet van objective gesteldheid.
			 Het is een prédicatief complement van eenvoudig
			 óbject, zooals in Ik zie dansen, Ik hoor zingen. Maar het
			 voorwerp (een paard) is dan een tweeledig óbject. Het is
			 namelijk het óbject van het súbject (ik), maar
			 tevens ook het óbject van het onbepaald súbject van
			 het zegwoord beslaan, dat in de subjective wijze wordt
			 uitgesproken, omdat het paard reeds als óbject van het
			 súbject ik gedacht en voorgesteld wordt. De zin is volkomen
			 dezelfde, als wanneer men zeide: Ik zag, of liet, een paard beslagen
			 worden; zooals men ook werkelijk in het Latijn zegt; en in dit geval zou
			 het voorwerp (een paard) een complement van louter óbject
			 en de Infinitief (beslagen worden) een prédi-

{==185==} {>>pagina-aanduiding<<}

catief complement van gesteldheid wezen. En, daar dit de zin is, zoo
			 zegt men ook, even alsof de Infinitief in den objectiven vorm uitgedrukt
			 was: Ik zag, of liet, een paard door den smid beslaan. Men kan
			 zeker ook zeggen: Ik zag, of liet, den smid een paard beslaan:
			 maar zoo is weêr het paard het óbject van den
			 smid, en tevens van het súbject ik, en dus een
			 tweeledig óbject; en beslaan is zoo een
			 prédicatief complement van objective gesteldheid.
Een complement van objective gesteldheid wordt verder ook,
			 met een benaming van een voorwerp verbonden, als één
			 zamengesteld complement van omstandigheid (bl. 161) bij een gezegde
			 gevoegd, om een gestelde omstandigheid of een gesteld of
			 ondersteld geval te beteekenen; maar maakt dan, daar het zelf een
			 zin bevat, een meer zelfstandig deel van den zin uit, dat daarom, even
			 als een prédicatief attribuut van omstandigheid (bl. 151),
			 afzonderlijk nevens of midden tusschen den zin in geplaatst
			 wordt; bij voorbeeld: De belasting en de vracht erbij gerekend, zal het
			 anker ongeveer dertig gulden kosten; of Het anker zal, de belasting en
			 de vracht meêgerekend, ongeveer dertig gulden kosten; De mogelijkheid
			 toegegeven, of Toegestaan de mogelijkheid, zal de uitvoering toch zeer
			 bezwaarlijk zijn; Zal de uitvoering, gesteld de mogelijkheid, toch niet
			 moeijelijk zijn? Dat daargelaten, komt de zaak mij ook buitendien niet zeer
			 aannemelijk voor; Alles wel bezien, of Alles goed gewikt en gewogen,
			 houd ik het eerste plan voor het beste;Dit ééne geval
			 uitgezonderd, gaat de stelling overigens algemeen door. - Zulk een
			 zamengesteld complement van omstandigheid kan in onderscheiding en
			 tegenstelling van een desgelijks zamengesteld subjectief complement van
			 omstandigheid, dat door een subjectief deelwoord gevormd wordt (bl.
			 162), een objectief complement van gesteldheid worden genoemd. - Altijd
			 wordt in het Hollandsch de gesteldheid van 
{==186==} {>>pagina-aanduiding<<}
 het óbject in
			 zulk een complement door een objectief deelwoord uitgedrukt; en dat ook
			 het voorwerp werkelijk als óbject wordt voorgesteld, kan
			 daaruit blijken, dat men bij voorbeeld zegt: MIJ (niet IK) er buiten
			 gelaten, kunt gij handelen, zooals gij verkiest; HAAR (op een meisje
			 wijzende) meêgerekend, zijn wij met ons zessen.-Meestal beteekent
			 zulk een complement een onderstelling (bl. 14), en staat dus de
			 omstandigheid, die men zich voorstelt, als een óbject voor den
			 geest, dat ondersteld wordt. Dit ééne geval uitgezonderd
			 beteekent zooveel als: Indien, of Zoo, dit ééne geval
			 uitgezonderd wordt. Dagelijks gebruikt men dan ook zoo het woord
			 gesteld of ondersteld, en zegt bij voorbeeld: Gesteld, het is
			 zoo,-of dat het zoo is;-of: Ondersteld, het was zoo; en,
			 indien dan, zooals hier, het óbject niet door een naamwoord, maar door
			 een zinsnede uitgedrukt wordt, dan noemt men, zooals wij later zien
			 zullen, het woord gesteld of ondersteld een voegwoord. Zoo
			 ook aangezien, bij voorbeeld, als men zegt: aangezien het al laat
			 is. En andere dergelijke veel gebruikte deelwoorden worden, als zij veelal
			 vóór het zelfstandig naamwoord geplaatst worden, zooals in
			 uitgezonderd, of uitgenomen, dit ééne geval, en in
			 onverminderd uw regt op schadevergoeding, tot de voorzetsels
			 gerekend; en gevolglijk ook wel, als zij er achter geplaatst worden (verg. bl.
			 100), en men bij voorbeeld zegt: dit uitgezonderd, of dit
			 uitgenomen. Maar, men zal het toch wel geen voorzetsel willen
			 noemen, als men zegt: Dit ééne er van uitgezonderd, beschouw
			 ik het overige als van geene waarde; of in uitdrukkingen als de kinderen
			 niet meêgerekend, of de jaren van het kind in aanmerking
			 genomen. En, hoe men het ook noemen wil, de logische zin der
			 constructie is toch altijd dezelfde. - In het Hoogduitsch worden echter
			 werkelijk een paar zulke deelwoorden, gelijk andere voorzetsels, met een
			 naamwoord in den Genitief of Datief verbonden, en zegt men bij voorbeeld
			 ungeachtet dieser Schwierigkeiten, dessen ungeachtet, of 
{==187==} {>>pagina-aanduiding<<}

			 ook dem ungeachtet, en unbeschadet meiner Ehre, of meiner Ehre
			 unbeschadet. Bij andere wordt evenwel het naamwoord in den Accusatief
			 uitgesproken, en dan is er geen de minste rede om het deelwoord een
			 voorzetsel te noemen. Zoo zegt men: Diesen Fall ausgenommen, en
			 Diesen Grundsatz vorausgezetzt. - Wanneer men bij voorbeeld zegt:
			 Niemand bemerkte het, uitgezonderd ik alleen, en niet uitgezonderd
			 mij alleen; dan geschiedt dit, omdat zoo niet een uitzondering van een
			 óbject bedoeld wordt, maar van een súbject, dat, even zoo
			 wel als niemand, als onderwerp van het zegwoord bemerken
			 voor den geest staat. Zoo is het namelijk een complexe zin (waarover
			 later), waarin twee subjecten logisch met elkander verbonden zijn, en
			 uitgezonderdeen voegwoord, waardoor een logisch verband
			 beteekend wordt, dat namelijk van het algemeene súbject, dat in
			 niemand ontkennender wijze met het zegwoord verbonden wordt,
			 één bijzonder enkel voorwerp, als stelliger wijze
			 daarmêe te verbinden, afgezonderd wordt voorgesteld.
			  
Maar niet alleen in zulk een objectief complement van
			 gesteldheid wordt een omstandigheid als óbject
			 beteekend: ook een bepaalde tijd kan in een complement als
			 óbject voorgesteld worden, en wel op tweeërlei wijze, zooals
			 dit plaats heeft in dit ééne voorbeeld: Aanstaanden Woensdag
			 ben ik den geheelen dag tot uw dienst. In het eerste complement,
			 aanstaanden Woensdag, een complement van omstandigheid, wordt
			 door den spreker een bepaalde tijd als een voorwerp benoemd, dat
			 hem als óbject voor den geest staat (bl. 22 en 51): in het
			 tweede complement, den geheelen dag, dat een complement van
			 hoeveelheid is (bl. 159), wordt een tijd als een hoeveelheid, als
			 een lengte of duur van tijd, en dus ook als een voorwerp,
			 genoemd (bl. 69), maar als een ander voorwerp in tegenstelling van en in
			 betrekking tot het voorwerp, dat het onderwerp van den zin en dus in
			 
{==188==} {>>pagina-aanduiding<<}
 de subjective wijze van spreken het súbject is. Het
			 is dan een voorwerp, dat òf het súbject als doel voor den
			 geest staat, zooals wanneer men zegt, Hij ging een uurtje slapen;
			 òf wel een onwillekeurig gevolg of uitwerksel van het doen
			 van het súbject is, zooals wanneer men daarbij voegt: en sliep drie
			 volle uren.- Den logischen aard van zulke complementen van omstandigheid
			 en van hoeveelheid zal men dus eerst dan volledig uitdrukken, wanneer men het
			 eerste een objectief complement van omstandigheid, of, meer bepaald,
			 van tijd, en het andere een objectief complement van hoeveelheid
			 noemt. Vergelijk bladzijde 162.
			  
Een bepaling van voorwerp, als complement van een attribuut
			 (zooals een bijvoeglijk naamwoord of deelwoord), is, even als een complement
			 van een zegwoord in een prédicaat, ook altijd een complement
			 van óbject, hetzij van louter of eenvoudig, hetzij van
			 subjectief óbject. Zoo bij voorbeeld, als men zegt: een mij
			 vereerende, of mij aangename, last; geheel op dezelfde wijze, als
			 wanneer men zegt: een last, die mij vereert, of mij aangenaam is.
			 En zoo ook met beide objecten tegelijk; bij voorbeeld: een MIJ den moed
			 geheel benemende omstandigheid. - Even zoo, wanneer een attribuut door een
			 zelfstandig naamwoord uitgedrukt wordt; bij voorbeeld: Zijn oudste broeder,
			 hem tot hiertoe in alle omstandigheden een hulp en steun, werd ziek en
			 overleed.
En, daar de zin en beteekenis van een bijwoord, zooals wij
			 gezien hebben (bl. 98), eigenlijk altijd dezelfde is als van een bijvoeglijk
			 naamwoord of deelwoord; zoo is dan ook een bepaling van voorwerp bij zulk een
			 bijwoord, dat dan gewoonlijk een voorzetsel genoemd wordt (bl. 99),
			 eigenlijk geheel van denzelfden aard. In die talen, waarin een
			 subjectief óbject van een eenvoudig of louter
			 óbject door verschil van naamval onderscheiden wordt, geschiedt dit dan
			 
{==189==} {>>pagina-aanduiding<<}
 ook bij een complement van een bijwoord of
			 voorzetsel geheel op dezelfde wijze als bij een complement van een
			 bijvoeglijk naamwoord of deelwoord of zegwoord (bl. 166). Doch, waar dat
			 grammatisch verschil van naamval niet bestaat, zooals in het Hollandsch, daar
			 wordt dat logisch onderscheid van óbject ook meestal niet gevoeld, en
			 bestaat dus ook niet in den zin der gedachten. Voor ons Hollandsch gevoel is
			 de rivier, als men zegt, Hij zwom in de rivier, even min een
			 subjectief of persoonlijk óbject, als wanneer men zegt:
			 Hij viel in de rivier; ofschoon in het Latijn en in het Hoogduitsch in
			 het eerste geval de Datief en in het tweede de Accusatief gebruikt wordt.
			 Trouwens een voorwerp, dat als óbject in een zin voorkomt,
			 stelt zich niet als subjectief óbject voor den geest, dan in
			 betrekking tot een ander voorwerp (hetzij súbject of
			 óbject): maar de meest gewone en wel eigenlijke functie van een
			 bijwoord is om in een prédicaat of attribuut, tot complement van een
			 accident of adjunct, een hoedanigheid of gesteldheid als
			 bijkomende omstandigheid van dat accident of adjunct te
			 beteekenen. Wanner men zegt: Hij handelt overeenkomstig DE WET; dan
			 beteekent dit niet, dat hij, maar dat het handelen van hem,
			 overeenkomstig de wet is. Het woord overeenkomstig beteekent hier niet
			 een betrekking van de wet tot den handelenden persoon, maar
			 alleen tot zijn handelen: en dit handelen wordt hier niet als een
			 voorwerp (als een súbject of óbject)
			 voorgesteld, maar als een accident. En, zegt men een volgens DE
			 WET minderjarig persoon, dan wordt met het voorzetsel volgens
			 niet een betrekking van de wet tot den persoon, maar tot het
			 adjunct minderjarig, bedoeld. Zoo dan ook, als men zegt: Hij zwemt in
			 de rivier, of Hij valt in de rivier; of wel een in de rivier
			 zwemmend, of een in de rivier vallend, of gevallen, persoon;
			 dan wordt daarmeê alleen te kennen gegeven, dat het accident, het
			 zwemmen of het vallen, in de rivier plaats heeft: maar een
			 betrekking van de rivier tot den zwemmenden of val-
{==190==} {>>pagina-aanduiding<<}
lenden 
			 of gevallen persoon wordt door het bijwoord (of voorzetsel) in
			 niet uitgedrukt.
In het Hollandsch, onderscheidt zich een voorwerp, dat tot
			 complement bij een voorzetsel gevoegd wordt, voor het logisch gevoel, in
			 den zin der gedachten, volstrekt niet als eenvoudig, of als
			 subjectief, óbject. Het heeft zelfs niet bepaald en altijd den
			 zin van een óbject in betrekking tot een súbject. Wanneer
			 men bij voorbeeld zegt: De man wordt door HET ONGELUK vervolgd;
			 dan is het ongeluk het súbject, en de man het
			 óbject. Het heeft geen anderen zin, dan dien van een bepaald
			 voorwerp, van een persoon of zaak, waardoor een door het bijwoord
			 (voorzetsel) beteekende betrekkelijke omstandigheid bepaald wordt. Men
			 noeme zulk een bepaling bij de logische ontleding van een zin ook eenvoudig
			 bepaling van voorwerp. Het is de bepaling van het voorwerp bij een
			 woord, waardoor een betrekking tot een voorwerp beteekend wordt; en deze
			 betrekking is niet juist een logische betrekking van het súbject
			 tot een óbject. Dit is zelfs nooit de eigenlijke beteekenis. De
			 meest gebruikelijke voorzetsels beteekenen, zooals wij gezien hebben (bl. 94),
			 voor het grootste gedeelte eigenlijk een plaatselijke betrekking, dan
			 ook figuurlijk een tijdelijke of reële of
			 comparative, en eindelijk ook een logische betrekking tot een
			 súbject of óbject (bl. 95 en 96).
Wanneer nu dit laatste plaats heeft; wanneer een voorzetsel, zooals
			 van, uit, door, met, om, wegens, jegens, tot of aan, zulk
			 een logische betrekking tot een súbject of een óbject beteekent;
			 dan heeft natuurlijk het voorwerp, dat tot bepaling van die betrekking
			 er bijgevoegd wordt, den zin van een súbject of een
			 óbject. Zóó in een bijwoordelijk attribuut van
			 hoedanigheid (bl. 142). Zóó heeft het boek den zin van
			 een súbject in de inhoud van HET BOEK, als hetgeen den
			 inhoud bevat, maar beteekent een óbject in de schrijver
			 van HET BOEK, als hetgeen door den schrijver geschreven werd. - En
			 zóó in een attribuut heeft het voor-
{==191==} {>>pagina-aanduiding<<}
werp dien
			 zin van súbject of óbject in betrekking tot, en in
			 tegenoverstelling van, het voorwerp, dat door het attribuut bepaald
			 wordt. Maar, wanneer nu zulk een voorzetsel met een bepaling van voorwerp een
			 complement is, dan is het voorwerp niet een súbject of een
			 óbject in betrekking tot een ander in den zin voorkomend
			 voorwerp, maar van het accident of adjunct, waarvan het
			 complement de bepaling is (bl. 190). Men noeme het dan ook liever geen
			 súbject of óbject, daar deze woorden een
			 wederzijdsche betrekking van twee voorwerpen tot elkander beteekenen.
			 Men noeme het dan liever oorzaak, middel of doel. Zoo beteekent
			 het een oorzaak, waarvan iets komt, waaruit iets ontstaat
			 of waarom iets plaats heeft of zoo is, in zwijgen uit
			 VERLEGENHEID, toegevend uit ZWAKHEID, sterven van HONGER, rood
			 van SCHAAMTE; gevangen zitten om, of wegens, SCHULDEN;
			 om IEMAND of IETS lachen; over IETS zich verblijden. -
			 Een middel, waarmeê of waardoor iets geschiedt,
			 beteekent het bij voorbeeld in teekenen, of geteekend, met DE
			 PEN, met GEDULD iets overwinnen, door IJVER en
			 SPAARZAAMHEID rijk worden, met of door EEN BODE iemand iets
			 toezenden. En zoo als middel wordt in de objective wijze van spreken
			 gewoonlijk ook in het Hollandsch het súbject aangeduid; bij
			 voorbeeld: Hij wordt door IEDEREEN geprezen. Het kan evenwel ook
			 als oorzaak voorgesteld worden, zoodat men zegt: Hij wordt van
			 IEDEREEN geprezen. Zoo veelal in het Latijn, Fransch en
			 Hoogduitsch.-Een doel van het accident wordt door het voorwerp
			 beteekend, als men bij voorbeeld zegt: Hij moet tot STRAF op school
			 blijven. Een doel is zeker altijd een óbject van een
			 súbject, hetzij dit in den zin genoemd wordt, of niet: maar het wordt
			 toch niet voorgesteld in betrekking van dat súbject, maar alleen
			 in betrekking tot het accident. Het óbject van het
			 súbject hij is in het genoemde voorbeeld op school
			 blijven, als complement van het zegwoord moeten: straf is, als
			 bepaling van het 
{==192==} {>>pagina-aanduiding<<}
 voorzetsel tot, een bepaling van
			 doel, alleen in betrekking tot het gezegde moet op school
			 blijven, waarvan tot straf het complement is. - Maar, wat nu hier
			 in het algemeen doel genoemd wordt, dat is niet alleen alles, wat iemand
			 bedoelt of zich tot oogmerk stelt, en elk voorwerp, hetzij persoon of zaak, dat
			 iemand op het oog heeft om er iets aan te doen of toe te brengen, gelijk men
			 een doel op het oog heeft, om er op te schieten en het te treffen; - bij
			 voorbeeld in uitdrukkingen als tot UITSPANNING, of voor ZIJN
			 GENOEGEN of ZIJN GEZONDHEID, een reis doen;
gaan zitten om TE
			 RUSTEN, voor ZIJN HUISGEZIN zorgen, spelen om GELD, aan
			 IEMAND schrijven of iets zenden, aan of over IETS
			 denken, zich op IETS bedenken, naar of om IETS vragen,
			 naar DE STAD of naar BUITEN gaan: - maar onder doel
			 moet men hier ook begrijpen ieder onwillekeurig, niet voorgesteld, bedoeld of
			 beoogd, uitwerksel of gevolg van een oorzaak, alles
			 waartoe iets, dat plaats heeft, strekt of dient; daar,
			 zooals wij boven (bl. 51 en 52) gezien hebben, in de taal een
			 onwillekeurige werking van een oorzaak volkomen gelijk gesteld
			 wordt met een willekeurige daad van een súbject, zooals
			 eigenlijk alleen een zelfsbewust wezen, de mensch, is. Even zoo dus, als
			 wanneer men een werkelijk en eigenlijk doel tekennen wil geven, zegt men
			 ook: Dat reisje zal hem goed doen, of goed voor hem zijn,
			 voor ZIJN GEZONDHEID; Niets is geschikter tot UITSPANNING, dan
			 reizen; Tot MIJN GROOT GENOEGEN is hij er toe besloten;De
			 vermoeijenis noodzaakte ons om WAT TE RUSTEN;Dat loopt op SCHADE
			 uit.
Boven (bl. 191) is gezegd, dat men zulk een voorwerp liever
			 een oorzaak, middel of doel, dan wel een súbject of
			 óbject, moet noemen: maar nog beter noemt men het toch eenvoudig
			 maar voorwerp. Want de logische zin ligt niet in het
			 voorwerp, dat tot bepaling bij een voorzetsel genoemd wordt, maar
			 in het hoofdwoord, in het voorzetsel,

{==193==} {>>pagina-aanduiding<<}
 wanneer
			 daaraan een logische zin gegeven of gehecht wordt; of liever, deze logische zin
			 wordt gegeven of gehecht aan het geheele, uit een voorzetsel met een
			 benaming van een voorwerp zamengestelde, complement. Uit zich zelf heeft
			 namelijk zulk een complement dien logischen zin niet. Wanneer men zegt: Hij
			 loopt in de rivier; dan is in de rivier op zich zelf een
			 complement van omstandigheid van plaats (bl. 161). En dezen zin kan het
			 in dien volzin ook hebben. Men kan het namelijk in dien zin zeggen van een
			 visscher, bij voorbeeld, die in de rivier loopt en zoo zijn sleepnet
			 voorttrekt. Maar er kan ook een logische zin aan gegeven of
			 gehecht worden; en dan is het een complement van doel, wanneer
			 het willekeurig geschiedt, bijvoorbeeld om zich te verdrinken, of van
			 gevolg, wanneer het onwillekenrig of bij ongeluk plaats heeft. En dan is
			 niet de rivier, maar in de rivier, het doel of
			 gevolg van het loopen. Hij stelt zich, als het willekeurig geschiedt,
			 met zijn loopen niet de rivier ten doel, maar in de rivier te
			 zijn of te komen; en, geschiedt het onwillekeurig, dan kan nog veel minder
			 de rivier het gevolg van het loopen genoemd worden. Neen het
			 gevolg van zijn loopen is, dat hij in de rivier komt of geraakt. - Zoo
			 heeft men ook een complement van omstandigheid, als men zegt: Hij
			 schrijft, of hij staat of zit te schrijven, aan den
			 lessenaar; maar een complement van doel, wanneer men zegt: Hij
			 schrijft aan zijn vrouw; dat wil zeggen: Hij schrijft zoo, dat zijn
			 schrijven aan zijn vrouw gerigt is. Met hetzelfde voorzetsel aan kan ook
			 een complement van oorzaak uitgedrukt worden; bij voorbeeld: Zij
			 stierf aan de tering. Het complement aan de tering beteekent op zich
			 zelf ongeveer hetzelfde als met de tering behebt; het wordt gezegd van
			 iemand, die aan de tering gekomen is: bij voorbeeld als men zegt, met
			 een prédicatief complement: Zij is aan de tering. Maar men kan
			 dat aan de tering zijn ook beschouwen als een oorzaak en zeggen:
			 Zij stierf aan de tering. 

{==194==} {>>pagina-aanduiding<<}
Duidelijk ziet men uit zulk een
			 voorbeeld, hoe de logische beteekenis aan een complement maar gegeven of
			 gehecht wordt, en hoe daardoor een voorzetsel een logischen zin
			 kan krijgen, die met de eigenlijke en reële beteekenis niet
			 in het minste verband staat.
Wanneer een complement, zooals in de rivier, een complement
			 van doel of gevolg is, dan is het wel ook nog, wat het op zich
			 zelf en eigenlijk is een bepaling van plaats. Maar het is dan geen
			 complement van omstandigheid meer. Als complement van doel of
			 gevolg, is het een geheel andere plaatsbepaling, niet van een
			 plaats, waar, maar van een plaats, waarheen.- Zoo is ook een
			 bepaling van tijd, wanneer het een complement van hoeveelheid is
			 (bl. 187), niet meer een complement van omstandigheid. Het is dan een
			 andere soort van tijdsbepaling, niet van een tijd, wanneer, maar van een
			 tijd, hoelang. - Meestal is een complement van oorzaak, middel of
			 doel (of gevolg) tevens een complement van hoedanigheid, zoo
			 dikwijls namelijk, als met zulk een complement bepaald wordt, hoe het
			 accident, dat gezegd wordt plaats te hebben of te geschieden, zoodanig is of
			 zoo komt, of welk een accident het is in onderscheiding van andere
			 dergelijke. Wordt er bij voorbeeld gevraagd: Hoe is hij gestorven, of
			 overleden? dan kan daarop geantwoord worden met een bijwoord of
			 bijwoordelijk complement van hoedanigheid: Plotseling, of Zacht,
			 of Op een jammerlijke wijze; - of wel met een prédicatief
			 complement: Kalm en gelaten, of In armoede. Ook kan er geantwoord
			 worden met een complement van omstandigheid, maar om daarmeê een
			 wijze hoe aan te duiden: Op het ziekbed, of Op het
			 slagveld. Verder ook met een complement van óbject, door een
			 attribuut van hoedanigheid met een benaming van een accident als voorwerp:
			 Hij is een zachten, of jammerlijken, dood gestorven. Maar even
			 zoo kan op die vraag, hoe? geantwoord worden met een complement van
			 oorzaak; bij voorbeeld: Van honger; of, met een
			 prédicatief com-

{==195==} {>>pagina-aanduiding<<}
plement, maar om een oorzaak
			 aan te duiden: Aan de tering (bl. 193). Even zoo ook met een
			 complement van middel: Door zelfsmoord, of Door vergif, of
			 Door den dolk van een sluipmoordenaar. En op de vraag, Hoe helt gij
			 hem geraden? kan geantwoord worden met een complement van doel; Tot
			 minnelijke schikking, of Om een minnelijke schikking te beproeven;
			 - of op een vraag, als deze, Hoe is de zaak afgeloopen? door een
			 complement van gevolg: Tot algemeen genoegen.-En zoo zijn dan ook boven
			 op bladzijde 159 eenige voorbeelden als complementen van hoedanigheid
			 aangevoerd, die tevens, en eigenlijk op zich zelf, complementen van oorzaak,
			 middel of doel (of gevolg) zijn; onder anderen
			 één, waarin al deze drie soorten van complementen bij elkander
			 gevoegd zijn: uit drift met de vuist op de tafel slaan.- Men ziet
			 hieruit, wat bij de logische ontleding wèl in acht te nemen is, hoe een
			 complement dikwijls tweeërlei beteekenis heeft, één op zich
			 zelf naar de wijze van uitdrukking, en een ander naar de bedoeling of den zin,
			 die er door den spreker of schrijver aan gegeven wordt.
In zulke talen, waarin verschillende naamvallen bestaan, kan een
			 complement van oorzaak middel of doel (of gevolg) alleen door een bijzonderen
			 naamval van de benaming van het voorwerp beteekend worden, zooals in het Latijn
			 een bepaling van middel door den Ablatief, en een bepaling van
			 doel of gevolg door den Datief. Anders geschiedt het door
			 een voorzetsel, tegelijk met een verbogenen naamval van het zelfstandig
			 naamwoord. Maar zoo kan deze naamval zich rigten naar de eigenlijke
			 reële beteekenis van het voorzetsel en den naamval, of naar den
			 logischen zin van het complement: en dit heeft tot gevolg gehad, dat er
			 in het eenmaal gevestigde spraakgebruik der naamvallen bij de voorzetsels, niet
			 alleen tusschen verschillende talen van denzelfden stam, maar ook in
			 één en dezelfde taal bij verschillende voorzetsels, een
			 aanmerkelijk verschil bestaat. Zoo worden bij 
{==196==} {>>pagina-aanduiding<<}
 voorbeeld in het
			 Hoogduitsch de voorzetsels nach en zu (in het Hollandsch
			 naar of na en tot of te) in alle beteekenissen, ook
			 wanneer zij tot een complement van doel of gevolg of in een
			 bepaling van een plaats waarheen (bl. 194) gebruikt worden, met den
			 Datief verbonden, terwijl juist andere, zooals in, an en auf,
			 anders ook een Datief, maar in dien zin een Accusatief, bij zich hebben. Even
			 zoo in het oud Nederduitsch, en in eenige daaruit overgeblevene bijwoordelijke
			 uitdrukkingen in het Hollandsch, zooals in naar den vleesche, ten gevolge,
			 ter eere.
Wanneer een complement van doel of gevolg uit een
			 voorzetsel met een Gerundium beslaat, zooals om te schrijven; dan
			 kan dit Gerundium, als zegwoord, weêr allerlei complementen, ook
			 complementen van óbject, bij zich hebben; bij voorbeeld: Hij
			 ging naar zijn kamer, om een brief te schrijven en ZIJN VRIEND
			 het gebeurde meê te deelen. En, daar zulk complement in het
			 Gerundium een ander gezegde bevat, maakt het, even als een afzonlijke
			 zinsnede, een meer zelfstandig deel van den zin uit, dat ook in de
			 uitspraak duidelijk van het hoofdgezegde afgezonderd wordt; bij voorbeeld, als
			 men zegt: Hij ging, om door niemand gestoord te worden, naar zijn kamer;
			 of: Om door niemand gestoord te worden, ging hij naar zijn kamer. - Een
			 voorwerp, dat in zulk een complement tot complement van óbject
			 bij het Gerundium gevoegd wordt, behoeft niet juist een óbject te
			 zijn in betrekking tot een ander in den zin genoemd voorwerp: het kan dat ook
			 zijn in betrekking tot het onbepaalde súbject, dat bij het
			 subjective zegwoord van zelf verstaan, maar bij het als zelfstandig
			 naamwoord met het voorzetsel verbondene Gerundium niet uitgedrukt wordt; bij
			 voorbeeld: Er werd, om de dames niet te hinderen, niet gerookt.
Maar ook bij een door een voorzetsel met een zelfstandig naamwoord
			 uitgedrukt complement kan een complement van óbject gevoegd
			 worden, om namelijk een voorwerp als sub-

{==197==} {>>pagina-aanduiding<<}

jectief óbject te beteekenen, - als passief súbject in
			 betrekking tot het genoemde doel of gevolg, en als subjectief
			 óbject, hetzij in betrekking tot eenig ander in den zin genoemd
			 voorwerp, hetzij in betrekking tot het accident of adjunct,
			 waaraan dat doel of gevolg wordt toegeschreven of toegekend; - bij
			 voorbeeld als men zegt: Er werd, DEN VROMEN MAN tot ergernis,
			 vóór en na het eten niet gebeden en gedankt. - Dat nu in dit
			 geval een persoon of zaak ook als subjectief óbject voorgesteld
			 kan worden in betrekking tot een accident of adjunct, dat toch niet als
			 een voorwerp genoemd wordt (wat anders volgens bl. 189 vlg. niet kan);
			 dat is daaruit te verklaren, dat ook in dit geval het complement van doel of
			 gevolg een meer zelfstandig deel van den zin uitmaakt en den zin heeft van een
			 gezegde, waarvan het accident, waaraan een doel of gevolg wordt
			 toegeschreven, het subject is: want de zin in het genoemde voorbeeld is:
			 het strekte den vromen man tot ergernis. - Zulk een subjectief
			 óbjectis dan ook eigenlijk dien in de zamengestelde
			 bijwoorden dientengevolge en dienovereenkomstig, en elke bepaling
			 van voorwerp vóór een bijwoord of voorzetsel als ten gevolge,
			 ten gevalle, ten trots, ter eere; bij voorbeeld dat besluit ten
			 gevolge, mij ten gevalle, de waarheid ten trots, hem ter
			 eere. Doch, ofschoon in het Hoogduitsch hier ook de Datief gebruikt wordt,
			 voor het logisch gevoel van den Hollander is het voorwerp bij zulk een door
			 ten of ter gevormd bijwoord of voorzetsel,
			 niettegenstaande het even als bij voorbeeld tot ergernis of tot
			 eer, een complement van doel of gevolg is, toch niet geheel
			 van denzelfden aard. Aan zulk een complement wordt altijd dezelfde zin gehecht
			 als aan een complement van doel, gevormd door het voorzetsel om
			 met een Gerundium, waarbij niet het accident, maar een persoon,
			 als súbject gedacht wordt.De waarheid ten trots en hem
			 ter eere beteekenen hetzelfde, als om de waarheid te trotseren en
			 om hem te eeren. Eigenlijk zou men, om de waarheid en hem
			 als 
{==198==} {>>pagina-aanduiding<<}

subjective objecten in betrekking tot de objecten
			 trots en eer te beteekenen, den zin wel zóó moeten
			 omschrijven: om DE WAARHEID trots te bieden en om HEM
			 eer te bewijzen: maar in de bijwoorden ten trots en ter eere
			 heeft het zelfstandig naamwoord zijn beteekenis als benaming van
			 voorwerp verloren, en aan het bijwoord wordt de zin van een
			 Gerundium, en dus van een zegwoord, gehecht.
Wij besluiten deze beschouwingen van de bepalingen van voorwerp met
			 de opmerking, dat ook een uitroep of toeroep een
			 óbject tot complement kan hebben, hetzij een louter
			 óbject, zooals in: Foei, dat gepoch! of ook een
			 subjectief óbject, zooals in: Wee dien bedrieger!
			  
III. Nog een kort woord over de bepalingen van modaliteit
			 (bl. 135). - Zij onderscheiden zich van een complement van hoedanigheid
			 of omstandigheid alleen door den zin. Een bepaling van modaliteit
			 geschiedt namelijk ook door een bijwoord, maar door zulk een, dat,
			 ofschoon het ook eigenlijk een begrip, zooals van een
			 hoedanigheid, beteekent, toch alleen maar dient om een bijzondere
			 modaliteit van den zin, of bijzondere wijziging van den zin der
			 gedachten, aan te duiden, en daarom een redewoord, of meer bepaald een
			 modaal bijwoord, genoemd wordt (bl. 117 vlg.). Wanneer men bij voorbeeld
			 zegt; Gij zult zeker weten, - of Gij weet zeker, - dat zijn vrouw
			 overleden is; dan is zeker niet een complement van
			 hoedanigheid, dat de zekerheid van het weten beteekenen zou, maar
			 een complement van modaliteit, of modaal complement, van den zin, om
			 assertorisch (bl. 11) de zekerheid van den spreker uit te
			 drukken, de zekerheid waarmeê hetgeen hij zegt, door hem voorgesteld
			 wordt. Zeker beteekent hier: Ik stel het mij al zeker voor. - En
			 zegt men: Gij zult zeker weten, dat zijn vrouw overleden is; dan is ook
			 het zegwoord zullen een redewoord (bl. 119), 
{==199==} {>>pagina-aanduiding<<}
 een
			 modaal zegwoord, dat zooveel als moeten beteekent en een
			 logische noodzaaklijkheid te kennen geeft (bl. 13 en 19). De wijze van
			 uitdrukking is dan tegelijk apodictisch (bl. 12).--In een zin als deze,
			 Gij zult dat toch immers zeker wel weten, heeft men vier zulke modale
			 bijwoorden bij elkander, waarvan wel de uitdrukking is van positive
			 stelligheid (bl. 8), zeker van assertorische gewisheid (bl.
			 11), toch van kategorische bepaaldheid (bl. 11), en immers
			 van verwachting of vooronderstelling van toestemming of
			 bevestiging (bl. 11), terwijl nog daarenboven het zegwoord zullen
			 als redewoord een apodictische onfeilbaarheid te kennen geeft.
Wij hebben ook een modaal complement van gesteldheid, dat
			 afzonderlijk nevens of midden tusschen een zin in gevoegd wordt als
			 complement van omstandigheid (bl. 185), uitgedrukt door het aanwijzend
			 voornaamwoord zoo met een ander redewoord, hetzij modaal bijwoord of
			 voornaamwoord, zooals in zoo ja, zoo neen, zoo mogelijk, zoo iemand, zoo
			 iets, zoo één, zoo ergens, zoo immer, zoo ooit; bij
			 voorbeeld: Zoo mogelijk, kom ik in deze week; of: Ik kom, zoo
			 mogelijk, in deze week. Het aanwijzend voornaamwoord zoo wijst iets
			 aan, dat men in den zin der gedachten heeft, als op een bepaalde wijze zich
			 voor te stellen, te stellen of te onderstellen: door een
			 begripswoord uitgedrukt, beteekent het zooveel als gesteld of
			 ondersteld. Zoo het gebeurt, beteekent hetzelfde als: Gesteld, het
			 gebeurt. Beide beteekent, meer volledig uitgedrukt; Laat het zoo gesteld
			 zijn: Het gebeurt. Het andere redewoord duidt òf een logisch
			 voorwerp aan (zooals iets), óf een omstandigheid
			 van plaats of tijd (zooals ergens en ooit), òf eindelijk
			 een modaliteit of bijzondere wijze van zich voorstellen of stellen
			 (zooals ja, neen, mogelijk), als gedacht, door een woord
			 voorgesteld, voor den geest of het bewustzijn gesteld, en dus als een
			 bijzondere gedachte of óbject der gedachten. Zoo mogelijk, zoo
			 ja, of zoo neen, beteekenen dus, in begripswoorden
			 uitgedrukt: gesteld, of ondersteld, de gedachte mo-

{==200==} {>>pagina-aanduiding<<}

gelijk, de gedachte ja, of de gedachte neen. Men kan den
			 zin ook zóó uitdrukken: gesteld mogelijkheid, gesteld
			 bevestiging, of gesteld ontkenning.
Zie hier nog een paar proeven van logische analyse, waar door een
			 redewoord als complement niet een begrip, maar een logische
			 modaliteit van den zin der gedachten, bedoeld wordt. Hetzelfde woordje
			 zoo, maar in een geheel anderen zin gebruikt, kan ons stof geven. -
			 Opmerkelijk is het, hoe met den Superlatief van een bijvoeglijk naamwoord, om
			 den bij mogelijkheid hoogsten trap of graad uit te drukken, het als
			 complement van modaliteit daarbij gevoegde woord mogelijk tot
			 één zamengesteld woord verbonden, en dan in plaats van het
			 bijvoeglijk naamwoord zelf verbogen wordt, zoodat men bij voorbeeld zegt: op
			 de best-mogelijke wijze; maar dat deze zamenstelling niet plaats heeft,
			 wanneer het bijvoeglijk naamwoord in den zin tot complement moet dienen en dus
			 niet verbogen wordt. Zoo kan men, om te zeggen, dat eenig vocht in den bij
			 mogelijkheid hoogsten graad zuiver is, of in den bij mogelijkheid hoogsten
			 graad zuiver gefiltreerd is, niet zeggen: Dit vocht is zuiverst
			 mogelijk; ofDit vocht is zuiverst mogelijk gefiltreerd; en de rede,
			 waarom men zoo niet zeggen kan, is, dat op die wijze zuiverst het
			 complement van mogelijk wezen zou, zooals wanneer men zegt: Dat is
			 best (dat wil zeggen, zeer wel) mogelijk. In dat geval drukt
			 men zich dan op eene andere wijze uit en zegt: Dit vocht is zoo zuiver
			 mogelijk. - Gewoonlijk houdt men deze wijze van zich uit te drukken voor
			 een verkorting van zoo zuiver als mogelijk, en dit weêr voor een
			 verkorting van zoo zuiver, als mogelijk is: maar, zoo men meent, dat men
			 werkelijk de constructie verklaart, als men zegt, dat als en is
			 bij verkorting zijn weggelaten; dan bedriegt men zich: want zoo blijkt de
			 rede van die verkorting en weglating toch niet. Neen, de uitdrukking is
			 wel korter, maar daarom nog geen verkorting. De waarheid is, dat
			 in die kortere uitdrukking het woord mogelijk alleen 
{==201==} {>>pagina-aanduiding<<}
 niet
			 een vergelijking uitdrukt, gelijk alsmogelijk of als mogelijk
			 is, maar even als in best-mogelijk, een complement van
			 hoedanigheid tot bepaling van een trap of graad (bl. 160).
			 Door het aanwijzend voornaamwoord zoo wordt hier namelijk ook niet
			 gewezen op een hoedanigheid, maar op een hoeveelheid, namelijk op
			 een trap of graad van hoedanigheid, dien men in den zin der gedachten
			 heeft. En de grootte of hoogte van dezen trap of
			 graad wordt bepaald door bijvoeging van het, of geheel, of ten minsten
			 door zijn uitgang, altijd modale (bl. 63) woord mogelijk, om een,
			 hetzij bereikbarenof denkbaren hoogen trap aan te duiden, dat wil
			 zeggen, een zoo hoogen trap, als men maar bereiken kan of denken mag.
			 - Een hooge trap of graad wordt ook aangewezen door het aanwijzend
			 voornaamwoord zoo vóór een met nadruk uitgesprokene
			 benaming van hoedanigheid; bij voorbeeld als men zegt: Het is zoo vér
			 hiervandaan! Het is zoo dúúr. Een bewonderenswaardigen, of
			 ontzettenden, of op eenige andere wijze treffenden, trap of graad duidt
			 men aan door een uitroep er bij te voegen, en bij voorbeeld te zeggen: Het
			 is, o ! zoo vér!
Wanneer de modaliteit van den zin niet door een modaal
			 bijwoord in een complement van modaliteit wordt uitgedrukt, dan moet die
			 bij de logische ontleding van een zin bij dat gedeelte van den zin, waarin zij
			 uitgedrukt is, meê genoemd worden. Bij de ontleding van dezen zin, bij
			 voorbeeld, Niemand - of Geen mensch - kan zich ooit zoo iets in
			 ernst aanmatigen, noeme men niemand - of geen mensch-
			 ontkennend onderwerp als súbject, en het overige
			 subjectief problematisch gezegde; en hierin kan hoofdwoord van het
			 gezegde als modaal zegwoord, aanmatigen prédicatief complement
			 van óbject, zoo iets complement van eenvoudig direct óbject, zich
			 complement van subjectief indirect óbject, in ernst complement van
			 hoedanigheid, en ooit complement van omstandigheid. Wordt het
			 complement van omstandigheid met nadruk voorop geplaatst, 
{==202==} {>>pagina-aanduiding<<}
 en zegt
			 men: Nooit kan iemand zich zoo iets in ernst aanmatigen; dan geeft men
			 de modaliteit van den zin te kennen door nooit een negatief
			 complement van omstandigheid te noemen.
Dat nu zoo in het Hollandsch en in andere talen de modaliteit van
			 een ontkennenden zin, ofschoon het een modaliteit van den zin is, toch
			 niet altijd door een complement van het zegwoord, en dus door een modaal
			 bijwoord, wordt uitgedrukt, maar ook met een ander deel van den zin, zelfs in
			 één woord, verbonden kan worden; dat laat zich gemakkelijk
			 begrijpen, wanneer men bedenkt, dat een ontkenning, gelijk die altijd
			 uitdrukkelijk geschiedt (bl. 9), ook in den zin der gedachten altijd
			 in tegenstelling tegen een bevestiging plaats heeft. Denkt of
			 zegt men, dat niemand zich dit of dat kan aanmatigen, dan doet men dat
			 in tegenstelling tegen de gedachte, dat iemand het zou kunnen doen. En
			 denkt of zegt men: Hij verkoopt geen laken; dan wil men niet ontkennen,
			 dat hij verkoopt: hij verkoopt misschien veel en van allerlei:
			 maar men wil alleen ontkennen, dat laken een voorwerp is, dat door hem
			 verkocht wordt. In de gedachten staat dan niet verkoopen en niet
			 verkoopen, maar laken en geen laken, tegen elkander over.
			 Doch, zegt men: Laken verkoopt hij niet; dan noemt men laken wel
			 in tegenstelling van andere zaken, maar niet in tegenoverstelling van
			 geen laken: alleen in tegenoverstelling van de gedachte, dat het door
			 hem verkocht zou worden, ontkent men dit.
			  
En dit zijn dan de verschillende soorten van bepalingen,
			 hetzij attributen of complementen. Maar verder moet nu
			 omtrent de zamenstelling van een volzin opgemerkt worden, dat in plaats van
			 één of meer woorden zeer dikwijls ook een zin als
			 deel van een zin gebruikt wordt. Dikwijls namelijk wordt iets, dat men in den
			 zin heeft en uit wil 
{==203==} {>>pagina-aanduiding<<}
 drukken, niet met een enkel woord, of door
			 middel van een woord met een bepaling, genoemd, maar door middel van een
			 zin gezegd of omschreven: en zulk een zin, die zoo maar
			 een deel van een volzin uitmaakt, noemt men een zinsnede
			 (bl. 4). Zoo kan men bij voorbeeld een attribuut, dat men door middel van
			 een enkel woord uitdrukt, als men zegt een bemiddeld man, of door
			 middel van een voorzetsel met een bepaling, als men zegt een man van
			 middelen, ook door middel van een zinsneê uitdrukken, door
			 namelijk te zeggen: een man, die (of welke) middelen heeft.Zoo
			 ook een man, die overvloedig met de goeder en dezer aarde gezegend is,
			 in plaats van een overvloedig met de goederen dezer aarde gezegend
			 man, of een man, overvloedig met de goederen dezer aarde gezegend;
			 en de beste vriend, dien ik heb, in plaats van mijn beste vriend.-
			 In deze voorbeelden is de zinsnede een attribuut van hoedanigheid
			 (bl. 137 vlgg.); een attribuut van hoeveelheid (bl. 144 vlgg.) is het,
			 als men bij voorbeeld zegt: zijn reisgenooten, die vier in getal waren;
			 in plaats van: zijn reisgenooten, vier in getal. Het is niets anders,
			 dan een bijzondere wijze van uitdrukking van zulk een attribuut, gelijk een
			 prédicatief attribuut (bl. 138 vlgg.) daarvan ook een andere
			 bijzondere uitdrukking is. Aan een prédicatief attribuut is zulk
			 een door een zin, en dus door een onderwerp en een
			 prédicaat, uitgedrukt attribuut het naast verwant, en komt
			 daarmeê in het Hollandsch ook in dit opzigt overeen, dat het altijd
			 achter het hoofdwoord geplaatst wordt.
Even zoo wordt dikwijls een complement door middel van zulk
			 een zinsnede uitgedrukt. Zoo een prédicatief complement
			 (bl. 154), als men bij voorbeeld zegt: Ik blijf, die (of wat) ik
			 altijd geweest ben; - een complement van hoedanigheid, om, tot
			 complement van hoeveelheid, een mate, trap of graad te
			 beteekenen (bl. 160); bij 
{==204==} {>>pagina-aanduiding<<}
 voorbeeld: Hij lachte, dat hij
			 schudde; Zij zong, dat het een lust was om te hooren; - een complement van
			 omstandigheid (bl. 161); bij voorbeeld: Hij blijft, waar hij het goed
			 heeft; Gij kunt komen, wanneer gij wilt; - en een complement van
			 hoedanigheid tot complement van oorzaak (bl. 194): Ik heb het
			 verkocht, daar ik er toch geen gebruik meer van maken kon.
Menigvuldig ook dient zulk een zinsnede tot benaming van
			 voorwerp. Zóó als attribuut bij een naamwoord; bij
			 voorbeeld: het berigt, dat hij overleden was; de plaats, waar hij woont
			 (even als het berigt van zijn overlijden en de plaats zijner
			 woning); -als complement bij een bijwoord of voorzetsel; bij
			 voorbeeld: Hij is, naar ik vermoed (even als naar mijn
			 vermoeden), al vertrokken; Met dat ik de deur inkwam, stond hij op; Ik
			 ben zeker van hetgeen ik zeg; Ik wed om wat gij wilt; - en als
			 óbject bij een zegwoord; bij voorbeeld: Ik meen, wat ik zeg ;
			 Ik hoor, dat hij verhuisd is; Weet gij, waar hij tegenwoordig woont? of,
			 wanneer hij in de stad komt? Vertel mij, hoe het gebeurd is; Ik twijfel, of
			 het wel zoo is; Die mij eeren, eer ik ook; Die het mij zeggen kan, beloof ik
			 een driegulden; Ik hoor, hij komt spoedig terug.
Maar ook het onderwerp van een zin wordt dikwijls door zulk
			 een zinsnede uitgedrukt, bij voorbeeld: Die mij lief heeft, volgt
			 mij; Wat ik zeg, is waar; Wanneer het gebeurd is, wordt niet gemeld. - In
			 die talen, waarin het hoofdwoord van een gezegde niet noodzakelijk, zooals in
			 de Indo-germaansche talen, een verbum of zegwoord is, maar ook
			 een naamwoord zijn kan, wordt ook een gezegde dikwijls door zulk
			 een zinsneê uitgedrukt.
Het verband of de betrekking, waarin zulk een
			 zinsneê tot den hoofdzin staat, waarvan het een deel is, wordt wel
			 
{==205==} {>>pagina-aanduiding<<}
 niet noodzakelijk noch altijd, maar toch veelal, dooreenwoord
			 beteekend of aangeduid; en zulk een woord wordt dan òf een
			 relatief of betrekkelijk voornaamwoord, òf een
			 conjunctie of voegwoord, genoemd.-Een zinsneê, die door een
			 relatief voornaamwoord met den hoofdzin verbonden wordt, noemt men een
			 relative, en zulk een, waarvan het verband door een conjunctie
			 beteekend wordt, een conjunctive, zinsneê of zin.
Een relatief of betrekkelijk voornaamwoord is, zooals
			 boven (bl. 110) reeds opgemerkt is, in het Nederduitsch niets anders, dan een
			 aanwijzend of een vragend voornaamwoord. Het aanwijzend
			 voornaamwoord heeft vóór een relative zinsneê dezelfde
			 beteekenis als het aanwijzend of bepalend lidwoord, dat er slechts een
			 verkorting van is, vóór een naamwoord. Zoo beteekent
			 die het gezag voert hetzelfde als de gezagvoerder of de
			 gezagvoerende. Maar dit aanwijzend voornaamwoord kan als betrekkelijk
			 voornaamwoord dan ook alleen vóór den zin staan: wanneer
			 het niet het eerste woord van den zin kan zijn, dan moet het
			 vragendevoornaamwoord gebruikt worden. Zoo zegt men wel: de (of
			 een) kapitein, die het gezag voert (of dien het gezag is
			 toevertrouwd) ; maar de (of een) kapitein, door wien het
			 gezag gevoerd wordt (of aan wien) het gezag is toevertrouwd. Als
			 betrekkelijk voornaamwoord beteekent dus die eigenlijk zoo veel als
			 de wie, of, waarmeê dit gelijk staat, als het verouderde
			 dewelke. Het vragend voornaamwoord laat, als betrekkelijk
			 voornaamwoord gebruikt, uit zijn aard de zinsneê onbepaald en
			 onbestemd. Wie het gezag voert beteekent een-of eenig, of
			 ieder -gezagvoerder. Zulk een onbepaalde relative zinsneê
			 krijgt evenwel een bepaalden zin, wanneer zij als attribuut bij een
			 bepaald naamwoord of voornaamwoord gevoegd wordt; bij voorbeeld als men zegt:
			 de kapitein,- of hij,-door wien het gezag gevoerd wordt ; en
			 omgekeerd krijgt een bepaalde, relative zinsneê een
			 onbepaalden zin, wanneer zij als attribuut met 
{==206==} {>>pagina-aanduiding<<}
 een
			 onbepaald naamwoord of voornaamwoord verbonden wordt; bij voorbeeld: een
			 kapitein, - of iemand -, die het gezag voert. - In de
			 wijze, waarop een relative zinsneê met den hoofdzin verbonden wordt,
			 hebben de onderscheidene talen veel eigendommelijks: niet in alle geschiedt dit
			 op dezelfde wijze als in het Neder- of Hoog-duitsch.
Over de conjuncties of voegwoorden zal het noodige
			 hieronder gezegd worden. Eerst moet namelijk omtrent de zamenstelling der
			 zinnen nog opgemerkt worden, dat zeer dikwijls een zin, of een zinsnede,
			 complex, dat wil zeggen zamengevat of
			 inééngevat, is. Zoo noemt men namelijk een zin of
			 zinsnede, waarin twee of meer woorden, en even zoo in de plaats van woorden
			 twee of meer zinsneden, geheel dezelfde functie bekleeden, en dus gelijkelijk
			 te zamen het onderwerp, of het gezegde, of de bepaling van één en
			 hetzelfde hoofdwoord, uitmaken; bij voorbeeld: Goud en zilver verschillen in
			 gewigt; Werken en bidden moeten zamen gaan; Dat kind danst en springt en zingt
			 den geheelen dag; Men kan niet tegelijk zaaijen en maaijen; Het specifiek
			 gewigt van goud en zilver is niet gelijk; Voorspoed en tegenspoed wisselen
			 elkander gedurig af; Morgen en overmorgen, en deze geheele week, heb ik
			 daarvoor geen tijd;
Hij kan lezen noch schrijven; Een waar held is noch
			 vreesachtig,
noch roekeloos; Is het waar, of niet? Uw broeder of uw
			 zuster, één van beiden zeker, heeft het mij gezegd; Dat noem ik
			 geen wandelen, maar loopen ; Niet alleen uit besef van REGT en
			 PLIGT, maar ook uit eigenbelang, zou hij, en ieder mensch, zoo moeten
			 spreken en handelen.
 Gewoonlijk worden zulke zinnen beschouwd als uit twee of meer
			 zinnen zamengesteld, zoodat bij voorbeeld de volzin, Dat kind danst
			 en springt en zingt den geheelen dag, zamengesteld zou zijn uit deze drie
			 zinnen: Dat kind danst

{==207==} {>>pagina-aanduiding<<}

den geheelen dag, en dat kind
			 springt den geheelen dag, en dat kind zingt den geheelen dag. Doch,
			 vooreerst, laten niet alle zulke complexe zinnen zich op die wijze beschouwen
			 en ontleden. Zoo kan men bij voorbeeld dezen zin, Werken en bidden moeten
			 zamen gaan, niet beschouwen als zamengesteld uit deze twee zinnen:
			 Werken, moet zamen gaan, en bidden moet zamen gaan; daar beide
			 zóó geen zin zouden hebben. Maar, ten anderen, is die wijze van
			 beschouwen ook logisch en psychologisch zeker niet de ware. Zulke complexe
			 zinnen ontstaan niet zoo, dat de mensch, terwijl hij denkt of spreekt, eerst
			 twee of meer enkelvoudige zinnen zich denkt, en dan daaruit één
			 tezamenstelt. Neen zij worden zoo complex, als zij zijn, in de gedachten
			 geboren; zóó namelijk, dat de mensch bij voorbeeld aan twee of
			 meer voorwerpen, die hij zich voorstelt, hetzelfde prédicaat
			 toeschrijft, of ook wel een of meer prédicaten aan één
			 voorwerp. Zoo stelt men zich voor of zegt, dat iemand vele landen van Europa
			 bereisd heeft, en drukt dit, terwijl men de verschillende landen van Europa in
			 zijn gedachten nagaat, op deze wijze uit: Hij heeft Engeland, Belgiën,
			 Frankrijk, geheel Duitschland en Zwitserland, en Italiën, bereisd:
			 maar nu komt men met zijn gedachten aan Spanjen, en stelt dit ontkennend
			 tegen die andere landen over, er bijvoegende: maar Spanjen niet. Dit
			 beteekent wel: maar Spanjen heeft hij niet bereisd: doch meer, dan
			 maar Spanjen niet, denkt men niet en zegt men niet, en men verbindt dat
			 Spanjen niet met dat zelfde hij heeft bereisd, waarmeê men
			 de benamingen van die andere landen verbonden heeft, en dat nog voor den geest
			 staat. Men kan het zeker ook wel in een volledigen zin zóó zich
			 denken en zeggen: maar Spanjen heeft hij niet bereisd: doch dit doet men
			 niet zoo, als men eenvoudig, in een complexen zin, denkt en zegt:
maar Spanjen niet. Ook mag men het zich niet zoo voorstellen,
			 dat men zulk een lid van een complexen zin wèlineen afzonderlijken,
			 volledigen zin denkt of zich voorstelt, 
{==208==} {>>pagina-aanduiding<<}
 maar het korter of
			 beknopter zegt of uitspreekt. Neen, denken en spreken is
			 hetzelfde: het denken van den redelijken mensch is een zich voorstellen
			 in woorden door middel van de rede of spraak (bl. 4).
Zulk een complexe zin is dus geen zamengestelde zin:
			 het is, wat de benaming complex ook beteekent, een zamengevatte
			 of inééngevatte zin, omdat daarin twee of meer
			 onderwerpen, of gezegden, of bepalingen, zoo bij elkander gevoegd en
			 tezamengevat zijn, dat het evenwel maar één zin is. En, om zulke
			 complexe zinnen goed te begrijpen en logisch goed te kunnen ontleden, moet men
			 bedenken, dat de mensch zich door middel der rede in woorden meer dan
			 één begrip gelijktijdig, nevens elkander of onmiddellijk na
			 elkander, voor den geest kan stellen. Zoo kan hij het een met het ander
			 vergelijken, en in vergelijking van het één met het ander
			 stellen of oordeelen. Zoo kan hij namelijk bevinden, dat het één
			 aan het ander geheel of gedeeltelijk gelijk is, en deze bevinding zich
			 voorstellen of uitspreken in een vergelijking ofvergelijkende
			 stelling, of ook wat hij gelijk bevindt, eenvoudig in zijn stelling als
			 gelijkstaande verbinden (copuleren): het verschil of onderscheid kan hij
			 zich voorstellen en uitspreken in een tegenstelling. Vergelijkt hij bij
			 voorbeeld de begrippen plant, dier en mensch, en de
			 onderscheidene begrippen van hoedanigheden, die in die begrippen bevat zijn; en
			 bevindt hij door die vergelijking, dat één van die hoedanigheden
			 bij alle drie gelijkelijk gevonden wordt; dan verbindt (copuleert) hij
			 die drie begrippen, en schrijft er die hoedanigheid zoo gezamentlijk aan toe,
			 in de complexe stelling: Planten, dieren en menschen zijn levende
			 wezens. Maar, vindt hij, als hij die zelfde drie begrippen met de daarin
			 begrepene hoedanigheden zich voorstelt, één of meer van die
			 hoedanigheden bij twee van die begrippen, maar bij het derde niet; dan kan hij
			 niet alleen die twee begrippen als gelijkstaande verbinden en er die
			 
{==209==} {>>pagina-aanduiding<<}
 hoedanigheid of hoedanigheden gelijkelijk aan toeschrijven: maar
			 dan kan hij tevens in tegenstelling daarvan die zelfde hoedanigheid of
			 hoedanigheden aan het derde begrip ontzeggen, en zijn bevinding zich
			 voorstellen of uitspreken in deze dubbeld complexe en tevens een tegenstelling
			 in zich bevattende stelling:De dieren en de menschen hebben gevoel en
			 zinnelijkheid, de planten niet; of zoo ook: Gevoel en zinnelijkheid zijn
			 eigenschappen van de dieren en van de menschen, maar niet van de planten.
			 Ook kan hij zich bij dat ééne begrip plant bepalen, en
			 zijn bevinding en vergelijking van die beide andere begrippen zich zoo
			 voorstellen of uitdrukken: De plant heeft geen gevoel noch zinnelijk
			 bewustzijn, maar het dier en de mensch wel; of wel in deze complexe
			 vergelijkende stelling: Planten hebben geen gevoel noch zinnelijk
			 bewustzijn, zooals (of gelijk) dieren en menschen; of zoo: De
			 plant heeft niet, zooals het dier en de mensch, gevoel en zinnelijk bewustzijn.
			 - Verder kan men ook, als men twee of meer begrippen als mogelijke
			 onderwerpen, gezegden of bepalingen, of meer dan een mogelijk geval, of ook
			 maar verschillende benamingen van ongeveer gelijke beteekenis, voor den geest
			 heeft, zijn onzekerheid, of onverschilligheid, of die verschillende
			 mogelijkheden te zamen, zich voorstellen of uitspreken in een complexen
			 problematischen zin. Deze laatste door mij geschrevene volzin zelf kan tot
			 voorbeeld dienen. Meer eenvoudige voorbeelden zijn: Uw broeder of uw zuster
			 heeft het mij gezegd; In den winter sneeuwt of hagelt het dikwijls;
Hij
			 hoorde het niet, of hield zich alsof hij het niet hoorde ; Het zal u òf
			 moeite, òf geld, kosten ; Gij moogt het gelooven, of niet. - En een
			 complexe zin kan allerlei soorten van zinnen, ook kategorische, of
			 assertorische of apodictische, en problematische complexe zinnen, tegelijk
			 bevatten; bij voorbeeld: Uw

{==210==} {>>pagina-aanduiding<<}

broeder OF uw
			 zuster, maar TOCH één
van beiden ZEKER,
			 heeft het gezegd; en niet aan mij alleen, maar openlijk, in het volle
			 gezelschap. Zoo ook: Een zin of stelling BESTAAT altijd
			 NOODZAKELIJK uit een súbject of óbject als onderwerp en een
			 prédicaat of gezegde, beide met of zonder bepalingen of complementen;
			 maar KAN op zeer verschillende wijzen, ook somtijds onvolledig,
			 UITGEDRUKT WORDEN, en ZEER VERSCHILLEND VAN AARD ZIJN.
De leden van een complexen zin kunnen eenvoudig nevens
			 elkander gesteld worden, zonder dat de verbinding of tegenstelling door
			 eenig woord wordt uitgedrukt; zoodat men bij voorbeeld zeggen kan: Uw
			 broeder of zuster, één van beiden zeker, heeft het gezegd; niet
			 aan mij alleen, - openlijk, in het volle gezelschap.-Zulk een
			 nevenstelling (tot onderscheiding van bijstelling of appositie)
			 heeft vooral plaats, wanneer aan een woord of uitdrukking een ander tot
			 opheldering, verbetering, versterking of vergrooting wordt
			 toegevoegd, om dit voor het eerste als het ware in de plaats te stellen.
			 Zoo, wanneer men, gelijk in het zoo even gebruikte voorbeeld, bij
			 openlijk nog in het volle gezelschap voegt. Slechts
			 één enkel voorbeeld wil ik hier nog bij voegen: Zijn ouders,
			 zijn geheele familie, was hij tot last, - wat meer is, tot schande.
Meestal echter worden de leden van een complexen zin met
			 elkander verbonden door een conjunctie of voegwoord. - Dat een
			 woord, waarmeê het verband beteekend wordt, waarin een zinsnede
			 tot den hoofdzin staat, indien het geen betrekkelijk voornaamwoord is,
			 ook een coujunctie of voegwoord genoemd wordt, is boven (bl. 204)
			 reeds opgemerkt. Maar wat is nu zulk een conjunctie of voegwoord
			 zelf als deel van den zin?
Bij het spreken over de bijwoorden en voorzetsels (op
			 
{==211==} {>>pagina-aanduiding<<}
 bl. 100) is reeds met een enkel woord gezegd, dat ook een
			 conjunctie of voegwoord meestal niets anders, dan een
			 bijwoord of voorzetsel is. Dit is evenwel niet altijd het geval.
			 Daarvan is met name uitgezonderd het in het Nederduitsch wel het meest van
			 allen gebruikelijke voegwoord dat. Dit is niets anders, dan het als
			 betrekkelijk voornaamwoord gebruikte aanwijzend voornaamwoord;
			 gelijk in het Latijn en Fransch het als betrekkelijk voornaamwoord gebruikte
			 vragend voornaamwoord (quod en que) op dezelfde wijze
			 gebezigd wordt. Als voegwoord is het vóór een zinsnede
			 eigenlijk ook niets anders, dan wat het ook als betrekkelijk
			 voornaamwoord is; namelijk hetzelfde, wat het aanwijzend of
			 bepalend lidwoord vóór een zelfstandig naamwoord is (bl.
			 205). Wanneer men bij voorbeeld zegt: Dat uw broeder komt, zal mij aangenaam
			 wezen; dan is dat vóór de zinsneê uw broeder
			 komt hetzelfde als het, wanneer men het onderwerp niet door middel
			 van een zinsneê, maar door een Infinitief, uitdrukt, en zegt: Het
			 komen van uw broeder zal mij aangenaam wezen. Gelijk door het woordje
			 dat als aanwijzend voornaamwoord op iets als op een voorwerp
			 gewezen wordt, zoo wijst het ook, wanneer het als voegwoord gebruikt
			 wordt, op hetgeen gezegd wordt in de volgende zinsneê. Zegt men bij
			 voorbeeld: Ik hoor, uw broeder komt. Dat zal mij aangenaam wezen; dan
			 wijst het terug op het reeds genoemde uw broeder komt als op een
			 voorwerp (het komen van uw broeder), en wel als voornaamwoord, in
			 de plaats van de benaming van dat voorwerp. Maar zegt men: Dat uw broeder
			 komt, zal mij aangenaam wezen, dan wijst het even zoo op datzelfde
			 uw broeder komt, als op een voorwerp; doch niet als
			 voornaamwoord, maar zóó, dat het, met de volgende
			 zinsneê verbonden, te zamen met deze zinsneê de benaming van het
			 voorwerp uitmaakt, en, als lidwoord, zelf een lid van die
			 benaming is. Zeer gevoeglijk kan men het dus het relatief artikel of
			 betrekkelijk lidwoord noe-
{==212==} {>>pagina-aanduiding<<}
men. In uitdrukking verschilt het in
			 het Nederduitsch volstrekt niet van het aanwijzend voornaamwoord, gelijk ook in
			 het Hoogduitsch het aanwijzend lidwoord das daarvan niet verschilt, en
			 het voegwoord, of liever betrekkelijk lidwoord, dass alleen in de
			 spelling er van onderscheiden wordt.
Door dat betrekkelijk lidwoord, of - wil men liever de
			 gewone benaming voegwoord behouden?-door dat betrekkelijk voegwoord
			 dan, met een zinsneê te verbinden, wordt dus deze zinsneê tot een
			 benaming van voorwerp gemaakt, en als zoodanig, even als een zelfstandig
			 naamwoord of als een Infinitief, in den zin geconstrueerd. Zoo is de
			 zinsneê het onderwerp in het zoo even gebruikte voorbeeld: Dat
			 uw broeder komt, zal mij aangenaam wezen; even als wanneer men zeide: de
			 komst, of het komen, van uw broeder. Het is het
			 óbject, als men bij voorbeeld zegt: Ik hoor (of Ik
			 hoop), dat uw broeder komt: want zoo beteekent het, wat gehoord (of
			 gehoopt) wordt.
Hierbij moet evenwel opgemerkt worden, dat vóór zulk
			 een als óbject in den volzin geconstrueerde zinsneê dat
			 betrekkelijk voegwoord ook alleen die betrekking kan
			 beteekenen,dieanders door middel van een naamval of door een
			 voorzetsel wordt uitgedrukt. Zoo zegt men bij voorbeeld de rede, dat
			 ik weiger, in plaats van de rede mijner weigering, of van mijn
			 weigering, of van mijn weigeren; en Ik verheug mij, dat gij er in
			 toestemt, in plaats van: Ik verheug mij over uw toestemming. En even
			 zoo zegt men: mijn vreugde, dat gij er in toestemt. De zinsneê,
			 dat gij er in toestemt, beteekent het óbject der vreugde.
			 
In zulk een zin, zegt men, beteekent dat zooveel als
			 omdat;- in andere zooveel als opdat; bij voorbeeld; Ik zal
			 mijn best doen, dat ik het krijg; in andere zooveel als zoodat; bij
			 voorbeeld: Hij lachte, dat hij schudde. De waarheid is, dat ook in deze
			 beide laatste gevallen de zinsneê met het betrekkelijk lidwoord
			 (of voegwoord) het óbject is, in het eerste geval als
			 voorgesteld doel, inhet 
{==213==} {>>pagina-aanduiding<<}
 laatste als onwillekeurig
			 gevolg. Dat ik het krijg beteekent in het eerste voorbeeld hetzelfde als
			 tot verkrijging er van, of om het te verkrijgen; en wij kunnen
			 dit voorzetsel om ook weglaten en het Gerundium als complement van
			 óbject met het gezegde verbinden en zeggen: Ik zal mijn best doen
			 het te verkrijgen. - Hij lachte, dat hij schudde,zegt men zonder
			 voorzetsel op dezelfde wijze, als: Hij lachte zich een bochel. Zie bl.
			 177.
Meest al de andere voegwoorden zijn werkelijk niets anders dan
			 bijwoorden of, wat hetzelfde is, voorzetsels, hetzij ze ook
			 anders nog als zoodanig gebruikt worden, of niet. In het laatste geval, en
			 wanneer de oorspronklijke beteekenis niet duidelijk blijkt, kan het
			 twijfelachtig zijn, welke van beide functies het voegwoord eigenlijk bekleedt.
			 Zoo zou het verbindende voegwoord en eigenlijk een bijwoord
			 kunnen zijn in den zin van voorts, of ten anderen, of als
			 mede; maar ook een voorzetsel in den zin van met. Zookan
			 de moeder en het kind beteekenen: de moeder, voorts (vervolgens,
			 verder, of ten anderen, of alsmede) het kind; maar ook: de
			 moeder met het kind. Het tegenstellende voegwoord maar is
			 zeker een bijwoord: het is nog als zoodanig in gebruik; bij voorbeeld
			 als men zegt: Het verschilt maar weinig. Het beteekent dus zooveel als
			 slechts, alleenlijk; gelijk in het Hoogduitsch allein daarvoor
			 gebruikt wordt.- Het onderzoek naar de eigenlijke beteekenis van ieder
			 voegwoord in het bijzonder, waaruit dan tevens blijken moet, of het eigenlijk
			 enkel maar een bijwoord, dan wel een bijwoord met een bepaling, en dus
			 een voorzetsel is, behoort tot de Grammatica van elke bijzondere taal:
			 de duisterheid van de oorspronklijke beteekenis, of dat ten minsten in het
			 spraakgebruik daaraan niet gedacht wordt, is het juist, wat een bijwoord of
			 voorzetsel bijzonder tot voegwoord geschikt maakt, daar het
			 zóó alleen en zuiver den logischen zamenhang der gedachten

{==214==} {>>pagina-aanduiding<<}
 beteekent, dien de eigenlijke beteekenis van een woord
			 niet beteekenenkan. -
De voegwoorden, die eigenlijk niets anders dan voorzetsels zijn,
			 verschillen van de andere voorzetsels alleen daarin, dat het bijwoorden zijn,
			 die niet, zooals anders, een naamwoord, maar een zin, tot
			 bepaling hebben. Zoo is sedert een bijwoord, als men bij
			 voorbeeld zegt: Ik heb er sedert niet meer van gehoord; en een
			 voorzetsel, wanneer men zegt sedert dien tijd, of sedert mijn
			 terugkomst; maar een voegwoord, als men bij voorbeeld zegt:
			 sedert ik terug ben. - En, gelijk in dit voorbeeld sedert, zoo
			 kunnen ook andere voegwoorden, die eigenlijk bijwoorden en, met een bepaling,
			 voorzetsels zijn, eenvoudig met een zin als voorwerp tot bepaling verbonden
			 worden; bijvoorbeeld: vóór- of eer - het gebeurt;
			 naar het uitvalt; ingeval het mislukt; mits gij het mij teruggeeft; vermits de
			 tijd verstreken is; dewijl het te laat is; terwijl ik hier ben ; naar mate er
			 veel of weinig gezaaid wordt; gelijk gezegd is ; als wierd hem het grootste
			 leed gedaan ; als gij bedankt, bedank ik ook; ten einde hij het niet
			 vergeten mogt; naardemaal gij het verlangt: - maar dikwijls wordt bij
			 zulke voorzetsels vóór den zin het betrekkelijk lidwoord
			 dat geplaatst, en zegt men bij voorbeeld ook: sedert dat ik terug
			 ben; vóór dat het gebeurt;
naar dat het uitvalt. Bij
			 andere heeft dat altijd plaats; bij voorbeeld: in plaats dat (of ook
			 wel: in plaats van dat) hij schuld bekende; behalven dat het niet baten zal;
			 zonder dat hij er voordeel van heeft;
na dat hij dit gezegd had; tot dat
			 hij komt; met dat ik de oogen opsloeg; op dat hij het niet vergeten zou. -
			 De éénlettergrepige voorzetsels smelten in de uitspraak van den
			 zin veelal met het betrekkelijk lidwoord tot één voegwoord te
			 zamen, zoodat men dan ook schrijft: voordat, nadat, totdat,
			 opdat. -
Even zoo worden ook demonstrative bijwoorden met een
			 
{==215==} {>>pagina-aanduiding<<}
 zin tot bepaling verbonden, en zijn dan voegwoorden; bij
			 voorbeeld: zoo (of indien) gij het verlangt; daar (of naardien) het
			 bekend is; nu het eenmaal zoo is; zoo ver (of voor zoo ver) het
			 uitvoerlijk is; zoo dra (of in één woord: zoodra) het
			 gebeurt; zoo als (of in één woord: zooals) gij gezegd
			 hebt; zoo dat (of in één woord: zoodat) niemand het
			 bemerkte. - Maar, zegt men bij voorbeeld: Ik ben er zóó
			 van ontsteld, dat ik nog beef; of Hij deed het zóó
			 voorzigtig (of met die omzigtigheid), dat niemand het bemerkte; of De zaak is
			 in dier voege (of op zulk een wijze) geschikt, dat beide partijen
			 tevreden zijn; of Ik zal het u leenen, op voorwaarde (of onder
			 beding, of op deze voorwaarde of onder dit beding), dat gij het
			 mij binnen een maand teruggeeft; dan wordt het bijwoord of complement,
			 ofschoon door een zinsneê bepaald, geen voegwoord genoemd, omdat
			 het dan niet met de zinsneê één zamengesteld geheel
			 uitmaakt. Voegwoord is dan alléén het betrekkelijk
			 lidwoord. - Even zoo is ook in zoo als (of zooals) het
			 bijwoord zoo met het voegwoord als te zamen een zamengesteld
			 voegwoord: maar, als men zegt in dier voege, als, of op zulk een
			 wijze, als; dan is als alleen het voegwoord. - En bij gevolg
			 zijn dan ook zoo dra, zoo spoedig, zoo dikwijls, en dergelijke, geen
			 voegwoorden te noemen, wanneer het voegwoord als er bijgevoegd wordt;
			 bij voorbeeld als men zegt: zoo dra, als hij komt: maar het zijn
			 voegwoorden, wanneer zij zelf onmiddellijk de zinsneê tot bepaling
			 hebben, en men bij voorbeeld zegt: zoodra hij komt; zoo spoedig mogelijk is;
			 zoo dikwijls gij verkiest.
Sommige bijwoorden worden ook voegwoorden genoemd,
			 ofschoon zij geen zinsneê, als deel van een volzin, met den
			 hoofdzin verbinden, maar òf als een soort van uitroep
			 vóór een op zich zelf staanden volzin geplaatst, òf
			 ook wel als een tusschenwerpsel midden daarin als ieder ander bijwoord
			 
{==216==} {>>pagina-aanduiding<<}
 geconstrueerd worden. Zulke bijwoorden zijn namelijk of
			 te weten en trouwens of immers ; bij voorbeeld: Gij
			 zegt mij niets nieuws. Trouwens, ik wist het al lang. - of: Ik wist het
			 trouwens al lang. -
Even zoo wordt ook het voegwoord want niet vóór
			 een zinsneê, maar vóór een volzin, geplaatst.
			 In het Latijn zegt men daarvoor nam, hetgeen hetzelfde als het
			 Hollandsche namelijk schijnt te wezen; in het Fransch car, dat,
			 naar het schijnt, een verkorting van quare of hetzelfde als cur
			 is, en dus eigenlijk waarom? zou beteekenen; - een vraag naar de
			 rede of oorzaak, waarop de onmiddellijk volgende volzin het antwoord zou zijn.
			 Zoo zegt men ook voor ons namelijk in het Javaansch: Rede dat het zoo
			 is?.... Van het Hollandsche want is de eigenlijke beteekenis mij
			 onbekend: misschien is het een zamentrekking uit meer dan één
			 woord: maar het schijnt ook wel eigenlijk een vraag te beteekenen. Is
			 het misschien een zamensmelting van Wat? niet? zoodat het eigenlijk
			 beteekent: Wat dunkt je? is het niet zoo?
Weêr van een anderen aard zijn de voegwoorden hetzij of
			 't zij (het zij, dat is, het mag zijn) en tenzij (het en zij,
			 dat is zij het niet) of tenware (het en ware), waarvoor men
			 ook zegt: ware het niet dat; bij voorbeeld: Ik zal hij u komen,
			 hetzij van avond, of morgen vroeg, tenzij gij liever bij mij wilt komen.-
			 Dit zijn dus eigenlijk voluntative uitdrukkingen. En zoo ziet men, hoe
			 allerlei soorten van woorden en uitdrukkingen gebruikt kunnen worden tot
			 voegwoorden, dat is tot logische zamenvoeging of verbinding van een in
			 twee zinnen, of zinsneden of leden van een zin, uitgedrukte gedachte.
Een andere voor de zamenstelling in de ontleding van zinnen
			 belangrijke opmerking is deze, dat dikwijls een gedeelte van den zin los
			 voorop gezet wordt, terwijl dan in den zin daarop terug gewezen
			 wordt door een 
{==217==} {>>pagina-aanduiding<<}
 voornaamwoord; bij voorbeeld: Dat bruine paard
			 van u, hoeveel hebt gij daarvoor gegeven? In den morgenstond, dan is het gemoed
			 zacht en kalm gestemd; Dat papier, dat gij mij gezonden hebt, daar kan men niet
			 op schrijven: het vloeit. En hiertoe behoort eigenlijk ook de in de
			 spreektaal zoo gewone woordvoeging, als deze: Mijn buurman zijn huis zal
			 morgen verkocht worden. - De rede, waarom een gedeelte van een zin zoo
			 los, als los zindeel, vóór den zin geplaatst wordt, is
			 vooreerst de nadruk of het gewigt, dat men op dat gedeelte van den zin
			 legt; vooral in tegenstelling van iets anders, hetzij dit tegenovergestelde ook
			 genoemd wordt, of niet. Zóó in het tweede voorbeeld, waarin de
			 morgenstond tegenover de andere tijden van den dag gesteld wordt. Een
			 tweede rede is, dat hetgeen men zoo het eerst noemt, ook het eigenlijke
			 onderwerp is, waarover men spreken wil; terwijl men dan, om er van te
			 zeggen, wat men er van zeggen wil, een ander woord tot
			 súbject (bl. 34) moet maken. Zóó is in het eerste
			 en derde voorbeeld het paard en het papier het eigenlijke
			 onderwerp, waarvan men spreekt; maar gij in het eerste, en men in
			 het derde, het súbject. En zoo wil men ook in het vierde voorbeeld van
			 zijn buurman spreken en, zeggen, dat zijn huis morgen verkocht zal
			 worden; terwijl dan in dit gezegde van dat onderwerp zijn huis het
			 súbject is. Een derde rede is eindelijk, dat het hoofdwoord van
			 dat gedeelte van den zin, waarmeê men begonnen is, door lange bepalingen,
			 vooral door één of meer relative of conjunctive zinsneden, van
			 het overig gedeelte, dat er nog aan toe te voegen is, te ver verwijderd geraakt
			 is, om er dat overig gedeelte behoorlijk meê te verbinden. Zoo bij
			 voorbeeld, als men zegt: Dat papier, dat gij mij gezonden hebt, en dat er
			 voor het oog zoo mooi uit ziet, dat kan ik niet gebruiken: het vloeit;- of
			 ook: ik kan het niet gebruiken: het vloeit.
In talen, waarin geen klemtoon bestaat, is het gebruik
			 
{==218==} {>>pagina-aanduiding<<}
 van zulk een los zindeel om de tweede van de bovengenoemde
			 redenen zeer menigvuldig: in het Hollandsch alleen maar in de spreektaal en in
			 levendigen schrijfstijl.
Maar dikwijls moet men zulk een los vóór een zin
			 geplaatste uitdrukking niet als een deel van den volgenden zin
			 beschouwen, maar als een uitdrukking, die op zich zelf een zin uitmaakt,
			 namelijk als een vraag of uitroep; gelijk dit dan ook in het
			 spreken hoorbaar is aan den toon. Zoo bij voorbeeld, wanneer iemand gevraagd
			 wordt, waar zijn broeder woont, en hij daarop antwoordt: Mijn broeder,-
			 (dat wil zeggen: Vraagt gij naar mijn broeder?) die woont reeds
			 sedert lang niet meer hier. Zoo ook: Die ingebeelde gek ! die meent, dat
			 men om zijn geestigheid lacht, wanneer men hem uitlacht om zijn
			 dwaasheden.
Zeer menigvuldig vooral wordt een relative of
			 conjunctive zinsnede zoo los voorop gezet, en dan door een aanwijzend
			 voornaamwoord de plaats aangewezen, die de zinsnede in den hoofdzin bekleeden
			 moet; bij voorbeeld: Wien de schoen vast, die trekt hem aan; Daar gij mij
			 niet gelooven wilt, zoo zal ik het u bewijzen; Omdat iedereen het zegt, daarom
			 is het nog niet waar. - En zoo dan ook een onderstelling (bl. 14),
			 en niet alleen, wanneer deze in een conjunctive zinsnede, maar ook, wanneer zij
			 vragender wijze, uitgedrukt wordt; bij voorbeeld: Indien dat zoo is, dan
			 hebt gij gelijk; Was het niet waar, dan zou ik het niet zeggen.
Eindelijk kan ook midden in een zin een andere zin, als
			 tusschenzin, ingevoegd worden; bij voorbeeld: In mijn jeugd,
			 ik herinner het mij nog zeer goed, stond hier de waag. - Zoo kan men
			 ook, wanneer men de woorden of, wat hetzelfde is, de gedachten van iemand
			 vermeldt, den zin, waarin men dit doet, eer men dien voleindigd heeft,
			 afbreken, en er midden tusschen in zeggen, 
{==219==} {>>pagina-aanduiding<<}
 wiens woorden of
			 gedachten men aanvoert; bij voorbeeld: De vreeze des Heeren, zegt de
			 Prediker, is het beginsel der wijsheid; Ondank, zegt het spreekwoord, is 's
			 werelds loon; Gij verstaat mij, geloof ik, verkeerd. - En zoo ook met een
			 tegenstelling daarbij, in een complexen zin: De schrijftaal, meent men
			 gewoonlijk, maar zeer te onregt, is de ware taal, zooals zij wezen
			 moet.
			  
Dit zij genoeg omtrent de zamenstelling van zinnen uit verschillende
			 leden in complexe zinnen, en uit zinsneden met den
			 hoofdzin in volzinnen. Hetzelfde zal tevens voldoende zijn, om de
			 zamenstelling van een geheele rede te begrijpen, en die te kunnen
			 ontleden: want een rede is niets anders dan een aaneenschakeling van
			 even zulke zamenhangende en onderling verbondene zinnen, als ook tot een
			 volzin zamengevoegd en verbonden, of in een complexen zin te
			 zamen- en ineen-gevat, kunnen worden.
Die zamenstelling van een rede uit volzinnen, en van de volzinnen
			 uit zinsneden of leden, wordt in het schrift door de scheidteekens
			 aangeduid. - De volzinnen worden van elkander afgescheiden door een
			 punt. Bij grootere afscheiding zet men een streepje (-) daar achter:
			 bij nog grootere afscheidingen begint men een nieuwen regel. - De
			 zinsneden, en alle meer zelfstandige deelen van een zin, zooals
			 de prédicative attributen (bl. 138, 141, 142, 148 en 149), en
			 vele complementen, wanneer zij uit meer dan één woord
			 bestaan en een zin in zich sluiten (bl. 162, 185 en 196), als ook vele
			 leden in complexe zinnen, worden door een commaafgescheiden; bij
			 voorbeeld: De omstandigheden, te merkwaardig om ze met stilzwijgen voorbij
			 te gaan, zal ik, zoo kort als mogelijk, hier trachten mede te deelen, om zoo
			 ten minsten eenig denkbeeld te geven, hoe het mogelijk ge-

{==220==} {>>pagina-aanduiding<<}

weest is, dat die man, anders altijd zoo bedaard en voorzigtig, tot dien
			 stap, die zoo noodlottig in de gevolgen geweest is, heeft kunnen komen.
Verder heeft men de comma-punt en de dubbelde punt als
			 zamengestelde scheidteekens, waarvan de eerste in plaats van de comma
			 gebruikt wordt, om een wat grootere afscheiding van twee deelen van een volzin,
			 en de andere in plaats van een punt, om een naauweren zamenhang van twee
			 volzinnen, aan te wijzen; bij voorbeeld: Indien hij zich maar een oogenblik
			 bedacht had, en de gevolgen, die het zou kunnen hebben, hem voor den geest
			 gekomen waren; dan zou hij zeker teruggetreden zijn: maar hij scheen als
			 verblind. - In plaats van een punt gebruikt men na een vraag het
			 vraagteeken, en na een uitroep of toeroep het
			 uitroepingsteeken. Na een minder levendigen toeroep wordt echter
			 dikwijls aan het einde van een zin eenvoudig een punt, en, wanneer zulk
			 een toeroep midden in een zinsnede geplaatst wordt, een comma gebruikt.
			 Zoo vooral na een vocatief (bl. 38). Een tusschenzin plaatst men
			 tusschen twee comma's, of tusschen twee haakjes, of ook wel tusschen twee
			 streepjes.-Even als achter een punt, zoo schrijft men ook wel achter de
			 andere scheidteekens, tot grootere afscheiding een streepje.
In het gebruik van deze scheidteekens kan eenig verschil van
			 gewoonte bestaan. Zoo is men in het Fransch niet gewoon een relative
			 zinsneê van het woord, waarvan de zinsneê de bepaling is, door een
			 comma af te scheiden, en schrijft men dus niet, zooals in het Nederduitsch de
			 gewoonte is, De brief, dien ik schrijf, maar Les lettres que
			 j'écris. - Zulk een gewoonte is echter geen wet. Zoo kan men in het
			 genoemde geval ook wel in het Nederduitsch, ten minsten vóór een
			 korte zinsnêe, en vooral waar deze den volzin eindigt, de comma weglaten.
			 Gewoonte is het in het Nederduitsch, geen comma te schrijven vóór
			 het betrekkelijk voornaamwoord hetgeen, b. v. Ik kan hetgeen gij
			 beweert, niet tegenspreken. - De beste interpunctie of
			 zinscheiding is 
{==221==} {>>pagina-aanduiding<<}
 die, waardoor de logische
			 samenstelling en zamenhang van den volzin het duidelijkst wordt
			 aangewezen. Het is een verkeerd begrip, de scheidteekens ook tevens, of wel
			 voornamelijk, als rustteekens te beschouwen, om de verschillende,
			 langere of kortere, pause of rust aan te wijzen, die hij de
			 uitspraak tusschen de zinnen, en deelen of leden der zinnen, moet worden
			 inachtgenomen. Die langere of kortere rust wordt evenmin als de meer snelle of
			 meer langzame uitspraak van een woord, en evenmin als de hoogere of lagere
			 toon, waarmeê ieder gedeelte van den zin en ieder lettergreep van een
			 woord moet worden uitgesproken, door leesteekens aangewezen. Dat geschiedt
			 alleen bij hetgeen gezongen moet worden, door middel van
			 noten.



