


Jaarboek van de Maatschappij der Nederlandse Letterkunde, 1782
logo_mnl__01

GEBRUIKT EXEMPLAAR
exemplaar universiteitsbibliotheek Leiden, signatuur: 1499 A 8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 9den van Hooimaand 1782’.
 
REDACTIONELE INGREPEN
p. 8: de ondertekening in handschrift van ‘Fr van Lelyveld’ is tussen vierkante haken gezet.
fol. A2v (Uitnodiging): de ondertekening in handschrift van ‘Pieter van den Bosch’ en de datum is tussen vierkante haken gezet.
fol. A1r (Brief): de ondertekening in handschrift van ‘W. Bilderdijk’ en de datum is tussen vierkante haken gezet. De geschreven tekst in handschrift onder de ondertekening is opgenomen als afbeelding.
In de Jaarboeken zijn hier en daar koppen toegevoegd, deze zijn tussen vierkante haken gezet.
 
Bij de omzetting van de gebruikte bron naar deze publicatie in de dbnl is de blanco pagina (fol. A1v (Brief)) niet opgenomen in de lopende tekst.


2005 dbnl
 

_jaa001178201_01

Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 9den van Hooimaand 1782. Z.p., z.j.
 


DBNL-TEI 1



2005-06-16

IH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 9den van Hooimaand 1782. Z.p., z.j.
 
Zie: https://www.dbnl.org/tekst/_jaa001178201_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 











{==1==} {>>pagina-aanduiding<<}

Handelingen van de Maatschappy der Nederlandsche Letterkunde te Leyden.

Jaarlijksche vergadering, gehouden op Dingsdag, den 9den van Hooimaand 1782, des morgens ten negen uren, en vervolgd des namiddags ten drie uren.Tegenwoordig zijnde de Heeren

van Lelyveld.

Tollius.

C. Boers, J.Z.

N. Hinlópen.

Parvé.

Ruhnkenius.

Valk.

Dibbetz.

Tollozan.

Huisinga Bakker.

Pestel.

Scholten.

Schultens.

Bilderdijk.

[Aanspraak van de voorzitter, H.A. Schultens]

[Levensbericht van Josua van Iperen]

De President opende de Vergadering met een aanspraak; voor welke hy door de tegenwoordig zijnde Leden bedankt werd; met verzoek, dat dezelve in de Handelingen mochte geplaatst worden; 't welk door den President is toegestaan: zijnde als volgt:
 
WEL-EDELE HEEREN!
 
‘Ik heb de eer Uwe Wel-Edelheden te verwelkomen op deze Jaarlijksche Vergadering onzer Maatschappye, welke, tot den opbouw der Nederlandsche Letterkunde ingericht, niet minder luisterrijk is door de voortreffelijkheid harer bedoelingen, dan door het aanzien en de verdiensten harer Leden. Ik achte het my derhalven tot geene geringe eer door Uwe Wel-Edelheden, in het voorleden Jaar, tot Voorzitter dezer Maatschappye benoemd te zijn, en betuige mynen eerbiedigen dank voor dit blijk van goedgunstig vertrouwen op mynen yver om de plichten, tot dien post behoorende, hartelijk waartenemen.
 
In die betrekking Uwe Wel-Edelheden thans begroetende, en, naar billijk gebruik, eenige melding zullende maken der gewichtigste zaken, zedert de laatste Jaarlijksche Vergadering onder ons voorgevallen, kan ik niet ontveinzen, dat ik my met leedwezen versteken zie van dat genoegen, het welk meest alle myne Voorgangers ieder jaar ondervonden, om Uwe Wel-Edel-
{==2==} {>>pagina-aanduiding<<}
1782.heden met de eene of andere aangename gebeurtenis geluk te wenschen. 'Er is dit Jaar niets voorgevallen, waar door ik in deze plechtige byeenkomst de algemeene blijdschap zoude kunnen opwekken.
 
De uitgeschrevene Prijsvraag, hoe zeer behoorende tot een gedeelte der Geschiedenis van ons Vaderland, en derhalven tot eene der meestgeachte bezigheden onzer edelste en kloekste verstanden: die Vraag echter is onbeantwoord gebleven. Wy zien andermaal onzen wensch veriedelt om uitmuntende verdiensten naar waarde te vereeren, het aanzien der Maatschappye daar door opteluisteren, en de kundigheden, in dit gedeelte der wetenschappen, ten algemeenen nutte, te vermeerderen.
 
Gelijk wy dus in onze hoop op eenigen toevoer, die ons van buiten kon aangebragt worden, te leur gesteld zijn, zo wenschte ik dit onaangenaam bericht door een gunstiger verslag van onze eigen verrichtingen te mogen vergoeden. Doch ik moet, Wel-Edele Heeren, hoe zeer het misschien beter ware geheel te zwygen - ik moet echter, gedrongen door een sterk gevoel van waarheid, die ik niet kan te rugge houden, de klachte herhalen, welke reeds voorleden Jaar door onzen achtenswaardigen Voorzitter gedaan wierd, dat de arbeid onzer Leden, ten behoeve der Maatschappye, niet genoeg geëvenredigd is aan derzelver aantal en bedrevenheid. Dit Jaar inzonderheid heeft de Maatschappy, als 't ware deelende in den algemeenen ramp van ons lieve Vaderland, in eene kwynende werkeloosheid doorgebracht. Hoe verwonderlijk het schynen moge, dewijl men van zulk een aantal beroemde, kundige, arbeidzame Mannen het tegendeel verwachten moest, het is echter al te waar, dat geene Verhandelingen, van welke soort zy ook zijn mogen, tot vermeerdering van de Werken der Maatschappye zijn ingekomen.
 
Het is meermalen door velen onzer Leden aangemerkt, dat eene spaarzame uitgave van goede stukken tot den bestendigen roem der Maatschappye meer toebrengt, dan het menigvuldig uitgeven van zulke Verhandelingen, welker verdiensten zich weinig boven het middelmatige verheffen. De aanmerking is zeer waarachtig, en op den aart der zake gegrond; doch ik vrees, dat zy toevalliger wyze medewerkt tot eene traagheid, welker voortduring, zo niet ons geheele leven, althans onzen bloei en wasdom zoude kunnen stremmen. Daar wy derhalven het geluk hebben, dat het velen onzer even weinig aan den tijd als aan de bekwaamheid ontbreekt, om zich in den uitgestrekten kring der

{==3==} {>>pagina-aanduiding<<}

1782. Nederlandsche Letterkunde bezig te houden, zo kan ik niet nalaten zeer hartelijk te wenschen, dat de iever van deze onze waardige Medeleden op nieuws worde opgewakkerd, en dat zy die geringe bekommernis, welke, uit eene verkeerde zedigheid geboren wordende, hen thans schijnt te rugge te houden, doen wyken voor de meergegronde vrees om den roem der Maatschappye, en met denzelven de eere van ons Vaderland, welke hen zo na aan 't harte ligt, niet genoegzaam te bevorderen,
 
Wy hebben evenwel, en wy erkennen dit met behoorlyke dankzegging aan die Heeren, welke daartoe medewerkten, eenige bydragen tot het Algemeen Omschryvend Woordenboek onzer Tale ontfangen. Uwe Wel-Edelheden zullen dit straks uit het Verslag der Maandelijksche Vergadering vernemen, maar zich teffens beklagen, dat het aantal dier bydragen niet grooter, en daar door de voortgang in dit Hoofdwerk der Maatschappye niet voorspoediger geweest is.
 
Deze voortgang toch hangt grootendeels af van de vaardigheid der Leden, in het aanbrengen hunner verzamelde aanteekeningen en waarnemingen. Wy vleien ons, by aanhoudendheid, dat die Heeren, welken de gelegenheid daar toe gunstig is, zich niet zullen onttrekken hunnen arbeid aan dezen taak te besteden. Dit vordert het waar belang der Maatschappye, van welke het algemeen de volvoering van zulk eene loflyke en langbegeerde onderneming met verlangen te gemoete ziet. Ik behoeve geene andere drangreden te gebruiken, om onzer aller medewerking tot het bereiken van zulk een voortreffelijk oogmerk aantemoedigen.
 
Ik moet nogmaals, Wel-Edele Heeren! mijn leedwezen betuigen, over de onaangename noodzakelijkheid, waarin ik my bevonden heb, om de Vergadering van dezen dag, door zulk eene klagende aanspraak te openen. Men duide my myne vrymoedigheid niet ten kwade. Zy is voortgekomen uit eene hartelyke zucht voor den bestendigen welvaart onzer Maatschappye. Ik weet zeer wel, en hierop mogen wy ons te recht verheffen, dat haar roem reeds te wel gevestigd is, dan dat de werkeloosheid van eenen kleinen tijd haar ten dien opzichte zeer nadeelig zijn zoude. Deze bewustheid, en het vertrouwen op den verdubbelden vlijt onzer kundige Medeleden, verdrijft die akelige denkbeelden, welke mijnen geest schenen te benevelen. Verschoont mynen yver, indien hy ontydig en kwalijk geplaatst was.

{==4==} {>>pagina-aanduiding<<}


1782.[Levensbericht van Josua van Iperen]

‘Voorts moet ik Uwe Wel-Edelheden berichten, dat de Maatschappy het ongeluk gehad heeft eenen harer Leden door den dood te verliezen. De Eerwaardige Josua van Iperen overleed op Batavia, den 11. van Sprokkelmaand des vorigen jaars. De wijduitgestrekte geleerdheid van dezen Man, en zyne onvermoeide naarstigheid, die ook meer dan eens ten dienste der Maatschappye vaardig was, vordert onzen dankbaren eerbied voor zyne nagedachtenisse’.
 
De Sekretaris las de Handelingen der Maatschappye, sedert de laatstgehoudene Jaarlijksche Vergadering: die der Maandelijksche Vergadering van den 5den dezer maand werden goedgekeurd.
 
De President berichtte der Vergadering, dat by de Maandelijksche Vergadering ontvangen was een Latijnsche brief van Joannes Fridericus Loesch, Secretarius intimus serenissimi Marggravii Brandeburgensis & Scholarcha Collegii Onoldini. De brief werd voorgelezen; doch men oordeelde dat over deszelfs inhoud geen omvraag behoorde gedaan te worden.
 
De Sekretaris bracht ter tafel, en las der Vergadering voor, eenen brief van den Heer van den Bosch, waar mede hy der Vergadering kennis gaf, dat de kwynende staat zyner gezondheid oorzaak was dat hy deze Jaarlijksche Vergadering niet konde bywoonen; dat dezelve hem ook in de noodzakelijkheid bracht, om ernstig te verzoeken, dat deze Vergadering hem niet mochte benoemen tot de waarneming van eenig ampt of andere Kommissie.
 
Nog las de Secretaris een brief van den Heer Mandt, ten geleide van zyne Toelagen voor de jaren 1779 en 1780.
 
Uit naam van den Opziener over het uitgeven der Stukken werden ter tafel gebracht de afgedrukte elf bladen van het Sesde Deel der Werken van onze Maatschappy.
 
Door den President in omvrage gebracht zijnde of iemand der tegenwoordig zijnde Leden iets had voortestellen of inteleveren, werd door den Heer Tollius, uit naam van den Heer Fontein, ten dienste van ons Woordenboek, ingeleverd eene vierde Verzameling van Noordhollandsche woorden, door den Heer Agge Roskam Kool, by-eengebracht: als mede eene Aanteekening van waarschijnlyke Redenen dat Joost van Vondel in het Lof der Zeevaart vs. 5. had behooren te Schryven Noppers niet Toppers.

{==5==} {>>pagina-aanduiding<<}

1782.Men verzocht den Heer Tollius, den Heer Fontein, uit naam der Vergadering, te verzoeken den Heer Kool te bedanken; de Verzameling van woorden werd den Heer N. Hinlópen ter hand gesteld, om even als de vorige gevoegd te worden in de Lijst van Noordhollandsche woorden, thands berustende onder den Heer Paludanus.
 
Men ging over tot de Punten, in den Brief van Beschryving, tot de raadplegingen dezer Vergaderinge, voorgesteld.



I.

De Sekretaris las het verslag van de Maandelijksche Vergadering, wegens het Woordenboek der Maatschappye, zijnde als volgt:
 
‘De Maandelijksche Vergadering heeft, dit Jaar, wegens het Woordenboek der Maatschappye, aan deze Vergadering niets anders te berichten, dan dat de twee Verzamelingen van Walchersche en Vlaamsche woorden, ingevolge het besluit der laatstgehoudene Jaarlijksche Vergaderinge, aan de Heeren te Water en Paulus gezonden zijn; dat dezelve door die Heeren zijn nagezien, vermeerderd, en aan de Maatschappy terug bezorgd, met eenige aanmerkingen, waaronder ook deze: dat de Verzameling van Vlaamsche woorden, ons door den Heer van Iperen toegezonden, nog nader zal behooren onderzocht te worden. Wyders, dat door den Heer Schultens, ten dienste van het Woordenboek der Maatschappye, is ingeleverd eene eerste Verzameling van woorden, te Groningen gebruiklijk, door behulp van deszelfs Zwager, den Heer de Sitter, by-eengebracht, met toezegging om by vervolg meerder Groningsche woorden aan de Maatschappy te bezorgen; en door den Heer Dumbar, eene derde Verzameling van woorden en spreekwyzen, meest te Deventer of daaromtrent gebruikelijk; om gevoegd te worden by de vorige Verzameling van Overysselsche woorden. Laatstelijk, dat men thands bezig is om de excerpten van wylen den Heer Schultens, in het verslag des vorigen Jaars vermeld, alsmede die van den Heer Fortman, uit den Delftschen Bybel, op het Alphabeth te brengen’.


II.

Belangende het verslag der Heeren Gekommitteerden, wegens de veranderingen, welke zy oordeelen dat behooren gemaakt te worden in eenige der Wetten, volgens welke de Maatschappy naar eenen prijs laat schrijven, berichtte de Heer Tollius, uit naam van de Heeren Fontein en Calkoen, dat het hun aan tyd en gelegenheid ontbroken had om hun opstel, in de Handelingen der

{==6==} {>>pagina-aanduiding<<}

1782. vorige Jaarlijksche Vergadering vermeld, aan de andere Heeren Gekommitteerden te bezorgen, en daarover met dezelve raad te plegen. De Vergadering besloot die Commissie nog-een Jaar te verlengen, en gelastte midlerwijl de Maandelijksche Vergadering, om in den Brief van beschryving tot de aanstaande Jaarlijksche Vergadering het voorstel te plaatsen ‘om in de 27ste der Wetten volgens welke de Maatschappy naar eenen Prijs laat schryven, deze woorden: de Prijs naar de meerderheid van de Stemmen der Gekommitteerden, by besluit der Maatschappye, dus uitteleggen; dat tot de bedoelde meerderheid niet minder dan vier Stemmen der Gekommitteerden vereischt wordt’.


III.

De Heeren Gekommitteerden nopens de bedenkingen op de Vrage, in de laatstgehoudene Jaarlijksche Vergadering gekozen, deden mondeling verslag van hunne bedenkingen, en gaven reden, waarom zy verkozen hadden de Vraag op deze wyze voortedragen:
‘Welke zijn de kenmerken van waar en valsch vernuft? en welke zijn de behoedmiddelen tegen het laatste?
De Maatschappy verlangt byzonderlijk het onderscheid tusschen waar en valsch vernuft, niet alleen beredeneerd; maar ook door voorbeelden uit de beste Dichters opgehelderd te zien’. om beantwoord te worden voor den eersten van Wijnmaand des Jaars 1784.
Na het hooren van eenige mondelinge bedenkingen, welke niet met eenparigheid van stemmen goedgekeurd werden, besloot men de Vraag vasttestellen zoo als zy door de Gekommitteerden was voorgedragen.


IV.

Tot Gekommitteerden, om de Verhandelingen, welke ter beantwoordinge dezer Vrage zullen zijn ingekomen, te beoordeelen, werden benoemd de Heeren Fontein, Valk, Tollius, van Lelyveld, Lubling, N. Hinlópen en P. Huisinga Bakker.


V.

De Vergadering verkoos tot een Onderwerp om naar een Prijs te laten schryven, ten einde vastgesteld te worden in de volgende Jaarlijksche Vergadering: in de Taalkunde:
 
‘De beste Verhandeling over de gronden, waaruit eene goede Nederduitsche Spraakkunst zoude behooren te worden opgemaakt’.


VI.

Men benoemde tot Gekommitteerden, om de bedenkin-
{==7==} {>>pagina-aanduiding<<}
1782.gen van alle de Leden der Maatschappye hierover te ontvangen, en benevens hunne eigene bedenkingen aan de volgende Jaarlijksche Vergadering voortedragen; de Heeren N. Hinló-pen, Scholten, Parvé, Tollius, Valk.


VII.

Na eenige raadplegingen over het zevende Punt werd besloten:
‘Dat voortaan iedere Jaarlijksche Vergadering zal bepalen uit welke Klasse, in het volgend Jaar, eene Vraag zal gekozen worden.
Dat de Maandelijksche Vergadering, in den Brief van Beschryving, drie Vragen zal voordragen, in die Klasse, die in de vorige Jaarlijksche Vergadering bepaald is’.
De Maandelijksche Vergadering werd verzocht, om na te gaan, en aan de volgende Jaarlijksche Vergadering optegeven de plaats waar, en de wijze hoe dit beslotene in de Wetten der Maatschappye gebracht zoude moeten worden. Men bepaalde, dat in het volgend Jaar eene Vraag zal gekozen worden uit de Oudheid- en Historiekundige Klasse.
Den Sekretaris werd gelast in de Handelingen dezer Vergadering te stellen, dat die Heeren, welke in het Oudheid- en Historiekundige een of meer Onderwerpen wisten, van genoegzaam belang om door de Maatschappy te worden opgegeven, ten vriendelijksten verzocht werden, om daarvan, voor den eersten van Sprokkelmaand des volgenden Jaars 1783, een Opstel te bezorgen aan den Sekretaris of Briefschryver der Maatschappye.


VIII.

Aan de Maandelijksche Vergadering werd de vryheid, om zoodanige Heeren, binnen Leyden woonende, als zy tot het oogmerk der Maatschappye geschikt zal oordeelen, tot Leden te verkiezen, weder voor een Jaar verleend.


IX.

De Rekening van den Penningmeester werd opgenomen: derzelver ontvang bedroeg zevenhonderd een en tachtig guldens drie stuivers en vier penningen, en de uitgaaf vierhonderd vier guldens elf stuivers en vier penningen; zoo dat 'er nog in kas bevonden werden drie honderd ses en zeventig guldens en twaalf stuivers; bedragende de onbetaalde Toelagen negen honderd acht endertig guldens. De Rekening nagezien en goedgekeurd zijnde, werd door den President en de Heeren Parvé en Tollius onderteekend, en de Penningmeester voor zyne getrouwe waarneming bedankt.


X.

De Toelagen werden bepaald op zeven guldens.



{==8==} {>>pagina-aanduiding<<}

1782.XI.

Men verkoos tot President, den Heer Schultens; tot Sekretaris, den Heer van Lelyveld; tot Briefschryver, den Heer Bilderdijk; tot Opziener over het uitgeven der Stukken, den Heer de Malnoe; tot Penningmeester, den Heer Valk. Den Secretaris werd gelast den Heer de Malnoe van deze zyne Verkiezing kennis te geven, en te verzoeken zich dezer keuze te laten welgevallen.
 
Voor het overige werd besloten, in de Leydsche Nederduitsche Courant, by wyze van nieuwstyding, aan het algemeen bekend te maken, welke Vraag de Maatschappy in deze Vergadering heeft opgegeven.
 
Der Maandelijksche Vergadering werd aanbevolen het Programma optestellen, en zoo veel mogelijk in en buiten ons Vaderland bekend te doen worden.
 
Aan den Penningmeester werden betaald de Toelagen van den Heer de Crane, voor de Jaren 1780 en 1781. van de Heeren Scholten en Schultens, voor het Jaar 1781. van den Heer Tollius, voor de Jaren 1781 en 1782. van de Heeren Baron van der Does, Heere van Noordwijk, van Bleiswijk, Fagel, Dibbetz, Fontein, Huisinga Bakker, N. Hinlópen, Parvé, Calkoen, van Lelyveld, Tollozan, van Engelen, van der Pot en Valk, voor het Jaar 1782.
 
(is geteekend)
 
H.A. SCHULTENS.
 
Het voorenstaande komt overeen met het Boek der Handelingen der Maatschappye, berustende by den Sekretaris.
 
[Fr van Lelyveld]



{==A1r==} {>>pagina-aanduiding<<}

Programma van de Maatschappy der Nederlandsche Letterkunde te Leyden.

Voor het jaar 1782.

De Maatschappy der Nederlandsche Letterkunde te Leyden heeft, in hare Jaarlijksche Vergadering, gehouden op den 9den van Hooimaand dezes Jaars 1782., deze Vraag opgegeven, om beantwoord te worden voor den eersten van Wijnmaand des Jaars 1784.
‘Welke zijn de kenmerken van waar en valsch vernuft? en welke zijn de behoedmiddelen tegen het laatste?
De Maatschappy verlangt, byzonderlijk, het onderscheid tusschen waar en valsch vernuft niet alleen beredeneerd; maar ook door voorbeelden uit de beste Dichters opgehelderd te zien.’
Voor den eersten van Wijnmaand des Jaars 1783. verwacht de Maatschappy de antwoorden op de volgende Vragen in het Jaar 1781. opgegeven.
1. ‘By welke Rechtbanken werd, sedert de oudste tyden, en voor al sedert het bewind der Frankische Koningen, tot de vijftiende Eeuw, in deze Landen, recht gesproken in het Crimineele? Wat maakte iemand bevoegd om als Rechter in die Rechtbanken te zitten? Door wien werden de Rechters aangesteld; en op welke wyze werd de Crimineele Rechtspleging geöefend?’
2. ‘In hoe verre moet men zich, in het opmaken van de regels onzer Nederduitsche Tale, houden aan de Oude, in hoe verre aan de Hedendaagsche Taal-gebruiken? en in hoe verre moet men de verwantschapte Dialecten; en in hoe verre de Reden daar in te hulpe nemen?’
3. ‘Dewijl de Hollandsche Steden, onder de Graaflyke Regeering, steeds in aanzien en vermogen zijn toegenomen, in zoo verre, dat men in verscheide Charters, rakende zaken van veel gewicht, dezelve nevens de Edelen en Raden gemeld vindt,

{==A1v==} {>>pagina-aanduiding<<}

zoo tot het beramen der zaken als het bezegelen der brieven; is daar door eenige vermindering of bepaling van de Macht, welke de Graven eertijds geöeffend hebben ontstaan?’
In het Jaar 1780. heeft de Maatschappy tot een Onderwerp om naar een Prijs te laten schrijven, opgegeven
‘Een Lofrede op de Unie van Utrecht.’
in te leveren voor den eersten van Wijnmaand dezes Jaars 1782.
Het staat een ieder vrij, ook den Leden der Maatschappye, om naar den Prijs te dingen: alleenlijk worden de Gekommitteerden ter beöordeelinge der ingekomene Verhandelingen van die vryheid uitgesloten. Aan den genen, wiens verhandeling de beste, en aan het oogmerk der Maatschappye voldoende gekeurd zal worden, biedt de Maatschappy een gouden Penning aan, ter waarde van honderd en vyftig Guldens.
De Verhandelingen moeten zijn in de Nederduitsche of Latijnsche Taal, met eene duidelijke hand van iemand, die geen Lid der Maatschappye is, afgeschreven. Iedere Verhandeling moet, met een Zinspreuk geteekend, besloten worden in een verzegelden omslag, welke den Titel en de Zinspreuk der Verhandeling ten opschrift heeft. Hier by moet gevoegd worden een gezegeld Briefje, in het welk de naam, waardigheid en woonplaats van den Schryver, en boven op het welk de Zinspreuk der Verhandeling geschreven is.
Het een en ander moet, in een buiten omslag, ten tyde, hier boven bepaald, bezorgd zijn in handen van den tegenwoordigen Sekretaris der Maatschappye Frans van Lelyveld, of den Briefschryver Willem Bilderdyk beide woonende te Leyden.
Voor het overige zijn de Wetten, volgens welke de Maatschappy naar enen Prijs laat schryven te vinden in het tweede Deel van de Werken der Maatschappye.






{==A1r==} {>>pagina-aanduiding<<}

[Uitnodiging door Pieter van den Bosch]

MIJN HEER!
 
Uit naam van de Maatschappy der Nederlandsche Letterkunde te Leyden, heb ik de eer van U te noodigen op de Jaarlijksche Vergadering, welke gehouden zal worden op Dingsdag den 9den van Hooimaand, des morgens ten negen en des namiddags ten drie uren, in de Vergaderkamer van de Maatschappy, op de Oudevest, om de navolgende punten in overweging te nemen, en daarop de noodige besluiten te maken.

I.

Het verslag van de Maandelijksche Vergadering wegens het Woordenboek der Maatschappye.


II.

Het verslag der Heeren Gekommitteerden Fontein, Calkoen, N. Hinlopen, Valk, en de Malnoë, benevens den President en Sekretaris, wegens de veranderingen, welke zy oordeelen dat behooren gemaakt te worden in eenige der Wetten, volgens welke de Maatschappy naar eenen Prijs laat schryven, volgens het besluit den Jaarlijksche Vergadering des Jaars 1781.


III.

Het verslag der Heeren Gekommitteerden nopens de bedenkingen op de Vrage in de laatstgehoudene Jaarlijksche Vergadering gekozen. ‘Zyn 'er in Vondel, en anderen van onze beste Dichters trekken van valsch vernuft? Wat moet men kennen en in 't oog houden om die van ware schoonheden te onderscheiden?’
De Heeren Fontein, van Lelyveld, Lublink, van den Bosch en Valk, die, in de Jaarlijksche Vergadering des Jaars 1781, tot die Kommissie benoemd zijn, worden verzogt de bedenkingen, welke zy op de voorgestelde Vraag, of zelven gemaakt, of van andere Leden der Maatschappye ontvangen mogten hebben, drie weken voor het houden dier Vergaderinge mede te deelen aan den Heer Fontein, als den eerstgenoemden der Gekommitteerden.


IV.

Het benoemen van zeven Gekommitteerden tot het beoordeelen der Verhandelingen, welke ter beantwoordinge der vastgestelde Vrage, voor den eersten van Wijnmaand des Jaars 1784, zullen inkomen.


{==A1v==} {>>pagina-aanduiding<<}


V.

Het verkiezen van een Onderwerp om naar een Prijs te laten schryven, om vastgesteld te worden in de Jaarlijksche Vergadering des Jaars 1783; waartoe voorgedragen worden.
 
In de Oudheid- en Historiekunde.
 

1.Geeft de plaats by L.A. Florus. Lib. III. Init. Cap. 3. ‘cimbri, theutoni, atque tigurini, ab extremis Galliae profugi, quum terras eorum inundasset Oceanus, novas sedes toto orbe quaerebant’, genoegzamen grond tot het vaststellen van den Cimbrischen Vloed? en kan zy aanleidelijk genoeg gehouden worden om te denken, dat die vloed in de Nederlanden aanmerkelyke veranderingen veroorzaakt hebbe?

2.Welke was onder de Graven van 't Hollandsche Huis de geaartheid van den Landzaat? en in welke achting stond hy by zyne naburen?

3.Welke zijn de veranderingen, in de Regeeringswyze van Holland en Zeeland voorgevallen, by het overgaan der Graaflijkheid, uit het oude Hollandsche Huis tot het Huis van Henegouwen?


 
In de Taalkunde.
 

1.Welke is de tegenwoordige staat onzer Nederduitsche Taal, ten aanzien van kracht, rijkheid, welluidendheid en verscheidenheid van Stijl?

2.Waarin is Hooft, als Nederduitsch Schryver, onderscheiden van onze andere Schryvers? waarin behoort men te trachten hem naby te komen? en welke zijn daartoe de beste middelen?

3.De beste Verhandeling over de gronden, waaruit eene goede Nederduitsche Spraakkunst zoude behooren te worden opgemaakt.


 
In de Dichtkunde.
 

1.Waarin bestaat het onderscheidend verschil tusschen den aart der hedendaagsche Europische Dichtkunst en dien der oude Grieksche en Romeinsche; en vanwaar ontstaat dit verschil?

2.Welke voor-en nadeelen zijn 'er voor onze Dichtkunst gesproten uit den omgang met andere Natien, en het lezen van derzelver schriften, byzonderlijk Dichtstukken?

3.In welke soorten van Dichtstukken zijn onze Nederlandsche Dichters best geslaagd?


 
In de Welsprekendheid.
 

1.Welke zijn de wijsgeerige gronden der uiterlyke Welsprekendheid, zoo ten opzichte van stemleiding als gebaarmaking, voornamelijk met toepassing op het Character en de Taal onzer Natie?

2.Welke zijn de beste middelen om de Welsprekendheid in ons Vaderland te bevorderen?


{==A2r==} {>>pagina-aanduiding<<}

3.De geaartheid van Karel den Vijfden, voornamelijk als Nederlandsch Vorst beschouwd (Stuk van Welsprekendheid.)




VI.

Het benoemen van vijf Gekommitteerden om de bedenkingen van alle de Leden der Maatschappye op het gekozen Onderwerp te ontvangen, en benevens hunne eigene bedenkingen aan de volgende Jaarlijksche Vergadering voor te dragen.


VII.

Het voorstel der Maandelijksche Vergadering:
 
‘Dat voortaan iedere Jaarlijksche Vergadering zal bepalen uit welke Klasse in het volgend Jaar eene Vraag zal gekozen worden’.
 
‘Dat de Maandelijksche Vergadering in den Brief van Beschryving drie Vragen zal voordragen in die Klasse, die in de vorige Jaarlijksche Vergadering bepaald is.


VIII.

Het voorstel der Maandelijksche Vergadering, of de vryheid om zoodaanige Heeren, binnen Leyden woonende, als zy tot het oogmerk der Maatschappye geschikt zal oordeelen, tot Leden te verkiezen, weder voor een Jaar zal verleend worden.


IX.

Het opnemen van de Rekening van den Penningmeester.


X.

Het bepalen der Toelagen.


XI.

Het aanstellen der Amptenaren,


XII.

Het benoemen van Gekommitteerden.
 
De Leden, welke eenige Excerpten, of eenigen anderen Voorraad, ten dienste van het Woordenboek, mogten gereed hebben, worden verzogt die aan de Maatschappy te doen toekomen, voor het einde van Zomermaand, om te kunnen gebragt worden in het verslag der Maandelijksche Vergadering, volgens het eerste punt van dezen Brief: en die Heeren, welke genegen zyn een Verhandeling of Digtstuk, 't zy met hunnen Naam, 't zy onder een Zinspreuk, in 
{==A2v==} {>>pagina-aanduiding<<}

gevolge het beslotene op de Jaarlijksche Vergadering des Jaars 1777, aan de Maatschappy toe te zenden, worden verzogt zulks mede voor het einde van Zomermaand te doen.
Ik heb de eer van met achting te zijn,
 
MIJN HEER!
 
Uw Dienaar
 
[Pieter van den Bosch]
 
Leyden den [27sten] van Bloeimaand. 1782.







{==A1r==} {>>pagina-aanduiding<<}

[Brief door W. Bilderdijk]

MIJN HEER!
 
Van wege de Maetschappy der Nederlandsche Letterkunde te Leyden, heb ik de eer U hier nevens te zenden een afdruksel van de Handelingen der laetstgehoudene Jaerlijksche Vergadering, gelijk ook van het Programma, op last dier Vergadering algemeen gemaekt.
De belangen der Maetschappye U voor het overige ernstig aenbeveelende, heb ik de eer met alle achting te zijn
 
MIJN HEER !
 
Uw Dienaer
 
[W. Bilderdijk]
 
Leyden den [24n van Oogstmaend,] 17[82]
 

{== afbeelding 	==} {>>afbeelding<<}
    




