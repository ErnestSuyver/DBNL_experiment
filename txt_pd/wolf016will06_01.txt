 
   
	  
		  Historie van den heer Willem Leevend. Deel 6 
		  Betje Wolff en Aagje Deken 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: S. Ned. 66 3166 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van het zesde deel van Historie van den heer Willem Leevend van Betje Wolff en Aagje Deken uit 1785. 
		    
		  REDACTIONELE INGREPEN 
Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's zijn niet opgenomen in de lopende tekst. 
 
[pagina ongenummerd (p. 1)]
Historie van den heer Willem Leevend,
Uitgegeven door E. Bekker,
Wed. Ds. Wolff,
en
A. Deken:
[Niet vertaald.]
Zesde deel.
 
in 's Gravenhage,
By Isaac van Cleef,
mdcclxxxv.
 
[pagina 383]
Lyst der brieven, van dit Zesde Deel.
 	Bladz.
Eerste Brief. Mejuffrouw Martha de Harde aan Mejuffrouw Alida Ryzig.	3
Tweede Brief. Mevrouw Alida Ryzig aan Mevrouw Petronella Everards.	16
Derde Brief. Mejuffrouw Jacoba Veldenaar aan Mevrouw Suzanna Helder.	29
Vierde Brief. Mevrouw Suzanna Helder aan Mejuffrouw Adriana Belcour.	37
Vyfde Brief. Aan Mejuffrouw Jacoba Veldenaar.	42
Zesde Brief. Mejuffrouw Cornelia West aan Mevrouw Alida Ryzig.	48
Zevende Brief. Aan den Heer Willem Leevend.	64
Agtste Brief. De Heer Willem Leevend aan den Eerwaardigen Heer * * *.	81
Negende Brief. Mejuffrouw Christina Helder aan den Heer Paulus Helder.	98
Tiende Brief. Mejuffrouw Adriana Belcour aan Mevrouw Suzanna Helder.	117
Elfde Brief. Majoor Hendrik Veldenaar aan Mejuffrouw Jacoba Veldenaar.	120

 
[pagina 384]
Twaalfde Brief. Mejuffrouw Martha de Harde aan Mevrouw Suzanna Helder.	123
Dertiende Brief. Mevrouw Alida Ryzig aan Mejuffrouw Christina Helder.	132
Veertiende Brief. Mevrouw Suzanna Helder aan Mejuffrouw Adriana Belcour.	140
Vyftiende Brief. Mejuffrouw Christina Helder aan Mejuffrouw Jacoba Veldenaar.	142
Zestiende Brief. Mejuffrouw Jacoba Veldenaar aan Mevrouw Suzanna Helder.	144
Zeventiende Brief. Mejuffrouw Adriana Belcour aan Mevrouw Suzanna Helder.	147
Agttiende Brief. Mevrouw Suzanna Helder aan Mejuffrouw Martha de Harde.	149
Negentiende Brief. Mejuffrouw Christina Helder aan Mevrouw Alida Ryzig.	153
Twintigste Brief. Mevrouw Petronella Everards aan Mevrouw Alida Ryzig.	163
Een- en- Twintigste Brief. De Heer Paulus Helder aan Mevrouw Suzanna Helder.	169
Twee- en- Twintigste Brief. Mevrouw Alida Ryzig aan Mejuffrouw Christina Helder.	171
Drie- en- Twintigste Brief. Cornelis Cornelissen, Matroos, aan de Eerbaare Grietje van Gooijen.	182
Vier- en- Twintigste Brief. Antwoord op den voorigen Brief.	185
Vyf- en- Twintigste Brief. De Heer Willem Leevend aan Mejuffrouw Adriana Belcour.	188

 
[pagina 385]
Zes- en- Twintigste Brief. Mevrouw Suzanna Helder aan Mejuffrouw Adriana Belcour.	222
Zeven- en Twintigste Brief. Mevrouw Suzanna Helder aan den Heer Paulus Helder.	225
Agt- en- Twintigste Brief. Mevrouw Alida Ryzig aan Mevrouw Petronella Everards.	238
Negen- en- Twintigste Brief. Mevrouw Alida Ryzig aan den Heer Willem Leevend.	258
Dertigste Brief. Kaptein Frederyk de Harde aan den Heer Willem Leevend.	272
Een- en- Dertigste Brief. Mejuffrouw Martha de Harde aan den Heer Willem Leevend.	278
Twee- en- Dertigste Brief. De Heer Gerrit van Oldenburg aan den Heer Willem Leevend.	284
Drie- en- Dertigste Brief. Mevrouw Cornelia van Oldenburg aan den Heer Willem Leevend.	289
Vier- en- Dertigste Brief. De Heer Jacob Renting aan Mejuffrouw Christina Helder.	292
Vyf- en- Dertigste Brief. Mejuffrouw Christina Helder aan den Heer Jacob Renting.	294
Zes- en- Dertigste Brief. Mevrouw Petronella Everards aan Mevrouw Suzanna Helder.	296
Zeven-en-Dertigste Brief. Mejuffrouw Adriana Belcour aan Mevrouw Suzanna Helder.	303

 
[pagina 386]
Agt- en- Dertigste Brief. Mevrouw Suzanna Helder aan Mevrouw Cornelia van Oldenburg.	305
Negen- en- Dertigste Brief. Mevrouw Suzanna Helder aan Mejuffrouw Adriana Belcour.	307
Veertigste Brief. Mejuffrouw Christina de Vry aan Mevrouw Alida Ryzig.	310
Een- en- Veertigste Brief. Mejuffrouw Christina Helder aan Mejuffrouw Jacoba Veldenaar.	324
Twee- en- Veertigste Brief. Mevrouw Alida Ryzig aan Mejuffrouw Christina Helder.	338
Drie- en- Veertigste Brief. De Heer Abraham Ryzig aan Mevrouw Alida Ryzig.	342
Vier- en- Veertigste Brief. Mejuffrouw Christina Helder aan Mevrouw Alida Ryzig.	354
Vyf- en- Veertigste Brief. De Heer Jacob Renting aan Mejuffrouw Christina Helder.	358
Zes- en- Veertigste Brief. Mejuffrouw Jacoba Veldenaar aan Mejuffrouw Christina Helder.	360
Zeven- en- Veertigste Brief. Mevrouw Alida Ryzig aan den Heer Abraham Ryzig.	371

		    
		 
		   
			 2004 dbnl 
			   
		   
		  wolf016will06_01
		   
		ebook 
		  Betje Wolff en Aagje Deken, Historie van den heer Willem Leevend. Deel 6. Isaac van Cleef, Den Haag 1785 
		    
		 
	  
		DBNL-TEI 1 
	  
	        
           
               Historie van den heer Willem Leevend. Deel 6
               Betje Wolff
               Aagje Deken
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Historie van den heer Willem Leevend. Deel 6
               Betje Wolff
               Aagje Deken
               
               
               
                   
                   
                   
               
           
           
           
           
               
           
           
               
               
           
           
           
           
       

 
		 
		  2003-12-19 
		   
			 LvtL 
		   
		  colofon toegevoegd 
		 
		 
		  2005-08-25 
		   
			 MG 
		   
		  conversie van het bestand naar teixlite 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Betje Wolff en Aagje Deken, Historie van den heer Willem Leevend. Deel 6. Isaac van Cleef, Den Haag 1785
 
Zie: https://www.dbnl.org/tekst/wolf016will06_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

   
	 


{==3==} {>>pagina-aanduiding<<}

Historie van den heer Willem Leevend.

Eerste brief. 

Mejuffrouw Martha de Harde aan Mevrouw Alida Ryzig.


Zeer geeerde nigt!

Nu, kind, daar is wat te doen geweest; ik moet het je vertellen, ik kan het niet zwygen; zie, als ik wat op myn hals heb, ben jy myn hoofd en myn troost. Je zult een gat in de lucht slaan; je zult denken, dat het te Keulen dondert. Je blieft dan te weeten, dat jen Oom naar de Werf was, om een Schip te zien afloopen. Hy moet daar altyd met zyn neus vlak by zyn, al heeft hy duizendmaal Schepen zien afloopen. Ja, dat vaaren zit er nog diep in. Ik zeg honderd en honderdmaal: kind, je word al zo oud; je moest zo al te mets eens denken, om het scheepje van jen

{==4==} {>>pagina-aanduiding<<}

ziel wel te doen afloopen; en leezen eens een Kapitteltje in de Schrift of een Gebedje; je hebt in jen Kristelyke Zeevaart nog zulke zoete dingetjes, die wel heel mooi zyn om zo eens te hooren. Maar aan dat oor is Freryk de Harde doof; daar heeft hy een Broër aan verlooren. En dan schokkeert hy aanstonds op myn schoonmaaken. En, lieve Heer, ik ben evenwel door God den Heer in myn Beroep gesteld. Het moet immers gedaan worden; en ik loop nooit uit pierewaaijen, zo als veele Vrouwen. Nu, dat is al 't zelfde. Myn Man was dan heel naar Kattenburg gesjouwt, zo maar in zyn kamisool, daar ik dikwyls hooge woorden om heb; want hy is geen ding grootsch, en heeft rokken by rokken. Ik dagt zo in myn eigen: kom aan, ik mag myn beste Pronkkamer eens uithaalen; het ziet er uit, dat ik my moest schaamen, als er eens een knap Mensch inkwam. Zo als ik bezig was met myn kabbenet te vryven, want er stonden zo veele moeten op, Nigt, en het was zo beduimeld, dat ik het onze Jakemyn niet betrouwde. Honderdmaal zeg ik: Kind, neem toch een sleutel, en vryf er de moeten uit. Ja! als ik myne hielen geligt heb, is 't al weer zagtjes aan, zoetjes doet geen beenen breeken. Zie, Nigt, de Meid is wél genoeg, maar los en onbedagt; nu, wy zyn ook niet volmaakt. Met wordt er gescheld; en er ryd een koets by het hek. De Meid ging het hek opsluiten, want met

{==5==} {>>pagina-aanduiding<<}

dien bedroefden Oorlog, sluit ik alles, by dag zo wel als by nagt. En daar was Zuster van Oldenburg. Wel, (zei ik zo,) myn lieve Mensch, wat jaagt jou hier? dat mag wel met een krytje aan den balk: ga zitten Zuster; en ik ging met de sloof in myn Tuinhuis zitten; dan, dagt ik, kan men een vry woord spreeken, en jen Moeder zag heel bedrukt; ik mogt het haast niet zien. En, (zei ik zo,) je hebt zeker geen goed nieuws met dien bedroefden Oorlog, want ik hoor van Buurvrouw hier over, dat de Engelschman alle onze Dorpen in Oost-Indiën neemt, of steelt; nu, dat is een Zusje met een Broêrtje; en geen sikkenpit weêr wil geeven; en, zei Buurvrouw, dat is heel erg voor ons, want nu kunnen de Engelschen ook in onze zee komen; maar ik heb geen verstand van Staatszaaken; ik heb in myn eigen huis altyd veel meer te doen, dan ik af kan, en lees geen Kranten of Nieuws-Vertelders; maar, zei Buurvrouw, als ik onze Prins was, dan zou ik Engeland gaan beleegeren en zien, of ik myn goed niet weer zou krygen. Ja, zei ik, dat weet ik niet, en daar mee uit.
Nu, dat ik maar zeggen wil, jen Moeder was regt bedroefd, Nigt. Wel, (zei ik,) wat is er te doen, Zuster; is onze Willem gevat? En ik wou zo de Meid naar Kattenburg gezonden hebben, om myn Man te gaan zoeken; want ik dagt, hy zal en moet koete ki koete gelost worden. Ach, neen, (zei Zuster,) niemand weet, waar hy is.

{==6==} {>>pagina-aanduiding<<}

Maar ik ben zo bedroefd, en kom hier eens uitklagen; ik heb het zo benaauwd; ik heb buiten u en Broêr niemand; want myn Man wil er niet van hooren; en met Ryzig en zyn Vrouw is het geheel mis, om dat ik myn Man niet durf tegenspreeken; en zy schreide bitter. Kom, (zei ik,) wy zullen een kopje thee drinken, en eens praaten, want al wat je hier spreekt, blyft hier, want wy meenen het wel met je? Kort gezeid, Nigt Ryzig, het hooge woord moest er uit. Jen Moeder verhaalde my, dat zy, in haare ziekte, een Brief gekreegen had van Mevrouw Helder van Rotterdam, en dat zy toen daar op had geantwoord, en dat Mevrouw Helder haar toen weer een Brief had geschreeven; en dat zy my dien Brief eens wou laaten leezen, maar dat zy niet voor nu uitgeweest was, en veel vieren en vyven. Ik kreeg myn bril, en zei aan Jakemyn, dat zy maar blyven zou, daar zy was, dat ik er niet noodig had. Zie, Nigt, het Volk is nieuwsgierig, en die niet weet, die niet deert.
Ik las dan dien Brief. Maar, Daatje, maar Kind, ik zou alles, wat ik in de waereld heb, hebben willen verwedden, dat die Brief van een Profester geschreeven was, zo veel kwam er uit de Schrift in, en zo geleerd was hy opgesteld. Wat zal ik zeggen; jen Moeder wordt daar ouwerwets de waarheid in gezegd, om dat zy Willem verstooten, en naar Leyen gezonden had, en dat

{==7==} {>>pagina-aanduiding<<}

zy haar Man veels te veel ontzag; en dat onze Gerrit zo een regte Griek was, die maar zyn hoofd volgde, en dat Moeder mal goed was. Maar zy schreef dat alles veel geleerder; doch hier kwam het toch meest al op neer. Maar, Nigtje, wat word jy en jen Man in dien Brief gepreezen! om dat je alle bei zo met onzen Wim begaan zyt. En zeit die wyze Mevrouw zo, ‘men moet alle dwaalende Schaapen te regt brengen.’ - ‘Ja, dagt ik, Willem is wel een schaap, en goed kalf mag ik zeggen. En dat eene Moeder haar Kind nooit mag los laaten. En dat het dan van kwaad tot ergerliep, en dat Wim zo heel slegt niet was; en zy sprak dat alles zo schriftuurlyk: En dat Neef Ryzig Christelyk deed, met zo uit zyn eigen oogen te zien, en het ergste niet wilde gelooven; want dat het spreekwoord, liefde bedekt alles, maar waar is. En (zeit die Mevrouw,) het is lafheid, zyn Kind aan den duivel over te geeven, op dat men een lieven Heer aan zyn Man zou vinden; en dat God de Heer dat aan zyn oud volk Iszerajel verboden heeft. En, zeit die geleerde Mevrouw, het is beter, dat het eens in huis davert, dan dat eene Moeder, om haar Man in een goed humeur te houden, haar Kind voor de galg laat opgroeijen.’ Dit heb ik ten minsten uit dien godvrugtigen Brief zo omtrent begreepen, schoon haar WelEdele het

{==8==} {>>pagina-aanduiding<<}

wat meer op zyn Mevrouws uitdrukt, en wat modieuser schryft. Ik stond danig versteld over zo een Brief; dat kun je wel denken, Nigt, want men hoort zelden wat uit het Woord, en voor al by de groote lui; die, heb ik wel gehoord van Betje van hier naast, dat er zo wat de hand mee ligten; en dat wil wel in my, want alle Menschen zyn Zondaars, ryken zo wel als armen, die toch elkanderen ontmoeten, en beiden bewaard worden tot den dag des kwaads; plagt myn Moeder, toen zy nog leefde, dikwyls te zeggen. Nu, Zuster, (vroeg Moeder,) wat denkje van zo een Brief? - Wat ik van dien Brief denk, Keetje? dat zal ik je wel zeggen; ik denk, dat, als alle Menschen zo magtig veel verstand hadden, als die wyze Mevrouw van Rotterdam, dat wy dan, onze lieve Heer vergeef my de zonde, dat wy dan geen Domineés of Kerken noodig zouden hebben; en waren wy allegaar zo Godvreezend, als die kostelyke Mevrouw Helder, daar zou geen een jong Mensch voor de hel groot gemaakt worden; en toen zweeg ik, want myn gemoed schoot vol. Wel, (zei Zuster,) vind gy dien Brief niet wat heel scherp? Zoud gy wel in staat zyn, om aan my zo een Brief te scbryven? - Ik er in staat toe weezen? Daar heb ik niet genoeg letters toe gegeeten! (zie ik zo,) was dat waar, je had al lang zo een Brief van my gehad, en van myn Man ook; maar wy bennen twee onkundige Menschen, die

{==9==} {>>pagina-aanduiding<<}

nooit veel geleerd hebben, en ik had altyd een zwaare Huishouwing: daar van niet, de wyze Salomon zeit, die niet werkt, zal niet eeten; en die zyn Huishouwing niet verzorgt, zal niet in het Hemelryk ingaan; en het is elk niet gegeeven; en ik denk, dat wy het maar met onzen pligt houwen moeten. - Keurt gy dan dien Brief goed? (vroeg zy.) - Wel, kind, (zei ik), dat zou ik waaragtig hoopen. Wel Keetje, je kunt nu wel een maand uit Gods Huis blyven. Ik geloof niet, dat onze beste Dominé je zo op jen gemoed zou tasten. Die Mevrouw kent je maar op de Keper. En de Leeraars kunnen ook niet huis uit huis in vliegen, en vraagen: hoor eens hier, jy goede Vrouw, wat is zo al jen hoofdfout? Ja, al biegten wy als de Katelykschen alles op, men wil toch zo alles niet aan een anders neus hangen; dat ook gansch onnoodig is; want dat niet weet, dat niet deert; en daarom bestraffen de Leeraars zo maar wat in 't honderd; is 't niet raak, het is mis; maar die de schoen past, trekt die aan; staat dat niet in het Hooglied? En ik riep Jakemyn om den Bybel. Maar de Meid was net bezig, om het koper beslag en de slooten droog te schuuren; want zagt dat wy zo veel eerbied hebben voor de Schrift als de Smauzen, zou ik hoopen; en die bewaaren den Bybel in een mooi kastje en kerjeusde zyden lappen, zo als ik wel in myn jongen tyd gezien heb, als ik met de Buure Kinderen Haman ging zien doodslaan; dat

{==10==} {>>pagina-aanduiding<<}

veel jaaren geleeden is, maar dat my nog heel wel heugt.
Endelyk kwam Oom van de werf, magtig in zyn knopjes, om dat het Schip zo glad als een veer was afgeloopen; en hy had het heel drok van de Driedekker, en van op den Engelschman los te gaan; zo als de Mans zyn, Nigt: ja, was het met vegten te doen, de meeste Mans kwamen wis in den hemel. Nu, laat ik daar een speldje by steeken; elk heeft zyn gebreken. Toen hy zo wat uitgerammeld had, zei ik met een half woord, hoe jen Moeder aan laager wal zat, en van den Brief, dien ik geleezen had; en toen gaf ik hem dien ook te leezen; en hy las dien met de bril op, heel bedest en geduldig, dat my nog al nieuw deed. Toen hy gedaan had, vouwde hy dien heel bedaard weer toe, en zei: Wel nu, Keetje, die Mevrouw heeft je daar schoon de waarheid gezegd; verweerd, daar is wat kaauwen aan zo een brokje; die zo een scheepsbeschuit in zyn maag krygt, behoeft in geen zes etmaalen van honger te sterver. Wel, de Hagel speelt er mee, kunnen de Vrouwen zo van land steeken! en 't is, haal my de die en de die, allemaal goeije zuivere Carga. Als zo een Vrouw Admiraal van de Vloot was, dan zouden wy die d - r - sche Engelschen gaauw kort en klein slaan. Maar, als ik nu evenwel die verstandige Dame sprak, dan zou ik zeggen, schoenmaaker hou u by uw leest; want wat

{==11==} {>>pagina-aanduiding<<}

weet zo een Mevrouw van Oostinje? En waarom zou men een Jongen niet naar 't warme land mogen zenden? De zee moet zo wel bebouwd worden als het land; en God is overal, zou ik hoopen. Altyd dat geteut en gevit op Oostinje; zie, dat wou ik van zo een wyze Vrouw niet hebben. Ik zogt hem te stillen. - Kind, (zie ik,) wat ben je toch een misselyke Drommedaris, als je driftig bent! je leest te schielyk, zo doe je in den Bybel ook, en daar om versta ik je nooit regt. Die Mevrouw ziet immers niet, dat men geen braave Jonkmans naar Oostinje moet zenden; zy wil er maar geen deugenieten naar toe zenden, om dat die dan nog veel erger worden; en is het zo niet, Compeer? - Meent zy 't zo, (zie hy,) dan heeft de Vrouw by myn z - l gelyk. Wel zie, ik had nooit zo veel duiveldery op myn schip, dan met die (en hy sprak weer bedroefde woorden,) vervloekte ligtemissen, en bedorven Wittebroods Kinderen. Zy steeken de heele rommelzôô aan; en wat zal men doen? het zyn meest Nigtjes en Neefjes van de Bewindhebbers en Burgemeesters, daar zy meê verleegen zitten, en die de boel kort en klein gemaakt hebben. Zie, als ik Gouverneur - Generaal op Batavia was, of ik die kwanten ook vette ampten zou geeven! - de Satan op hun kop zou ik ze geeven! En helpen een braaf Burgers Kind voort, dan zou het wat beter gaan, denk ik. En voor elke vloek, zou ik zo een Jonkertje wel voor de mast

{==12==} {>>pagina-aanduiding<<}

willen zetten; want hun vloeken is onnoodig; dat kunnen wy wel af, om het schip door zee te stuuren: want alle weezen moeten weezen: zy vaaren maar meê. Maar wat zul je doen, Keetje? - Ja, (zei jen Moeder,) dat zou ik u vraagen, myn goeije Man. - Wel, (zei hy zo,) dat zal ik je ereis kort en klaar zeggen: jy moet maaken, dat Willem weer t'huis komt; kost dat een weerga van een geld, dat is nu zo. Gerrit moet maar braaf dokken. Ik heb er nog wel een honderd Geeltjes voor over; want ik begryp wel, dat alle Heiligen om hun wasch zullen komen; en dan moet jy, boven Man boven al, hem weer inneemen; of wil hy nog Dominé worden, dan moet jy zeggen: hier jy, Sinjeur Leevend, geef jen degen als een Kind. - Wat weer en wind doet hy toch met een degen, Keetje? Wy leeven niet meer in de Paapsche vervolging, dat men het Woord moet preeken met den degen in de eene, en een Bybel in de andere hand. En my dunkt, jandori, dat een Bybel en een degen zo slegt by elkander tuigt, als een Nagtmaalsboekje in de poot van een dronken Matroos. - Maar, (zei jen Moeder,) ik durfer met myn Man niet meer over spreeken; hy verstaat niet, dat ik er van rep, of hy is zo boos en haastig! Ik durf zeker niet. - Durven, durven! (zei de myne,) dat Satans gedurf niet. Weet je wat? een goed Christen Mensch moet alles durven doen, dat goed en recht is, al zou de duivel op stelten ryen. Ik

{==13==} {>>pagina-aanduiding<<}

wou niet, dat Martha zo bang voor haar Man was; dat zou my in myn hart moeijen; al waait het eens uit den verkeerden hoek, dat is fut. Nu daar is geen nood voor, want zy durft haar Man wel verweerd van de kôteletten geeven, ter deeg. En wat zou een Zeeman ook met een durfniet van een Vrouw beginnen? Hoor, Zusje, ga jy by de eerste occasie eens by Nigt; dan zal ik met Ryzig onderwyl, aan jou huis, in alle eer en deugd zo eens eventjes de kreupelewaard slaan; ik zal daar die winkel eens opschikken, als een haagsche koekkraam, heel mooi. (Jen Moeder begon al bang te kyken.) Hou je hart maar zo niet vast, Keetje, het zal heel wel schipperen. Ik ken Gerrit; hy moet eens de volle laag hebben. Ik moet hem eens entren, en myn Wyf kan wel voor een brander aanleggen. Hy moet niet langer den beest speelen; wel, ik schaam my dood over zo een Broer. ô Wy hebben wel eens meer gebakkeleit! En Ryzig zal, als het te hoog loopt, dat wel oplaveeren; hy is een bol, dat zeg ik je. Geloof my, alles zal wel zyn; en als je t'huis komt, dan zal het zyn, Wyfje kom in huis, of ik zoen je op de stoep; maar dan moet dat zoete fyne zagte bakkesje zo benaauwd niet staan, even of Holland in last, en de Engelschen in je goed zaten; of geen zoete woordjes geeven, zo als je gewoon bent. Neen, meid, je moet je dan boos houwen, en barsch kyken, en zeggen, dat wy gelyk hebben..... Maar evenwel, ik geef hier

{==14==} {>>pagina-aanduiding<<}

al mooije lesjes; ik dagt niet, dat er dak op 't huis was; nou, Moeder, je hebt het niet gehoord, hoop ik.
Zo dat, Nigt, het was hier maar op hairen en snaaren. En het wierd al mooi laat; de koets stond al te wagten; de goede Vrouw ging heen. Het is toch een innig lief Mensch; maar zy is my, voor een Moeder, veel te boos op Willem: dat wou ik zo niet. Wel, hy heeft geroofd, noch gestolen. Hoor, Nigt, het is alles onze Gerrit zyn schuld. Hy had gedagt, over jen Moeder en over Willem en joy heen te zitten, en te regeeren, zo als hy op zyn Kantoor doet; en hy denkt, dat, om dat hy een duizend gulden of veertig, vyftig, ik weet het zo net niet, tot jou lui voordeel gemaakt heeft, als hy eerst sterft, dat je lui daar om simonplé zou speelen. Wel, ik zeg, Gerrit, hoe kun je zo stom zyn? Je kunt heel Amsteldam wel zien uitsterven, voor de beurt aan jou komt. - Ja, (zei hy,) het was evel ondankbaar van je lui. - Zwyg het toch, (zei ik,) ondankbaar, wel je hebt immers maar een schelvisje uitgegooid, om een kabbeljaauwtje te vangen; je had immers jen Vrouw anders nooit gekreegen, die zat in haar eigen goed. Ja, ja, ik kan dien eigensten Gerrit wel schoon het jak afschuijeren.
Zie, Nigt, ik moest je dat zo eens schryven, zo als ik over dien Brief van die wyze Mevrouw

{==15==} {>>pagina-aanduiding<<}

gesticht ben. Ik zou hem gaarn uitschryven, en leezen hem tot myn eigen troost en nut, als er eens een woord tusschen ons is; want er gaat geen wagen zo recht, of hy holt wel eens: en ik ben ook niet volmaakt, en jen Oom is droevig haastig, maar anders een kostelyk Man, heel goed Vrouws, zo als de Zeelui zyn. Nu, ik groet u, en Neef, en den kleinen Jan Frederyk, en ben
 
Uwe liefhebbende Tante,
 
m. de harde.
 
Laat aan Oom niet blyken, dat ik je zo alles overbrief; hy vreest altyd, dat je het jou te veel aantrekt.




{==16==} {>>pagina-aanduiding<<}

Tweede brief. 

Mevrouw Alida Ryzig aan Mevrouw Petronella Everards.


Waarde vriendin!

Wel, hoe lang zal de Speelman nog op het dak zitten? Gy schryft ook niet meer, merk ik; en gy zit immers, hoop ik, nog niet aan de wieg? Is het zo, biegt my alles op; ik zal niet te streng reekenen. Evenwel, uw Man zou dat nieuwtje niet zwygen kunnen; hy zou er veel te mooi meê zyn. Ryzig zegt echter, dat hy nog geen Communicatie-Brief onder zyne oogen gezien heeft, geteekend Everards. Hoor, kind, je lui hebt het veel te hoog ingesteld. Heb ik u dit niet al meer gezegd? als ook, dat wy met een heele laage Ut begonnen, en nu nog maar Fa zyn? Dan kun je eens denken, wat wy nog te goed hebben van de Huwlyks Muziek!
Maar gy, Mallootje, hebt zeeker alle uwe goede hoedanigheden zo op één bof aan Everards vertoond. Hy, goede Man, wagt nu daaglyksch nog meer laatste woorden van Bischop T, maar 't is mis! Er is niets meer ten besten; hy kent reeds den geheelen schat, dien hy in u bezit. Nu

{==17==} {>>pagina-aanduiding<<}

weet gy zelf, hoe lastig te leurstellingen zyn! Ik heb dat werkje wat Economischer behandeld. Laat ik het u eens zeggen.
Zorgende voor den boozen dag, liet ik my van myne onvoordeeligste zyde zien. Ik moet des daaglyks toevallen. Geduurig geef ik hem een lange neus; ô ik zie aan zyne schelmsche oogen, dat hy dan denkt: wel, dat had ik nooit van myn Vrouw gedagt; ik wist niet, dat zy zo dit, zo dat, zo ginds, zo herwaards was; dat zy, wie weet hoe veel verstand, hoe veel - enfin, dat zy zulk eene draagelyke Vrouw was. En dan diverteer ik my, als een Koning.
Bedenk ook, Vriendin, dat, wanneer gy den aanstaanden Nieuweling in deeze beste waereld nu eens zelf zoogt, dan zal Everards niet anders denken, als het hoort zóó. Maar Bram zag by die vertooning op, of hy - 'k zou wel haast zeggen, of hy Weduwnaar geworden was; altans, hy was opgetoogen van vreugd! Aan al dat moois hebt gy niets het minste. Het behoort maar zo. Everards kent geene aangenaame verrassingen. Ik geef u echter niet al den schuld! Gy hebt uwe phisionomie geheel tegen. Als men u eens aandagtig in die lieve zagte trekken en dryvende blaauwe oogen ziet, wagt men zo veel goeds van u; dat beken ik. Men heeft aangemerkt, ik meen in den Engelschen Spectator, dat wanneer men Prins Eugenius gezien had, men zich niet meer konde

{==18==} {>>pagina-aanduiding<<}

verwonderen over zyne uitmuntendste krygsbedryven. Van zulke oogen, van zulke trekken wagtte men alles; en hier om spyt het my altoos, dat onze braave de Ruiter veel in zyn gelaat heeft van een Man, die aardappelen verkoopt, of tot eenig gering werk geschikt is: zo dat ik maar zeggen wil, kind, zegt Neef Blankaart, dat gy in dit stuk uw gelaat tegen hebt. - Een goed excuus!
Geloof my, de Mans zyn net als de Kinders; geeft men hun den duim, dan willen zy er de vingers nog by hebben. Geef dat klein stout gespuis de heele Sintniclaas - winkel van Pas-de-loup, en Joli-tems; morgen willen zy nog meer, ja smyten, als regt bedorven hellewigtjes, het geen zy hebben, baldaadig van hunne tafelstoel-plankjes: och ja! En hierom zal myn Zeun, geduurende de twee eerste jaaren van zyn zondig leven, niets ter diverteering hebben, dan een groot stuk Zoethout en een Hans, beiden met linten aan zyn stoel vast gemaakt; op dat, als hy die onstuimig weg smyt, hy ook in staat blyve, om ze voor zyn pekelzonde weer op te heissen. Dan kan ik het uithouden, en de Jongen zal heel veel nieuws voor hem vinden. Het nieuwe! dit is de heele affaire, niet het beter, het fraaijer; gekheid! het nieuwe behaagt.
Nu wat anders; maar eerst moet ik eens geheel Moeder zyn.... - ... De Jongen was zo

{==19==} {>>pagina-aanduiding<<}

lief en gezeggelyk, dat ik nu eerst de pen weer opneeme; zo lang heeft hy daar leggen spartelen, en kraaijen, en bellen blaazen, terwyl hy ondertusschen eens een slokje nam. Ryzig is op eene Comparitie; het zal laat worden: - allemaal winst; nu heb ik rust en tyd; en die beide moet ik hebben, want ik ga u een heelen boel: over de nuttigheid van - het - zedelyk kwaad schryven, hartje lief.
Zedert ik daar van overtuigd ben, heb ik eenen diepen vrede met het stelzel van de beste Waereld. Nooit zou myn Bram zo een bol by my geworden zyn, indien Wim het niet verbruid had. Wims katttenkwaad moest Ryzigs goede hoedanigheden opkrabben, hem aan 't werk helpen, den binnenkant van zyn hart buitenwaards keeren, (eene malle morssige uitdrukking, maar ik weet het nu niet beter te maaken,) en my doen zien, wie myn Man is. Dewyl ik hem nu om Willem veel noodiger heb dan voorheen, let ik ook veel meer op hem, waarby hy volstrekt veel moet winnen, en my waardiger worden: zo dat, Pietje, Willems duël maakt myn huwlyk zo prettig en zo jent, dat er geen schrift van is. En dat zal alle daag nog beter worden! Want ik heb nog onmeetelyke schatten van bekwaamheden, van Vrouwelyke verdiensten, van huisselyke deugden agter het slot, daar hy niets van weet. Die meen ik zo van stuk tot stuk, en dat in het beste

{==20==} {>>pagina-aanduiding<<}

licht, te vertoonen; nu eens, als ik het verbruid heb; dan weer, als Ryzig iets extra naar myn zin gedaan heeft: want ik moet, zal ik regeeren, (myn aardsche zaligheid) ook beloonen kunnen, als er niet te straffen valt. Kortom, alles wordt voor myn Juweel, en tot zyn nut, bewaard en gespilt. De Waereld schreeuwt het ook uit, als ik by hooi en by gras eens een beetje goeds doe; veel meer ten minsten, dan zy van uwen zindelyken welgeconditioneerden zedelyken en natuurlyken inboel immer schreeuwen zal; juist om dat men my voor veel armoediger had aangezien.
Onze Professor la Cave zou zeggen: het is immers eene Eeuwige waarheid: daar men niets verwagt, valt er niets uit de hand. Als men niets goeds belooft, en het nog zo wat heen bruit, dan pryst de waereld ons altoos. Ik geef wel geen duizendste part van een ondeelbaar deeltje om haar; evenwel de zaak blyft dezelfde.
Voor gy nu den bygaanden Epistel van Tante Martha leest, zo moet ik u herinneren, (anders zoud gy dien Brief niet wel verstaan,) dat Tante altoos, wat zy schryft of schryven zal, altoos haare inleiding neemt uit het schoonmaaken. Al schreef de goede Vrouw eene verklaaring over den Brief aan de Hebreeuwen, nog zou zy haare voorreden uit het schoonmaaken ontleenen; al zo zeker als de Muziek der Ouden in alle de geleerde dissertatien van zeker eerwaardig Man komt; die

{==21==} {>>pagina-aanduiding<<}

zelf op eenen Dank- Vast- en Bedendag sprak over de Muziek der Ouden, en wel in 't byzonder over die der Grieken! Geen wonder! Schoonmaaken is het groot, hoofd-denkbeeld in haaren geest, waar van alle andre denkbeelden worden afgeleid. By voorbeeld: De goede zwaarlyvige Vrouw waggelt naar de Kerk, (hoe zelden zy daar, om haare zwaare Huishouding, komen kan!) Zy luistert met aandagt, is er door gesticht, mede vervuld; zy kan u er echter geen woord van zeggen, voor en aleer zy zich ontdaan heeft van het boven-denkbeeld; dit moet er dan eerst uit. Eerst vertelt zy u, of de Kerkkroonen schoon of beslagen waren; of de Glaazen helder of hoornagtig, of de Banken wit of bruin geschuurd, of de Stoelen bestoven, en of de Kussens opgeschud waren. Dan spreekt zy van den Text, dan van de Toepassing; want van de Verklaaring rooit zy zo weinig, als van Mevrouw Helders Brief. Dan krygen wy nog iets van 't Gebed, en tot slothooren wy, of Dominé's pruik en bef er knap uitzagen; of zyn groote witte fyne zakdoek, met breede zoomen, wel uit de Haarlemmer wasch komt: gevolglyk, of Dominé eene nette of slorzige Vrouw heeft. Wy krygen des haare denkbeelden in die zelfde order, als die in haare harssens liggen: de eerste en laatste laag is schoonmaaken; raakt zy eens van den text, zy komt er niet weer op, dan door de tusschenkomst van een

{==22==} {>>pagina-aanduiding<<}

stoffer, een heiboender, een emmer, of een wassen lap, of een vlerk. Het denkbeeld, dat daar aan volgt, en eenigzins van eene fyndere natuur is, is dat van goedheid. Zo dra de goedhartige Vrouw met de schoonmaakery gedaan heeft, zal zy vraagen: hoe zie je zo bleek, Zuster? - Ben je niet wel, Nigt? - Kan ik je iets geeven, kind? - Heb je wel een stoof, Juffrouw? - Is er wel tabak, Neef Ryzig? - Je blyft immers eeten, Daatje? - Kan ik iet voor je doen? - Kan Freryk iet voor je doen? Hoort zy, dat er iemand beleedigd wordt; terstond komt het denkbeeld van rechtvaardigheid op de proppen. Dat verbindt zich met dat van goedheid, en zoekt dat van weereloosheid op. Zy zal zeggen: zie, Neef, daar doet Keetje niet wel aan. Waarom zou Neef Willem niet deugen? Hy heeft zich maar verweerd. Onze Gerrit is ook een regte Nero, en zo gierig als het graf. Hoe kan hy zich zo aantieren? Hy heeft gelds genoeg. 't Was altyd zo een misselyke Sinjeur. Wel waar is Freryk? Die moet dat varken eens wasschen! Kom, Man, ga jy daar eens met jen eigen persoon heen. Wel voor jou het hy ontzag, kom kaveer voor Willem. Een jong Mensch struikelt wel eens; wy zyn allemaal katyvige zondaars. En zo komt Tante dan van zelf op het denkbeeld van Godsdienst. Ja wel, ik ben zelf een arme zondares. Het zou er benaauwd uitzien, als onze lieve Heer

{==23==} {>>pagina-aanduiding<<}

zo onbermhartig met ons was! Wy hoopen allen uit genade zalig te worden. Ja, met Gods hulp. Wat zou ik met myn zwaare huishouwing er veel aan doen kunnen? Hier raakt zy weer aan haar eerste hoofddenkbeeld - schoonmaaken.
Met dit berigt, zult gy den Brief aan my verstaan kunnen; evenwel moet gy ook in 't oog houden, dat Tante haare byzondere welspreekendheid heeft. Haare gedagten zyn van den hak op den tak; zy schryft waarlyk, zo als zy denk; en voldoet in zo verre aan den grooten eisch in het briefschryven. De Vrouw gelooft, dat niet alleen alle waarheden, maar alles, wat zy voor waarheden houdt, in den Bybel staan; dit is de oorzaak van dat mislyk gehaspel en dat gestaadig verspreeken: zoek geene andere.
Wat den Brief van Mevrouw Helder aan myne Moeder betreft, zo veel ik uit Tantes verhaal met scheuren en breeken wys kan worden, besluit ik, dat die verstandige Vrouw de zaak uit het waare oogpunt beschouwt; en, ken ik myne Mama, dan zal zy niet geheel lang verschillen met haare Vriendin, die zy zo hoogacht en zo oprecht bemint; wier deugd en verstand, zo al niet haare Godsdienstige begrypen, zy op hunnen waaren prys stelt.
Het groote zwak myner Moeder is eene te groote liefde voor huisselyke rust: maar hoe verschoonlyk is dit zwak, in eene Vrouw, zo zagtzinnig als myne Moeder! Wie is er ook door de Natuur

{==24==} {>>pagina-aanduiding<<}

aangelegd, om minder moeilykheden te kunnen draagen dan zy? Waarlyk, Piet, by haar zyt gy waaragtig een Kenauw Hasselaar. Haar welgemaakte fyne gestalte is zo teder en aandoenlyk, als haar hart. Vreemder is het, dat zy omtrent Willem zo streng is; zy heeft hem zonder maate bemind. Dat myne Mama eenig en alleen zo handelt, om een norsch, heerschzuchtig, gierig Man niet te vergrammen, kan ik niet denken; wel, dat het er veel toe doet. Van Oldenburg is, zegt Ryzig, als Koopman zeer geaccrediteerd op de Beurs, hy leeft uiterlyk zeer wel; het is een van die Venten van Mannen, die alle hunne gebreken binnen hunne muuren den beest laaten speelen, maar met hun jas ook een ander bakkes aandoen. Dit weet Mama; en begrypt wel, wat de gevolgen zyn zouden, zo hun huiskrakeel gerucht maakte over het gedrag van Willem.
Er moet dan nog eene andere veer aan het dryven zyn. Ik geloof waarlyk, dat myn Min Cocceaansch geweest is; want ik heb eene altoos blyvende trek om steeds een geestelyken, c'est-a dire een verborgen zin, te zoeken, als het maar half mooglyk is. Zo hoorde ik eens eene Predikatie van zeker Dominé Kokmooijer voorzeggen, over deeze woorden: De wyn verheugt het hart, en het geld maakt alles goed. De uitlegging was, est, est, est. Want de eerwaarde Man beweerde, dat Salomon daar als Profeet gesproken

{==25==} {>>pagina-aanduiding<<}

had, en dat het Geld, 't welk alles goed maakte, niets anders was dan - de volmaakte verdiensten van Christus, enz. - Laat ik nu eens zedelyk Cocceaniseeren.
Als twee strydige driften onze ziel beroeren, dan, zo zy maar heevig genoeg zyn, verbryzelen zy doorgaans elkander. Zyn het liefde en vrees? liefde kraait vry algemeen de overwinning. Dit zien wy in Vrouwen en Moeders. Een Vader schynt zyne Kinderen wel eens aan den knorrigen luim van Vrouw overtelaaten. Schynt, zeg ik; want als hy, om zyne Vrouw te voldoen, eens op de Kinderen gromt, dan weet hy wel, dat de Kinderen aan de winst blyven; want Moeder maakt het wel weer dubbeld goed.
Ik geloof, dat er vry wat spyt, vry wat droefheid onder loopt. Mama was grootsch op Wim; hy zou nu eigenlyk het mirakel van zyn tyd worden; zyne bekwaamheden beloofden ook zeer veel. Zyn lief karakter, zyne tedere verzotheid op haar, zyne gehoorzaamheid moesten hem wel zeer lief by haar doen zyn; dat kon niet anders. Dit zag myn Vader, doch zorgde wel eens. Het moet haar des zeer moeijen, ja, voor zo veel zulks in haar vallen kan, haar verbitteren, nu dit alles zo desperaat zot uitkomt. Wy weeten zelf, wat het ons spyt, als wy bedot zyn omtrent iemand, dien wy hoog stelden! Ons oordeel lydt er zo veel by; en ons hart komt er zelden

{==26==} {>>pagina-aanduiding<<}

zonder kleêrscheuren af..... Ja, ja, dat zegt uwe Vriendin Ryzig.
Kon ik Willem redden! myn hart wil magtig veel, en myn hart zou zyn wil hebben. Ik hou my vrolyker dan ik ben; ik ben bedroefd en ongerust..... Ach, ik moet er niet aan denken; myn lief kind kon er door lyden; en dat zal niet gebeuren, om dat zyn Oom er niets door winnen kan. ô Dat kind! dat lief kind!
Ryzig denkt, dat Willem zo getroffen is, over het gebeurde, dat hy uit schaamte niet durft schryven; doch is niet ongerust. Mooglyk doet hy wel een speelreisje naar America. Maar waar voor? vraag ik. Men heeft altoos bekwaame Jongens noodig, Daatje; en Willem zal nog wel wat van den Koopmans slenter onthouden hebben. Ik droom veel van hem. Dat is eene heele pret; want ik droom altyd vrolyk, en dikwyls vry potzig. Wat zal dat eene vreugd zyn, als de stoute Jongen weêr t'huis is! Dan zal Tante Martha het Gemeste Kalf slagten; en hem niet op het klein Kamertje behoeven weg te schuilen. Het Dominé worden zal er nu wel intrekken. Wy moeten dan maar spoedig eene Vrouw voor hem opschommelen, en Ryzig hem tot Compagnon aanneemen. Dat zal wel een mooi Firma zyn. Ryzig en Leevend. Weet gy niet een lief schelmtje voor hem; kyk eens uit, hoor? Maar het hoeft niet; ik heb wat voor hem, puik goed, weet gy wie? Dat mooi-
{==27==} {>>pagina-aanduiding<<}
je Keetje West, Brams Nigt. Net Willems trant!
Ik lees daar myn geschryf nog eens over. Wel, Mensch, ik ben over my zelf confus! Wat wordt men toch verstandig, als men eens getrouwd is; en vooral, als men Moeder wordt van zo eenen Kupido als dien, die daar ligt te slaapen, of er geen zorgen in de waereld waren!
Schryf my toch eens, of alles voor wind gaat? Of gy haast zult verwaardigd worden, om een voortbrengend lid der Maatschappy te zyn? Vooral bid ik u, leer een geheel Alphabet van nieuwe deugden en verdiensten aan, op dat gy, zo als de Noordhollanders zeggen, altoos nog wat after de hand zoud hebben. Dit zal zo heel moeilyk niet zyn voor andre Vrouwen; maar hoe zult gy dat goed maaken. Gy hebt reeds alle uwe zilveren Vaten, ende alle uwe gouden Vaten, ook zeer veel Gelds, reeds vertoond aan uwen Heere.
Verzeeker Mevrouw Helder van myne, en van Ryzigs hoogste achting, en van myne dankbaarheid. En laat ik, als een Heidensch hondeke, de kruimpjes mogen opsnappen, die er vallen van de vriendschaps-tafel, die Chrisje Helder en Coosje Veldenaar voor uw aangezichte toebereiden. Laat my ook zo veel van uw vriendlyk hart behouden, als toereikende zy, om de waereld den snoet te doen houden, als die ereis gaat uittrompetten, dat gy my maar by gebrek van iets beter voor uwe Vriendin genoomen hebt.

{==28==} {>>pagina-aanduiding<<}

Als gy van Willem iets hoort, schryf het my toch. Ryzig spaart geene moeite, om hem optespooren. Alles vergeefsch! Het is, of hy een naald in een voer hooi zoekt; dunkt my althans. Wat neemt die Man een belang in het geval! Nu ja, hy dient my niet te vergeefsch: alle daag doe ik zyn stropje om, en den rok aan; och ja, met myn eige handen. Ik maas nu zelf wel eens een steek in een zyden kous, zonder hem te prikken, zonder ooit meer zyn bovenkous aan zyn onderkous vast te hechten. Zo net als een Bruigom dril ik hem op; en dan zeg ik met Nebuchadnezar: (wat naam is dat!) Is dat niet het groote Babilon, 't welk ik gebouwd heb, tot eere myner Heerlykheid! .... De henker! daar schelt hy. Repje, scheerje naar bed..... Hy moest eens weeten, dat ik tot by eenen in den nagt had zitten schryven! Mensch, wat kreeg ik een oud pak; en daarom ik heb haast; ik moet my nog houden of ik sliep ook, want Jan wil ik niet beliegen.
 
a. ryzig.




{==29==} {>>pagina-aanduiding<<}

Derde brief. 

Mejuffrouw Jacoba Veldenaar aan Mevrouw Suzanna Helder.


Dierbaare mevrouw Helder!

Myne tederbeminde Moeder is, zedert uw vertrek naar Rotterdam, zo zeer verërgerd, dat het my niet van het hart mogt, my een oogenblik van haar te absenteeren, indien het niet ware ter uitvoering van die huisselyke pligten, waar toe ik meer dan ooit geroepen worde. Ik zoude anders eenen Brief, als die, dien ik van u, Mevrouw, ontfing, niet zo lange onbeäntwoord laaten! maar gy kent mynen eerbied, myne liefde, myne dankbaarheid voor u: dit zal my verschoonen! Onuitspreeklyk is myne droefheid. Ach, Mevrouw, ik zal myne onvergelykelyke Moeder, en met haar eene tedere Vriendin verliezen!... Myne traanen... laat ik myne pen nederleggen: zo kan ik niet leesbaar schryven.
 
Zy zag, dat ik geweend had, vatte myne hand, vestte haare oogen sterk op my, zweeg; alles was

{==30==} {>>pagina-aanduiding<<}

stil; ik alleen in de Kamer. Myn waarde Vader is onpasselyk, hy ging vroeg ter ruste; myn Vriend Sytsama was ook naar zyn Logement; al de Kinderen sliepen: de Meiden waren te bed. - ‘Coosje, zeide zy, zult gy al weêr by my waaken? Ik vrees, myn Kind, voor uwe gezondheid; en hoe ongelukkig zouden dan myne onnozele Kinderen zyn!’ Zy sloeg toen haare oogen ten hemel. ‘Lieve Moeder, zeide ik, God zal my de vermogens geeven, die Hy weet, dat ik noodig heb, om aan mynen pligt te kunnen voldoen: Hoe bevindt gy u tegenwoordig?’ Zy zweeg. Dit verstond ik. Myne traanen stroomden. ‘Het is, zeide zy, niet onmooglyk, dat ik nogmaal van den oever des doods te rug kome; maar, indien de uitkomst het tegendeel bevestigt, dan behaagt het God niet; en myne Dogter twysselt geenzins, of daar zullen wyze en gewigtige redenen toe zyn.’
Ik. Twyfelen? neen! maar hoe allersmartelykst zal ......
Moeder. Voor lange poogde ik my voor te bereiden voor de groote, en in eenigen opzichte beslissende stands-verwisseling. Ik ben niet onbereid, maar! Coosje - ik ben Moeder!..... [Zy zweeg een poos, als in zich zelf verlooren.] Ik ben de geliefde Vrouw van den allerbesten Man. Ik ben nog in de kragt van myn leven; ik

{==31==} {>>pagina-aanduiding<<}

ben door veele dierbaare banden aan dat leven gehecht. Wie vreest er voor de dood, als 't leven hem verdriet? Dit is geenzins myn geval! In weêrwil myner laatste ziekelyke en smartelyke jaaren, had ik zo veel reden, om God te danken voor de aangenaamheden, die hy over my uitbreidde. Om dien God te danken, die geen worm tot elende schept, hoe veel minder een Mensch, die zyn beeld draagt. Ach, myn Kind, konden wy maar ten vollen bezeffen, wat het inheeft: God is liefde! Waar zoude het morren, het klagen, waar het misnoegen plaats kunnen vatten? Ik beken des dankbaar aan mynen God, dat ik dit leven bemin; maar, is het zyn wil, ik sta het af, in de troostryke voorgevoelens, dat ik tot een nog schooner stand verhoogd zal worden .... Hoe nuttig is een ziekelyk leven! Dan leeren wy medelyden, geduld en nedrigheid oefenen. Dan opent er zich eene reine Bron van Vertroosting, die wy in gezonde dagen nooit ontdekt zouden hebben. Dan is ‘God de rotssteen van ons hart, ons eeuwig deel!’
Ik. De ondervinding heeft my, myne lieve Moeder, in u doen zien, dat een verstandig Christen altoos het beste gebruik maakt van de wederwaardigheden deezes levens. Ach, hoe dierbaar, hoe dierbaar heeft uw lyden u aan myn hart gemaakt! Hoe veele lessen heb ik door uw voorbeeld gekreegen..... Mogt ik u maar behouden, myn

{==32==} {>>pagina-aanduiding<<}

geheel leven zal u gewyd blyen. Nooit zal ik u verlaaten. Onder uw oog zal ik myne pligten met vreugd volbrengen. Mogt ik u maar behouden, myne Moeder!
Moeder. [Zy vouwde haare handen te samen, hief haare oogen ten hemel, zuchte, zeide vervolgens.] Kan ik u, o God van myne zaligheid, genoeg danken! ook genoeg danken voor deeze Dogter! [Zy voegde hier nog veel by, dat de zedigheid my belet te schryven, en alleen uit den mond eener Moeder als de myne kan gehoord worden; daar op ging zy, na eenigen tyd gezweegen te hebben, dus voort.] Waardste Dogter, indien het Gode zal behagen, myn leven te eindigen, hoe gelukkig ben ik dan nog! Dan ga ik naar myn graf, met deeze voor eene Moeder zo troostryke gedagten: ‘Myne jonge Kinderen blyven aan myne allerbeste Vriendin toebetrouwd; myn waarde Man behoudt in haar, ons beider Kind, een schat, die zyn bedroefd hart zal opbeuren....’ [Als met nieuwe kragten bezield, sprak zy, my sterk aanziende.] Ja, myn Kind, gy zult de traanen van zyn eerwaardig gelaat afdroogen; gy zult zynen reeds naderenden ouderdom ondersteunen .... Gy zult hem eerbiedigen, als den onvergelykelyken Vader en Echtgenoot, die my gelukkig maakmte, die zyne Kinderen gelukkig maakte; die voor God en zyn Huisgezin leefde. Gy zult voor alle myne Kinderen zorgen, allen leiden, be-
{==33==} {>>pagina-aanduiding<<}
stieren, elk naar zynen aart leeren; ontwikkel, zo als wy begonnen, hun teder verstand, geef hunne buigzaame harten de beste indrukken van hun pligt, de zuiverste denkbeelden van geluk. Groot, zeer groot zal uwe belooning zyn: door alle eeuwigheid zullen zy u nog daar voor danken. Ach, myn Kind, hoe gelukkig hebt gy uwe Moeder gemaakt! Hoe heeft God uwe opvoeding gezeegend.... Myne laatste uitzichten zelf maakt gy lieflyk, helder.
Ik kon niets antwoorden; ik lag voor haar ledikant geknield. Zy hield myne hand in de haare gedrukt; myn gelaat ruste op die waarde hand, myne lippen bleeven er op gehecht .... Ik voelde het volle gewicht der pligten, die op my wagtten..... Ik was echter niet beangst, niet moedeloos. Ach, Mevrouw Helder, als men overtuigd is, dat men waarlyk uit deugdzaame beginzels het zyne wil doen, in alles wat er te doen staat, dan komt ons niets onmooglyk voor. God, die myne gewilligheid kent, om alles te doen, wat ik doen moet, zal my immers de noodige wysheid en kragten geeven, om, op de beste wyze, zyne oogmerken te vervullen? Eischt Hy dan van den Mensch, dat hy het licht zal aanzien, en daar in wandelen? dan zeeker geeft hy welgestelde oogen en welgeschapen leden. Ik vertrouw des op God, maar ben niet vermetel.

{==34==} {>>pagina-aanduiding<<}

Myne lieve Moeder wilde volstrekt, dat ik by haar zoude leggen: dat beminlyk bevel kon ik niet weigeren. ô Zalige Natuur, hoe verkwikkelyk zyn uwe invloeden! Aarde, waart gy niet een hemel, indien wy maar Menschen waren! Een weinig uuren slapens heeft myne geheele aanweezigheid verkwikt, versterkt, verleevend. - Ongelukkig zy, die dit niet verstaan, niet gevoelen!
 
Myn waarde Vader, die, met het hart van een Engel, als een Man treurt, en zyne gelaats-trekken beheerscht, lydt inwendig. Droefheid en zorgen sloopen hem. Hy bemint myne Moeder, met de tederheid van eenen Vriend, en met de zorgvuldige liefde van eenen Vader. Het grooter getal zyner jaaren, die men alleen door de voordeelen, en geenzins door de zwakheden ontdekt, was daar altoos aanleidelyk toe. Vergeefsch verbergt hy zich voor my: ik zie, door zyne bedaardheid, in een diep bedroefd hart.
Het overige van mynen Brief, Mevrouw, zal ik afzonderen tot een antwoord op uwen geëerden, die zo veel eer doet aan haar, die gy den zelven schreeft, als aan haar, die hem opstelde. Een onschendbaar vertrouwen - daar verzeker ik

{==35==} {>>pagina-aanduiding<<}

u, is het noodig, nogmaal van. Myne tederheid voor Chrisje, myne vriendschap voor haar, zo vuurig biddende om haar geluk, verëenigen my in deezen volmaakt met uwe uitzichten, Mevrouw.
Indien het niet te vry in my geacht zoude worden, dat ik, over eene Vrouw als gy zyt, durf oordeelen, ik zoude zeggen, dat uw verstand en doorzicht zo groot zyn als uwe deugden. Behoef ik u te verzeekeren, dat gy zo volmaakt over Chrisje oordeelt, als of gy alle onze gesprekken gehoord, alle onze Brieven geleezen had? Ja, Mevrouw, gy kent uwe Dogter: wilt gy het, ik zal u de geleegenheid geeven, om daar van volmaakt overtuigd te worden: doch dit zeker is niet noodig.
Over den armen Jongeling denk ik juist als gy, Mevrouw; het griest my, dat hy zo veel reden gaf, om over hem op de ongunstigste wys te spreeken; en wel te meer, om dat myn Heer Helder zo zeer zyne party is. Ja, Mevrouw, wat er dan ook met Juffrouw Roulin moge gebeurd zyn, Leevend beminde altoos uwe Dogter. Had hy vermetel genoeg geweest, om zich te vleijen met de minste hoop, hy zoude zeker zich veel oplettender voor het uiterlyke gedragen hebben: voor het uiterlyke, zeg ik met oogmerk; want zyn hart, acht ik, is geheel onbedorven. Chrisje bemint hem, en is niet verliefd: jammer, dat men

{==36==} {>>pagina-aanduiding<<}

dit zo zelden onderscheidt! Indien Leevend een slegt karakter heeft, dan zal zy in veiligheid zyn: kon de Heer Helder daar gerust van zyn! Waar, Mevrouw, mag hy zich bevinden? Is het niet vreemd, dat hy niet schryft, ook niet aan mynen Broeder? De tyd zal alles ontdekken, en hem, zo ik hoop, geheel verdeedigen. Ik begryp, Mevrouw, dat het uw oogmerk niet zyn kan, deezen aan Chrisje te doen zien. De Hemel herstelle haar, en brenge u, in weinige dagen, by ons. Hoe verlang ik naar haar, en om u te zeggen, dat ik ben
 
Uwe u eerbiedigende Vriendin en Dienaresse,
 
j. veldenaar!




{==37==} {>>pagina-aanduiding<<}

Vierde brief. 

Mevrouw Suzanna Helder aan Mejuffrouw Adriana Belcour.


Mejuffrouw, hooggeachte vriendin!

In myn geheel leven heeft my niets meerder getroffen, dan de inhoud des Briefs, door uwe zalige Vriendin aan myne Dogter geschreeven; en nooit kan ik u genoeg bedanken voor de oplettenheid, door u gebruikt, in my dien ter hand te stellen. Ik weet niet, Mejuffrouw, hoe ik u myne erkentenis daar voor immer zal kunnen toonen. Wees verzeekerd, dat gy eene Moeder aan u verpligt hebt, wier leven gehecht is aan dat haarer eenige Dogter. Ik verlang vuurig eene Vrouw te zien, wier karakter zo achtingwaardig is; die de Vriendin was van eene Lotje Roulin, die de vertrouwde was van een Jongeling, my dierbaar als eenen Zoon.
Edelmoedige Belcour, wees gerust: indien de lieveling van eene Lotje Roulin myne Dogter verdient, hy zal haar hebben; haar Vader zelf zal haar aan hem geeven. Myn Heer Helder is rechtvaardig; hy zal dan den Jongeling aan zynen Vaderlyken boezem drukken, dien hy nu veracht,

{==38==} {>>pagina-aanduiding<<}

en verongelykt! Waar is hy? Weet niemand, waar en hoe hy zich bevindt. Ik vrees, of zyne gehoonde edelaartigheid, en een deerlyk gebrek, hem niet wel naar een ander waereld - deel heen voeren........ En wat dan? Wie zal hem dan getuigenisse geeven kunnen van zyn gedrag?.......
Ik weet, waarde Juffrouw Belcour, hoe hy my bemint. Vindt gy het, na veel overweegens, goed, zend my het paket; ik zal het openen; ik ken Willem Leevend...... Het belang, dat ik in hem neem, zal, komt het hem ter kennisse, hem verrukken. Ik hoop ook in dat paket een Uitdaagings - Briefje te zullen vinden, dat my, ter zyner volkomene verdeediging, hoognoodig is. Zend my ter geleegener tyd, aan het adres van Myn Heer Jacob Renting, het paket; of wilt gy liever, dat ik er een vertrouwd Knegt om zende, dien gy dat tegen eenen Brief van my kunt ter hand stellen?
Gy zult zeker niets van den Brief der zalige Overleedene aan myne Dogter weeten. Hy is my te dierbaar, om hem een oogenblik uit myne handen te geeven; maar ik zal my in staat brengen, om hem zelf te copieeren, en u die copy hier nevens insluiten. Hoe aanbidlyk zyn de wegen der Voorzienigheid!..... Lieve beminlyke, moest gy naauwlyks in den bloei uwer jeugd dit leven verlaaten! Moest myne Dogter de ongeluk-
{==39==} {>>pagina-aanduiding<<}
kige hinderpaal van uw geluk zyn? Moest aldus de deugd en de liefde van eenen miskenden Jongeling m t zonneglans uitschitteren! ... Waar voeren myne gedagten my heenen!
Hoe streelt, hoe troost het my; hoe rust myne ziel uit, by dit denkbeeld: Willem Leevend verdient myne vooringenoomenste onderscheiding: ik heb den grooten Man, den deugdzaamen denker gezien, in den zorgeloozen, blymoedigen Jongen. Hoe zal de ziel myner Dogter in verrukking zyn, als zy eens hem, dien zy altoos beminde, als den gunsteling van haaren braaven Vader zal beschouwen...... Laat het u niet vreemd toeschynen, dat ik van dit alles voor haar een ondoorgrondelyk geheim maake! Ik moet, Mejuffrouw. Myne Dogters geluk is het myne. Voor wy Leevend behouden weder zien, zal zy niets het minste kunnen vermoeden van alles, wat wy weeten. Haar gevoelig hart lydt maar te veel, door vriendschap en medelyden; door vrees, of hy wel geheel onschuldig zy. Hoe onbedagtzaam zoude ik zyn, indien ik thans den beklagenswaardiger in zulk een voortreflyk licht plaatste, en dus de allernatuurlykste neigingen van een govoelig beminnend jeugdig hart aanvuurde; daar ik niet weet, of het voorwerp dier neigingen immer voor haar zyn zal! Onvoldaane, sterke, zuivere, bestendige verlangens, die de kragt van behoeftens verkreegen hebben, maaken

{==40==} {>>pagina-aanduiding<<}

zekere Menschen zo ongelukkig, dat onze verbeelding er voor te rug beeft. Ik ben niet romanesq; maar ik houde my verzeekerd, dat, of wanhoop, of krankzinnigheid het deerlyk deel moeten worden van zekere gestellen, in zekere omstandigheden. Er is voor de vermogens van elken Menschelyken geest een onoverschreedbaar punt. Alles is bepaald. Onze geest is eindig. De geheele volkomenheid der Menschelyke Natuur bestaat in de volmaaktbaarheid; zy ligt in den boezem der ziel ingewikkeld; tyd en toestand brengen die tot rypheid; dit is die hoeveelheid van warmte, zonder welke niets opryst. Een Judas kon een Petrus geworden zyn. De onvolkomenste Mensch is die, welke weinig volmaaktbaarheids heeft. Het is een grond, die niets voort kan brengen. Rampzalig de Jongeling, die groote volmaaktbaarheden heeft, en verkeerd denkt; zo wel over zyne bestemming, als over den roem en het geluk der Menschen! Nu nog beef ik voor eenen Jongeling, zo deugdzaam, zo verstandig, als myn Willem....... Een gevallen Engel is veel gruwzaamer, dan een allerbedorvenst Mensch immer zyn kan. Hoe grooter het licht, hoe grooter de duisternis.
Hoe is het, Mejuffrouw, dat ik aan u schryf, als aan eene Vriendin myner jeugd? Ik bemin, ik eere u. Ik vorm reeds een schemeragtig plan,

{==41==} {>>pagina-aanduiding<<}

waar in ik u begryp....... Deed zich de geleegenheid op, om u in Persoon te kunnen zien! Dit kan, vrees ik, voor eerst niet geschieden. Geloof, dat gy eene allerbyzonderste Vriendin hebt, in
 
Uwe ten hoogsten verpligte Dienaresse,
 
suzanna helder, gebooren van beek.




{==42==} {>>pagina-aanduiding<<}

Vyfde brief. 

Aan Mejuffrouw Jacoba Veldenaar.


Achtingwaardige juffer!

Ik zie zelf wél, dat het u wat vreemd zal voorkomen, eenen Brief zonder naam te ontfangen: maar uw Eerwaardige Vader zal u zeker wel eens gezegd hebben; wees oprecht gelyk de Duive, maar ook voorzichtig gelyk de Slange. De liefde-dienst, dien ik u ga doen, doe ik u alleen uit overgroote zorgvuldigheid voor uwen goeden naam; en het doet er niets toe, al weet gy niet, aan wie gy deeze verpligting hebt. Men vindt wel meer lieden, die niet bekend willen zyn, als zy weldaaden uitdeelen. Om ter zaak te komen! Meermaalen heb ik gehoord, dat gy veel verkeerde met zekere Rotterdamsche Juffrouw; voor al wanneer zy in uw oord met haare Ouders buiten is. Ik geloofde, dat gy die Conversatie alleen uit zekeren slenter, waar van men zich niet altoos ontslaan kan, hield; en dat gy, in vermogen verre beneden die Dame zynde, dulden moest, het geen gy niet ontwyken konde: zynde uw Vader slegts een Dorps - Predikant, en mooglyk, min of meer af-
{==43==} {>>pagina-aanduiding<<}
hanklyk van eene schatryke Familie. Maar dit denkbeeld is voorlang verdweenen; gy zelf hebt Juffrouw Helder gelogeerd, en ik hoor, dat gy op de byzonderste wys met haar verëenigd zyt. Zy spreekt ook veel van uwe vriendschap voor haar. Zy wendt óók voor, dat zy Juffrouw Veldenaar teder bemint. Geen wonder. Uw naam is by de beste Menschen een' lofspraak. Uwe zedige ingetogenheid, uw beminlyk karakter, uwe uitmuntende opvoeding, moesten u verwyderen van eene Dame, die niets is dan eene gerasineerde Coquette. Kan eene verstandige Juffrouw Veldenaar eene Vriendin kiezen als deeze, die zich tot de fabel van de geheele Stad maakt? Kan de nederige Familie eens Predikants strooken met de onverdraaglyke trotschheid eener Dame, die zich daar door ook dat inschikkelyke onttrekt, 't welk men mooglyk anders nog, in zekeren opzichte, met haar zoude hebben; in dien fatsoenlyken Burgerstaat, die nergens voor haar in heeft te wyken, dan in - geld.
Hoe veele braave Heeren, betooverd door haar kunstig inneemend voorkomen, heeft zy misleid! Ik ontken niet, dat zy wel iets heeft van eene fraaije houding; doch eene schoone Vrouw is by my iets anders dan Juffrouw Helder. Wie zal bepaalen, in hoe verre zy daar zelf oorzaak van is?...... Weet gy wel, - maar neen, gy leeft te veel buiten de waereld, om zulks te

{==44==} {>>pagina-aanduiding<<}

weeten, - weet gy wel, dat Juffrouw Helder overal gezien wordt, en niet altyd in een gewaad, waar door een zedig oog niet geërgerd is? Weet gy wel, dat zy niet lang geleden in zekere Stad, op eene publicque plaats, haar Toilet gemaakt heeft, geassisteerd door een drie vier dartele Jongens en Meisjes of - getrouwde Vrouwen? Mogt toch de eerste Man, met wien zy weder een zotten rol zal speelen, haar bedanken! Is dit eene Vriendin voor Juffrouw Veldenaar? Juffrouw Helder rydt te paerd, en niet altoos in het gezelschap van haaren Vader. Weet gy wel, dat zy thans den braaven Heer Renting om den tuin leidt? Weet gy wel, dat zy daarom in haars Vaders ongunst gevallen is? Weet gy wel, dat zy (zo veel dat in eene Coquette plaats kan hebben,) verliefd is op een zeer slegten knaap, die door zyne slegte sentimenten, en nog slegter gedrag, van de Leidsche Academie gebannen is? dat hy een neêrlaag gedaan heeft, en gevlugt is? Dat Professor Maatig hem voorstaat, is waar; doch Professor heeft eene heele aartige Vrouw... en geleerde Lieden zyn doorgaans dom.
Dat Juffrouw Helder omtrent u niet trotsch zyn zal, dat begryp ik: zy heeft uwe vriendschap te noodig, voor haar zeer dubbelzinnig gedrag. Zo gy des niet door een onbetaamlyk personeel behagen verblind zyt; zo gy niet door haare complimenten verblind zyt, dan begryp ik er niets van.

{==45==} {>>pagina-aanduiding<<}

Sommigen zeggen, (anderen ontkennen het) dat zy zeer veel verstand heeft; dat zy onweêrstaanbaar beminlyk zyn kan, en het altoos is omtrent haare Coosje; zo noemt zy u.
Breek des met eene Dame, die u zo berispelyk doet voorkomen. Breek des te eerder, om dat zy zo volage is in de vriendschap als in de liefde. Geloof my, gy zult niet lang de mignion zyn! De Maan is niet veranderlyker. Zy zal u nog eens, om dat zy zo veel meer is dan gy, in haare koets met vier paerden voorby ryden, en u met een air de protection groeten; tegen de Dame, die by haar zit, zeggende: dit is Juffrouw Veldenaar. Ik heb er Buiten nog al goed gezelschap aan; anders begrypt gy wel, dat onze omstandigheden wat heel ongelyk zyn.
Nog eene drangreden. Moet men niet denken, dat gy haar gedrag goedkeurt, of dat gy u uit een laag eigenbelang liëert met eene Dame, die koninglyke schatten bezit en te wagten heeft? Verbeteren kunt gy haar niet, die haar verstand misbruikt, en door een ongeregeld leven haare gezondheid nog eens zal vernielen. En wat wordt er van uwe ernstige denkwyze?.....Mejuffrouw Veldenaar!
Laat dan eene Juffrouw Helder in den schitterenden kring du bon Ton; wat hebt gy daar te maaken? Dit is haar regt element; immers nog eenigen tyd: is zy nu niet twintig jaar? Dáár zal

{==46==} {>>pagina-aanduiding<<}

zy Vriendinnen vinden, even dwaas en veranderlyk als zy zelf; even zeer als zy overtuigd, dat men volstrekt alles doen mag, wat men wil, indien men met zynen goeden naam kan speelen, en een millioen of vier bezit; dat men maar den toon moet geeven; en met een aartigheid bewyst, dat men ons niet kan trekken voor den Rechtbank van Burger - Lieden; dat is van zulke Burger - Lieden, tegen wie zich airs te geeven iets fraais is.
Mogt deezen het bedoelde uitwerkzel hebben, dan zoude Juffrouw Veldenaar weder boven berisping zyn. Niets anders zal myne belooning zyn: ik ben
 
Uwe onbekende Vriendin.
 
Door Mejuffrouw Veldenaar was op het schoon papier geschreven: ‘De ondeugende schryfster of schryver van dit lasterschrift verdient niet in den drang myner vluchtigste gedagten mede door te glippen; hoe veel minder dan de eere van een antwoord, al ontdekte ik haar of hem! Ik zie, met ontroering, hoe verre een boosaartig Mensch zyne verachtelyke drift kan involgen, zonder nog iets van zynen naam by de Waereld te verliezen! .... Is er dan waarlyk iets verkeerds in de menschelyke natuur?

{==47==} {>>pagina-aanduiding<<}

Wat moet ik denken! De laster is een allersterkst bewys van een geheel bedorven hart; hy is samengesteld uit de allerkwaadaartigste zonden; hy is, hy kan alleen de wellust der Duivelen zyn. De Mensch.... Ach, voor dien is hy eene onnatuurlyke zonde. Met weinig verandering kan ik op den Lasteraar toepassen, het geen de Dichter Brand van Nero zeide:
 
Gy zyt te snood, om door eens anders hand te sneeven; ô Schelm, uw eige hand moet u den doodsteek geeven!’




{==48==} {>>pagina-aanduiding<<}

Zesde brief. 

Mejuffrouw Cornelia West aan Mevrouw Alida Ryzig.


Waarde nigt!

Toen ik van u afscheidde, wist ik nog niet, wat ik eigenlyk van u maaken zoude. Ik hoopte, dat ik genoeg van my zelf in u zoude vinden, om u lief te kunnen krygen; want gy smaakte my ongemeen wél. Maar ik ging voor zo eenen langen tyd naar Buiten; hoe kwam ik daar dan agter? Ik kreeg den inval om u te schryven. ‘Hoor, Keetje West, zeide ik, krygt gy geen - of geen voldoend antwoord, dan is dat afgedaan; dan moet gy dat plan van associatie ter zyde stellen, en u weêr met u zelf blyven vergenoegen.’ Ik kryg antwoord, - een voldoend antwoord; wel, zie daar, ik gooi den dunnen sluijer óók af: zie my, zo als ik ben! Convenieer ik u voor eene Vriendin, 't is wel; zo niet, dan gaan wy elk onzen gang, en wy blyven waarde Nigten. Gy hebt my gezegd, dat ik geest heb; myne Schoonzuster verzeekert my, dat ik veel verstand zal hebben, als ik er het myne toe doen wil; en ik zelf weet, dat ik geleegenheid genoeg

{==49==} {>>pagina-aanduiding<<}

had, om de waereld al vry op de keper te leeren kennen. Alle myne afkeerigheden van het Buiten - leven waren grimaces. Het was alleen, om my zeker air te geeven; om du ton te zyn, dat ik de Publique Vermaaken en de Gezelschappen zo frequenteerde. Ik ben die zo moede, zy zyn zo eenzelvig voor my, dat ik nog liever, - enfin, ik weet zelf niet, wat ik niet liever deed; maar de mode moet gevolgd; zo als gy weet, Nigt Ryzig.
Ik Vraag, zegt gy, niet naar uw Broeder: wees echter niet boos op my; ik neem magtig veel belang in hem; en dat wel zonder, zo als de Zeeuwen zeggen, naar my toe te reekenen. Myn hart is al voor dag en jaar in den knip; maar ik zal er wel zorg voor dragen, dat hy, die my die pots gespeeld heeft, er niet agter komt. Hoor, Meid lief, ik denk zo ongunstig over zyne geheele Sex, met opzicht tot de Vrouwen, dat ik nog niet kan in 't hoofd krygen, dat hy nu juist de Pastor Fido zyn zoude. Om hem, zonder zyn weeten, op de proef te stellen, ging ik te liever mede naar Buiten. Ik weet ook nog niet regt, of het waar is, dat wy zo weinig meester zyn van de duurzaamheid eener drift, als van ons leven. Nu, nu, er is geen haast by. Lang wagten doet wet lieven. Bedenkt mon adorable zich nog? Goeije reis! Ben ik te volage, om eene gevestigde geneegenheid te kunnen hebben? Wat is er

{==50==} {>>pagina-aanduiding<<}

aan verbeurd? Ik alleen zal er over moeten lachen.
Ik weet, dat u deeze wys van denken niet by zonder zal smaaken; want gy zegt, dat gy, zonder den minsten snor van verliefdheid weg gehad te hebben, maar eens wat heel kostelyk getrouwd zyt. Gy zegt het! Mooglyk hebt gy uwe eerste liefde overleefd; mooglyk wilt gy het voor uw Man niet weeten, dat hy zo veel by u vermogt; hoe het zy, dat gy zo koel als een yskelder voor Bram waart, toen gy hem trouwde; - neen, dat mag ik van u niet gelooven: me dunkt, zo onvoorzigtig kunt gy niet zyn.
Hoe veel houde ik nu van Ryzig; hy heeft eene Vrouw genoomen, die ik zogt, om er eene Vriendin van te maaken, maar die ik, buiten dat gelukje, anders welligt niet in deeze waereld zoude gevonden hebben! Tante Ryzig zal u niet heel veel goeds van my gezegd hebben? Dat weet ik: Ik ken geene Vrouw, die zo op haar zelf is; ei wat, 't is of zy in geene betrekking staat met alles, wat haar omringt. Aan haar had ik des nooit iets. Onze Nigt, de Dichteresse; wel, wat is daar mede aantevangen? Zy is of al te wys, of al te gek, - hoe wilt gy? om er iets mede te beginnen; en om haar voor myn vermaak te houden, - het is myn Nigt; - vooral, zy heeft een zo goed hart, dat dit my zeker weinig eer aan zoude doen. Betje, myne Schoon-
{==51==} {>>pagina-aanduiding<<}
zuster, is zo verheerlykt met haaren Man, dat zy, geloof ik, thans om geene vriendschap denkt; en dit zal er niet aan beteren; gy kent haar karakter; gy stemt toe, dat Jan West een Man is, die haar verdient. Ik moet evenwel eene Vriendin hebben. ‘Hebt gy, vraagt gy zeker, hebt gy dan nimmer ééne Vriendin gehad?’ Eéne Vriendin? Spreek eens van een paar douzyn, kind, dan kunnen wy verder gaan. Ei lieve, ik zou twee- en- twintig jaar zyn, ik zou mee bon Ton gespeeld hebben; ik zou zyn, zo als ik ben, en geen eene Vriendin gehad hebben? Het is toch het zelfde, waar over ik schryf, niet waar? Wel, kom aan, ik zal u eens een ysselyk langen Brief over dit stuk schryven. En wel in dien trant, als my goed dunkt: noem het eene Verhandeling, eene Predikatie, eene Satire, een Rapsodie, een Olypodrigo - al zo als myn Nigt gelieft; ik ga maar gerust voort.
Het kiezen van Vrienden is eene zeer gewigtige zaak: maar hoe zal men een jong, gevoelig, vriendlyk Meisje daar van overtuigen? Ik weet het waarlyk niet; want zy die ons, quasi, moeten leeren en leiden, weeten er doorgaans zo weinig van, als onze Tuinman van de Vulgata. - Zy zien niet, welke gevolgen er uit die keuze voor ons kunnen ontstaan; hoe veel goed, hoe veel kwaad zy ons kan veroorzaaken. Wy, jonge Meisjes, die zo vry wat wilds in de regeering on-
{==52==} {>>pagina-aanduiding<<}
zer Gouvernante hebben, (Mama heb ik niet, en myn Vader heb ik naauwlyks gekend,) geeven ons onbedagt over aan het geen ons vleit. Het komt ons niet eens in 't hoofd, of men ook eerst moet kennen, en dan beminnen. Ik ga u eens eenige myner Vriendinnen afbeelden. Ik, en de meeste Meisjes, dit houde ik voor beweezen, hebben doorgaans den meesten smaak in haar, die wy het laatst ontfangen; en de offerande van alle onze Vriendinnen aan eene spikspelder nieuwe Vriendin, is zeer algemeen, en ook zeer algemeen toegestaan: zie hier de eerste.
Juffrouw C***; ja, ik zeg, zo als het is; zy heeft veel liefs, veel bevalligs; maar zy is zo onbestendig, dat zy volstrekt niet in staat is, om immer eene waare vriendschap te kunnen behouden. Toen zy eerst in de Gezelschappen verscheen, koos zy eene Vriendin; haare Ouders waren zeer over die keuze voldaan. Juffrouw C*** kon ook, (zo als wy Meisjes dat noemen,) niet buiten Juffrouw D***. Men geloofde ook, dat deeze vriendschap bestendig zyn zoude; men kende het braaf en lief karakter van Juffrouw D***, en men oordeelde gunstig van een Meisje, dat zo wél wist te kiezen. Ik kwam op het tooneel. Ik beviel, zy beviel my. - Juffrouw D*** wierd vergeeten, - verwaarloost; ik was haare Vriendin; ik wist niet, dat zy zó onregtvaardig was; evenwel, ik ouderzogt door ook niet sterk

{==53==} {>>pagina-aanduiding<<}

omtrent! Die neiging sloeg aan 't kwynen: ik wierd opgevolgd door Juffrouw R***. De alleenheersching deezer laatste duurde ook maar zeer kort. Juffrouw C*** was er te zeer voor om zo eens veranderen, dan dat zy dezelfde Vriendin lang zoude hebben kunnen behouden. Het nieuwe alleen kon haar behagen. Eindelyk ontmoette zy Mevrouw F***. Gy kent haar niet? Zy is eene dier Dames, die, om dat zy in zekeren rang leeven, vryheid meenen te hebben, alles te doen en te laaten, wat zy zo goed vinden; en die het zelf beneden zich achten te lachen om de vooröordeelen van menschen, die zy Burgerlieden noemen. Zy is merkelyk ouder dan wy, en was niet zeer intime bekend by de Moeder myner Vriendin. Eindelyk viel er iets voor, waar door haare Ouders begreepen, dat die conversatie behoorde gestaakt te worden. Tegen dit gebod was niets in te brengen; men sprak duidelyk; er moest gehoorzaamd worden. Juffrouw C*** was zeer bedroefd; zy was deeze Mevrouw F*** nog niet moede, en wie haakt niet naar 't verbodene? Maar - uit het oog uit het hart: men ging naar Buiten; zy ontmoette daar haare eerste Vriendin weder; de oude geneegenheid kwam boven: zy bekende, dat zy niet wel gehandeld had, zy leefden dat geheele saisoen in zeer tedere vriendschap. Zy scheidden, en Juffrouw C*** gaf zich wel dra over aan haare natuurlyke ligtzinnig-
{==54==} {>>pagina-aanduiding<<}
heid; zy vergat de eenige Vriendin, die haar ooit waarlyk bemind had, en haar, in weêrwil haarer gebreken, recht deed.
Ik voelde, dat myne eigenliefde zo wel leed, door my over haar te beklagen, al door het ongelyk, my aangedaan: ik zweeg des; maar gaf my de moeite, om haar karakter eens wat nader te onderzoeken. Het algemeen gebrek - geen karakter; alleen eene sterke zucht voor het geen zy plaisier noemt; zy wordt altoos geregeerd door de begunstigde Vriendin. Onbekwaam om te denken over het geen zy doet, volgt zy altoos 't geen haar behaagt; en moet vroeg of laat het slagtoffer haarer beuzelagtige lafheid worden.
Noemer twee, in de rei myner Vriendinnen, was Juffrouw T***, onopspraaklyk van gedrag, niet ontbloot van geest, met my ingenoomen, - wat kon ik het helpen, dat ik haar ook lief kreeg? Maar, ô tyden, ô zeeden! Ik leerde haar nader kennen; het was eene eigenzinnige, grillige, niet goedaartige Vriendin. Zy hield niemand voor haare Vrienden, dan die haar altoos vleiden, en blindeling volgden. Dat was zo myne zaak niet. Ik onderhield haar daar over. Zy was misnoegd, ik ook; wy braken. Nu was ik weêr vry; maar het duurde niet lang! Nota bene, ik hard er zo al eens een Vryer of vier onder; doch meer om in de mode te zyn, dan pour autrement. Toen kreeg ik kennis aan zekere Dame, die ik zelf niet met

{==55==} {>>pagina-aanduiding<<}

een der vier- en- twintig Letters uit het a, b, c, noemen zal. Zy wierd my beschreeven als eene alleruitmuntendste Vrouw, die ongemeen veele talenten had; zy was nu eigenlyk eene dier zeldzaame Geniën, dier verheeven geesten, waar op de Natuur zo doodzuinig is, als op eene volmaakte schoonheid zelf. Zy wist veel; zy dagt zeer sterk; had niets van de pedante; haare conversatie was altoos nieuw, leevendig, aangenaam. By haar kon men zich onmooglyk verveelen; zy had weinige, en uitgeleezen Vrienden. Zy had smaak - zy had zelf de manieren van eene Vrouw, die veel waereld heeft. Wat was dat alles fraai! Ik moest zo een wonder van de waereld zien. - Ik ontmoette haar op een haarer gezelschappen; wat zy in my vond, weet ik niet; maar zy ontfing my uitneemend vriendelyk. Zy zag er zeer wel uit; zy sprak zeer wel; zy had iets inneemends; maar! op myne hoede omtrent zekere babbel-praat, zeer gemeenzaam by lieden van rang, en veronderstelde bekwaamheden; babbelpraat, die men dikwyls vermengt met geest en vernuft; wagtte ik geduldig af, hoe ik haar moest beoordeelen. Ik leerde haar kennen..... wel nu, daar toe was eenige tyd noodig. Ik had maar iets tegen haar; toen zy my vroeg, wat of dat was, (want zy scheen nog al iets met my op te hebben,) zeide ik haar, zeer eenvoudig: gy hebt verstand,

{==56==} {>>pagina-aanduiding<<}

maar gy hebt geen hart. Zy glimlachte; en scheen daar niets byzonders in te vinden.
Besluit, uit het geen ik over myne Speelmakkerinnen (hoe zal ik haar anders noemen, want ik was toen nog bedroefd jong?) geschreeven heb, of ik ook eene Vriendin noodig had. 't Is waar, deeze te leurstellingen bragten my in 't hoofd, of daar is geen Vriendschap, of ik ben er niet agter. Dat kon echter niet: zo leeg, zo ongehecht aan alles! Want, onder het vry groot getal van Automates, die my nu braaf begonden na te huppelen, was niets, dat der pyne waardig was, om er een paar minuuten aan te denken; en ook ik wilde altoos het, wat men liefde noemt, en bagatelle tracteeren. Vriendschap, dagt my, was iets weezenlyks; maar nu, nu ik zo ellendig in den strik ben, nu is het nog niet wel. Mooglyk ben ik nydig op die overmagt, die my uit het veld geslagen heeft. Daar zat ik dan met een leeg onrustig hart; en had fraai de occasie om te zien, dat men de Meisjes van onze Classe in twee hoofdrangen konde onderscheiden; in Wysneusjes, die waarlyk leezen, maar altoos haare Auteuren noemen, en kunstwoorden gebruiken, magtig mooi zyn met haar vernuft, en ons veel door haar geheugen doen uitstaan, zo zy namenlyk op het Treurspeelige vallen; of in Beuzelaarsters, die altoos praaten over haar kapzel, de mode, een

{==57==} {>>pagina-aanduiding<<}

schoothond, of een Vryertje: wie van beide deeze twee rangen de minstverveelende weezens bevat, laat ik aan uwe uitspraak.
Ik las gaarn, want ik was nieuwsgierig. West heeft eene schoone Bibliotheek; (hoewel niet van onopgesneeden Boeken: nu trouwens, hy is ook geen zier du ton.) De meeste Menschen leezen werktuiglyk. Zy neemen een snuifje, zy neemen een Boek op, zonder er iets by te denken. Wat behoeft dat ook, als zy buiten dat aan het oogmerk voldoen? De meeste Meisjes zyn raazend gezet op Romans. Jammer dat zy doorgaans een Angola boven den Predikant van Wakefield kiezen. Gelukkig, dat er in myns Broeders Bibliotheek geen ontuig schuilde. Ik las des heele goede boeken; en ik geloof, dat men van de boeken kan zeggen, het geen men van de persoonen zegt, met wie men 't meest omgaat; dat onze geest zich vormt naar hun, die wy met achting en als onze meerderen beschouwen; maar dat het leezen van slegte boeken even nadeelig zy voor ons hart, als kwaade samenspreekingen, en die bederven de goede zeeden. Ik heb daar van naderhand een zeer treurig voorbeeld gezien. Ei lieve, laat ik het u verhaalen; (hoe weinig gy en ik ook met het treurige ophebben.) - ‘Zeker ouderloos Meisje wierd in huis genoomen door eene verre Nigt van haare Moeder. Zy was eene

{==58==} {>>pagina-aanduiding<<}

Dweepster, maar geen Huichelaarster; zy geloofde waarlyk, dat alle werken van vernuft zondig waren. Het goede kind las niets dan die Geestelyke voddenkraam, prullen, die by zulke oude Tantes in achting zyn. Dit lief Meisje had ongelukkig een gevoelig hart; zy kwam nu in dat gevaarlyk tydvak, waar in de Natuur zulke groote voortgangen ter ontwikkeling van geheel nieuwe driften maakt. Onkundig van haar zelf, viel zy in handen van eene Vriendin, die men tot eene Coquette had aangelegd. Zy kreeg nu ook andere boeken: Romans, geheel ingericht, om de Natuur te overhaasten: Boeken, die ook het onbeschaamdste met een dun gaasje kunstig weeten te bedekken; waar in het vergif met bloemen bestrooid, en des te gevaarlyker is. De oude Matrone verraschte haar; - oordeel over haare gramschap. Meer vertoornd over den voorrang, die haare Nigt gaf aan zulke boeken, boven die, die zy verkoos, dan ongerust over de gevolgen, die het leezen van zulke boeken by zulk een Meisje moesten hebben, stoot zy het kind ter deure uit. Onervaarenheid en armoede voltooiden haaren val. Haare ziel, doordrongen met gewaarwordingen, die zy uit deeze Schriften ontvangen had, was niet bestand tegen groote verzoekingen. Zy neemt,

{==59==} {>>pagina-aanduiding<<}

ter goeder trouw, voor liefde, het geen alleen de woeste opwelling eener ontvlamde, vergiftigde verbeelding is; en thans is zy (want zy is zeer fraai, en nog maar twintig jaar,) reeds de gemaintineerde Maitres van een onzer eerste Lieden.’
Men kan niet altyd leezen; vooral, als men jong in de waereld is. Het leezen was ook wel mooi en aangenaam; maar men hoort zo veel van geluk spreeken; men ziet zo veel Menschen, die het in de gezelschappen zoeken, dat Keetje West ook eens moest zien, hoe het daar ging; en dat wel met die aandagt, waartoe zy in haar zestiende jaar niet bekwaam was. Het nieuwe was het aantrekkelykste. Maar altoos het zelfde! Zotte of beuzelagtige gesprekken, het spel, het nagtbraaken...... Trouwens, gy weet al wat er op loopt. ‘Wel, ik sloof my heerlyk uit, zeide ik. Is dat nu geluk? Is dat nu vermaak? Wel nu, Keetje, vermaak u dan; want nu zyt gy in het geen men de beste gezelschappen noemt: weet gy wel, kind, dat het waarlyk u veel eer aandoet, met die, en met die, en met nog al een andre familiair bekend te zyn?’ Of het is, om dat ik eenige neiging tot denken heb, of waar aan het is toe te schryven; dit is zeker, dat ik my niet diverteerde. Ik kan niet zeggen, dat ik uit zeer ferieuze beginzels handel-
{==60==} {>>pagina-aanduiding<<}
de, - neen, daar dagt ik niet veel aan. Laat ik u eens zeggen, hoe dat wel by my was!
Ik wierd op eene pragtige party verzogt. Ik nam die, op hoop van my te diverteeren, ook met yver aan. Ik ging er heen; stelde alle beletzels uit myn geest, en wilde my, zo wel als alle andren, vermaaken. Maar, zie daar! in 't midden van de vreugd komt my iets te binnen, dat ik onmooglyk kan verwyderen. Een vlaag van zwaarmoedigheid; het denkbeeld, dat alles onbestendig is; - mooglyk het knellen van myn schoen, wat weet ik het? - Zo dat, kind, ik moet zo zeggen, dat de heele waereld, waar in wy figuur maaken, weinig om 't lyf heeft.
Kunt gy nu wel twyfelen, of ik met genoegen my hier bevinde? Of ik in het gezelschap, dat hier is, my vergenoegen kan? Betje schynt zeer wel met my te vreden; en, zo haar geheel hart niet vervuld was met myn Broer, ik geloof, dat zy my wel tot haare Vriendin zoude willen hebben. Zy is echter geen oogvol mal met hem. Het is, of zy zo zeer Vrienden als Minnaars zyn: Is dit niet in uw trant? In den mynen byzonder! Denkt gy, dat ik, indien ik anders dagt, de moeite zou willen neemen, om te beproeven, of myn aanstaande ook iets meer was dan een knaap, die er wel uitziet, en een schoon kantoor heeft?

{==61==} {>>pagina-aanduiding<<}

Wat zou het nu evenwel slegt zyn, als gy my ging ten toon stellen, door deezen Brief aan onze Salet-Vriendinnen rond te zenden! Doe dat niet; want ik weet niet, of ik reeds verstand genoeg heb, om my te blyven houden aan het geen ik thans verkies, als ik weêr in de Stad ben.
Men hoort zo veel spreeken van Philosophen, van Philosophie; zekere Dames onttrekken zich den regtbank der mindere Classe, door te zeggen, ik leef en Philosophe. Hier over viel het discours; want wy, die buiten woonen, praaten veel, en schryven magtig lange brieven.
Ei lieve, zeide ik tegen Mevrouw Esser, (Betjes Tante,) wat is toch Philosophie: zou ik er wel iets van kunnen verstaan? - Indien gy u houdt aan het moreele gedeelte, (kreeg ik ten antwoord,) dan is daar geen bedenken op. Dit maakte my aandagtiger. - Wel, (vroeg ik,) wat is dan toch zedelyke wysbegeerte? Mevrouw spreekt zeer wél, zeer duidelyk, en het geen zy zeide, beviel my zó, dat ik het terstond opschreef. Wilt gy het hooren, wat zy zeide? Luister dan.
Zedelyke Wysbegeerte is de kunst, om wel te denken, gelukkig en tevens redelyk, deugdzaam en Godsdienstig te leeven. Onze misslagen zyn gevolgen van ons verkeerd denken. -

{==62==} {>>pagina-aanduiding<<}

Ons verkeerd denken ontstaat uit de verkeerde begrippen, die men ons geeft van persoonen, en zaaken. Dewyl nu onze Schepper ons het vermogen gaf, dat wy rede noemen, zyn wy verpligt, onze en niet die van anderen te gebruiken: Maar, vermids onze rede door onze trotschheid, zo wel als door alle overige driften, kan verduisterd worden; zo is het ons waar belang, om alle onze driften, zo veel mooglyk is, in order te houden.
Hebt gy hier wel veel tegen? (vroeg zy my ) - Niets ter waereld, Mevrouw. En, als ik nu in 't vervolg weer hoor spreeken van Philosophie, van Vivre en Philosophe, zal ik my van dit toetssteentje bedienen, en my niet laaten foppen. - Zy lachte. - Weet gy, Nigt Ryzig, wat het ergst er van is, als men zich gewend heeft met zulke waardige menschen omtegaan? De overigen worden ons ondraaglyk; en zou men ook in deezen den smaak niet te veel kunnen sublimeeren? Want, lieve hemel! wy moeten evenwel in de groote Trekschuit van dit leven zo met elkander voort. Er is nog iets, dat er uit volgt: men wordt zo yskoud onverschillig omtrent de goedkeuring der menigte, dat men daar-omtrent wel wat behoorde op onze hoede te zyn. Die goedkeuring is by u ook zeer weinig beteekenend. Het spreekwoord zeit: daar is geen groot Man voor zynen, of by zynen Kamerdienaar.

{==63==} {>>pagina-aanduiding<<}

Zou men dit echter niet om goede reden moeten zwygen? ...... Maar, indien ik niet uit bescheidenheid de pen neêrleg, dan zou ik nog wel een riem papier vol kladden. Een excuse heb ik: veel tyd, en niemand buiten u, aan wie ik het waagen kan, iets meer dan wat complimenten te schryven; de meeste Meisjes cultiveeren geene andere talenten, dan waar door zy aanbidders kunnen verkrygen. Wie informeert zich daar na, of het schoon Kind, dat hem byster behaagt, ook zo iets heeft, 't welk men verstand noemt? Zingt zy wel, speelt zy zuiver op het clavier? vooräl, danst zy gracelyk?
Mevrouw, die u, zo wel als Betje en myn Broêr, hartlyk groet, zeide onlangs, (en er is wat aan, denk ik:) ‘Dat alles in het popagtige valt. Eene reguliere schoonheid, met een zedig vriendelyk voorkomen, is thans niet half zo zeer in de mode, dan een beknopt bakkesje, kleine flikkerende oogen, een opgeschort neusje, een spits phisionomietje, een trippelende houding, en zelf het magere.’ Zy voegde er by: ‘dat de geforceerde wys, waar op lieden van rang in den Haag, en schatryke lieden te Amsteldam leefden, keurlyk ingerigt wierd, om ons land met zulke Poppetjes te bevolken.’ - Nu heb ik naauwlyks plaats genoeg, om myn naam te zetten.
 
c. west.




{==64==} {>>pagina-aanduiding<<}

Zevende brief. 

Aan den Heer Willem Leevend.


Vermaarde geleerde heer!

Uwe zedigheid zal misschien eenen tytel weigeren, dien uwe bekwaamheden u verworven hebben. De roem, reeds door u behaald, beweegt my, aan u, schoon onbekend, immers zonder naam, aan u te schryven. Voor weinige maanden zat ik in zeker College naast u; mooglyk kunt gy u dien Man nog herinneren: immers zo gy u zekere plegtigheid, toen verricht, kunt te binnen brengen. Alles, wat ik u thans schryf, schryf ik aan u onder het Broederlyke woord: Lees, en zwyg.
Reeds verscheiden jaaren stond ik op eene der fraaiste Dorpen in ons Vaderland. Aan Professor Maatig heb ik niet alleen als Student, maar ook als Jongeling, veel verpligting; ik leefde geschikt en studeerde naarstig. Ik was nog maar twee jaaren op de Academie geweest, toen ik zag, dat de voornaamste stellingen van dat Systema, 't welk ik eens zoude moeten leeren, onderteekenen, ja bezweeren, streeden met het gezond men-
{==65==} {>>pagina-aanduiding<<}
schenverstand, en des ook met den geöpenbaarden Godsdienst, vervat in de Heilige Schriften. Het was voor my onbegrypelyk, hoe of de rede, niet beneveld door driften, zo verre van de waarheid had kunnen afwyken. Voor zulke afwykingen, om zagt te spreeken, houde ik

De Leer der Drieëenheid, 
Der Predestinatie, 
Der Verzoening, 
Der Eeuwigheid van de straffen, 


Zo als die Leerstukken, in de Publique Kerk, hier te lande, geleerd worden.
 
Ik huiver by de opnoeming: myne rede beeft daar voor te rug. Is dit, zegt zy, de Leer van Jezus en zyne Apostelen? word dan een Deïst. Is dit het Euangelie? verwerp het, en gy zult uwen God eerbiedigen. Veele maanden bleef ik, al onderzoekende, by deeze gedagten. Meerder bekend raakende met de begrippen van andere Gezindheden, vond ik daar veel redelyker gevoelens, meer overeenkomstig met den oorspronkelyken Aardsvaderlyken Godsdienst. Ik bestudeerde die, en vond dezelven veel overeenkomstiger met de Goddelyke Schriften. Ik las de beste Oordeelkundigen, en zag, dat onze Grotius de Vader der redelyke Bybel-Uitlegkunde was. Ik wierd

{==66==} {>>pagina-aanduiding<<}

des een redelyk Christen, ofschoon men ons zelf den naam van Christen weigert. Ik studeerde volle zeven jaaren, en toen las men in de Boekzaal: dat ik met volle ruimte was uitgestooten in den ryken Oogst der Kerk.
Hoe, vraagt gy, was dat mooglyk? Het is zeker mogelyk, want het is niet anders. Was de Bevestiger dan Heterodox? Wel gansch niet: en, zo ik hem noemde, gy zoud moeten toestaan, dat de knaap zo Orthodox als dom en heethoofdig is; ja zulk een licht, als er maar zelden aan Neêrlandsch Kerkhemel bralt. Door dien Eerwaardigen ben ik, onder een glas wyn en een pyp, maar eens wat heel prettig geëxamineerd. Het beviel my zo wel, dat ik nog wel eens zo een examen zoude willen doen. Laat ik u uit den dut helpen.
Myn Vader is Predikant in eene buiten-Provintie, en berucht om zyne groote rechtzinnigheid, als om andere regt Predikstoel-deugden. Het Nieuwe is by hem zo verdagt als verfoeid. Hier om hield hy het zingen der Nieuwe beryming, zo lang doenlyk, uit de Kerk; ofschoon hy, zo als Dominé Comrie, de boeren niet vertelde, dat hy de Psalmen van Datheen nog met hun in den hemel hoopte te zingen. Hier toe had hy te veel gemoedlykheid. Myne Moeder is eene strikte, zuivere Lampiaansche Matrone. Myn Vader is zeer colericq; myne Moeder niet minder zwaarmoe-
{==67==} {>>pagina-aanduiding<<}
dig. Ik heb eene Zuster, die Capélmeestresse in de oefening is, en zeer op den penning gesteld. Keerde ik het rokje, wat zou het gevolg zyn? Vader storf aan eene beroerte, Moeder aan eene slymziekte; en Zuster zou zich, ten koste myner kettery, van den heelen Boel zeer godvruchtig meester maaken. Kan ik dat voor my, voor myne Vrouw en vyf Kinderen, ook zo al verantwoorden? Hier by heb ik nog twee Tantes, ryke oude kweezels, ‘die lang voor de tyden der Apostelen van Priesterlyk geslagt waren; immers zo verhaalen zy, en voegen daar by, dat haar Overöudöom een der zeventig Overzetters was, die door de Staaten in de Commissie gesteld waren, om den Bybel op nieuw te vertaalen.’ Alle myne Voorvaderen, lang voor Paulus, die den Romeinen predikte, geloofden ook reeds de Predestinatie. Ik heb eene Grootmoeder, die, juist als een uurwerk, alle nooten speelt, die daar op gezet worden; vermids nu alle de nooten Dortsch gereformeerd zyn, begrypt gy ligt, welke toonen zy geeven moet. Ik moest des, om zo veele sterfgevallen en ontërvingen voor te komen, den volgenden weg inslaan: komt gy in myn geval, kom op dien weg; daar alleen is de veiligheid.
Nog Student zynde, sprak ik nooit over myne gevoelens, dan met een paar Vrienden, die het met my eens waren. Ik verkeerde spaarzaam met

{==68==} {>>pagina-aanduiding<<}

Remonstranten en Mennoniten. Omtrent andere Christenen ziet men zo naauw niet. De eerstgemelden groette ik nooit dan welstaanshalve. Ik ging altoos bedekt by hun ter Kerk. Ik zette my nooit, maar stond altoos, als een vreemdeling, die zo wel eens hooren wilde, wat of er zo al verhandeld wierd. Ik dagt nooit overluid. Was ik in Orthodoxe Gezelschappen, alwaar over de Orthodoxie gesproken wierd, dan stelde ik de verschillen duidelyk voor, zeide, wat partyen er tegen inbragten, en besloot met eene exclameerende waarschuwing: en schuilt eene slang in 't gras, zie toe! Dit, nevens eene menigte beuzelagtige oplettendheden, maakte, dat ik nooit in den kyker raakte. Hier voor zorgde ik altoos. Myn examen liep des niet scherp. Ik onderteekende des de Formulieren, als in zich behelzende de waare zaligmaakende Leer. Iets, dat onbetwistbaar is. Of elk Artikel zo is, wierd my niet gevraagd. Wat behoefde ik my daar mede te moeijen? Alles comform den woorde Gods: in zo ver onderteekende ik ook maar.
Wel, zie daar my nu met ruimte, zonder de minste gisting of gekyf, tot het Predikampt verkooren; ik mogt des de Kudde Gods hoeden met verstand. Myn Vader bevestigde my; myne Moeder zeegende my; myne Zuster weende; de drie oude figuuren moesten zo zeggen, dat het groot was een Leviet onder haar te hebben; de School-
{==69==} {>>pagina-aanduiding<<}
meesters Vrouw maakte een Gedicht, en ik geloof, dat myne Zuster haar vry wat geholpen heeft. Nu moet ik ook leeren het geen ik beleeden heb: dat doe ik ook; want ik heb niets beleeden dan het geen met Gods woord instemt. - Ik moet dwaalingen bestryden; laat my daar mede begaan. Ik moet den geheelen Catechismus prediken; bestig! Ik sla geen een eenigen Zondag over. Als ik u zeg, hoe ik predik, zult gy my toestaan, dat ik dit niet behoef te doen. Ik zal u de geheel klugt vertellen.
By den eersten Zondag, leer ik myne toehoorders de Liefde tot God en den Naasten;
By den tweeden, spreek ik over de vereischten, die er in ons zyn moeten, indien wy God zullen kennen;
By den derden, van de schoonheid der Goddelyke wetten;
By den vierden, over Adams val;
By den vyfden, betoog ik, dat Christus een waaragtig en rechtvaardig Mensch geweest is;
By den zesden, leg ik de vraag, waar uit weet gy dat? en het antwoord, uit het heilig Euangelie, ten grondslag om aan te toonen, dat de Christenen verpligt zyn, de Leer van Christus alleen in de Heilige Schriften te zoeken;
By den zevenden, beweer ik, dat de XII Artikelen alles bevatten, wat ter zaligheid te weeten noodig is.

{==70==} {>>pagina-aanduiding<<}

Somwyl preek ik eens een stukje van liefhebbery, en daar toe verkies ik ook wel den agtsten Zondag, (ook veiligheids halve.) Dan zeg ik, dat onze Voorvaderen geene vyanden waren van de Engelsche Preek-Methode; vermids zy zelf de XII Artikelen in drie deelen gedeeld hebben; en vermaan myne kudde, om, in weêrwil der Broeder-twisten, vrede te houden.
De negende en tiende Zondag geeven my natuurlyk aanleiding om te spreeken van de Schepping en de Voorzienigheid. Dit gaat van zelf goed.
By den elfden Zondag, toon ik, dat wy aan Jezus Christus een volkomen Zaligmaaker hebben.
By den twaalfden, de voorrechten en pligten, die er als Christenen voor ons te genieten en te betragten zyn, als ook waarom Christus onze Heere is.
Maar genoeg; dit weinige zal u doen begrypen, hoe ik over den geheelen Catechismus pre iken kan; want het geheele derde gedeelte van den Catechismus geeft geene aanleiding tot geschillen. Het gaat over de Dankbaarheid, de Wet, en het Gebed des Heeren: zonder veel vernuft te hebben, kan men daar zedelyk genoeg over spreeken; en met Cocceaansche wissewasjes over den Sabbath en het Daaglyks-Brood houde ik my niet op.

{==71==} {>>pagina-aanduiding<<}

Zoude ik, daar niemand my verdenkt, niet veilig zyn? Ik spreek meest al voor eenvoudige Menschen, die niet kunnen denken; en veelen heb ik reeds leeren denken, en zelf aangenoomen. Nooit spreek ik met hen van onze ‘Hoofdwaarheden;’ altoos van den Christelyken Godsdienst. Ik laat de jonge Lieden een jaar of zes by my leeren; dit geeft my den naam, dat ik verbaasd veel werk maak van het onderwyzen der jeugd.
In twee gevallen zyn evenwel deeze Huismiddeltjes niet voldoende, om myne rechtzinnigheid te toonen; want des Zomers catechiseer ik publiek, alle Zondag avond, met een paar Zusters en een Broeder. De Meisjes heb ik zelf onderweezen, dat gaat des goed; en dewyl het mooije dingen zyn, die aartig genoeg snappen, verveelt dit my nog al niet heel sterk; maar Broeder (de Smit,) is een rechtzinnige knevel, een Bekeerde, en Leerling van myn Voorzaat. Het is een extra net en precies loopend Dortsch Machine. Het repeteert alle Zondag de geheele Orthodoxe Cocceannsche kram ery. Hy schermt met het Daag lyks-Brood, en den Sabbath, dat het rookt, en haspelt met de zeven perioden, als een aap in een lintwinkel; hy raast altoos op de Broeders Voetiaanen. Droevig zou ik met dit Ventje gebruid zyn kunnen, maar daar pas ik op. Ik vlei zyne verwaandheid, door hem nooit dan beuzelingen tegen te werpen, die hy maklyk kan weêleggen.

{==72==} {>>pagina-aanduiding<<}

Dan laat ik het Borstje alleen praaten, en op de bank slaan, als hy de Arminianen, Socinianen, de Mennoniten, en zulk Volkje te keer gaat. Gy begrypt wel, dat ik daar niet naar luister, maar over geheel iets anders denk? Als hy dan eindelyk zwygt, zeg ik met veel vriendelykheid: Broeder, ik heb er niets by te voegen; gy toont, dat gy in de Leer onzer Vaderen welgeleerd zyt. Dan buigt het Manneke zich, vol zelf-vertrouwen, en roemt overäl, dat Dominé er niets heeft by te voegen: ô, van harte gun ik hem die haanenveer op zyn muts!
Het tweede geval is dit, en dat is nog boozer! Des Zomers kryg ik zeer veele aanzienlyke en ryke Lieden, die hier of Buitenplaatzen hebben, of er gelogeerd zyn, ter Kerk. Gy, myn Heer Leevend, hebt zeker genoeg waereld-kennis, om my toe te staan, dat dit juist de gevaarlykste Toehoorders niet zyn? De meeste deezer Lieden bemoeijen zich niet veel met het Godsdienstige. Veelen weeten niet eens, wat Gereformeerde, wat Christelyke Godsdienst is. Voor zulke goude Torren behoef ik althans noch te denken, noch te spreeken. Zy komen niet, om naar my te luisteren; zy komen alleen, om eens in de Kerk te gaan. Maar daar komen echter ook wel, te hooi en te gras, eens anderen: Deftige Matroonen, niet zeer jong meer, oud Hollands Gereformeerde lief hebbers des openbaaren Godsdienst. Deeze Lie-
{==73==} {>>pagina-aanduiding<<}
den zouden wel rasch de Kerkwoorden missen, en hunne geliefde Orthodoxe klanken. Onder het zingen kyk ik den winkel eens over. Zie ik schaapen van den grooten stalle, dan plooi ik vooreerst myn weezen zéér rechtzinnig, hem! zo lang tot ik den gereformeerden kerkgalm wel beet heb; en dan, sta vast. Ik begin met het geliefde woord, Drieëenig God! Gy begrypt wel, dat ik dit woord op myne wys versta? - De eensgezindheid der middelen ter onzer eeuwige behoudenis. Ik bedien my naauwkeurig van alle zulke woorden, die myne toehoorders stichten; en daarom galm en dreun ik van: Jehovas Keur- en Lievelingen, Vaders Kinderen, Verworpelingen; van Adams rampvollen val; van eeuwige verdoemenis, de bloedige Heilverdiensten. Van zulke termen kan ik my met ruimte bedienen; want Christus heeft zeker genoeg voor ons gedaan, als wy ook maar genoeg doen willen. Zy gaan wel gesticht in hunne koetzen en fargons. Dominé wordt verzogt, gehaald, t'huis gebragt; en dewyl ik niet kan speelen, en geen halve fles wyn drinken, erger ik niemand. Ik praat altoos met de Dames; beäntwoord met geduld en beleefdheid ook de zotste vraagen; praat over de Studie van de Mode, de Physica; stel wel eens een Telescoop, of wys op de Globe waar, by voorbeeld, Babel en Jerusalem gestaan hebben. Ik leen de Vroompjes een Preek; en de anderen, een fraaije zedelyke Ro-
{==74==} {>>pagina-aanduiding<<}
man. Myne Vrouw begrypt ook duidelyk, dat ik, zullen wy brood hebben voor ons en vyf Kinderen, zo doen moet; dat zy my ook in dit stuk eene hulpe tegen my over is. Het is een schrandere wel opgevoede Vrouw, niet uit noodzaaklykheid door my uit het gemeene volk genoomen. Zy stuurt zo wat tusschen de Waereld en het naauwgezette door; doet kleine diensten met bevalligheid, en wordt allen alles. Wat zullen wy doen? Wy hebben elkander lief, maar wy dienen ook eetend te blyven.
Zie hier nog eenige middelen, waar van ik my bedien: komen er lieden van een goed burgerlyk gedrag hier woonen, welken men hunne Attestatie weigert, om dat men daar zegt, dat zy niet zuiver in de Leer zyn, dan noodig ik hun evenwel ten Avondmaal. Dit niet alleen; ik poog zelf zulken, die ik weet, dat nog geen Christenen zyn, maar altoos met versleten bedenkingen en malle zwarigheden voor den dag komen, te beweegen, dat zy ten avondmaale komen, en zeg: zeg my maar niets; ik zal u niets vraagen.
Nooit ga ik om met zulken, die eerlyk genoeg zyn, om zich aftescheiden van de Publique Kerk. Ik groet hun; ja maar, zo als men een Jood of Heiden zoude mogen doen, al was het geheel Zuidhollandsche Sinodus daar present. Is myne nieuwsgierigheid, die ik echter op eene derde plaats voldoe, gestild, dan myde ik zulke Men-
{==75==} {>>pagina-aanduiding<<}
schen; want wat kon ik het helpen, dat ik hun ergens gevallig aantrof? - tusschen ons, ik wist wel, dat zy daar zyn zouden. Dien ik uit verpligting eens te gaan by anders denkenden, dan sluip ik, om myne kudde niet te ergeren, de agterdeur uit en in; maar nooit ga ik by die, die zich hebben afgescheiden: zo zot ben ik niet. Ik zie ze ook ongaarn in de Kerk. Zy hebben te veel een oog in 't zeil; en hun toe te roepen: Mundus vult decipi, zou zich daar slegt laaten hooren, al wierd my al eens niet toegeroepen: decipiatur ergo! Ik weet wel, dat zy my om myne groote omzichtigheid weinig achting toedraagen, hoe veel smaak zy ook in my als een Man van studie en smaak hebben.
Mooglyk zult gy my, al was het maar welstaans halve, vraagen: Kan dit bestaan met de pligt van een eerlyk Man? Handelt gy in deezen braaf; hebt gy vrede met u zelf? Wat zal ik zeggen? Zullen wy de Kerk reformeeren, dan hebben wy lieden van uwe bekwaamheden hoognoodig. - Hierom dan zal ik niets voor u verbergen. Het kan niet anders. Dit stelt my, dit moet u eens gerust stellen. Gy moet my niet alleen beschouwen als Mensch, maar als een Mensch, dat in veele betrekkingen staat met anderen: als Zoon moet ik myne Ouders niet van verdriet doen sterven; als Man en Vader moet ik voor myn huishouden zorgen. Zyn dit ook geene pligten?

{==76==} {>>pagina-aanduiding<<}

‘Is hy, die zyn huishouden niet bezorgt, niet erger dan een Ongeloovige?’ Moet ik eene lieve Vrouw, moet ik onnozele Kinderen berooven van een zeer sober Tractement, en overgeeven aan gebrek, en al de verachting, die behoeftigheid overal verzellen? Weet ik, of men my in eene andere Gemeente zal ontfangen? Kan ik dat veilig onderzoeken? Kan ik, zonder daar zeeker van te zyn, myn afscheid neemen, al woogen andere pligten eens weiniger by my? Stel u eens bedaard in myne plaats. Bedaard, zeg ik. Want ik verkies geen Enthusiast tot mynen Rechter. Myn bloed kookt niet meer in myne aderen; die tovery is verdweenen: zelden duurt die koorts nog, als men reeds in de dertig jaaren heeft, en zich meer ophoudt met denken dan verbeelden.
Zie hier eene der pynstillende middelen. Voor eerst, niemand heeft de magt om te zeggen: dit zult gy leeren, en niets anders. Doet men dit? dan moeten wy ons daar tegen verzetten; indien het geen men wil, dat wy leeren zullen, strydt tegen het Godlyk hevel. Nu zult gy mooglyk zeggen, ‘goed, maar als gy evenwel belooft, iets, wat ook, te leeren, en gy weet, dat gy daar voor, en daar voor alleen uw Tractement krygt, dan moet gy, wilt gy een eerlyk Man blyven, dat iets leeren, 't welk gy belooft hebt te zullen leeren; want het is een vrywillig door u aangegaan contract; verbreekt gy

{==77==} {>>pagina-aanduiding<<}

dit, en laat gy u evenwel betaalen als of gy het hield, dan zyt gy een slegte kwant...’ Niet zo haastig! Laat ik u de zaak eens in een ander licht voorstellen.
Stel eens, dat gy tot my zeide: ‘zo gy bewerkt, dat ik zeker Geschrift van dien Heer, die daar woont, eigenhandig geschreeven, voor drie uuren heb; dan zal ik u zo veel tot uw belooning daar voor geeven; maar gy moet den weg, dien ik u zal opgeeven, volgen, en geen anderen. Het slaat daar negen uuren: kryg ik het een kwartier laater, en hy woont drie uuren van my af, dan is het voor my van geen het minste gebruik.’ - Stel, dat ik den voorslag aanneem, maar my van een veel korter weg bedien, waar door ik het geschrift zeer zeeker voor den bestemden tyd kan leeveren. - Verdien ik in zo een geval myn loon niet?
Tegen my is gezegd: ‘als gy uwe Boeren in den hemel kunt brengen, zult gy 's jaarlyks voor die leverantie zes honderd en vyftig Gulden, nevens nog eenige kleinigheden genieten. Deezen weg moet gy inslaan; van deeze middelen moet gy u bedienen; neemt gy dit aan?’ Ik zeg: ja; en dat wel van ganscher harten. - Maar ik ben er beter agter; ik weet een weg, die regt uit regt aan loopt; ik weet middelen, die niet feilen; ik breng er myne kudde. Zy komen

{==78==} {>>pagina-aanduiding<<}

daar zy weezen moeten. Ik voldoe des aan het groot oogmerk; en ontfang met veel ruimte myn salaris.
Laat ik u al eens toestaan, dat ik eene Politique misdaad bega; hoe veel weezenlyk en ver voortloopend kwaad koom ik dus doende vóór! Overweeg het geen ik als Zoon, als Man en Vader gezegd heb. Bedenk, welke twisten, en Kerkgeschillen ik voorkoom; hoe ik alle ergernis, daar uit ontstaande, weer; hoe alles in rust en domme sluimering blyft inslaapen; en aan de vyanden des Euangeliums geene geleegenheid gegeeven wordt, om met ons allerheiligst Geloof te spotten, of op ons een zweem van belachlykheid te werpen! - Zo veel goeds werkt myne voorzichtigheid uit; en wie wordt geërgerd, benadeeld?
Ondertusschen geef ik myne Toehoorders gezonder begrippen. Ik predik het Euangelie met aangenaamheid, en dat alleen door voorzichtig my te bedienen van eenige dubbelzinnige uitdrukkingen; de uitlegging daar van aan het oordeel der kundigen overlaatende: met het dommer gedeelte des Volks is niets te beginnen.
Maar, bega ik nog wel eens, strikt gesprooken éene Politique misdaad? 't Is waar, ik voldoe niet aan myne belofte; maar ik doe veel meer. Ik beloofde valschheid te leeren, ondergeschoven Leerstelsels te verdeedigen, en ik leer waarheid, en

{==79==} {>>pagina-aanduiding<<}

volg geenen regel dan dien van Jezus en zyne Apostelen. Ik ondermyn een valsch systéma, en voorbereide de Menschen tot de Leer des Euangeliums. Het is des billyk, dat ik myn armzalig Tractementje ontfange.
Mooglyk zult gy my beklagen, en zeggen: ‘myn Vriend, ik beken, dat uwe omstandigheden moeilyk zyn; evenwel volg het voorbeeld van weinigen - ga over tot eene andere Gezindheid in de Christen Kerk.’ - Onnoodig: ‘die gezond zyn hebben geenen Medicynmeester noodig, maar die ziek zyn.’ Daar hoort men waarheid, en zelden dwaalingen; immers geene, dan voor zo verre zy hem die spreekt bevallen; men bant er niet; men dryft er niet uit, als men die voor gedagten van feilbaare Menschen houdt; zy staan in geen verband met het stelzel der waarheid daar geleerd.
Neen, allerbekwaamst Jongeling: ‘de Publique Kerk moet in de Kerk gereformeerd worden.’ Ter bereiking van dit Godvrugtig oogmerk, heeft men bedaarde Erasmussen, denkende Grotiussen, gemaatigde Melanchtons - uitmuntende Willem Leevends noodig; geene heethoofdige Luthers, driftige Hussen, onvoorzichtige van Pragen; om hunne soortgelyken in ons Vaderland niet te noemen. Eene bede hebbe ik nog te doen; zy is deeze: by al, wat u dierbaar, by al, wat u heilig is, word in de Publique Kerk Predikant;

{==80==} {>>pagina-aanduiding<<}

indien gy van herten gelooft, dat Jezus is de Messias. Onuitspreekelyk veel nuts zult gy, met zulke talenten uitgerust, kunnen doen!
Wy, bedenk dit wel, wy moeten ondermynen, als wy niet kunnen afbreeken. Wat schaadt het, door welke middelen wy het Gottisch Gevaarte van Scholastique Dwaalingen om ver haalen, als het ons te doen is, om op deszelfs puinhoopen een beter gebouw te stichten? Laaten onze oude Styfhoofden eerst in vrede ontslapen; dan kunnen wy allen, die nu verborgen zyn, de handen in een slaan. Gy komt nu reeds by ons, hoe jong gy zyt, in aanmerking. Geloof my, gy zult in de Kerkelyke Historie onzes Vaderlands eene Epoque maaken. Spreek maar niets van uwe gevoelens; vooräl schryf niet! Werk voor het aanstaande; dan zult gy ook eens met volle ruimte worden uitgestooten.
Met de grootste achting en verwondering over uwe ongemeene talenten, noem ik my
 
Uw Vriend,
 
***




{==81==} {>>pagina-aanduiding<<}

Agtste brief. 

De Heer Willem Leevend aan den Eerwaardigen Heer ***.


Geleerde heer!

Myne verwondering over den inhoud van den Brief, door u aan my gezonden, is zeer groot. Hoe kon zo een voorzichtig Man besluiten, om my, zo weinig by u bekend, zulk een allergewigtigst geheel mede te deelen! Hou u echter van myne geheimhouding verzeekerd: ik weet, wie gy zyt, doch wil het niet weeten; daarom zal ik in het afschrift, dat ik van deezen Brief maak, uw naam niet invoegen. Gy hebt my vertrouwd, en dit stelt my buiten staat, om u daar immer berouw van te doen hebben. Indien gy my niet in uw vertrouwen had genoomen, dan zoud gy my een zeer groot verdriet gespaard hebben: het is dit, ik zoude dan niet hebben geweeten, dat er alweêr een eerlyk Man minder is, dan ik my gevleid had; en dit zeker grieft een' Man, die zo gaarn wel denkt over zyne Mede-Menschen. Hoe weinig verleidens hebben nu uwe breede lofredenen; zy zyn my zelf verdagt! Ik weet ook wel, dat ik die niet kan verdienen.

{==82==} {>>pagina-aanduiding<<}

Uit deeze ronde inleiding, zult gy wel begrypen, dat ik met u magtig in manier van denken verschil. Ik acht het naauwlyks der pyne waardig, u daar de redenen van te zeggen. Evenwel, de achting, die ik heb voor uwe bekwaamheden, dwingt my om u te zeggen, welke bezwaaren ik tegen u inbreng. In zo verre wil ik uw Vriend zyn. Ik zal ernstig en bedaard schryven: mooglyk heeft dit wel eenigen invloed op u, indien het ten minsten waar is, dat gy eenige achting voor myn oordeel hebt; hoe verrukt zou myn ziel zyn, zo ik u van gedagten deed veranderen; hoe zoude ik my voor uw Vriend verklaaren, als gy uwen rang van een eerlyk Man handhaafde!
Ik ben nog jong, en laat my op myne Menschen-kennis weinig voorstaan; maar my is echter bekend, dat men wel eens bewyzen, die ons zelf niet voldoen, voorwendt, om eene zaak, die wy willen rechtvaerdigen, eenigen schyn te geeven; en dat wy eindelyk de dupe van ons eigen vernuft worden. Dit gaat gemakkelyker, naar maate wy meerder gevat zyn op de bedriegelyke sluitredenen eener spinnewebbige Schoolsche Logica. Dit in het oog houdende, zal ik met die bescheidenheid, die een begunstigd Discipel van den braaven Professor Maatig betaamt, uwen Brief beantwoorden. Vergeef my des, als ik u wat lang ophoude; ik heb de kunst nog niet fix om, met weinige woorden, veel te zeggen.

{==83==} {>>pagina-aanduiding<<}

Wat verwagten alle braave verstandige Menschen van een eerlyk Man? Dit is het minste: dat de eerlyke Man nooit spreekt tegen zyne gedagten. Ik spreek hier niet van een eerlyk Man, die eenige oogenblikken onder de magt van deeze of geene drift staat; maar van den bedaarden eerlyken Man, den eerlyken Man, die eenpaarig, zonder vervoering handelt.
Maar kom aan, ik zal het woord eerlyk Man eens in de allerruimste beteekenis des woords opvatten. Hebt gy, toen gy uw examen doorstond, gesprooken zo als gy dagt? Gy zelf zegt: ik heb beloofd valschheid te leeren, en ik leer waarheid. Gy hebt des uw uitmuntend ampt aanvaard als een veinsaart. Een door eerlyk, doch driftig Predikant Heftig, wist hy dit, zoude kunnen zeggen: gy hebt den Menschen niet geloogen, maar Gode: maar ik vraag u: is het ook geöorloofd kwaad té doen, op dat het goede daar uit voortkome? en gy zelf zult zeggen, neen.
Gy leert ook geenzins den Catechismus, het geen gy beloofd hebt; gy leest alleen de Zondagen af, maar gy verhandelt geen eene Grondstelling, die de Gereformeerde Kerk hier karakteriseert, en zy in den Catechismus voor beweezen houdt. Stel het volgende geval. Er komt eens iemand by u, die zeide: ‘Dominé, ik hoor zo veel praaten van Catechismussen, en Confessien; ik hoor de eerste de Heidelbergsche, de

{==84==} {>>pagina-aanduiding<<}

tweede de Augsburgsche, of van Hans de Rys noemen: wat zyn dat toch voor dingen? Maar vooräl, wat is toch de Heidelbergsche Catechismus? Daar ben ik het meest benieuwd naar.’ Zoud gy dan tegen zo een Man zeggen: ‘In dien Catechismus wordt ons geleerd, dat er maar één God is; dat Jezus voor alle berouw hebbende Zondaars voldaan heeft; dat wy Menschen eenen vryen wil hebben, en daarom ook alleen aanspreekelyk zyn voor onze daaden; dat wy allen zullen opgewekt worden en eeuwig leeven?’ Deeze Leerstellingen, dit weet gy zeer wel, karakteriseeren dit beruchte Boekje geenzins. Gy misleidt des den geenen, die u genoeg vertrouwt, om by u onderrichting te zoeken; en gy zyt overtuigd, dat gy hem misleidt. - ‘Gy hebt beloofd den Catechismus te leeren, voor zo verre die met Gods Woord overëenkomt; gy hebt ook beloofd valschheid te leeren, en gy leert waarheid.’ Hier, dunkt my, spint gy u zelf zo al taamlyk in den war. Is het ook eerlyk, dat men door gebaarden goedkeurt, juist dat geen, 't welk men of verfoeit, of waar mede men den gek houdt? Moogt gy dit doen, als gy bezig zyt om anderen in den Godsdienst te onderwyzen? Wordt gy niet betaald voor uwen arbeid? Het Godsloontje is sober, maar de Souverein geeft niet meer; dit wist gy; en gy naamt evenwel die conditie aan.

{==85==} {>>pagina-aanduiding<<}

Mogen wy zo verre de spraak misbruiken, dat wy daar door juist het tegendeel te kennen geeven van het geen wy meenen? Waar blyft, indien men dus met woorden mag speelen, de trouw, die grondslag van alle Maatschappyen? Schaamt gy u niet dus te doen, als gy op den stoel der waarheid voor het Volk spreekt? Moet uw loon u niet in 't aangezicht vliegen, als gy het ontfangt, en gy, in plaats van opbouwen, schurkagtig ondermynt? als gy listig afbreekt? Spreekt gy, om niet verstaan te worden. Spreek dan gelyk de Roomsche Geestelyken; dit is wel even dwaas, maar echter veel eerlyker. Het Volk is ten minsten door den klank gesticht. Maar gy bedriegt uwe toehoorders.
Indien gy u nu nog by de eerlyke Lieden durft voegen, dan kan ik my naauwlyks vleijen met de hoop, van u te zullen overtuigen, hoe weinig recht gy daar op hebt. Wat is de reden, dat ik iets belyde? Immers geene andere, dan om bekend te maaken, wat, en op wat grond men iets voor waaragtig houdt. Gy geloofde geene der Leerstukken, die den Gereformeerden Godsdienst karakteriseeren; gy laat echter den heiligen naam uwes Gods daar over aanroepen; en uw houding getuigt, dat gy amen zegt. Gy laat u omhelzen door uwe Ouders, gelukwenschen door uwe Vrienden; de Kerk ontfangt u, in al de eer en het voordeel der rechtzinnige Leeraars; en gy lacht

{==86==} {>>pagina-aanduiding<<}

met dit alles, juist of het eene onschuldige aartigheid ware; waar by niemand lydt, en die elk vermaakt. Gy bedriegt elk, gy spot met den Souverein. Zy bezoldigt u, om het systema van Dord te prediken; gy belooft, gy bezweert, dit te zullen doen; gy doet net het tegendeel. Weet gy wat; tusschen ons gezegd, gy zyt een listige schurk. Is dit wandelen in die edele eenvoudigheid, die eenen Prediker van den Godsdienst der Christenen betaamt?
Gy verkeert met zulken, die of ten last, of ten minsten onverschillig zyn; en die, buiten hunne rechtzinnigheid, niet voor u bereekend zyn. Gy schuwt eerlyke Lieden, die zich hebben afgescheiden van eene Kerk, wier Grondleer zy niet voor Euangelisch hielden. Gy noodigt (en dat staat u niet vry,) ten Avondmaale zulken, die geene Attestatie kunnen krygen; ja zelf Lieden, die gy zeer wel weet, dat niet slegts niet Gereformeerd, maar zelf die geen Christenen zyn. Gy laat een bedilziek onkundig Deist, wier beuzelagtige Schriftjes gy kent en zeker belacht, hoe veel verschooning gy ook voor hem in zyne te groote galagtigheid weet te vinden; (iets, dat gy niet zult durven ontkennen;) gy laat, zeg ik, een Deist toe, gedagtenis te houden van den dood des Zaligmaakers, die in de waereld gekomen is, om ons met God te verzoenen: Versta my wél, ons zeg ik met God, niet God met ons; dit denk-
{==87==} {>>pagina-aanduiding<<}
beeld is veel te onschristmaatig, om by my eenig gewigt te kunnen hebben.
Eet met hem in uw huis een stuk brood, drink een dronk wyns, ter gedagtenis van den dood des grooten Socrates. Is hy een eerlyk Man, (maar ik heb wat naauw gezette begrippen van dat schoon karakter, en breide die veel verder uit dan tot het hebben en houwen,) gaarn zoude ik die plegtigheid met hem vieren.
Dit alles doet gy, deed gy reeds veele jaaren; en zegt uw geweeten u daar niets onäangenaams over? Dat een jong, driftvol, door de omstandigheden weggesleept, weinig onderweezen Mensch, dat in al de druktens eener oproerige waereld leeft, niet altoos de stem van zyn geweeten hoort; dat hy een ondoorzoekend geweeten een gerust geweeten noemt, dit begryp ik; maar! dat een Man van uwe jaaren, uw doorzicht, in uwe afzondering, een listig gevormd plan, koelzinnig, ja met eigen zelfvoldoening, blyft volgen; een Man, die denkt, die niet spreekt, dan om te leeren en te stichten; een Man, wiens hoofd-bezigheid hem bepaalt by God! by dood en eeuwigheid - daar over beeft myn hart. Gy wendt echter zekere gerustheid voor: willen wy den aart dier gerustheid eens onderzoeken?
De groote kenner van Menschen en zaaken, Salomon, zegt: die in oprechtheid wandelt, wandelt zeker. Die in oprechtheid wandelt, behoeft bui-
{==88==} {>>pagina-aanduiding<<}
ten zich geene geruststellende redenen te gaan zoeken. Zyn verlicht geweeten, zyne bedaarde zielsgesteldheid getuigen hem, dat hy in oprechtheid wandelt. Het angstvallig uitzien naar redenen voor ons doen of laaten toont reeds, dat er iets niet richtigs gedaan is. Als ik eens weet, dat ik zeer zeker op den regten weg ben, vraag ik niet geduurig, ben ik wel op den regten weg? Als ik weet, dat ik een stuk gouds, 't welk eens den toets doorstond, by my heb, leg ik het niet geduurig weêr op de schaal. In het eerste geval slap ik yverig voort, om myn doel te bereiken; in het tweede, maak ik het allerbeste gebruik van dien schat.
Gy zegt dan voor eerst: men moet de Kerk in de Kerk reformeeren. Dit is reeds tot verveelens toe herhaald, en kan op de lyst der Loci communes geplaatst worden. Goed! Hervorm de Kerk in de Kerk; handel slegts eerlyk, kom er voor uit. Een Hervormer, zonder moed, maakt zyn eigen zaak verdagt, en vordert nooit. Om dien moed te bezitten, behoeft men noch zo onvoorzichtig te zyn als Hus, noch zo opstuivend als een eerlyke ruwe Luther; men behoort echter zo braaf te zyn als Erasmus, en zo goedwillig als Melanchton.
Bedenkt gy ook wel, welke Kerk gy Hervormen wilt? De Hervormde Kerk zelf: 't is die Kerk, waar van gy getuigt hebt, dat zy alleen

{==89==} {>>pagina-aanduiding<<}

de waare Zaligmaakende Leer heeft; wat valt er in zo eene Kerk te hervormen? Men smaale zo veel men wil op eenen beminlyken Erasmus; men schempe op zyne zagte tot lafheid overhellende gesteltheid; die zelfde Erasmus durfde echter de dwaalingen der Roomsche Kerk aantasten, en dat wel openlyk; en dat wel met de uitmuntendste wapens, die het gezond oordeel, de smaakelykste boert, en een heilig leven kunnen aanvoeren. Hy, die wel eens zeide: als de waarheid oproerig is, haat ik haar, wierd zo wel de geessel als de glorie der Munniken; en gy weet, dat dit gespuis, getergd zynde, niet te verachten is. - Hy kwam er voor uit, dat de Kerk hervormd moest worden. Maakte hy daar van, geduurende zyn geheel leven, niet zyne voornaame bezigheid? Zyn vernuft, zyne oordeelkunde, zyne groote geleerdheid wierden tot dit uitmuntend einde altoos aangewend; ook als hy domheid en ontucht met schorpioenen strafte.
Waar in bestaat nu uwe Hervorming? Daar in: ‘dat gy zulke waarheden, die gy, als alleen Zaligmaakend zynde, beleeden hebt, verraaderlyk ondermynt; daarin, dat gy Leerstellingen, die gy als zielschaadelyk hebt afgekeurd, en beloofd hebt uit te roeijen, onder de hand begunstigt, ja, uitbreidt.’
Laat ik eens onderstellen, (hoewel, dit is uw geval niet,) dat gy, toen gy uwe Belydenis

{==90==} {>>pagina-aanduiding<<}

deed, ter goedertrouw handelde, maar dat gy naderhand gezien hebt, dat andere Christen-Gezindheden veel zuiverder de Leer des Euangeliums predikten; dan blyft nog de vraag: schikt de Souverein van den Lande u dan uw Tractement, (hoe groot, of hoe klein dat zy, doet er niet toe; gy wist, hoe veel zy geeft,) om daar voor in haare Kerken de veröordeelde gevoelens der andere Christen-Leeraars in te voeren? Doet zy het? Kom er voor uit. Gy weet beter, en tevens, dat indien uwe verraadery ontdekt wordt, die zelfde Souverein u zoude versteeken van de bezolding; vermits gy uwe belofte breekt. Als een dief kon zy u te recht stellen; want gy neemt geld naar u, waar op gy geen het minste recht hebt. En zoud gy, in zo een geval, over onrechtvaardigheid, over vervolging kunnen klaagen? Dit zeker heeft te weinig schyns, immers by Menschen, die wél denken, en wél doen; zy zoude u straffen, niet om dat gy leert, het geen gy voor waarheid houdt, niets minder! Getuigen zyn de openbaare Kerken van alle Gezindheden, waar in elk God dient naar zyn best inzien; Kerken, die wel degelyk door den Souverein beschermd worden, tegen alle geweld en baldaadigheid: maar zy zoude u straffen, om dat gy u hebt laaten beloonen voor het ondermynen van een Gebouw, 't welk gy behoorde te versterken; om dat gy dit, onder het plegtig aanroepen van

{==91==} {>>pagina-aanduiding<<}

Gods naam, beloofd hebt te zullen doen. En noemt gy dit nog de Kerk hervormen? Laaten wy nu nog eens zien, of gy uwe Toehoorders wel gezonder begrippen geeft?
Gy zelf verdeelt (en dat aartig genoeg,) uwe Toehoorders in drie rangen. Sommigen zyn zo dom, dat zy niets, van alles wat gy zegt, verstaan; gy hebt Zomerkalanten, en daar onder zulken, die gy, nopens uwe rechtzinnigheid, gerust stelt, door eenige Orthodoxe Kunstwoorden, en den geliefde Kerkgalm; gy hebt Toehoorders, die eveneens denken als gy. Wie van deezen krygen nu gezonder denkbeelden van God en Godsdienst? Zeker, geenzins de eerste soort. Zy verstaan u niet; zy kunnen u niet verstaan. Deeze Menschen leeven en sterven des in die onkunde, waar in gy hun gevonden hebt. Deeze Menschen grenzen zo naar aan het Dierenryk, dat zy niet voor uwe verantwoording komen. De Inbeelding is by deeze Lieden verstand; de voor-oordeelen zyn de richters hunner bedryven; hunne zeeden zyn zo grof als hunne smaak; hunne genietingen zyn geheel zinlyk. De tweede soort wordt door u bedrogen; om dat gy spreekt zo als zy gelooven; zy gelooven, en moeten gelooven, dat gy denkt, zo als zy denken; gy versterkt hen dus in hunne dwaalingen. Twee groote deelen der Toehoorders blyven des onhervormd. Het overige zeer klein getal behoeft van u niet te lee-
{==92==} {>>pagina-aanduiding<<}
ren: wat is waarheid? Dit zyn gezonden, die geenen Medicyn-Meester noodig hebben; en zulken te doen Medicineeren, keurt gy zelf af. Gy zyt des door u zelf geöordeeld, en een onnutte Dienstknegt; blyft gy dit? nooit kunt gy ingaan in de vreugd van uwen Heere.
Willen wy nu ook eens zien, welk zedelyk kwaad gy door uwe politique misdaad voorkomt? Vergeet echter niet, dat eerlykheid en goede trouw bronnen zyn van zedelyk goed: vergeef my deeze noodige herinnering.
Gy komt den dood uwer Ouderen voor: fraai gevonden! Om hen in 't leven te spaaren, bedriegt gy hun. Om uwent wil bloos ik. Uwe Ouders zyn styf Orthodox; hoe oprechter zy zyn in hunne belydenis, hoe moeilyker voor u het geheele geval wordt; dat beken ik gaarn, en dit is nog de beste verdeediging, die er voor u te vinden is. Echter maakt men van het besterven des afvals eens beminden Zoons veel meer geruchts, dan met de waarheid en ondervinding strookt. Geen Vader, zo veel ik weet, kreeg daar eene Beroerte van; geene Moeder bestorf zo eene verandering in haars Zoons denkwyze; ook niet al wordt die Zoon Leeraar by andere Protestantsche Gemeentens. In 't eerst verwekt dit wel eenige verwyderingen, moogelyk eenige hardigheden; maar van onterving, om eene misdaad van deezen aart, hoorden wy, zo ik het wel heb, nog nim-
{==93==} {>>pagina-aanduiding<<}
mer. En indien de kwaadaartigheid al eens zo verre ging, dan vertrouw ik, dat de Souverein, in een land van vryheid en recht, wel in staat zoude zyn, om deeze verkeerdheden buiten effect te stellen. Eene vastmaaking van zo veel der nalaatenschap, als men konde vastmaaken, is wel eens het gevolg; doch wie zou zich deeze onrechtvaardigheid niet, ter liefde voor de waarheid, blymoedig getroosten? Vrouwen zelf weeten wel eens, terwyl zy zich met verontwaardiging daar aan stilzwygend onderwerpen, Mannen een voorbeeld te geeven; en gelooven, dat zy dan nog niet meer dan in oprechtheid wandelen. Doch, als zo een Zoon of Dogter zich van de publique Kerk afscheidt, en zich in allen opzichte pligtmaatig en dankbaar gedraagt omtrent Ouderen, nuttig poogt te zyn, en zy waarlyk voor God, en die welken hun kennen, gemoedelyk leeven; als men niet doldriftig verdraagzaam is, als men niet onverschillig wordt, geen party aanhangt, overäl daar gepredikt wordt gaat, en Avondmaal houdt by die Christenen, met welken men het naast overeenkomt, dan komt by tydverloop alles wel weêr te recht. De Natuur wordt gehoord, ook als de Orthodoxie sterk spreekt. De afkeer van zo een Zoon of Dogter, uit drift gebooren, verkwynt, en verkeert in medelyden; dit medelyden wint en verzagt het hart. Och, (zegt de vertoornde Vader,) het is myn kind! dit is het

{==94==} {>>pagina-aanduiding<<}

eenige geval, waar in het tegen my opstond; het dwaalt; God kan het te recht brengen: Alle ongenoegens wyken: de verzoening volgt wel rasch.
Maar stel eens, dat de uitkomsten min gunstig zyn, blyft het daarom minder uw pligt, eerlyk te handelen? Staat het aan uwe keur, is het iets, dat gy doen of laaten kunt, uw geweeten te volgen? Moet gy niet zo wel waarheid als deugd prediken?
Ik weet het, myn Heer, daar zyn schrikkelyke Menschen! Niet veele jaaren geleeden sterft hier, hier in onzer beider Vaderstad Amsteldam, eene Moeder, onverzoend met eenen snikkenden ongelukkigen Zoon, dien zy ontërst, om dat hy, tegen haaren wil, een deugdzaam Meisje van goeden huize, zonder geld, trouwde. Zy weert hem, zyne knielende Vrouw, zyne twee onnozele Kinderen, met stervende handen van zich af; zy sterft, en druischt onverzoend in het Gericht van den Almagtigen..... De pen valt my uit de hand.

Maar zulke gruw'len zyn, ô vreugd, zeer ongemeen: 
Natuur brengt Monsters voort; deez' Moeder was er een. 


Gy verhindert hier door veel moeilykheden enz. Maar welke moeilykheden zyn er onstaan, toen onlangs twee Proponenten, of eigenlyk Studen-
{==95==} {>>pagina-aanduiding<<}
ten, waar van een zelf in het Staaten-Collegie gewoond had, tot andere Gezindheden overgingen? Gaande de eene by de Remonstranten, en de tweede by de gemaatigde Doopsgezinden het Predikampt waarneemen.
Toen, voor meer dan dertig jaaren, zeker nog leevend Predikant, door allerlei treeken en bedriegeryen, zich in de publique Kerk wilde handhaaven, en eindlyk den rug keerde aan zyne beste Vrienden in die Kerk; wat zyn er toen geheele Bibliotheeken van Schot- en Laster-Schriften uitgekomen! Geen braaf rechtzinnig Predikant zal u haaten, om dat gy met hem in denken verschilt; zo gy maar, als een eerlyk Man, daar voor uitkomt. Geen Professor Maatig, geen Dominé Veldenaar, zullen u met kleinachting beschouwen; maar onoprechtheid is altoos verachtlyk; en in eene zaak van zo veel gewichts, is zy onverantwoordelyk. Beide deeze Mannen prediken het welverklaard systema van Dord. Met uwe Jesuitische onderscheidingen van Politique en Zedelyke misdaad bemoei ik my niet.
Uwe eloges, hoe voldaan ik ook over my zelf ben, zyn voor my niet gevaarlyk. Indien ik eene Epoque in de Kerkelyke Historie moet maaken, zulks zal niet zyn ten koste van myn eer, of geweeten. Myn eer, myn hart, myne gedagten zyn de mynen: verstaat gy deeze hartige taal?

{==96==} {>>pagina-aanduiding<<}

Ik weet, dat gy bekwaam, geleerd, onberispelyk zyt; uit dien hoofde neem ik belang in u. God zal oordeelen; maar wee u, indien gy, uit waereldsche belangen, tegen uw licht blyft aanzondigen. Breng zulk een smaad niet over den besten Godsdienst, my als nog bekend. Zo u de vrede uwer ziel dierbaar is, bedank voor uw ampt; neem, zonder opschudding te veroorzaaken, een eerlyk bedaard, gemoedelyk afscheid; ga dus uit eene Kerk, wier karakteriseerende Leerstellingen gy verwerpt. Vervoeg u dan, openlyk en niet onderkruipenderwyze, by die Gezindheid, waar gy alles moogt leeren, zonder ergens dan aan het Euangelie gebonden te zyn. Men zal zeker een eerlyk verstandig Man, met zyn Huisgezin, voor behoeftigheid bewaaren. Gy zult rust in uw geweeten hebben, en uwe talenten op de beste wyze aanleggen. Ga niet voort met u te verwyderen van zulken, die met u het zelfde denken, en tegen wien gy niets kunt inbrengen, dan dat zy eerlyker gehandeld hebben dan gy: zie er alleen uit, dat de Souverein niemand om zyne denkwyze versteekt van vast bepaalde voordeelen. God heeft myne familie met goederen gezeegend; ik hebbe vermogende Vrienden: ik wil overäl, meer door daaden dan woorden, uw Vriend zyn. - Verkiest gy dit niet, schryf my dan nooit meer; want ik zoude om niets ter waereld in Briefwisseling gewik-
{==97==} {>>pagina-aanduiding<<}
keld worden, met een Man van uw geveinsd karakter. Uw Naam blyft by my een geheim. Zo rasch ik deezen gecopiëerd heb, zal ik hem eigenhandig adres geeven. Ik ben, is het mooglyk,
 
Uw geneegene Vriend en Dienaar,
 
willem leevend.




{==98==} {>>pagina-aanduiding<<}

Negende brief. 

Mejuffrouw Christina Helder aan den Heer Paulus Helder.


Waarde broeder!

Dat een Brief van mynen waarden Helder, wat hy dan ook goed moge vinden daar in te zetten, my aangenaam is, daar van kunt gy zeer gerust zyn. Dat gy my, in zo veele maanden, niets schreef, verwonderde my zo zeer niet, als het my wel bedroefde. Ik ken myn Broeder; ik weet, dat, welke gebreken hy zich ook moge inbeelden niet te bezitten, hy echter altoos sukkelde aan eene vry heevige styfhoofdigheid, die hem doorgaans belet te zeggen: toen ik dit deed, had ik engelyk; en dat wel, wanneer zyn eigen hart hem dit herinnert.
Dat myn laatste Brief u niet zo wel beviel, als alles, wat ik u ooit geschreeven heb, geloof ik; doch dat spyt my recht: want wees gerust, Pauwtje, dat ik u nooit eenen Brief gezonden heb, die zo nuttig voor u zyn moest, dan juist die Brief. Ik voorzie, dat deeze, hoewel met het beste oogmerk geschreeven, en om my zelf te rechtvaardigen, u niet veel welkomer zal zyn. Poog echter dien met wat meer voordeel te leezen.

{==99==} {>>pagina-aanduiding<<}

Gy weet, dat ik noch kwalykneemend, noch styfzinnig ben; dat ik zeer geschikt ben, om uwen goeden raad (trouwens dien van anderen, voor wie ik achting heb,) met dankbaarheid aan te neemen en te gebruiken. Maar ik sta met dit alles niet toe, dat myn Broeder eenig gezag over my heeft, al ware hy ook twintig jaar ouder dan ik, en al had hy zesmaal de geheele waereld omgereist. Niemand dan zyne en myne tedergeliefde Ouderen hebben dat geëerbiedigd recht omtrent my; en dat recht hebben zy, zo veel ik weet, niet op u overgedraagen.
Wilt gy my, uit broederlyke liefde, vermaanen, waarschuwen, te regt helpen; ô dit is uitneemend vriendlyk, mids dat ik u dien dienst op dezelfde wys moge vergelden. Deeze voorwaarde is zo billyk, dat er geene weigering op vallen kan: ik ga er my naar schikken.
Geloof niet, Broertje, dat, ofschoon gy niet schuldig staat aan zulke ongeregeldheden, die sterk in het oog vallen, gy echter kunt zeggen: wie overtuigt my van gebreken! Uw Brief versterkt my in die gedagten...... Laat ik oprecht handelen, terwyl ik u uit dien Brief beöordeel. Kende ik uwe hand niet, ik zoude moeten gelooven, dat niet myn Broeder dien had opgesteld, maar wel een hoogmoedig, met zyne eigen deugd wonderbaar ingenoomen, koelzinnig, eigenwys, onbarmhartig Man. Moet die Brief my des niet be-
{==100==} {>>pagina-aanduiding<<}
droeven? Gy verhaalt, op eene zegepraalende, spottende wys, daar eene behandeling in, waar over gy u behoorde te schaamen, vermids zy u zeer ten onëere strekt.
Waarlyk, Pauw lief, ik heb met den Heer Leevend niets uitstaans; maar moet men aldus eenen Vriend zyner eerste jeugd ontmoeten; een Vriend, dien men in zo een vernederden staat aantreft? Zyt gy zo strikt deugdzaam, zo wonderlyk naauwgezet; wel, dan moet gy my bedanken voor de geleegenheid, die ik u thans geef, om uw eigen hart naauwkeurig te onderzoeken.
Eerst vraag ik u dan, (maar gy begrypt, dat ik verre ben van u thans gerechtvaardigd te vinden, met opzicht tot uw voorgaand liefdeloos beoordeelen van uwen geweezen Vriend,) en dat óók als eene Zuster, die u hartlyk lief heeft, of een Jongeling, die op eenen zorgelyken doolweg geraakt is, die zich nu eenigzins genoodzaakt ziet, om zynen toevlugt tot het spel te neemen, een voorwerp van scherts en spotterny is? Geeft het ook een goed welgeplaatst hart te kennen, als iemand, dien het spotten zo onnatuurlyk is als het lachen, (en die nu een weinig uit zyne houttigheid reist,) zo een Jongeling het Heertje noemt. Dat Heertje was altoos veel te groot en te goedaartig, om immer de belachelyke gebreken zyns Vriends tot een onderwerp zyner schertzery te maaken, hoe bekoorlyk Mama zelf zyn aartig vernuft

{==101==} {>>pagina-aanduiding<<}

vindt; en gy spot met hem, nu hy ongelukkig is! Om uwent wil bedroeft my dit. Waarom gelooft gy, dat hy reeds eene meenigte ongeregeldheden begaan moet hebben, om zich daar, en dat in zo eenen staat, te kunnen bevinden? Dit uw geloof doet weinig eers aan die Menschen-kennis, die gy, op uwe gevaarlyke en zwaarwigtige reizen, by een sprokkelt; en strekt uw goed hart tot al zo weinig roem.
Is Willem van zyn tiende jaar af uw Vriend geweest, en kent gy hem nu nog zo weinig, dat gy niet kunt begrypen, dat een eenige onäangenaamheid, een eenige ongeregeldheid, hem bejeegend, of door hem gepleegd, sterk genoeg werken kan, om hem te doen besluiten, liever onder de vreemden te zwerven, dan eenen onredelyken Stiefvader onder de oogen te komen; dan eene tedergeliefde Moeder in traanen te zien, over een geval, waar van onmooglyk al de schuld op zyne reekening kan gesteld worden?
Ik zal u echter, om u te vergenoegen, de geheele lyst zyner ongeregeldheden, voor zo veel my die bekend zyn, schryven. Oordeel dan zelf. Het kan den armen Jongeling niet benadeelen by u, die hem reeds zo streng hebt veröordeeld. Weet dan, dat de edelmoedige, de gevoelige Willem Leevend, tot bezwykens toe, treurt over het afsterven zyner geliefde, tedergeliefde Lotje Roulin. Ik weet niet, of gy deeze droefheid zult ge-
{==102==} {>>pagina-aanduiding<<}
lieven te plaatzen by de onäangenaamheden, die hem ontmoet zyn, of by de ongeregeldheden, die hy gepleegd heeft. Dit zal zeker afhangen van den min of meer agterdogtigen luim, waar in gy, als gy deezen leest, zyn zult. Het zy dan, al zo als myn Broeder zal verkiezen, of eene ongeregeldheid, of eene onäangenaamheid; hier in, in deeze doodelyke droefheid, ligt toch het eerste roerzel van alles, wat er gebeurd, en niet in allen deele te pryzen is. Dus is dit toegegaan.
Door zyne droefheid in gevaar geraakt, om tot eene doodelyke melancolie te vervallen, raadt men hem het bywoonen van gezelschappen. Daar raakt hy aan 't speelen; dit verwydert hem eenigzins van zyne treurigheid. Hy drinkt een glas wyn; het doet hem goed; hy herhaalt het; maar is noch speeler, noch drinker. Hy ontmoet eindelyk, in een gezelschap, van Goudenstein; die hoont hem, die lastert zyne dierbaare overleedene Lotje. Hy trekt, om zich te verweeren, en doet een ongelukkigen stoot, die den baldaadigen beleediger het leven kost. De zeer te beklagene Jongeling vlugt, onvoorzien van alles. Zie daar alle zyne misdaaden; immers voor zo verre ons die bewust zyn. Al, wat er meer van verteld wordt, zyn uitstrooizels van leugen en laster: of zy veel aandagt verdienen, kunt gy bezeffen.
Nu volgt het Tooneel in het Logement, dat gy al vry leevendig beschryft! zonder aandoening

{==103==} {>>pagina-aanduiding<<}

van droefheid kan ik het echter niet leezen. Zelden haal ik plaatzen uit de Heiligeschriften aan, en nog vreemder ben ik, van die op de daaglyksche voorvallen des levens toetepassen: ik moet echter thans zeggen, dat, indien de groote Leeraar der Christenen, die, wat men ook moge denken, de uitmuntendste aller menschen geweest is, by uw beider gesprek zich bevonden had, de arme zondaar Willem Leevend als Vriend meer gerechtvaerdigd naar zyn huis was gegaan, dan de naauwgezette Helder als Vriend naar het zyne.
In gevolge van uw voorstel, oordeel ik over uwe verbaasdheid, toen gy uwen geweezenen Vriend daar ontdekte. Ik deed zulks, voor ik nog uwe verwondering daar over geleezen had. Maar hoe verre weekt gy toen af van dat geen, 't welk een gevoelig godsdienstig man in zo eene omstandigheid zou gedaan hebben, indien hy toen wel had overdagt, wat hy deed! .. Lieve Broeder, laat ik u mynen styl eens mogen leenen! in deezen kan dit nuttig voor u zyn. ‘Oordeel, lieve Chrisje, over myne verbaasdheid! Ik zag myn Vriend Leevend; ach, myne waardste, wat was hy reeds vervallen, bleek, ongedaan, slegt gekleed; in een, zeker uit nood gekoozen, gezelschap, waar in hy waarschynelyk uit verlegenheid speelde, om te beproeven, of het lot hem gunstig zyn zoude: dit alles trof my tot in het binnenst van myn hart. Het ge-
{==104==} {>>pagina-aanduiding<<}
vaar, waar in hy zich bevond, om zyne zedelykheid te verliezen, zyne beginzels, ja zyn geluk zelf onherstelbaar te verwoesten, deed my beeven. Ik dagt niet meer aan eenige verschillen, aan het geringste misverstand, dat er tusschen ons plaats had; aan de oorzaak, waar door hy in zulke droevige omstandigheden gekomen was. Ik zag Willem Leevend, den lieven, den eenigsten Vriend myner vroegste jeugd; hy was ongelukkig; hy moest gered worden. Ik ontmoet hem; ik weet myn pligt. Alle de genoegens, met hem gesmaakt, hernieuwden zich voor my; alle de kleine onaangenaamheden, die er ontstaan waren, smarten my op het leevendigste. Hy had, terwyl ik dit alles voelde, reeds eenige traanen aan myn hart uitgeweend. Ik dwong hem, om met my naar myn Logement te gaan; vroeg niets van alles, wat hem toen bedroeven of beschaamen kon. Lieve Willem, zeide ik, ik ben uw Vriend; meer konde ik niet uitbrengen. Blyf by my, meer eisch ik niet van u.’ Dan zou de ede aartige Willem Leevend zyn geheel hart voor u hebben uitgeschud, u alles beleeden hebben, u alle vergoeding gegeeven hebben; en gy zoud gelukkig genoeg geweest zyn, van uwen Vriend aan de Deugd te hebben wedergegeeven. Hoe ben ik te leurgesteld: niets van dit alles is er gedaan! Alle deeze edele, deeze zagte aandoenin-
{==105==} {>>pagina-aanduiding<<}
gen, alle deeze hemelsche genoegens hebt gy aan uwen strengen stroeven ernst, aan eene onëuangelische naauwgezetheid, mogelyk ook aan eene fyne wraakzucht, koelbloedig opgeofferd. Oordeel gy des over myne verbaasdheid! toen ik las, hoe gy deezen redelyken Samaritaan met de zelfde koude onverschillige trotschheid voorby ging, als de waanwyze Priester en Leviet, daar onze goede Meester met zo veel afkeer van spreekt. Ik heb nog al niet gedaan. Tusschen u en my moet ik, myn waarde Helder, u nog meer waarheden zeggen.
Uw zedig gelaat, uw onberispelyk gedrag, bedekken uwe voornaamste gebreken dermaate voor hun, met welken gy verkeert, en boezemen zo veel eerbied voor u in, dat uwe Vrienden bevreesd zyn, om, al zien zy ook al eens uwe zwakke zyde, u die aan te wyzen. Gy zyt een dier menschen, welken zeer zeldzaam de waarheid hooren; gy loopt des groot gevaar om, met alle uwe naauwgezetheden, uwe gebreken tot heblykheden te laaten opgroeijen, die al het braave, 't geen er in u is, zullen overschaduwen.
Hoe, myn lieve Broêr, was het toch mooglyk, dat gy, na uwen Vriend te hebben wedergevonden, en dat zo by verrassing wedergevonden, u kond verledigen, om hem tot een voorwerp van koele spotterny te maaken! dat gy hem den Held van de Historie noemt! Door te zeggen, dat hy er met glans afkwam; door te kunnen glimlachen,

{==106==} {>>pagina-aanduiding<<}

(die glimlach doet uwe Zuster yzen!) terwyl gy zyn armmoedig verblyf rond keek. Is 't wonder, dat een Willem Leevend zich hier door beleedigd achtte? Was het geene beleediging? Geene grievende beleediging? Dit had ik nooit van myn waarden Broeder vermoed. Gy, die naauwlyks ooit door de grappige invallen uwes geestigen Vriend tot lachen te beweegen waart; ook dan, als onze uitmuntende Moeder zyne gezegdens met een opgewekt vergenoegen hoorde. En gy ziet echter een Willem Leevend, eens een Vriend van uw hart, op eenen gevaarlyken doolweg, met een versmaadlyk glimlachen. Ik ben over deeze uwe liefdeloosheid bedroefd! Vreesde ik niet, dat gy over dit uw gedrag wonderlyk wel met u zelf te vreede waart, ik zoude niet onderneemen, om proeven op uw gevoel te doen.
De vyfhonderd ducaaten, die hy verspeelde, zyn voor uwe reekening; want, indien gy u terstond als een Vriend gedragen had, Willem Leevend zou zich vervolgens niet weêr aan de speeltafel gezet hebben. Hy zou uwen raad gehoord, uw voorbeeld gevolgd, en zich als een braave Jongen gedragen hebben. Gy kent hem; gy weet, hoe gevoelig hy zoude geweest zyn, voor het belang, dat gy in hem stelde. Hy zou ook, terwyl hy vlugtte, een goed gebruik gemaakt hebben van de middelen, die hy nog bezat, en door een beproefd goed gedrag zich verzoend hebben met zy-
{==107==} {>>pagina-aanduiding<<}
ne edele Vrienden en Bloedverwanten. Weet gy dan niet, Helder, dat een goed hart nooit dwaalt, zonder uit die dwaling zelf geleegenheid ter verbetering te neemen, en deugden te ontwikkelen, die men niet vermoedde by hem te vinden? Laat ik dit een weinig ophelderen.
Een kundig stuurman begeeft zich op zee, met het oogmerk om zekere Landen te besteevenen. Onstuimig weer, duistere nagten, ysselyke brandingen, verborgen klippen enz., doen hem den waaren koers missen. Hy verzeilt, doch vindt met één een ryk, vruchtbaar, onbekend gewest, beschouwt het, keert naar zyn Vaderland te rug, en maakt hetzelve Eeuwen lang gelukkig, door de medegedeelde ontdekkingen; hy gaat met meer eer ten grave, dan hy by mooglykheid, zonder die afwyking, zoude gedaan hebben. Dit voorbeeld zult gy ten vollen bevatten.
Leevend verschrikte, toen hy u zag; toen moest gy hem hebben aangesprooken, als Vriend hebben aangesprooken. Gy deed dit niet. Is 't wonder, dat uwe buiging met eene fatsoenlyke koelheid wierd beantwoord? - Welk gevoelig mensch kan, by zo eene geleegenheid, eene niets beduidende buiging maaken? Hoe kon hy toen belang in u stellen, daar gy in hem geen belang stelde?
Als ongelukkigen geen hulp verwagten, vernederen zy zich nooit tot klagen. Als men koude

{==108==} {>>pagina-aanduiding<<}

bestraffingen te gemoet ziet, opent zich het edelmoedig hart nimmer. Zulke verwytingen vernederen hem nog laager, dan armoede en kommer immer vermogen. De eenige vertroosting, die hem dan overblyft, is deeze: ‘gy, koele bespieder myner ongelukken, weet evenwel niet, hoe groot myne droefheid zy, of waar uit die ontstaat.’ Meer of min onthutst, gingt gy naar hem toe. ‘Meer of min onthutst!’ en dat naar een geweezen Vriend, die u zo dikwyls met al het vuur der vriendschap omarmd had, wanneer hy u ergens ontmoette! ‘Hy wierd vuurrood, en drukte myne hand hartlyk.’ En toen zelf kond gy den nog onbedorven Jongeling, den wederkeerenden Vriend, niet ontdekken... Gy zyt myn Broeder, en in veelen opzichte een braaf man, maar nu zie ik u met smart en ongenoegen. Ik zal my hier over niet verder uitlaaten.
Toen gy met hem in zyne kamer trad, zal hy zeker gehoopt hebben, zynen Vriend te zullen weêrvinden. Het gedrag, daar door u gehouden, is onverantwoordelyk; en, indien Leevend dit vriendlyk had opgenoomen, dan zoude ik hem niet kennen. Hy kon immers voor zyn beschimper niet kruipen! 'k Zwyg van uwe bytende aanmerking over zyne omstandigheden en karakter. Als gy hem toch niet wilde helpen, zo als een Vriend helpt, waaröm toonde gy hem dan, dat

{==109==} {>>pagina-aanduiding<<}

gy zynen nood zaagt? En wat was er onbescheidens in uws Vriends antwoord? Is het niet waaragtig, dat een braaf man boven zyn lot verheeven is? Ik zal niet langer hier op blyven staan. Dit alleen nog. Gelooft gy dan, dat geen braaf Jongeling éénen verkeerden stap doen kan? Kan de nood hem niet tot het spel geleid hebben, en kan hy vervolgens niet genoodzaakt geweest zyn, om revenge te geeven? Was het ook een bewys van uwen Godsdienst, het ergste te gelooven? Indien in deezen uw Godsdienst en uwe zeeden van één alloy waren, hoe weinig goeds konde men dan van uwen Godsdienst verwagten! Moest Willem des niet besluiten, dat gy niet over hem kond oordeelen? En verdiende gy nu wel, door hem daar toe in staat gesteld te worden? Gy had al de wegen tot het vertrouwen toegesloten; en toonde, dat gy door bemoei -en heerschzucht gedreeven wierd. Na zo veel smaads, vraagt gy hem: ‘kan ik u ook ergens in van dienst zyn?’ Begreept gy dan niet, dat gy u zelf daar toe onbekwaam gemaakt had? Hy hield des zyne opvoeding zeer wel in 't oog, toen hy u, die hem zo trotsch bejeegend had, door eenen knegt liet uitleiden.
En zegt gy, na dit alles, dat gy nu gerechtvaardigd zyt? o lieve Pauwtje, welk een fyne trek speelt u hier uwe Eigenliefde! ‘Meer dan gerechtvaardigd te zyn, bedoelde gy ook niet.’

{==110==} {>>pagina-aanduiding<<}

Doet deeze bedoeling u wel veel eer? Hoe verrukt moest gy geweest zyn, indien gy uw Vriend onschuldiger gevonden had, dan gy vreesde hem te zullen vinden! En indien uw Godsdienst zo zuiver was, als gy u inbeeldde, dan zoud gy veel minder uwe eige rechtvaardiging, dan uws Vriends onschuld gezogt hebben, en zyne te regtbrenging was uwe voornaame bedoeling geweest. Gy hebt des niet taamlyk wél, maar wel zeer liefdeloos over uwen Vriend geoordeeld. Gy vond hem in armoede, gy vond hem aan de Speeltafel; gy besloot daar uit, dat Leevend een slegte knaap, en zonder eenige beginzels was. Of dit wel meer eer doet aan uwe Logica dan aan uw hart, hier aan twyfel ik zeer sterk. Lieve Helder, hoe kond gy omtrent den Vriend van uwe jeugd zo handelen? Hoe kond gy het denkbeeld draagen, Willem, myn goedaartige edelmoedige Willem is ongelukkig, is op een doolweg, zonder hem als een Vriend te behandelen, en hier door te winren?
Uwe Beschryving van Zwitzerland treft my; zy heeft my veele ernstige denkbeelden aangebragt; en vuurt myne zucht, om het Menschen hart te leeren kennen, kragtig aan. Wanneer gy den phisiquen invloed der lucht, en van het hooge gewest op u zelf beschryft, vraag ik, ziet gy dan met eenen ook niet, hoe veel gy afhangt van de zedelyke omstandigheden, waar in (gy u bevindt,

{==111==} {>>pagina-aanduiding<<}

of altoos bevonden hebt? 't Waren immers, myn waarde Broeder, noch uwe poogingen, noch uwe arbeid, die u zulke ernstige verheevene gedagten inboezemden? Gy zelf deed er niets toe: ‘dat gy ernstig wierd zonder droefgeestigheid, te vreeden zonder onverschilligheid, vergenoegd met de bewustheid: ik besta, ik denk! dat alle uwe driften veel van haare scherpte verlooren.’ Dit alles waart gy verpligt aan de zuivere lucht, die gy inademde, aan de eerbied-inboezemende tooneelen, die u omringden. Naauwlyks daalde gy af tot de wooningen der Menschen, of gy waart weder de zelfde Paulus Helder - in de magt uwer heerschende gebreken. ô Myn waarde Broeder, had gy dit bedagt, toen gy uwen Vriend in zulk onwaardig gezelschap vond, in een, mag ik zeggen, zedelyk bedorven dampkring.....
Dat gy, na deezen gelukkigen invloed ondervonden te hebben, nog zo over uwen Vriend kunt gaan zitten schryven, verzeekert my meer dan ooit, dat eene fyne zuivere lucht, zagter climaat, gelukkiger omstandigheden, zaliger oort ons, ja, wel goede, edele, ernstige gevoelens kunnen inboezemen, maar geenzins onze kwaade heblykheden wegneemen. Geloof niet, dat wy in het aanstaande leven geheel andere Weezens zyn zullen, dan wy hier hebben willen worden! Wees veel meer verzeekerd, dat in dit leven alles in verband staat met het volgende; dat wy

{==112==} {>>pagina-aanduiding<<}

hier zaaijen, het geen wy in het onbekende aanstaande zullen oogsten. Hier moeten wy ons aanleggen, tot het geen wy daar zyn zullen. Hier moeten wy dien gelukstaat beginnen, dien wy daar voltooijen. Zo wy onze neigingen hier niet de beste rigting geeven, omtrent de uitmuntendste voorwerpen, dan zyn wy ook onbekwaam, zo wel als onbevoegd, om in den staat der volmaaktheid gelukkig te zyn. Hoe moet dit ons aanzetten, om de volkomenheid onzer natuur te bestieren. Onze onvergenoegdheid over onze gebrekkige zyde, over al het verkeerde in ons hart en verstand, zal ons ook daar volgen. Betoom des uwe driften, van wat aart zy zyn mogen, of gy zult, met alle uwe uitwendige welvoeglykheid, nooit zo gelukkig zyn, als gy behoort te zyn, en ik u toewensch.
Gy laat u vry wat voorstaan op den invloed, dien gy in de gebergtens van Zwitzerland ondervond. Wat deed gy er zelf toe? Niets! Waaröp roemt gy dan? Waarom gelooft gy, dat gy daarom beter zyt dan andren? Het schynt u eene soort van vergoeding voor begaane verkeerdheden. Onze Mama merkte onlangs iets dergelyks aan, omtrent stroeve, doch welmeenende vroome Lieden; ei lieve, Pauwtje! laat ik u die eens in weinig woorden mededeelen! ‘Wanneer, zeide Mama, deeze Menschen iemand verongelykt hebben, voelen zy zelf wel, dat zy niet wél doen; dat

{==113==} {>>pagina-aanduiding<<}

moet uit den weg; maar zy belyden geen schuld aan den beleedigden; en vooräl niet, zo zy hem voor geen byzonder vroom Mensch houden; ô daar zyn zy te trotsch toe; maar zy poogen het echter met God zo wat te vinden. Hierom belyden zy Hem eene misdaad, die zy voor den beleedigden ontkennen. Zy oeffenen eens een uitwendig Godsdienstig bedryf te meer. Zy winden zich ook wel eens, door leezen en bidden, op tot Godsdienstige aandoeningen; vervolgens waanen zy, dat zy met God bevredigd zyn. En deeze naauwgezette vroome Menschen zyn evenwel Christenen! Zy weeten, dat Jezus Christus gezegd heeft: verzoent u eerst met uwen Broeder, komt dan, offert uwe gaave. Zy weeten, dat liefde de groote wet is; dat bermhartigheid beter is dan offerhanden! Zy weeten, dat God ons niet behoeft, dat onze goedheid niet tot Hem raakt. Godsdienst zonder liefde is evenwel eene harfenschim, zo wel als het Geloof zonder de werken.’ Ik weet, hoe veel prys gy stelt op het uitmuntend oordeel eener Vrouw, wier bespiegeling betragting is: doe des uw nut met deeze aanmerking. Zy is van uwe Moeder; het kan des uwe eigenliefde niet kwetzen. Ik hoop ook, dat gy u thans niet meer inbeeld, u zelf gerechtvaardigd te hebben omtrent uwen Vriend, dien gy zo versmaadelyk behandeld hebt.

{==114==} {>>pagina-aanduiding<<}

Ik zou wel vergeeten deezen Brief te sluiten; maar zy, die door het Menschelyk hart reist, heeft zo wel het voorrecht, om lange Brieven te schryven, als hy die den Tour door Europa doet; en dat wel nog te meer, als zy zo zeer des leezers nut bedoelt, als zyne verwondering te prikkelen. Mama heeft my gevraagd, om uwen Brief te leezen: voor haar heb ik geene geheimen, en vooräl niet omtrent uwen geweezen Vriend. Zy zal u zelf wel melden, wat zy over uwen Brief en myn Antwoord daar op denkt. Hoe gaarn, myn lieve Broeder, zoude ik u beminnen, om de goedheid van uw hart! Ik vlei my nog al met de hoop, dat gy niet altoos zo berispelyk denken zult over zulken, die meer te beklagen zyn dan te beschuldigen. Altoos ben ik
 
Uwe geneegene Zuster,
 
c. helder.


Postscriptum 

van Mevrouw Helder.

Hoe weinig, myn waarde Zoon, smaakt my de Brief, dien gy aan Chrisje over

{==115==} {>>pagina-aanduiding<<}

uwen Vriend Leevend geschreeven hebt! Hoe verre wykt gy nu reeds af van die Leer, die zo wel de zagtmoedigheid des geestes, als eenen reinen wandel aanbeveelt! Zou een goedaartige Willem Leevend wel zo omtrent u gehandeld hebben; indien hy u in zo een droevigen staat gevonden had; in een gezelschap, zo bederfelyk voor uwe zeeden, als voor uw naam en gezondheid? Voorzeker neen! En gelooft gy, dat ik hem zoude beminnen, indien hy zich zo omtrent u had gedragen, als gy u omtrent hem gedragen hebt? - Zoud gy, in zo een geval, ook geloofd hebben, dat hy braaf deed, omtrent eenen ongelukkigen Vriend? Dit kan ik niet denken. En gy, om uw Vriend eens te vernederen, kunt u zelf toestaan, om minder braaf te handelen, dan iemand, op wien gy u thans verbeeld neder te zien! Keer te rug, myn lieve Helder, van zulk eene verkeerdheid. Belyd aan uwen Vriend, zo rasch de geleegenheid zich voordoet, dat gy slegt gedaan hebt: doe hem vergoeding, en herwin hier door myne achting. Uwe Zuster kan my nimmer reden tot misnoegen geeven; zy kent, maar be-
{==116==} {>>pagina-aanduiding<<}
leeft ook haar pligt. Nooit zal zy aan eenen onwaardigen haare hand geeven; en ik verzoek, dat gy u des ook niet noodeloos bekommert, al is het niet waarschynlyk, dat zy voor eerst nog denkt, om van staat te veranderen. In den Brief van Papa zal ik meer en omstandiger schryven: dit tusschen ons, van
 
Uwe liefhebbende Moeder,
 
s. helder.




{==117==} {>>pagina-aanduiding<<}

Tiende brief. 

Mejuffrouw Adriana Belcour aan Mevrouw Suzanna Helder.


Mevrouw!

Dewyl de Heer Bernards, om zyne eigen zaaken, verpligt is naar Rotterdam te gaan, en ik weet, dat ik hem dingen van het allerhoogste belang veilig kan toebetrouwen, heb ik hem verzogt, om deezen nadenmiddag by my een pakje te komen haale, met verzoek, om zulks aan u, Mevrouw, alleen en in eigen handen overtegeeven. Hier op ben ik volkomen gerust: den weinigen tyd, dien ik nu nog overheb, zal ik besteeden, om aan u, Mevrouw, te schryven. De Heer Bernards is een fatsoenlyk wel gezeeten Koopman, of eigenlyk Fabriqueur. Hy beminde Juffrouw Roulin, en was nooit zo zeer de Vriend haarer familie, dan toen die het allerongelukkigst was, met opzicht tot haare tydelyke middelen. Hy was merkelyk ouder dan zy. Ik kende hem voor zeer lange, en bevond hem een Man, die verdient met onderscheiding behandeld te worden. Gy, Mevrouw, zult hem nader leeren kennen, uit sommige Brieven, tusschen myne Vriendin en

{==118==} {>>pagina-aanduiding<<}

my gewisseld; want ik zende u hier nevens, niet alleen het gecachetteerde Paket van den Heer Leevend, maar voeg hier ook alle de Brieven by, die ik van hem ontfing, als ook allen, die ik in de Bureau myner zalige Vriendin, betrekkelyk op dit geval, gevonden heb.
Kan ik, Mevrouw, u wel immer grooter blyk geeven van myne onuitdrukbaare hoogachting, dan door u alles toe te betrouwen, wat gy kunt verlangen te weeten? Allerwaardigste Vrouw! Lees, en voel alles, wat een deugdzaam medelyden het hart eener Vrouw kan doen gevoelen; ook, als zy niet zeer hartstochtelyk is! Juicht gy niet in uwe vooringenomenheid omtrent een Jongeling, als myn Vriend? En kunt gy, zonder traanen, een Engel zien wegkwynen, door eene liefde, zo zuiver, zo verheeven, als er ooit eenen Vrouwelyken boezem verwarmde.
Hoe ben ik het met u eens, Mevrouw, om niets van dit alles, voor als nog, aan uwe beminlyke Dogter te doen weeten! Gy zult uit myne Brieven, vooräl uit die, welke in het Paket zullen liggen, zien, hoe ik met u in gedagten overëenstem, wanneer wy spreeken, ‘over den geest der Menschen, zyne ontwikkeling, zyne bestemming.’ Met een my ongewoon sterk verlangen, wensch ik de uitmuntendste aller Moederen te zien: ik begryp echter, dat dit vooreerst niet zyn kan.

{==119==} {>>pagina-aanduiding<<}

Mooglyk weet gy niet, Mevrouw, dat ik niet behoor onder het getal der geenen, aan wie de Godheid aanzien en schatten mededeelt. Ik ben de Dogter van een Fransch Predikant, kende naauwlyks myne Ouders, wierd uit Christelyk medelyden aangenoomen door de zalige Ouders myner Lotje. Aan die ben ik alles verschuldigd; eene voortreffelyke opvoeding, en ene kostwinning, die my meer geeft dan het noodige.... Daar is de Heer Bernards: hy weet niets van den inhoud deezer. Onmooglyk kan ik beschryven, hoe zeer ik ben, Mevrouw Helders
 
Hoogstachtende Dienares,
 
a. belcour.




{==120==} {>>pagina-aanduiding<<}

Elfde brief. 

Majoor Hendrik Veldenaar aan Mejuffrouw Jacoba Veldenaar.


Tedergeliefde zuster!

Ik haaste my om u te schryven. Meer dan agt weeken lag er, na veel omzwervens, aan myn tegenwoordig Logement een Paket Brieven, allen van den ongelukkigen Jongeling, over wien ik u in mynen laatsten zo breedvoerig geschreeven heb. Zynen Brief aan my sluit ik hier in; den anderen geef ik terstond adres. Alles is te saamgeloopen, om dit draalen te veroorzaaken. In de confusie, waarin ik van hem scheidde, vergat ik hem te zeggen, dat wy van Guarnisoen veranderd waren. Maar ik schreef hem dit ook, en dat ik met onzen Generaal een Duitsch reisje ging doen, niet weetende, hoe lang dit my zoude ophouden. Ik gaf dien Brief, met eenige, onnoodig op te noemene, noodwendigheden, aan den Regiments-Doctor mede; niet anders kunnende denken, dan dat alles wel en veilig zoude bezorgd worden. De Heer Leevend was reeds vertrokken: zie hier wat hy daar over schryft. De gevolgen vloeijen allen zeer natuurlyk uit deeze oorzaak. Nu blyft

{==121==} {>>pagina-aanduiding<<}

de groote vraag: waar is hy? en in welke omstandigheden? Wat moest hy denken, dat niemand hem eenig antwoord zendt?... Kan hy niet, uit grootschheid alleen, een desperaat voorneemen gevolgd hebben? En heb ik my zelf echter wel iets te verwyten?....
Indien hy dat gedeelte van Duitschland ware ingekomen, alwaar ik my onthouden heb, ik zoude hem waarschynelyk ontmoet hebben. Maar zo gelukkig heb ik niet mogen zyn. Heeft men ook bericht van hem in Holland? Meld het my terstond, als ook, of het mooglyk is, dat ik hem kan vinden. Indien men my de plaats maar weet te zeggen; myn hart brandt in my, om hem te zoeken, te vinden, te regt te brengen!... Hy is myn Vriend, een Vriend, zo als ik nooit had: een Jongeling, aan wien ik de verborgenste geheimen van myn hart kan, begeer, vuurig wensch toe te betrouwen. Ik ben zelf naar de hut geweest, en kom zo te rug; maar niemand wist my iets meerder te zeggen. Zyn fraai Rypaerd staat by my op stal: ik ga het dikwyls zien, of het wel bezorgd wordt, en zal er wel eens gebruik van maaken. Wie is Juffrouw Belcour, aan wie zyn eene Brief geadresseerd is? De Brief is verbaasd dik; ik denk, dat er aanmerkelyke verhaalen in voorkomen.
Nu nog een paar woorden over my zelf. Myn reis is my zeer wel bevallen; en ik durf hoopen,

{==122==} {>>pagina-aanduiding<<}

dat zy, die ik bemin, met zo veel liefde als achting in onze familie zal ontfangen worden, indien zy eens besluit, om uwen Broeder een zeer gelukkig Man te maaken.
Wat verlang ik om van onze dierbaare Ouders gunstige berichten te ontfangen, vooräl betrekkelyk tot den welstand myner tedergeliefde Moeder! Ik vrees, dat ik vooreerst het langgewenscht genoegen niet zal hebben, om u allen te omhelzen. Myne liefde en eerbied blyven onverminderd. Omhels allen, met een hart vol geneegenheid. Vergeet niet uwen Vriend, myn waarden Kolonel. Die zal zeker zich op zyn nieuw Land-verblyf duizend nuttige bezigheden weeten te verschaffen.... Myn Knegt waarschuwt my, dat de post vertrekt. Wel dan,
 
T.T.
 
h. veldenaar.




{==123==} {>>pagina-aanduiding<<}

Twaalfde brief. 

Mejuffrouw Martha de Harde aan Mevrouw Suzanna Helder.


Hoogeerwaardige mevrouw!

Zo ik niet wist, dat gy, gelyk Nigt Ryzig my menigmaalen verhaalt, door en door eene Huishoudster zyt; en dus zeer wel weet, dat een Vrouw, die eene drukke huishouding heeft, niet veel tyd heeft om te schryven en te vryven; daar by is my dat werk niet heel eigen: ik heb in myn geheel leven zo veel geen zwart op wit gezet, als zedert ik in de familie kwam; toen achtte ik het van myn Tantes pligt, onze Daatje nu en dan wat te onderrechten van het huishouwen, en dat gaat al zo goed met de pen, als met de mond; want woorden verdryven, maar 't spreeken doet beklyven. Zo dat, daar ik nu op komen wilde, ik geen vryheid zoude hebben, om aan zo een geleerde Mevrouw te schryven, als ik niet wist van uw Edeles knapte in het huishouden; en daar by heb ik nu weer eene lekkasie gekreegen, zo dat ik heb altyd het eene of het ander confertiefje; en myn Man bemoeit zich nooit met iets, dan met zyn pyp, en zyn wandelen naar de Botter-
{==124==} {>>pagina-aanduiding<<}
ton, of het Posthuis. Wel, Mevrouw, al stond myn Huis in den brand, hy zou nog zeggen, ik bemoei er my niet meê, dit zyn Vrouwe zaaken; en klossen maar, met zyn handen op zyn dikke rug, (met verlof, dat ik rug zeg!) naar Kattenburg; want ik geloof warempel, dat als je zyn hart open sneed, dat je er een driedekker in vinden zou, ten minsten een driemast Schip. Als ik zo eens alles nadenk, moet ik zeggen, dat ik meer te doen heb, dan ik af kan; want ik moet Man en Vrouw, Vader en Moeder zyn. Zo dat, het is voor my maar wroeten en slooven, en wurmen, en dat zal wel duuren, tot ik in myn graf leg; evenwel, ik dank God den Heer, ik heb geen tegenzin in het leven, waar in ik meer geniet, dan eene Zondaresse verdient; want, zo als de Schrift zeit: alle Menschen zyn Leugenaars; en huid voor huid; alles, wat iemand heeft, zal hy geeven voor zyn kostelyke ziel: dogten wy daar wat meer om! Het geen ik ook wel wilde, dat Neef Willem zo begreepen had; en zyn kostelyke ziel zo niet in gevaar gesteld, met dat vervoerde vegten en smyten: want het wordt op 't laatst toch altyd katjesspul. Men kan, zo als ik eens ergens las, op geen zeven plaatzen gelyk zyn; anders, als ik er by geweest was, ik had gezeid: zoet, zoet, Kinders, als je lui toch vegten en krakeelen wilt, gaat dan naar Engeland, daar valt wel wat te moorden en te doodstaan. Maar daar zou onze

{==125==} {>>pagina-aanduiding<<}

Wim niet aangewild hebben; zo het waar is, dat hy zo droevig Armiaans, of Sociniaans, of Atheistisch is; want ik hoor van Betje van hier naast, dat alle Engelschen zulke dwaalgeesten zyn; en, zo als er in 't Woord staat: gelyk bemint zyns gelyk; en wys my een hoer, ik wys je een dief. Nu, gedaane dingen neemen geen keer. Zie, Mevrouw, ik kan het niet helpen, maar ik hou dan maar eens dol veel van Willem. En als hy zo slegt was, dan zou die wyze Mevrouw Maatig hem by Juffrouw Heftig zo niet boogen. En ik, die daar zelf alle daag zo een haastig stuk vleesch aan myn tafel heb, die het ook by geen oorvyg zou laaten, als er een Vrouw in zyn byzyn geafgrondteerd wierd, kan wel begrypen, dat een jong wild gastje, zo als onz' Wimpje met al zyn verstand doch maar is, en die altyd veel van de Meisjes hield, zulk een Hans Snoeshaan, als ik hoor, dat die Goudestein toch maar is, als die hem boos maakte, en van een lief Meisje, dat nu allang by God den Heer is, kwaad sprak, een onvoorzichtigen slag gaf. Kom aan, Mevrouw Helder, gy waart nu by gelyks gesprooken, wil ik zeggen, eens Moeder, en daar was eens een kwaad Kaerel, die van uw Dogter, met verlof gezegd, kwaad sprak, en Willem had hem eens op den Tabernakel gezeeten, zoud gy dan zo tieren en baljaarden op Willem? En Dominé Heftig, die nu zo hoog loopt met David, om dat er in de

{==126==} {>>pagina-aanduiding<<}

Schriftuur van hem te leezen staat; en die, want ik geloof altoos het beste van een ander, ook wel goed zal geweest zyn; behoorde te denken, dat die eigenste David op een veel finistener wys Urias om 't leven bragt. Zo dat ik maar zeggen wil, dat Mevrouw Maatig deugdzaam gelyk heeft; en ik wenschte wel om een zak sesthalven, dat onze Heer in ons zondig Land ook Vrysteeden gesteld had, zo als in Jerusalem voor de oude Jooden; ik had er graag myn Huis toe willen leenen, al had ik er ook een reis te meer om moeten schoonmaaken; want zie, Mevrouw, alle weezen moet weezen.
Ik ben met Dominé eens aan den gang geweest. Ik hoop, dat ik my maar niet bezondigd heb; want het is en blyst onze Leeraar. Ik weet zelf niet, hoe ik zo vrymoedig kwam; maar het was, of het my zo wierd ingegeeven. Ik wist zelf niet, dat ik nog zo veel uit de Schrift onthouwen had. Ik wierd ook haastig; want dat dwarsdryven heeft de booze gemaakt. Maar Juffrouw hield zich kostelyk; dat is de waarheid, en het is evel haar Man; en Man en Vrouw is één, zo als Salomon zeit. Ik was midden uit den boel geloopen, maar ik heb er wat meê gewonnen. Ik mag het voorby den Schout zyn deur wel draagen. Ik zei er een woord van tegen onzen Freryk, maar het spyt my daanig, want die is niet heel goed Domineés; je weet, hoe de Mans

{==127==} {>>pagina-aanduiding<<}

zyn; 't is te hei of te fy. Daar heb ik dan zo een halven dag verzuimd, zonder eenig nut voor Leevend, of voor myne eige kostelyke ziele; dat echter het oogmerk is, als men naar een Predikant gaat.
Nu wilde ik maar, geachte Mevrouw, dat Uwé, die zo veel op onze Keetje vermag, haar nog eens beduidde, dat haar Zoon zo erg niet is, als Dominé Heftig, die daar nu doen en laaten is, hem uitmaakt. Hoor, Mevrouw, tusschen ons gezeid, zy heeft schuld; om Man lief te behaagen, heeft zy haar Kind de deur uitgedaan. Het is evenwel droevig, dat zo een Man myn halve Broêr is; en als onze lieve Heer het maar aan ons niet t'huis zoekt: en daar ik maar het allerdingstigst van ben, is dit; myn eigen Jongen is daar op het Kantoor. Ik ben Moeder, en zie myn Kind zo graag gelukkig, als een Burgemeester zyn kind. Gerrit heeft myn goeijen Man misleid, en het is nooit met myn zin geweest; en Freryk mag zo een ruwe Apostel zyn als hy wil, en veel op zee gezwalkt hebben, maar eerlyker Man leeft er niet in de wyde waereld; en als er onrecht geschiedt, spaart hy Vriend noch Vyand. En hy, myn Zoon meen ik, heeft ook zatter geld; als hy wil oppassen, hy kan nog maklyk met de Dogter van een Amsteldamsche Mevrouw trouwen; want, ben je schelm, of ben je dief; heb je geld, ik heb

{==128==} {>>pagina-aanduiding<<}

je lief, zo als de vroome Jan Luiken zegt. Want geld is de boodschap; al is het juist niet eerlyk gewonnen; maar dat daar gelaaten. De liefde, staat er in den Bybel, denkt geen kwaad; en zy, die zo veel van Neef weeten te spreeken, moesten maar eens zien, hoe de boel by hun zelf op zy zit.
Ik dagt daar gistren zo in myn eenigheid, terwyl ik myn Postelein - Kas opschikte, want een Mensch is toch altyd vol gedagten, God betert! Zo dat ik zo al dagt, wat heeft een Mensch, en vooräl een Dominé, toch aan dat vergrooten van het kwaad? Wel, als de jonge Gasjes dat hooren, doen zy het in 't geniep, en dan is het nog erger, want dan kan men ze niet bestraffen.
Ik ben geen mal Moertje mal Kindje geweest, myn Jongen heeft menigen lababbel en menigen dril van my gehad; want ik dagt altoos met Salomon:

Vriend, zy dy wys, 
Buig 't jeugdig rys, 
Want de oude stam 
Is veel te stram. 


En als men de Kinderen met Koning Heli niet bestraft, dan brengt men ze voor de Galg of Oost-Injen op. En dan wil men, dat zy, die men ge-
{==129==} {>>pagina-aanduiding<<}
leerd heeft kwaad te doen, goed doen; ja wel! Wel, het is duizend wonder, dat er nog zo veel Kinderen den goeden weg opwillen.
Nu viel my van den morgen daar weer in, dat myn Heer de Profester, dat zulk een goedaartig Man is, en die zeker over zyn geleerdheid door de heele waereld Brieven schryft, moest zien, of hy Willem niet kon laaten opzoeken; dat dan uwe Edele, en Mevrouw de Vry, die ook als een rechte Dorcas de armen kleedt en voedt, en een trant van een Vrouw is, en nog zonder bril leest, Nigt Ryzig en ik een Beurs maakten, en dat overstuurden aan een goed Vriend, om Willem te kleeden en te reeden, en reisgeld te bezorgen, en zyn kostgeld te betaalen, en dat Willem dan ontboden wierd; dan kon hy met my op en neer gaan, eeten en drinken, wil ik spreeken; en als myn Man, die ook al een dagje ouwer wordt, en die toch dat loopen en draven naar de Werf en op de Schepen niet laaten kan, dan uitging, kon Willem hem wat vasthouden; dat zou een groote gerustheid voor my zyn, want ik denk altyd, dat ik hem nog eens met een gebrooken arm of been zal t'huis krygen. En dat is de reden, dat ik u zo een langen Brief schryf; want het hart wil een klaager hebben; en het eene woord haalt het andere uit, zo als gy, Mevrouw, wel zult weeten.
Met Zuster daar over te spreeken, helpt niet.

{==130==} {>>pagina-aanduiding<<}

Zie, Mevrouw, zy kan geen strootje in tweën byten, geen vinger in den asch steeken, of haar Man weet het. Zo dat het maar waar is, een goed Man moet men één, een kwaad Man twee oogen uitsteeken. Ik zeg dat niet op myn Man; och Heer, Mevrouw, ik moet hem zelf zakgeld geeven; want hy zeit altyd: het Wyf is de Cassier; en dan lacht hy. Myn Man heeft al dikwyls met Gerrit aan den haal geweest; maar wat is 't? Dan wordt er geschreeuwd en gekeeven, en gevloekt, en de zaak blyft, zo als zy is; want Freryk is driftig, en Gerrit is, nu hy zo een ryk Man is, Salomon te wys; en ik zal nooit myn regte vrolykheid weerom hebben, als Willem niet weer te regt komt. Ik heb zo een meêlyden met Keetje, dat ik het niet half zeggen kan: het is zulk een zoet Vrouwtje. Ik kan evel niet begrypen, hoe zy zo hard is op Willem; maar ik denk, dat het maar gemaakte mouwen zyn. Want het is onnatuurlyk, dat ik myn Man, die my vreemd is, meer lief heb dan myn eigen Kind, als het niet ondeugend is.
Ik bid alle daag uit Hellenbroek, het Gebed voor de Zeevaarenden; want dat hy ergens op zee zwerft, is by Freryk hemels vast, om dat hy zo een knappen Jongen is, en die zyn overäl gewilt. Nu, onze lieve Heer heeft Freryk wel van zyn agtste jaar af bewaard, op al zyne reizen, die hy deed, en ik hoop, dat die Neef Willem ook wel zal bewaaren.

{==131==} {>>pagina-aanduiding<<}

Nu, Mevrouw, verschoon my, dat ik myn stoute schoenen zo heb aangedaan. Ik zal altyd voor u bidden, om dat gy zo eene Huishoudster zyt, en zo goed arms, gelyk Nigt Ryzig zegt, die u deezen zal bezorgen. De dienstpresentatie en groetenis van my en myn Man.
 
m. de harde.




{==132==} {>>pagina-aanduiding<<}

Dertiende brief. 

Mevrouw Alida Ryzig aan Mejuffrouw Christina Helder.


Mejuffrouw!

Indien gy, daar ik weinig aan twyfel, mogt vergeeten hebben, dat gy, toen gy een Engeltje van een jaar vyf of zes waart, wel eens met zeker stout Gasje, toen genoemd Wim, speelde, onder het zorgend oog van een lange slungel van een Meid, die u beide dan, met veel wysheid, aan een tafel met zilver poppengoed, op of in tafelstoelen te speelen zette, en Bon-Bon uitdeelde: dan zult gy evenwel nog, misschien uit de tiende of twintigste hand, wel gehoord hebben, dat de aanstaande Heer Predikant Willem Leevend, eene Zuster heeft, die om haar ydeltuitigheid, losheid, coquetterie, speelziekte, opschik, beuzelagtigheid; enfin, om alle de qualiteiten van eene Dame du ton, de drie- en- twintig eerste jaaren van haar, zeggen de Duitschers, slaraffen-leven zeer berucht was. Nu, myne lieve, dat figuur schryft u deezen Brief. Ik hoop maar, dat gy zo veel geduld als schoonheid zult bezitten; want anders zie ik niet, hoe

{==133==} {>>pagina-aanduiding<<}

ik u van myne bekwaamheid in het langwylige zal kunnen overtuigen! Ofschoon gy mooglyk daar niet veel voordeels uit raapen zult.
Alle deeze gebreeken kunnen zeer gemakkelyk onder één hoofd gebragt worden, maar nu maaken zy een veel verschrikkelyker vertooning. Eén gebrek kan nog in een jong Mensch vallen, maar zo een legio maaken de arme sloof veel misdadiger; en haar dus te doen voorkomen, is het liefderyk oogmerk van die wonderlyk heilige Stervelingen, die het van hunnen Euangelischen pligt achten, de fouten van andren in het sterkste licht te plaatzen. Wat zou het assurant geweest zyn, indien genoemde Zuster van genoemden Heer zich in het gezelschap gedrongen had van zulke kweekelingen der deugd, en favorites der rede, als waren eene Chrisje Helder, eene Coosje Veldenaar! Nooit had ik moed, en laat ik maar zeggen, lust genoeg, om my met zulke Dames te lieeren; want ik zoude niet graag, van iemand die ik hoogacht, achting willen bédelen, die ik toch overtuigd was, wel te verdienen.
Maar, zedert ik helaas! getrouwd ben, heb ik my vredenshalve zo verre naar myn eigenzinnigen Man gevoegd, als noodig is, om eene taamlyk goede Vrouw te worden. Als de Huisvrouw van eenen Abraham Ryzig, niet als de beuzelagtige Daatje Leevend, biede ik my door deezen Brief u aan. Geloof my dan, als ik zeg, dat ik u bo-
{==134==} {>>pagina-aanduiding<<}
ven my zelf waardeer; maar ik wil dat nog zo voor my zelf niet weeten. Ik bemin u; ik verlang zeer, om eens een Brief van u te hebben. Mooglyk zult gy u daar weinig opgewekt toe voelen, en zie, ik zou aan uwe beleefdheid alleen geen Brief willen verpligt zyn; en dit spreekt sterk, want ik verlang er naar.
Onmooglyk kunt gy begrypen, aan welk een gunstig voorval ik de geleegenheid, om aan u te schryven, toch kan verpligt zyn. Zo gy maar geduld hebt, om voort te leezen, zult gy het, voor ik deezen sluit, weeten. Al het voordeel, dat myner Moeders tweede Huwlyk my heeft aangebragt, bestaat in een Oom en Tante, wier goede harten nooit te hoog geschat kunnen worden. De Vrouw van deezen Man heeft den inval gekreegen, om aan Mevrouw Helder den inleggenden Brief te schryven, en my verzogt dien te zenden. Ik kan noch mag dit allerbest Wyf niets weigeren. Evenwel, zo een Brief onder het oog van eene Mevrouw Helder te brengen, dat kon niet. Aan deeze uitmuntende Vrouw zelf te schryven, daar durfde ik niet aan denken. Lees Mevrouw, uwe Moeder, des mynen eerst voor. De Brief myner Tante kan merkelyk bekort worden, indien gy haar hobby horse op stal zet; en zo gy er al de spreekwoorden en schriftuurplaatzen uitligt, zal er nog genoeg overblyven, om haare goedhartigheid en gezond verstand te bewyzen.

{==135==} {>>pagina-aanduiding<<}

Ik weet weinig van de geleerdheid, en nog veel minder van de Theologie; maar dit weet ik, dat de meeste Werken van smaak, Zedekunde en Godgeleerdheid hunne grootste waardigheid ontfangen van de byhangzels en zogenaamde Ornementen; en zo men er die afneemt, doorgaans minder te beduiden hebben dan Tantes Brief.
Gy zult ook, Mejuffrouw, in myne Tante eene byzondere naauwgezette eerlykheid bespeuren; want nooit zal zy een spreekwoord of schriftuurplaats aanhaalen, of zy zal zeggen, zo als het spreekwoord, of zo als de Schrift zeit; en kan zy het zich herinneren, dan noemt zy ook haar Auteur, en zegt, zo als Paulus, of Cats, of Salomon zeit. Lees nu (hebt gy moed genoeg!) de Gedigten in soort, van de Liedjes af, tot de Helden-Vaerzen toe; lees de Redenvoeringen, de Predikatien, die er in onzen tyd uitkomen; en gy zult overtuigd worden, dat de Schryvers en Dichters op stukken na zo eerlyk niet handelen. Hoe dikwyls hoorde ik een schoone brok uit nog onvertaalde Godgeleerde Werken; hoe dikwyls lees ik Couplets - geheele stukken, die reeds voor vyftig os meer jaaren in druk omwandelden, zonder dat zy zelf zo veel doen van met een half-woordje te zeggen, waar zy die gedagten, dien tour, dat beeld, die stelling gestoolen hebben! Onze goede Schryfster is hier veel te eerlyk toe; en daarom ben ik ook zo grootsch op myne Tan-
{==136==} {>>pagina-aanduiding<<}
te, als de Aristarch van myne Nigt Hexameter op deeze zyne Leerlinge zy kan. Zy schryft ook zo origineel, zo uit haar hart, dat men niet kan twyfelen, of zy wel beleeft, het geen zy schryft. Haare Brieven zyn schilderytjes van het oud oorspronklyk Hollands leven, zo wel in als buiten's huis; dat leven, waar by ons land groot en ryk geworden is; en dat ik in een schilderytje zo wel eens zien mag, om de vreemdigheid; zo als wy Amsteldammers eens naar Broek in Waterland gaan eeten; juist om het voor ons ongewoone.
Dat de Vrouw het verband wel eens verliest, verzoek ik, dat Mevrouw Helder gelieve toe te schryven aan eene ongemeene rykheid van gedagten, die elkander in haar hoofd verdringen en onder den voet loopen; en die zy, om ongelukken, moorden en doodslagen voor te komen, wel zonder order eenen doorgang moet bezorgen: hier door gebeurt het wel eens, dat er al eene gedagte de deur uit gestommeld is, voor die nog haar werk ten vollen heeft afgedaan; dit verpligt myne Tante wel meermaalen, die weêr in huis te roepen, anderen te laaten voorgaan, en ze nog eens te rug te roepen. Hier door komt het, dat men dezelfde reden zo dikwyls afgebroken en weêr opgevat ziet. Nog eene byzonderheid van Tantes schryfstyl is deeze: De Vrouw is gewoon, niet over de Hoofdzaak, waar over zy schryft,

{==137==} {>>pagina-aanduiding<<}

alles te zeggen, wat zy er van zeggen kan; zy geeft haare Leezers het vermaak, om er zelf by te kunnen denken; iets, dat ook al zyn nut kan hebben.
De bestemming der Vrouwen is, zo men de Mannen gelooven moet, (en wie kan daar aan twyfelen, als men reeds heest toegestaan, dat wy hen moeten gehoorzaamen,) niets minder of meerder dan de Huishouding. Maar dewyl onze meeste Mannen min of meer Christen-Menschen zyn, zo onderscheiden zy zich nergens zo zeer in van de Turken, dan door ons eene ziel toe te kennen. Hun eigenbelang dwingt hun, tot deeze daad van gulheid en edelmoedigheid. Hoe zouden zy ons anders tot onderwerping kunnen brengen? Zy geeven ons echter niet meer ziel, dan zy om hun eigenzelfs wil hoognoodig achten. Geloof my, onze Mannen zeggen, zo wel als onze Fynen: alles is om ons geschapen. Voldoen wy daar aan, en maaken wy hun leven gemakkelyk en prettig, dan bekreunen zy zich weinig, hoe het naderhand met onze zielen zal afloopen; al vertrekken zy met geene andere kundigheden of geschiktheden, dan die het Huisselyk leven, het naaijen, het kleeden, het bezuinigen, het kokkerellen noodig maaken. Dat gaat hen niet aan hun koude kleeren; want zy hebben er geen belang by: om dat men in het ander leven eet, noch drinkt, trouwt, noch ten huwlyk geeft.

{==138==} {>>pagina-aanduiding<<}

Laat Mevrouw Helder de goedheid hebben, om deeze bestemming der Vrouwen in het oog te houden, en dan zal er een ongemeen licht door my over den Text verspreid zyn. Indien het echter mogt gebeuren, Mejuffrouw, dat de bestemming van Mevrouw Helder niet ten vollen strookt met die myner Tante, dan bid ik, dat zy zich gelieve te bepaalen op het geen Tante heeft willen schryven, en overslaat alles, wat zy geschreeven heeft. Men kan toch, door den geheelen Brief, Neef Willem zien blinken. Mevrouw Helder zal ook kunnen zien, dat Tante haaren Neef Willem voor meer ongelukkig dan schuldig houdt, en onder die deugdzaame Menschen behoort, die veel liever behouden dan bederven: in dit punt zal Mevrouw Helder met myne Tante ongetwyfeld overeen komen. Ik ben zo familie-ziek niet, dat ik, omtrent de middelen, door Tante uitgedagt, om Willem te redden, met haar overeen koom: en ik vertrouw, dat Mevrouw Helder Abraham Ryzig voor veel te braaven Man houdt, om met zyn stoute Vrouw over het inzamelen van geld een eenige jota of tittel te verschillen. Uwe Mama's Tante, myne Vriendin de Vry, heeft zich door my ook laaten verbidden: neen, niemand zal ik de eere afstaan, om myn lieven Broeder te helpen, al moest ik ook Brams Bruigoms Japon in de Lommert brengen, en het Doop dé kentje van Jantje er by doen. Ik zit alle daag op een Brief

{==139==} {>>pagina-aanduiding<<}

van onze Vriendin, Vrouwe Petronella, te wagten: vergeefsch; waarom schryft dat Kind niet? Is zy zo druk in het gereed maaken van den Inboedel voor den aanstaanden nieuweling? Dan spyt het my, dat zy ook geene Tante heeft, zo als ik hebbe.... Gy, Mejuffrouw, zult zeker veel op haar vermogen; gebruik dat vermogen eens, om my te verpligten. Ik hoop niet, dat iemand, die met u omgaat, verleegen is om een waardig, ryk, beminlyk onderwerp? Is zy dit, dan moet gy haar tot straf opleggen, u in geen week te zien, dan in de Kerk. Groet haar, alleen om haar tot inkeer te brengen! - Myn Man en zyne Wederhelfte neemen de vryheid, om Mevrouw Helder van hunne hoogste achting te verzeekeren; by welke geleegenheid ik het my eene fête maak, te mogen zeggen dat ik ben
 
Uwe Vriendin en Dienares,
 
alida ryzig, gebooren leevend.




{==140==} {>>pagina-aanduiding<<}

Veertiende brief. 

Mevrouw Suzanna Helder aan Mejuffrouw Adriana Belcour.


Waarde vriendin!

Ik acht het mynen pligt, u ten spoedigsten te berichten, dat de Heer Bernards my gister avond het Paket van uwen Vriend, nevens nog een van u zelf, heeft ter hand gesteld. Myne geliefde Dogter weet er niets van; zy was, van eene lastige ongesteldheid herkomen zynde, by haare Vriendin Everards te soupeeren; zynde ons oogmerk, om nog deezen middag naar Beekenhof te vertrekken, dat wy, om de ziekelykheid myner Chrisje, voor eenige dagen verlaaten hadden.
Ik heb nog de geleegenheid niet gehad, om iets van het gezondene te leezen, of te openen. Dit zal, zo rasch ik Buiten ben, myne eerste bezigheid zyn. Ik ben intusschen niet in staat, om u met woorden te bedanken. Brieven, onder het adres van Mejuffrouw Veldenaar, zullen my, zonder iemands kennis, bezorgd worden; haar adres sluit ik hier in. De Heer Bernards voldoet aan de beschryving, die gy van zyn karakter geeft: ik heb wel een uur met hem gesproken; hy schynt

{==141==} {>>pagina-aanduiding<<}

een zeer yvrig Vriend van Leevend; en de naam zyner overleedene beminde konde hy niet, zonder eene zigtbaare ontsteltenis, noemen. Hy verdient myne achting; hy weet de waarde Juffrouw Belcour recht te doen. Thans moet ik my alleen vergenoegen, met u te zeggen dat gy eene Vriendin hebt aan
 
s. helder.




{==142==} {>>pagina-aanduiding<<}

Vyftiende brief. 

Mejuffrouw Christina Helder aan Mejuffrouw Jacoba Veldenaar.


Allerbeste!

Zo stap ik uit de koets, en adem ik weêr de vrye Buitenlucht met geheele stroomen in. Myn eerste beezigheid kan niet anders zyn, dan dit vrolyk nieuws aan myne Coosje mede te deelen. Morgen ogtend vroeg, rydt Mama's Knegt met deezen naar de Pastorie, om te verneemen naar den welstand der geheele familie, en in 't byzonder naar dien van de waarde Mevrouw Veldenaar; myne lieve Moeder heeft gehoord, dat die niet zo volkomen is, als wy allen vuurig wenschen. Zo het echter mooglyk is, dat gy Mama, en my, nevens nog eene zekere Dame, kunt opwagten, dan komen wy u allen omhelzen, en zoude ik gaarn myn kleine Jetje mede neemen, als wy te rug gaan. - Onze Mevrouw Everards voegt het volgende hier by.
ô Zeer gaarn! Voor het reisje my moeilyker Zoude worden, voldoe ik aan een allervuurigst verlangen, om myne Vriendin Veldenaar te zien, nevens haare geheele familie. Myn waarde Man

{==143==} {>>pagina-aanduiding<<}

komt morgen avond Buiten, en des volgenden daags vertrek ik weder met hem naar Rotterdam. Ik hoop des, dat de geleegenheid myn oogmerk zal begunstigen. Wy hebben Brieven van onze Vriendin Leevend, die gy zeker met vermaak zult leezen, indien by u alles wel is. Vaarwel, heele Lieve. Morgen hoopen u te zien
 
Uwe Vriendinnen,
 
p. everards en c. helder.




{==144==} {>>pagina-aanduiding<<}

Zestiende brief. 

Mejuffrouw Jacoba Veldenaar aan Mevrouw Suzanna Helder.


Mevrouw!

Ik weet, dat gy my zult excuseeren, als ik uwen Knegt zo lang ophoude, als ik tyd behoeve, om u spoedig dit weinige te schryven. Gister avond ontfing ik den inleggenden van mynen Broeder: over deszelfs inhoud zal ik thans niets aanmerken: de tyd is te kort; en ook, ik ben zo aangedaan over dien ongelukkigen samenloop van zaaken, waardoor het geheele Paket Brieven is blyven liggen, dat ik niet zo schryven kan, als ik moest, wanneer ik de eere hebbe om aan Mevrouw Helder te schryven. Ik twyfel niet, Mevrouw, of ik zal aan uwe verwagting voldoen, wanneer ik voor als nog niets van de groote zaak aan myne Vriendin mededeel? Trouwens, wat voor troost ligt er in dit bericht, nu wy niet weeten, waar hy zich bevindt, en hy zeker uit mismoedigheid op eenen dwaalweg zal geraakt zyn? Hoe waar is de aanmerking, dat naar oogenschyn geringe oorzaaken allergewigtigste gevolgen kunnen voortbrengen! De aankomst van een Lyf-
{==145==} {>>pagina-aanduiding<<}
knegt in een Herberg, of mooglyk wel zyn gaan in den Stal, is het verachtlyke beweegrad, dat zo veele verwarringen veroorzaakt. Ware dit niet gebeurd, alles zoude voor lang, en op de beste wys zyn afgeloopen.....
Den Brief van Leevend aan mynen Broeder leg ik hier by: beide zal ik liefst uit uwe waarde hand zelf ontfangen. De Hemel zy gedankt, dat Chrisje zo veel beter is! Ik heb Jan gezegd, dat hy den Brief, aan u geädresseerd, aan zyne Mevrouw, alleen zynde, moet bezorgen: ik weet, dat dit zo zyn zal. Nu nog een paar regelen aan de Dames. In haast teekene ik my,
 
T.T.
 
j. veldenaar.


Billet.

Vrydag morgen.
 
De Vriendin der Dames Everards en Helder hoopt de eere te hebben, om beide, benevens Mevrouw Helder, op te wagten: myne waarde Moeder is bedlegerig; doch haare ziekte is niet van eenen aart, die haar voor zulk een aangenaam bezoek, voor als nog, ongeschikt maakt. Kolonel Sytsama zal om twee uuren te paerd op

{==146==} {>>pagina-aanduiding<<}

Beekenhof zyn, om het gezelschap te geleiden. Kleine Jetje zal in haar witte Levite gereed zyn, om myne Chrisje in de armen te loopen; en haare oudste Zuster viel nooit een tyd langer, dan deeze, die nog voorby moet loopen, voor zy haare beste Vriendinnen zien zal.
 
c. veldenaar.




{==147==} {>>pagina-aanduiding<<}

Zeventiende brief. 

Mejuffrouw Adriana Belcour aan Mevrouw Suzanna Helder.


Mevrouw!

Zo rasch had ik niet gedagt gebruik te maaken van het my opgegeeven adres; maar de Brieven, met de laatste post ontfangen, geeven my daar de geleegenheid toe. Ik ontfing beide te gelyk, schoon zy zo veel in dagteekening verschillen: hoe zulks bykomt, zie ik niet door. De tyd zal al het wonderbaare wegneemen; wy moeten geduld hebben. Ik verzoeke u, waarde Mevrouw Helder, dat gy de nevensgaande Brieven niet inziet, voor gy gezorgd hebt, dat men u niet kan verrasschen. Zy zullen uw geneegen hart sterk treffen: het was my echter onmooglyk, daar uittrekzels van te maaken; niet alleen by gebrek aan tyd, maar om dat ik u mynen Vriend, zo als hy is, wil onder het oog brengen. De Heer Bernards heeft my, hier door naar huis trekkende, bericht, het geen ik vier dagen te voren uit uwen dierbaaren Brief vernoomen heb. Hy weet niet, dat ik schryve. Hy heeft my getoond, dat zyn smaak, in het uitproeven van fraaije karak-
{==148==} {>>pagina-aanduiding<<}
ters, gezond is; dit wist ik voorlang; maar het geen hy my nopens u, Mevrouw, en uwe conversatie gezegd heeft...... Waarlyk, hy verdient die eer en dat geluk. Mogt het ook eens ten deele vallen aan de uitmuntende Mevrouw Helders
 
ootmoedige Dienaresse,
 
a. belcour.
 
[Per adrès van Mejuffrouw j. veldenaar.]




{==149==} {>>pagina-aanduiding<<}

Agttiende brief. 

Mevrouw Suzanna Helder aan Mejuffrouw Martha de Harde.


Waarde braave vrouw!

Uw zeer vriendelyken Brief ontfing ik, door de bezorging van de jonge Mevrouw Ryzig. Gy hebt my zeer verpligt, door op zulk eene gunstige wyze over my te denken; want ik stel zeer hoogen prys op de goedkeuring van lieden, zo deegelyk en zo Mensch-lievend, als Kaptein de Harde en zyne Huisvrouw. Niemand kan ook meerder dan ik overtuigd zyn, dat eene Vrouw, die haare Huishouding en daaraan verbonden pligten wel in acht neemt, altoos bezigheden vindt. Ik bedank u des te meerder, dat gy my zo omstandig schryft.
Hoe bemin ik dat Mensch-lievende Moederlyke hart, 't welk zo yverig begaan is met uwen geliefden Neef! Gy oordeelt, braave Vrouw, zeer wel over hem. Uw Neef is, en dat zyn alle jonge Lieden, onvoorzigtig geweest; doch zyn hart is onbedorven. Het getuigenis van een eenige Mevrouw Maatig (om van geen andere te spreeken,) doet by my veel af. Zyn drift heeft hem,

{==150==} {>>pagina-aanduiding<<}

getergd zynde, vervoerd, en hy heeft ongelukkig een neêrlaag gedaan: dit smert, dit bedroeft my; maar stelt hem niet schuldig voor. Hy kan mooglyk strafbaar zyn in het Gerichte; maar ik ontschuldig hem. Hy is een voorwerp van medelyden, by alle braave Menschen; en vooräl by eene Moeder! De koele Menschen-haater, die door de waereld met achting gegroet wordt, en in zyn eigen huis zyne laage en booze driften eenzelvig opvolgt, is veel verwerpelyker dan een Jongeling, bezweeken door het gewigt eener gesarde hartstocht, ook als die deerlyke gevolgen heeft.
Wat ligt er, waarde Vriendin, eene sterke verpligting op ons, als Ouders! Kunnen wy wel vrede met God, kunnen wy wel een gerust geweeten hebben, indien wy ons van den grooten pligt der Opvoeding niet naar behooren kwyten! Hoe zouden wy anders in gevaar kunnen komen, om onze Kinderen te straffen, om dat zy ons laaten maaijen, het geen wy in hunne onbedorven harten gezaaid hebben! Uwe Schoonzuster, Mevrouw van Oldenburg, was my altoos eene zeer lieve Vriendin; ik moet echter gelooven, dat zy omtrent haaren Zoon zich vry wat zal te beschuldigen hebben. Ik heb de waarde Vrouw daar zelf meer dan eens ernstig over onderhouden. Zy is helaas! het werktuig, van een onredelyk Mans haat op Willem. Ik weet, waarde Vriendin, dat gy hier juist zo over denkt.

{==151==} {>>pagina-aanduiding<<}

Indien de Heer Leevend door geld te helpen ware, de zwaarigheid was klein: maar wy weeten niet, waar hy zich bevindt: alle onze naarspooringen zyn nog vrugtloos; voor wy weeten, waar hy is, kunnen wy niets doen, dan God voor hem bidden, op dat hy bewaard blyve voor duizenderleie verzoekingen, die hem nu kunnen aanvallen. Wat de dwalingen uws Neefs aanbetreft, geloof daar aan niet: zo lang hy een braaf deugdzaam Jongeling is, behoeft gy u daar niet over te bekommeren.
Dominé Heftig begint by my vry wat te daalen; niet om zyne Godgeleerde begrippen, maar om de wyze, waar op hy omtrent uw Neef handelt. Dit mag rechtzinnig zyn; het is verre van Christelyk te weezen. Myne Dogter heeft ook een Brief van uwe Nigt Ryzig ontfangen, waar mede wy verblyd en verëerd zyn. De wyze, waar op zy over haaren Broeder spreekt, is eener liefhebbende en verstandige Zuster waardig. Toen zy een jong Juffertje was, zag ik reeds veel goeds in haar: jammer, dat zy ook al niet in de voor haar beste handen gevallen is: hoewel ik nooit geloof gaf aan de zotheden, die men van haar verhaalde; ik meende alleen, dat Juffrouw Leevend te veel smaak vond in uithuizige vermaaken; en dat haare Moeder zich te weinig liet gelden. Haar gelukkig leven met een braaf Man, verheugt my hartlyk. Eene liefhebbende Moeder,

{==152==} {>>pagina-aanduiding<<}

eene hupsche Vrouw kan geen gemeen karakter zyn: ik weet, dat zy beide is. Ik geloof, dat myne Dogter aan haar schryft; gy zult myn antwoord door haar ontfangen. Vaarwel, braave Vrouw! God geeve, dat gy aan uw eenig Kind alles moogt beleeven, dat u en zyn Vader aangenaamst zyn kan. Beproef nog eens, of gy uwen Broeder niet tot andre gedagten kunt brengen. Geloof my, had myne Vriendin moed, zy zou met opene armen haaren Zoon inwagten. Al het verkeerde, dat zy schynt te doen, komt ter verantwoording van haaren onvriendelyken Man. Is hy niet te beweegen, geduld dan! Als gy het uwe omtrent hem gedaan hebt, moet hy de gevolgen zyner hardheid draagen.
Groet vriendelyk Kaptein de Harde, en geloof dat ik ben
 
Uwe oprechte Vriendin,
 
suzanna helder, gebooren van beek.




{==153==} {>>pagina-aanduiding<<}

Negentiende brief. 

Mejuffrouw Christina Helder aan Mevrouw Alida Ryzig.


Mevrouw, zeer geachte vriendin!

Eene lastige ongesteldheid heeft my gehinderd, om u eerder een antwoord toe te zenden. Thans weder Buiten zynde, kan ik over mynen dag beschikken. Onze Vriendin is gisteren middag met haaren Man weder naar Rotterdam vertrokken. Zy heeft my gezegd, dat zy u ten eersten zoude schryven, en ik twyfel niet, of zy zal zich wel over haare schynbaare nalaatigheid kunnen excuseeren. Myne lieve Moeder schryft aan uwe Tante, en is nevens my met uwen Brief wonder in haaren schik.
Als een droom herinner ik my, dat wy te Amsteldam woonden, en dat ik toen wel eens aan het huis van Mevrouw Leevend gespeeld heb; echter schaduwagtig en niet onderscheiden. Dit in antwoord op uwe snaaksche inleiding. Nu wat ernstiger.
Ik ga u overtuigen, dat gy deezen Brief niet verschuldigd zyt aan de beleefdheid van een welopgevoed Meisje, maar aan de opkomende genee-
{==154==} {>>pagina-aanduiding<<}
genheid eener waare Vriendin. Ik zal u eene oprechtheid doen zien, die de Burgerlyke beleefdheid niet kan inspireeren: Het hart alleen kan ons daar toe in staat stellen. Zie hier eene eerste proef. Nooit heb ik gewenscht, maar laat ik alles zeggen, nooit heb ik gedagt, om de Vriendin van Juffrouw Leevend te worden. En hoe dat? Ach, dat zal ik u eenvoudig zeggen; ik geloofde, dat wy niet in het geringste voor elkander bereekend waren. Men had u, zo omtrent als gy u zelf grappig voorstelt, by my afgebeeld; ook dan, als ik om uw satricq vernuft lachte, vreesde ik u. Hoe! eene Dame, die du Ton dagt en leefde; eene Dame, die haare spotterny liever had dan haare Vriendin - hoe konde ik, voorzien van geheel andre gebreken, smaak vinden in? Voeg hier by, dat ik byzonder wel over my zelf voldaan was; vooräl vóór ik myne uitverkooren Vriendin Veldenaar kende, aan wie ik, nevens aan myne Mama, al het goede verpligt ben, 't welk ik dan zou mogen hebben, zo wel in myn denken, als in myn doen. Nu, ik ben gestraft voor myne onbillykheid! Had ik de les myner Moeder gevolgd, zoude ik my omtrent u niets te verwyten hebben. Zy is deeze: ‘Beoordeel den Mensch alleen naar zyne beginzels, zynen aanleg, uit de omstandigheden, waar in hy geplaatst is, uit de verzoekingen, waar in hy kwam; zoek naar de innerlyke springveeren

{==155==} {>>pagina-aanduiding<<}

zyner daaden; dan zult gy het waardig genoegen smaaken, dat er voor een deugdzaam gemoed ligt, in dikwyls te moeten goedkeuren, en maar zelden te berispen.’
Overtuigd, dat gedagten niet tolvry zyn; maar dat men zeer zeeker zich tegen zynen Evenmensch ook met ongeuite gedagten kan bezondigen, verzoek ik u daar voor om vergeeving. Ik belyde tevens, dat ik weinig recht heb op de eer, my door u aangedaan.
Nu zult gy, waarde Vriendin, wel toestaan, dat ik u niet alleen uit beleefdheid schryf? Dewyl gy hier van wenscht overtuigd te zyn, zie ik niet, of ik heb u ééns vooräl gerust gesteld.
Ik moet u nog al meer bewyzen geeven..... Evenwel, waarom tel ik het volgende daar onder? Uwe geneegenheid voor uwen Broeder neemt my ten sterksten voor u in. ô, Lieve Mevrouw Ryzig, ik ben zo volmaakt overtuigd, dat hy onschuldig is, als gy zyn kunt. En nu myne tederbeminde Moeder hier met ons in overeenstemt, dunkt my, dat ik reeds veel beeter ben. Het denkbeeld, dat de lieve Vriend myner vroegste kindsheid zich zelf ongelukkig maakte, en zyne Familie bedroefde, deed my zeer sterk aan. Nyd en ligtgeloovigheid mogen hem beschuldigen, myn hart spreekt hem vry van alles, wat hem in onze oogen verachtlyk moest maaken. Mooglyk denkt hy niet als Mevrouw, uwe Moeder; mooglyk

{==156==} {>>pagina-aanduiding<<}

verschilt hy met Dominé Heftig; maar wat grond krygt men daar uit, om hem voor een Jongeling van slegte Godsdienstige sentimenten te houden? In dit woord zelf is iets, dunkt my, onbestaanbaars.
Wisten wy maar, waar hy zich bevindt! Myne Mama, dit kan ik wel merken, zoude zich niets te moeilyk achten, om hem met zyne Moeder te bevreedigen; en dat wel, zonder zich te bekommeren, hoe of myn Heer van Oldenburg dat ook zoude opvatten. Het volgende zal u nog sterker doen zien, dat ik vertrouwelyk aan u schryf. Ik denk niet, dat Mama, tegen haare gewoonte aan, my zal vraagen, om deezen eens te zien....... Trouwens, al was dat zo; wat is er aan geleegen? Ik ken ook haare Moederlyke tederheid, voor de onschaadelyke zwakheden haarer Chrisje. Weet dan: dat ik voor eenige weeken een Brief ontfing, van mynen Broeder, uit - die zynen Vriend .... ach, ik kan niet plooijen, ook niet, om eenen in veelen opzichte lieven Broeder .... die onzen lieven Willem daar in geene gunstige omstandigheden aantrof: en toen hy zich des anderen daags informeerde naar onzen Vriend, was die reeds vertrokken, zonder dat men konde zeggen waar naar toe. Zedert heeft niemand, schynt het, iets van hem vernoomen; immers, zo veel my bewust is. Onze Vriendin Everards, die hem zo zeer als ooit be-
{==157==} {>>pagina-aanduiding<<}
mint, betuigt my, niets van hem te hooren. Zou uw Oom de Harde gelyk hebben? ..... Maar hoe zoude hy in die Stad, - geleegenheid gehad hebban, om op zee te gaan? Ach, lieve Mevrouw Ryzig, zo gy iets naders hoort, zult gy het ons melden? Ons zeg ik, want myne Mama is onder hun, die yverig belang in hem neemen.
Wat heeft de Brief uwer Tante my gediverteerd! Tusschen ons; ik ken haar reeds uit haare Schriften. Myne Mama is bezig, geloof ik, om dien Brief te beäntwoorden. Het is myner Moeders stelregel, dat een goed ongeöefend verstand en een zagtmoedig hart den Mensch meer, oneindig meer verheffen, dan al het vernuft van geheel Griekenland. Indien ik ooit myne venerable Tante de Vry eens kom bezoeken, dan hoop ik, met u deeze braave goedhartige Vrouw een bezoek te geeven. Waarlyk, zo eene Vrouw, of liever zo een paar Menschen, zyn zeedelyke zeldzaamheden, en dat meer is, zo nuttig als zeldzaam; iets, dat men van al het zeldzaame nog al niet zeggen kan. Wat smaaken ons uwe aanmerkingen over dien Brief! Jammer waarlyk, dat Vrouwen niet pleiten mogen. Gy zoud zeker met zo veel glans voor uwen Broeder, als voor uwe Tante pleiten.
Ik ben, al een geruimen tyd, met de waereld maar taamlyk te vreede geweest; maar, ze-
{==158==} {>>pagina-aanduiding<<}
dert het haar behaagd heeft, onzen Leevend zo onbermhartig te beöordeelen, zal ik nooit meer gunstig over haar kunnen denken. Hier by komt nog, dat zy my op uw fujet ook gefopt heeft, en my dus duizend aangenaame uuren ontfutzelde.
Wat heeft, bid ik u, Dominé Heftig toch te doen, in het geval, waar over wy zo begaan zyn? Kan zyn Eerwaarde dan beter over uwen Broeder oordeelen, dan zo veele braave Menschen, onder wiens oogen hy te Leiden dagt, en handelde? En wie van deeze beschuldigt hem van slegte sentimenten, of een onbetaamelyk, doorgaand onbetaamelyk gedrag? Mooglyk, Mevrouw, verschil ik met u op één stuk; geduld! ik kan daar niet anders over denken. Ik doel op zyne liefde voor de dierbaare Lotje Roulin. Is daar evenwel iets in, dat hem de achting van een braaf Mensch kan doen verbeuren? De lasteringen, ook van Dominé Heftig, zyn al te gruwlyk, om by onpartydigen ingang te vinden. Willem een deugdzaam allerbeminlykst Meisje verleiden, en vervolgens aan een doodelyk verdriet, schaamte en berouw ten prooije geeven! - Dit kan ik even zo min gelooven, als dat hy in staat is om, getergd zynde, zyne party niet stoutmoedig onder de oogen te zien.
Myne Mama is er ook niet voor, datmen een Predikant in onze huisselyke geschillen wikkelt.

{==159==} {>>pagina-aanduiding<<}

Men hecht maar te veel gezach aan hunne uitspraaken, om dat men den Predikant niet genoeg van den Vriend en fatsoenlyken Man afzondert: een gebrek, waar toe veelen maar te dikwyls wat sterk het hunne doen. Waren alle Predikanten in deezen gelyk aan den waardigen Vader myner Hart-Vriendinne - dan! wel ja, dan zoude ik er sterk voor zyn, om hun in staat te stellen tot nog andere pligten, dan het Prediken. Dan zouden zy in een uitgestrekter zin verkondigers van goede boodschappen zyn. Boden, die vreede aankondigen.... Deeze aanmerkingen zyn mooglyk wat vry in de pen van een jong Meisje: zy zouden echter daarom wel waar zyn kunnen. Wat hebben ook de jaaren te doen met de waarheid of het valsche eener aanmerking?
Hoe lief heb ik Mevrouw Everards; ook, om dat zy my van u beter denkbeelden gegeeven heeft! Nog al een blyk, dat ik u niet uit beleefdheid schryf, en dan zal ik eindelyk de pen neêrleggen. Onder het groot getal van jonge Heeren, die my van tyd tot tyd hebben willen wysmaaken, dat zy my beminden, is thans een Man, die my, met de goedkeuring myner Ouderen, dat daaglyks verzeekert. Myn waarde Vader is sterk op dit Huwlyk gesteld: wat zal ik zeggen? Het is geen Solmes, geen Hikman, geen Lord G * *; (de Man van de stoute

{==160==} {>>pagina-aanduiding<<}

Charlotte;) het is een braaf, beminlyk, verstandig Man, maar - ik bemin hem niet: Hy heeft al myne achting, al myne vriendschap; doch dit is by my niet voldoende, om my nader met hem te verbinden. Ik weet wel, lieve Mevrouw Ryzig, dat wy in dit stuk merkelyk verschillen: maar laaten wy dat stellen by de Zuster-geschillen, die men met den mantel der liefde moet bedekken. Hebben de Dominées met zo eene diergelyke phrase?
Gelooft gy wel, dat een Meisje, 't welk kort en goed aan haare Soupirans zegt: hier zal niets voor u te haalen zyn; verdient voor eene Coquette door te gaan; al had zy zo veele Minnaars, als er Arabische Nagt- Vertellingen zyn, namentlyk Duizend- en- Een? Is het billyk, dat zy my den schuld geeven, nu van trotsch, nu van coquet? Al, naar dat zy gelooven my het meest te vernederen; want gy begrypt wel, dat hunne gekwetste Eigenliefde wraak oefent.
Was myn oude Vriend Willem maar weer in ons Vaderland, en zo gelukkig, als ik hem wensch te zien, dan zoude ik myne vrolykheid wel weêr krygen! Op dit stuk harmonieer ik zo sterk met uwe goede Tante, als of ik ook van haare familie was. Men zou dan ter verschooning kunnen zeggen, dat het eene Familie-ziekte was: zo als veele andere kwaalen; onder andren de Rymery. Zeker, het valt las-
{==161==} {>>pagina-aanduiding<<}
tig, altoos slegt te hooren spreeken van iemand, dien wy achten, en buiten staat is om zich te verdeedigen! De Heer Renting behoort niet onder dat getal; maar ik heb u, dunkt my, al gezegd, dat hy een braaf Man is. Wat behoeft dan deeze verzeekering?
Zult gy my nu niet met eenen tweeden Brief verëeren; en indien gy bericht van onzen lieven Willem ontfangt, zult gy my dit, of liever ons laaten weeten? Ik bid juist wel niet uit Hellenbroek voor hem, het Gebed voor de Zeevaarenden; trouwens, het is myne gewoonte niet, myne wenschen en dankzeggingen naar een Formulier afteleezen.....
Hoe vaart myne venerable oude Tante, uwe boezem-Vriendin? Ik verlang zeer, om door u eens van haar te hooren. Kent zy uw Broeder in persoon? Staat zy aan onzen kant? Ach, dat hoop ik; de stem van eene zo ongemeene Vrouw doet veel af. Groet haar met de byzonderste achting en liefde, van haare klein-Nigt.....
Heb ik niet wel gehoord, dat gy niet zeer gesteld zyt op het Buitenleven? Het saizoen is, met dit schoone weêr, nog ruim zo aangenaam als voor zes weeken, en wy zouden u gaarn eens hier zien. Breng uw kleinen Boy mede. Ik ben zo weinig du Ton in ons huis, dat Kinderen een myner grootste vermaaken zyn. En

{==162==} {>>pagina-aanduiding<<}

thans heb ik hier een zesjaarig Meisje, dat ik tot eene Vriendin aanleg...... Groet myn Heer Ryzig, en geloof, dat ik ben
 
Uwe Vriendin en Dienaresse,
 
c. helder.
 
P.S. Zo gy van uw Broeder hoort, voldoe dan toch aan myn verzoek.




{==163==} {>>pagina-aanduiding<<}

Twintigste brief. 

Mevrouw Petronella Everards aan Mevrouw Alida Ryzig.


Waarde vriendin!

Gy hebt gelyk; myn lang stilzwygen moet u zeer onvriendelyk voorkomen; maar gy zyt zo spotagtig, dat ik byna u de reden daar van niet durf melden. Aan onderwerpen kan het niet haperen; dat hebt gy wel, als men met de familie van myn Heer Helder byna huisselyk verkeert. Veele druktens maak ik niet; ook schoon ik geene Tante heb, by wie ik den aanstaanden Vreemdeling meen te gaan afwagten. Wat dan? Ik zal het wagen. Om dat ik geduurig al klaarder zie, dat ik geen vloot houden kan. Uw vernuft overstelpt my geheel; en het moet wel het waare vernuft zyn, dewyl Mevrouw Helder, Chrisje en Coosje, zich waarlyk eene fête maaken van uwe Brieven te leezen. Gy moet magtig verstandiger worden, of ik leer agter uit. Het zal met my gaan, als met onze Vriendin, die zich ten minsten zes Winters in haar Buitenleven vermaakt had met haar Clavier te beduimelen, en er regt mede vermaakt was; vooräl, om dat zy er zoet

{==164==} {>>pagina-aanduiding<<}

by kon zingen. Maar zy hoort op dat zelfde Clavier eene Dame speelen...... 't Is, zeide zy, gedaan; zy sloot het toe, en liet het by zekere geleegenheid verkoopen. Men vroeg haar meermaal om te speelen; zy antwoordde eenvoudig: ik kan niet speelen, vraag dit aan myne Nigt; zy heeft my overtuigd, dat ik alleen aartig genoeg rammelde.
Zie daar, waarom ik niet schryf. Hoe ryker de onderwerpen zyn, hoe minder ik in staat ben die te behandelen.
Ik ben een paar dagen op Beekenhof geweest; zonder Everards - ja; en toen ik met hem retourneerde, voelde ik, dat ik zo wel Vriendin ben als Vrouw. Valt u dit niet schrikkelyk toe? Myne geneegenheid voor Everards is, weet gy, noch het snelle uitwerkzel van een oogwenk; noch het romanesq gevolg van een warm temperament; veel minder de kinderagtige ingenomenheid met een Man van de Mode. Zy was des altoos meer vriendschap, dan drift..... Maar genoeg: ik vrees, dat gy zulk eene heerlyke geleegenheid, om my te plagen, niet zult voorby zien.
Ik heb, met Mevrouw en Chrisje, een bezoek afgelegd by Dominé Veldenaar. U eene beschryving te geeven van die Familie - u het afbeeldzel te geeven van Kolonel Sytsama! .... Kan men ook tot het onmooglyke verpligt wor-
{==165==} {>>pagina-aanduiding<<}
den? Geen Man op den Aardbodem beschouw ik zo, als ik den Eerwaardigen Dominé Veldenaar beschouw. Hy zou, al dunkt u dat mooglyk vreemd, het voornaame beeld zyn, indien ik deeze huisselyke Groupe kon schilderen. Mevrouw Veldenaar trouwde, naauwlyks agttien jaar, met een Man, die bykans eens zo oud was: niet zeer tot contentement haarer ryke familie; zy moet eene Tante gehad hebben, die voor de onrechtvaardigheid van allen boette; en daar ook in huis woonde, tot zy stierf. Hy is twee- enzestig jaar, maar heeft al de welvaarendheid eener sterke constitutie, eens maatigen levens, en van in order gebragte driften. Hy heeft wel iets van myn Heer Helder, maar de toon zyner gelaats-trekken is wat zagter gestemd. Hy ziet op eenmaal veel; en ik geloof, dat hy meer hartlyke stille zaligheden kent en geniet, dan wel veel daar van opgeeft: er is iet zo gemoedelyks in zyn fraai sterk geteekend gelaat. My dunkt, zo een Man heeft iets van een Apostel.
Gy zelf zoud Mevrouw Veldenaar, uitgeteerd door eene kwynende ziekte, niet in haaren Fauteuil kunnen zien zitten, zonder eene medelydende traan in uwe oogen te voelen. Zes- en- veertig jaar, en aan den eindpaal haars nuttigen levens: Moeder te zyn van nog zulke jonge Kinderen, die, als Engelen van Raphaël, om haar zweeven: hoe veel stofs kryg ik daar uit, om te

{==166==} {>>pagina-aanduiding<<}

denken over de kortheid en onzeekerheid des menschelyken leven! Ik had my verbeeld, dat Mevrouw Veldenaar wel iets van uwe Moeder zoude hebben: ik zie er geen zweem van. Kunt gy u Coosje nog herinneren? Zy is niet fraai, en echter ziet men, dat zy de Dogter is van eene der fraaiste Vrouwen, die ik zag. Ik weet niet, hoe dit is; maar ik zie het duidelyk. Dominé moet eene ryke Vrouw getrouwd hebben; want alles draagt getuige van dien fatsoenlyken overvloed, dien men zyne beste Vrienden toewenscht. 't Is waar, er zyn agt Kinderen! Geen Man verdient onze Vriendin, dan Kolonel Sytsama. Wy zyn met Everards op zyn Buiten geweest. Men ziet, ofschoon hy het niet zegt, dat hy alles zo inricht, als hy gelooft, dat meest zal voldoen aan eene Vrouw van een goeden smaak. Hy is zo gelukkig, dat hy bemind wordt van haar, die het voorwerp is van alle zyne wenschen.
Ik wist niet, dat ik zo verzot konde worden op iets, als ik reeds ben op het Buitenleven. Op Beekenhof is het my te prachtig: trouwens, ik verkoos, toen ik in Gelderland was, Klaarenbeek, verre boven Roozendaal. De Pastorie-Hof, zo als die door Dominé is aangelegd, blyft geheel in de Natuur; geen pracht, geen opschik. Rotterdam, hoe fraai, hoe luchtig, bevalt my nu zo veel niet dan de voorleeden week: nu kan ik vergelyken: en welk een contrast komt er dan

{==167==} {>>pagina-aanduiding<<}

te voorschyn! Heb ik nu niet een hoope geschreeven? Ja, indien de quantiteit voor de qualiteit konde gereekend worden, het zoude nog zo wat heen gaan .... maar, maar! Als immers gy, of een onzer beider Vriendinnen, over dit onderwerp schreeven, wat zou er eene aangenaamheid over gespreid liggen! vooräl gy hebt de gaaf, om uit niet, een zeer wezenlyk iet voorttehaalen; en uwe invallen zelf zyn goede aanmerkingen. Ik vrees echter, dat als de Mannen eens weeten, hoe gy hen beschouwt, dat zy, juist om dat het bittere waarheden zyn, 't u nooit zullen vergeeven. Mevrouw Helder zeide, by het hooren van zekere passage in uwen Brief aan my: wel, nu hebben de Leeuwen ook Schilders. Gy zult wel weeten, waar op dit doelt, of liever waar van dit ontleend is.
In vertrouwen tusschen ons: Mevrouw Helder is, zedert eenige dagen, meer dan ooit aan onzen kant. Zy zegt het niet; maar Chrisje, die haare Moeder zeer wel kent, verzeekert het my; en ik verbeelde my, dat dit zeer veel tot haare herstelling heeft toegebragt. Nog wat. De Heer Renting vordert niet, hoe zeer ook gedragen door myn Heer Helder. Hy spreekt over uwe Broeder met deelneeming; hoewel hy hem in persoon niet kent. Zouden wy dan nooit bericht van hem krygen? Lieve waarde Willem! Ik durf niet hoopen; ik zie duidelyk, dat ik my zelf bedroef,

{==168==} {>>pagina-aanduiding<<}

maar het is niet anders. Hoe gelukkig zyt gy, in duizend voorvallen van dit leven! Gy bemint uw Broeder zo zeer als ik, maar gy verbindt geene naare gedagten aan zyne afweezigheid. Gy hebt gelyk; waarom doe ik ook zo niet?
Vaarwel! Omhels uw waarden Man voor my, kusch Jantje, en schryf veel aan
 
Uwe Vriendin,
 
p. everards, gebooren renard.




{==169==} {>>pagina-aanduiding<<}

Een- en- twintigste brief. 

De Heer Paulus Helder aan Mevrouw Suzanna Helder.


Tederbeminde moeder!

Beschaamd en verleegen, verstoord op my zelf; zo, myne lieve Moeder, moet gy uwen berouwhebbende Zoon aan u voorstellen! Ik heb al den schuld; ik heb, dit zie ik nu, my met koelheid gewrooken, over een ongelyk, my, zo als ik meende, aangedaan. En dat, terwyl myn Vriend ongelukkig was...... Ik belette hem, door eene styve afkeerige houding, in myne armen te vallen...... Ik voelde, dat hy, met warmte en vogtige oogen, myne hand drukte; en ik kon myn opzet, om hem iets betaald te zetten, gestand doen. Voor ik Chrisjes Brief en uw Postscriptum ontfing, dagt ik zo niet: doch zedert ben ik gestraft, gestraft door myn eigen geweeten. Allerwaardste Mama! Lees toch, mag ik u bidden, alleen, al de Brieven, die hy my geschreeven heeft; zy liggen in de binnenste verdeeling myner Secretaire: ik moet hem, buiten zyn weeten, recht doen. Mag ik zo gelukkig zyn, om hem te vinden; iets, dat ik, zedert ik

{==170==} {>>pagina-aanduiding<<}

dien Brief ontfing, met meer drift dan my eigen schynt, behartig; dan zal myn lieve Vriend geleegenheid hebben, om nog grooter te zyn - ik zal hem om vergeeving bidden, nooit van hem scheiden, en hem, zo ik hoop, veilig en met eer in zyn Vaderland te rug brengen. Reeds veertien dagen zyn alle naarspooringen vrugteloos. Ik ga een grooten Brief aan Papa schryven; dit, bid ik u, tusschen ons!
 
Uw liefhebbende Zoon,
 
p. helder.




{==171==} {>>pagina-aanduiding<<}

Twee- en- twintigste brief. 

Mevrouw Alida Ryzig aan Mejuffrouw Christina Helder.


Mejuffrouw!

Het is een myner waardste belangen, my te handhaaven in de goede gedagten, die gy, zo wel door onze Vriendin Everards, als door my zelf, van my hebt opgevat; daarom zal ik u deeze aanmerking mededeelen: ‘De springveeren der Menschelyke daaden zyn ontelbaar; zy zyn zo verborgen in de duisterste hoeken der ziel, dat zy noch door andren, noch door ons zelf kunnen ontwaard worden; het zy door de gelaatstrekken, de oogen, de woorden, of door iets, 't welk een Lavater ons ten dien einde aan de hand geeft.’ Waar toe dient, vraagt gy mooglyk, deeze aanmerking? ô Tot alles, waar toe myne Vriendin die zal gelieven te gebruiken. Zy is een Panacé in de Zedelyke Zieken-kamers; en ook mooglyk de eenige medicyn, die Zedelyk gezonden veilig mogen gebruiken: voor hun, die nooit het voor hun onmooglyk kwaad deeden, en werktuiglyk goed, werktuiglyk verrichten: dat is, die geene verdiensten bezitten, zelf de brood-
{==172==} {>>pagina-aanduiding<<}
magere niet, van geen kwaad te doen. Zy is voor my in 't byzonder een zo goed Huismiddeltje, als de Hofmans-droppels in de meeste Familien; en om door een langen omweg te komen, daar ik weezen wilde; zy is ook probatum voor u, die zeker het volgende met alle Kinderen van Adam wel zult gemeen hebben, dat gy namenlyk beter bepaalen kunt, waar uit gy niet, dan waar uit gy al werkt. Dit ter verdeediging myns geestes van aanmerken.
Gy hebt my, veel duidelyker dan ik ooit kan wenschen, overtuigd, dat ik uw Brief niet verpligt ben aan uwe beleefdheid; en ik zou eene Vrouwelyke Tiberius moeten zyn, om niet te gelooven, dat uw hart en uwe liefde eenen Brief dicteerden, waarmede ik zo in mynen schik ben: maar omtrent wie? Dit is, zo als Hamlet zegt:
That is the question!
Wie is de gelukkige, die uw hart zo zagt, zo teder, zo edelmoedig deed werken? Zou u dit ook bekend zyn? Nu, sla uwe doordringende oogen eens ter deeg op uw hart; ik zal onderwyl maar voortschryven.
My heugt nog wel, dat de toestemming myner Moeder, om naar eene party, daar ik gaarn by wilde zyn, te mogen gaan, zulk eene wonderbaare Revolutie in my voortbragt, dat ik zo zagt,

{==173==} {>>pagina-aanduiding<<}

zo bescheiden, zo redelyk was, dat de hond zelf mogt blaffen, als ik een goed boek las. Myne Bekeering was zo oprecht en bestendig, als die van de befaamdste Nieuwkerksche Kweezel. Zo veel invloed heeft een voor ons vleijend vooruitzicht op onzen geest, op onze neigingen en driften. Maar gy kent zeker onzen Vriend Pope van buiten; lees hem dan over dit onderwerp.
Wat dunkt u, lieve Chrisje, zou het herdenken der aangenaame uuren, die gy, in uw kinder-jurkje, met myn lieven Wim doordartelde, uwen geest niet wel zo zagt kunnen stemmen, dat alle de nooten over bé-mol liepen? waar door gy, aan de Zuster van uwen Vriend schryvende, niets dan vriendelyke aandoeningen kunt gevoelen? Het is immers natuurlyk, dat wy gaarn de zwakheden van hun in een zagt licht houden, die wy weeten, dat van onzen besten Vriend bemind worden? Gy weet, dat ik myn Broeder hartlyk lief heb, en hy my niets toegeeft. Deeze bedenkingen kunnen u onbegrypelyk veel dienst doen, in het moeilyk werk der zelfs-beproeving: ô het zyn zulke zoete handleidingjes! En ik spaar geen brood voor myne Vrienden.
Ik weet nog niet zeker, of ik 't als een misdaad moet aanmerken, dat gy veel erger over my gedagt hebt, dan ik verdiende. Laaten wy dit eens bedaard onderzoeken. ‘Wy moeten niet denken over onze Mede-Menschen.’ En wie kan dit

{==174==} {>>pagina-aanduiding<<}

echter laaten? Maar dan moeten wy over hem denken naar de meeste en aanhoudenste verschynzels. Maar waarom heb ik my minder goed vertoond, dan ik waarlyk was? Dat zal ik u zeggen: Om myn hof te maaken by zulken, aan welken ik anders niet het duizendste gedeelte zo zoude gesmaakt hebben. Men doet uit byeindens zo wel iets berispelyks, als iets loffelyks. Had het myne bedoeling geweest, by Chrisje Helder in een goed blaadje te staan, ik zou my meer in mynen Natuurstaat vertoond hebben. Waarover zoude ik u des beschuldigen, Kind? Wat reden had gy, kond gy hebben, om my omzichtiger, bermhartiger te handelen, als ik my zelf behandelde? Ik maaide, het geen ik gezaaid heb. Tot dus verre heb ik des vrede met u.

Maar evenwel, nogthans, en des al niet te min, 
Daar schuilt 'k en weet niet wat, geloof my vry, Vrindin. 


Had eene Chrisje Helder ooit getoond, dat zy myn gezelschap zoude kunnen kiezen; ik zou haar geen onëer hebben aangedaan..... Dit is een beetje scherp ...... maar dewyl gy toch de moeite en de kosten gedaan hebt, om u voor my te vernederen, wilde ik, dat gy dit niet om, of van wegens eene ingebeelde misdaad deed; maar wegens eene moedbeneemende houding, zo als ik getoond heb.

{==175==} {>>pagina-aanduiding<<}

Nu wy Vriendinnen geworden zyn, wil ik, dat wy niet op hooi en stoppelen, maar op het goud der oprechtheid en des vertrouwens zullen opbouwen; op dat ons werk duurzaam zy. Hoor, om die reden, nog het volgende. Nooit kwam ik lastiger uit de gezelschappen, dan wanneer men my, met overleg, prees over myn smaak in my wel te kleeden, wel te kappen; want elk, die myn sak, myne paarlen, myne fraaije schoenen prees, verweet my stilzwygend, dat ik niet schoon was. Om my niet te vernederen, vernederde men my; want wie zal de fraaije Fransche schoen pryzen, als die een fynen, welgemaakten, vluggen, buitenwaards uitstaanden voet omsluit? Niemand dan een Petitmaitre en eene Pronkster. De Zeedelyke Beautés hebben dezelfde kneepen; dat ik dit zeg, Juffrouw Helder. Zy zelf, geheel verheeven boven het boertige, het schertzende, en geheel aan de striktste en aangenaamste pligten geheiligd; vermaaken zich echter wel eens met het geestige, het boertige; zo als myn Vader wel eens een uur plagt te piquetten, tot divertissement. Om zo een piquetje te kunnen speelen, houden zy my en soortgelyke Weezens aan... Dit is my ook al zo eens ontmoet, kind; want ik heb de waereld ook uit onderscheiden gezichtpunten gezien. Dit maakte my wat agterdogtig. En daarom, als men zeide: Juffrouw Leevend vind ik wel aartig, wel geestig; zy kan heel lief en vro-
{==176==} {>>pagina-aanduiding<<}
lyk zyn; dan dagt ik: zie zo, men pryst my om myn opschik, om dat men myn persoon niet pryzen kan. Gy schept vermaak in my; maar achting? point du tout!
‘Wel foei, Mevrouw Ryzig, zoude ik omtrent u zo valsch handelen.’ - ‘Dat, Juffrouw Helder, geloof ik niet.’ Ik onderstel ook slegts het mooglyke; en in u zou dit geen valschheid zyn, maar - Zeedelyke hoogmoed! .... Maar waarom plaag ik u? Laat ik openhartig zyn: ik wil u ééns van al myn leven alle myne talenten doen zien; op dat ik u overtuige, dat ik nooit gedagtenloos leefde; nooit verder, dan ik noodig vond, eene Beuzelaarster was. Ik beken, dat ik ook nog den tyd my kan herinneren, dat ik min gunstig dagt over myne Vriendin Helder; en haar rangschikte in de Classe der Zedelyke eigengerechtigheidwerkers; Vrienden, die, met een opgeschort neusje, nederkyken op zulken, die niet dezelfde deugden op de zelfde wys verrichten. Naar de beste berichten, die ik van u inwon, besloot ik, dat u dat lieve uitlokkende ontbrak, 't welk zo kragtig op het hart van andren werkt. Ik meende u slegts achtingwaardig te vinden, en ik vind u ook beminlyk. Nu kunnen wy, dunkt my, onze openstaande reekeningen sluiten, en elkander betaalen met geslooten beurzen. Uwe zagtmoedige denkwyze omtrent eenen Jongeling, door de geheele wae-
{==177==} {>>pagina-aanduiding<<}
reld veröordeeld; uw moed in hem te verdeedigen, ook als zyne tederhartige Moeder te rug deinst, moet zeker uit eene beminlyke welberedeneerde Menschen-liefde, uit zuivere zugt om een ongelukkigen te redden, voortkomen; want ik bid u, wat kunt gy op de wyde waereld, buiten dit, belang stellen in eenen Willem Leevend? Een Jongen, daar niet veel raars aan is; een droevige druiloor, die men niet eens een ryk Amsteldammer kan noemen; zo als gy weet, Juffrouw Helder!
Over Lotje Roulin spreek ik liefst niet; ik word altoos weemoedig, als ik aan haar denk: dit is zeker, dat myn Broeder zyn smaak eere aandeed, in haar te beminnen; en dat myne Nigt West, die al is, wat men (zou Tante zeggen) ‘met monden proeven kan,’ hem zeker niet verwerpen zal om zyne smoorlyke verliefdheid op een alleruitmuntendst reeds overleeden Lotje Roulin. Zy, Keetje West meen ik, is noch zo ryk, noch zo schoon, als zekere Chrisje Helder; juist daarom recommandeer ik Willem zo byzonder aan haar. Ik zeg tegens Ryzig: luister eens, Ventje, als Wim uw Nigt trouwt, en alle zaaken zeven zyn met Mama, dan moest gy hem met u associeeren; want al is hy op het Dominéen gedaan, dat werk staat hem niet ter hand. Om dat gy, lieve Juffrouw Helder, nu zo veel belang in hem neemt, dunkt my moest ik u eens vertellen, welke goede

{==178==} {>>pagina-aanduiding<<}

oogmerken ik met hem heb; en ik beloof u ook, dat hy, buiten myn toedoen, geen trede zal verzetten, zo ik het weet, of ik schryf u met een extra post, waar hy zich van myl tot myl bevindt.
Maar Chrisje, maar Chrisje, gy hebt al uwe vooröordeelen tegen my nog niet afgelegd. Waar uit weet gy, dat ik niet heel gevoelig, en tegen het Buitenleven ben? Ik val zeker niet van my zelf, als Ryzig in zyn vinger snydt; om dat ik begryp, dat een Goudvliesje, over die zwaare wond gelegt, hem veel meer dienstig is, dan dat het geheele Huisgezin om azyn, en assa foetida liep, en hy dus al vast bleef bloeden. Ik begryp ook maar niet, hoe ik my dan zou aantieren, als ik myn Man verloor, of myn Jantje zag doodvallen. Met minder dan gek worden, of my dood te slaan, kon ik myn fatsoen zeker niet uithouden. Ik hou het met de woorden van Paulus: bezit uw ziele in lydzaamheid. Had uw Vriend niet zulk een dweepagtig aanbidder geweest van het Sentimenteele, hy zou er het offer niet van geworden zyn; en Lotje zelf is in deezen niet vry te pleiten. Begryp je me nu, Kind; zeit Oom de Harde tegen Mama, als hy voor Willem staat te ageeren.
Ik weet nog zelf niet, of ik al of geen smaak heb in het Buitenleven. Nooit was ik Buiten, dan in het gezelschap van hun, met wie ik in de Stad omdoolde. Er was niets anders voor my te vinden, dan zulk goedje. Had ik met beter slag

{==179==} {>>pagina-aanduiding<<}

van Schepzels my opgehouden; in stille groene Priëeltjes, met eene Vriendin, zo als gy, of Coosje Veldenaar, de Zon zien opkomen, of de Maan verschynen, met een fraai geschreeven Boek by ons; dan zoude ik mooglyk zo zagt gemymerd hebben over de Liefde, de Deugd, den Godsdienst, de Vriendschap, als myne Arcadische Vriendinnen; wie zou ondertusschen hebben kunnen beslissen, of myne volupté geestelyk, of zinnelyk waar? De Doop- en Dol-Huizen wettigen deeze vraag. En gy, lief diefje, verstaat my.
Ik wenschte wel, ja uit een vol overloopend vol hart, dat alle engelagtige Meisjes een ongelukkigen Willem tot Vriend hadden, in wien zy zich nog den Speelmakker in den tyd der Tafelstoelen konden herinneren; ô wat zouden zy dan den Text practicaal verstaan: Oordeel niet, op dat gy niet geöordeeld wordt; want met de maate, daar gy mede meet, zal ook u weder gemeeten worden. Zou ik die plaats van Tante Martha geleerd hebben? Neen, ik heb die uit de eerste hand.
Ik ben nog zo onkundig, waar myn Broeder is, als myn kleine Boy zyn kan. Ik heb deezen Brief zo lang zitten uitspinnen, op hoop, of ik nog iets van hem hoorde. Evenwel, ik ben gerust, dat hy wel doet:

En de Kreupele zei tegen den Blinden, 
Die wél doet, zal wél vinden. 



{==180==} {>>pagina-aanduiding<<}

Ik bemin myn Broêr te veel, om den Heer Renting te kunnen beklaagen: ei lieve, Chrisje, wat verband mag daar in leggen? Op Dominé Heftig ben ik al te verstoord, om er iets van te zeggen. Liever diende ik het geheele A.B.C. te herhaalen, of - een teug water in myn mond te houden...... Myn Bram is magtig grootsch op den Brief, dien ik van u ontfing; is die magtige grootschheid niet wat heel vernederend voor my, en dus voor hem? Hoor, Kind, de Mannen mogen Reformateurs zyn, zo veel zy willen, van bespiegelende Leerstukken; dit dorre werk voegt byzonder wel aan die blokkende geestgesteldheid; dat kaauwen en herkaauwen, en veel vyven en zessen. (Tante! ik noem myn Auteur.) Maar de zeeden te verzoeten, de harten te verzagten, het overreeden, behoort aan de Vrouwen. Gaarn kwam ik eens op Beekenhof, maar zo lang ik de gaaf van overreeding niet fixer heb, zal daar niks van worden. Ik zou anders al eens naar myn Neef en Nigt West geweest zyn, die in - een schoon Buiten hebben. Om te zien, of ik dien hoek zoude kunnen opzeilen, bediende ik my van de week nog van de volgende Krygslist. Ik ontfing in myn beste zaal, op en pragtig Turks Tapyt, twee Duitsche Knoeten met hunne morssige laerzen, en praatte zelf met hen in hun eigen gekoeter. Myn Man was daar zeer mede in zyn schik; want die twee figuuren waren, in Koop-
{==181==} {>>pagina-aanduiding<<}
mansstyl, twee zyner beste Vrienden. Maar er is niets op gevolgd. Wat is het lastig, als een Man zo gaarn by zyn Vrouw en Kind is! wel, lieve Chrisje, is het wel uittestaan, hy heeft waarlyk geen een - Collegie. Ja, ik heb een kruis!
Gaarn schreef ik nog wat over Willem. Maar ik merk, dat gy nog wel meer zaaken: ‘dan Zuster verschillen, onder den mantel der liefde wilt bedekken.’ ..... Waarom zoude ik nu dien mantel opslaan? Zo als gy weet, Juffrouw Helder. -
Dewyl ik merk, dat gy gaarn iets naïfs leest, zal ik u eens tracteeren op een paar Epistels, geschreeven door den Vryer van myne Keukenmeid, en haar antwoord. Ik vond die in een gerold, verborgen in de Tinnekas, agter een stapel borden. Ik heb die wat afgestoft en regt gevouwen: duizend groeten van ons aan de waarde Mevrouw Helder van
 
Uwe Vriendin,
 
a. ryzig.




{==182==} {>>pagina-aanduiding<<}

Drie- en- twintigste brief. 

Cornelis Cornelissen, Matroos, aan de eerbaare Grietje van Gooijen.


Myn lieve Griet!

As jy, by gelyks, maar zie half zo veul om myn denkt, as ik om jou doe, dan is 't wel; want kyk, ik denk altyd om jou; en as ik nou leg te droomen in myn hammak, of kooi, (nou, das even het zelfde,) dan denk ik zo lang an jou, tot dat ik in slaap val en droom. Ik draag het gouwen ringetje altyd aan myn pink. Maar het knelt my hagels; nou, dat mag het. En ik hoop, dat gy den zulverden kurketrekker, en den vingerhoed, wel bewaart; want als gy die, vooräl den vingerhoed, kwam te verliezen, dat zou een slegt teken zyn voor ons, zo als onze Slaapvrouw, Aagt uit de Schippersmuts, altyd plagt te zeggen.
En ik hoop, myn allerzoetste Kind, dat gy myn getrouw zult blyven, tot de dood of zo; want anders zoud gy weergaas gniepig doen; en je zoud geluk noch zegen hebben, om het zo te noemen: en wat nou uw getrouwe Minnaar aangaat, ik Kees Keesen zou liever een Asman worden, en dat is voor een Matroos veel gezeid, dan

{==183==} {>>pagina-aanduiding<<}

dat ik myn allerliefste Grietje van Gooijen zou bedriegen.
Onze Kaptien spreekt te met van te rug te komen onder een Keizerlyke vlag, Kind: maar dat weet jy zo niet. Was dat waar, ik nam er eens een randzoentje op; want ik verlang schrikkelyk. Maar, zeg ereis, Grietje, heb je men geest wel gezien, zedert je in jen nieuwen dienst bent? Ik denk neen, want ik weet niet, waar je ergens op de Heeren- of Keizers-gragt woont; het is een wilt zoeken hartje; aan myn hapert het niet. Klaas Gerrits komt met het schip, de Vrouwe Peternella, Kaptein Hans van Hadersleben, (die God geleide,) naar huis, naar ons lieve Holland; en die zel u deezen bezorgen, en, tot een teken van myne getrouwe liefde, zes flessen puik puik beste Limoenzap zenden; en een klein rolletje Tabak, die heel lekker is. Klaas zeit, dat hy zes kusjes van je zel bedingen, voor zyn scheepsvragt, en bestellen. Nou, dat is wél zo: geef ze hem maar; ik ben niet veel jalours op Klaas, om dat hy ook een Vryster het, en hy een braaf Pekbroek, ja een Zeerob in zyn hart is. Als ik je ereis aan boord klamp, zul je er zo maklyk niet afkomen, want je bent myn Snoetje, dat weet je wel. Nou, Klaas zeit, dat hy naar het Schip de Vrouwe Peternella moet te rug roeijen, en ik moet dan maar uitscheien. Groet myn Moeder en jou Moeder, en Lysje-Nigt, en

{==184==} {>>pagina-aanduiding<<}

Aaltje-Meu, en de Vrouw uit de Schippersmuts, en als je goeije Kammeraads hebt, ook; en de dienstpresentatie aan den Heer Boekhouwer, den Heer Abraham Ryzig, en Moeder in Companjie, te Amsterdam. Nagt, Grietje lief, van
 
Uwen tot der dood,
 
kees keesen.
 
Op het Driemast-Schip de Stad Amsterdam, geschreeven tusschen Deks, op myn kist.




{==185==} {>>pagina-aanduiding<<}

Vier- en- twintigste brief. 

Antwoord op den voorigen Brief.


Goede vriend Cornelis Cornelissen!

Uw maat Klaas heeft myn de zes flessen puik puik beste Limmoenzap gebragt, en het rolletje Tabak; maar ik heb uw geest niet gezien, zo lang als ik by myn Heer en Mevrouw woon; en dat spyt my genoeg, want aanzien doet gedenken; maar ik woon daar en daar, vlak over - en allernaast de - En Klaas heeft my zesmaal voor u gekust; en myn Kammeraads, daar ik heel wel mee ben, zeggen, dat dit niet meer als recht is; zo dat Keesje, dat moet nu zo blyven, dood en te niet. Ja, die dag vergeet ik niet ligt, toen gy myn adi zeide; en wat zal men doen? alle weezen moeten weezen. Maar ik had altyd zo een dingzigheid voor je; en dat blyft zo, en ik kan nu ook wel braave lui's Kinders krygen. Daar is onze Koetzier; wel, als ik maar half wou: maar, ik zeg, ja wel is 't koud; en ook, het is een Amsterdams Burgers-Kind; en die, weetje wel, krygen zo geen Officien; de Moffen neemen alles maar weg, en ook myn woord is myn woord. Nu kan ik nog een Stukkedoor-
{==186==} {>>pagina-aanduiding<<}
der krygen, die hier lang gewerkt het; maar hy is Luters, en ik zeg altyd, dat kleurt niet, en ook ik heb geen dingzigheid voor hem; en myn Moeder zeit, dat zo ik onzen Hendrik nam, en hy zelf Stalmeester wierd, zy myn nog niet zien wou; zo dat, ik zal je dan zo trouw blyven als goud; en de kurketrekker heb ik nog, en ook de vingerhoed: uw Moeder gaat het heel wel, en ik ga er wel eens, als ik uit kom, en zy groet u hartlyk. Nou zeit onze Kamenier, ja, een Zeeman is wel goed, maar dat zeezwerven zou myn verdrieten, en men weet niet, wat zy Buitenlands doen. Ja, zeg ik, Leentje, dat kan wel zyn, maar er zyn zo wel schappelyke Zeelui als andre. Ja, zeit zy daar op, men weet niet, of zy leeven of dood zyn, of zy genoomen worden, of op vreemde Kusten belanden; ja, zeg ik daar op, ik hoop het beste; en die niet waagt, die niet wint, zei ik zo; maar weetje waar het hem zit, Keesje, zulke Meisjes is het maar om een Man te doen, en de Juffrouw te speelen, maar zy hebben zo geen innerlyke dingzigheid voor elkander, als wy zo lang hadden; dat is het maar: dan zeit onze Hendrik, ja Grietje, het is met de Zeelui als met de Soldaten, zy hebben overäl een Vrouw, maar ik zeg, dat ik Kees Keezen de heele waereld door betrouw; zo dat ik maar zeggen wil, dat ik nog dezelfde ben. En ik heb al de Lui gegroet; maar de Vrouw uit de Schippersmuts niet;

{==187==} {>>pagina-aanduiding<<}

want die is al haast een jaar dood en begraaven. En ik heb de dienstpresentatie gedaan aan onzen myn Heer en aan zyn Vrouw, en ik heb het kostelyk by de Lui, dat moet ik zeggen, ik ben
 
Uwe goede Vriendin,
 
grietje van gooijen.
 
P.S. Ik schryf dat in voorraad, of er nog een Schip van myn Heer uitliep, en dan zal Mevrouw my waarschuwen; is dat niet heel dingzig van zulke groote Lui? Nou, die zyn beter als die halfblanks Madamen.




{==188==} {>>pagina-aanduiding<<}

Vyf- en- twintigste brief. 

De Heer Willem Leevend aan Mejuffrouw Adriana Belcour.

Indien er in myn Vaderland nog eene persoon leeft, die zich, hoe oppervlakkig ook, iets bekreune om den ongelukkigen Vriend van eene zalige Lotje Roulin; wie is, wie zou dat weezen, dan myne waarde Belcour? Gy, myne beste, die my kent, die myn lot voorspelde, en alles in 't werk stelde, om my met de Reden te bevredigen; gy, die heerscht over uwen geest; gy, die, zelf, ja, verheeven zynde boven de ziektens van een zwak hart, maar met medelyden zulke harten in den boezem van uwe Vrienden voelt kloppen; gy, die strikt eerlyk en rechtvaerdig weet te zyn, zonder hen te verlaaten, die gy in deezen zo verre beneden u ziet. ô Myne Belcour, zoud gy, gy, verheeven eenpaarig karakter, zoud gy met den sterken stroom ook zyn afgedreeven? Zelfvan eenen Veldenaar wagtte ik niet zo veel als van u. Alle myne Brieven blyven onbeantwoord, en ik wagtte met zulk een smartlyk verlangen, zo veele weeken, in de geliefde hut, daar ik zo lang verschuilen mogt.....

{==189==} {>>pagina-aanduiding<<}

ô Welke onderscheidene gemoedsdriften, hoe veele strydige voorneemens ben ik doorgeworsteld! Dan stond myne vermoeide ziel eens aan den steilen rand der yskille stikdonkre Wanhoop. Niets trok myne oogen, - ik hield my nergens aan vast; alles, ook my zelf moede. Dan weder rukte ik, met een verbitterd ongenoegen, my boven dat gevoellooze. Ik sloeg myne oogen met eene woeste onverschrokkenheid rondom my. Ik zeide: ‘laage geest, verlaat gy u zelf ook; en gy waart eens de Vriend van eene Lotje Roulin...... En gy vond uwe glorie in uwe Menschheid? Bloodaart! Gy sterven? Gy?... Zyt gy dan meester over uw lot? En wat hebt gy nog bedreeven, dat verdienen kan u te ontslaan uit die Maatschappy, waar toe gy behoort? Zie uwe rampen, met den moed van een Man, bedaard onder de oogen. Twist niet met den Eeuwigen, zo gy al niet aanbidt. Twist niet met de Natuur, zo gy haar al niet bemint. Zoek uwe ongelukken in uwen eigen boezem. Gy hebt uwe driften niet bestierd; is 't wonder, dat zy u langs zo veele naare tooneelen gesleurd hebben?’ En dan zat ik neder, stil, onberoerd, maar niet overtuigd. Alles zoude ik my getroost hebben, maar - van myne Vrienden te zyn verlaaten - dat denkbeeld is een inëetende kanker voor een ziel als de myne. Wat zyn verwytingen, wat is haat voor

{==190==} {>>pagina-aanduiding<<}

een gevoelig hart? Op beiden ziet het met eene der eigeliefde dierbaare verachting. Maar! veracht te worden...... koele verachting; daar voor rilt myne ziel met eene allerpynelykste gewaarwording te rug. Veracht te worden, niet van het Zeedelyk Graauw, niet van onverschillige Mede - Menschen, maar van myne Vrienden, die braave, die verstandige Lieden - van eene Belcour - van eene Juffrouw Helder ..... de pen valt my uit de vingeren.
 
De buitenspoorigheden, die ik, zedert ik de vlugt name, bedreef, - ach! myn hart heeft dáár nooit in gestemd; nooit. Geene redding, ook geen één Vriend om my ziende, moest ik, in zekeren zin, wel myn toevlugt, welk eene rampzalige toevlugt het ook zy, by het spel neemen. Het lot redde my meermaal, maar wikkelde my al vaster aan en in die Benden, die men nog niet altoos valsche Speelders, of geheel zeedelooze Schepzels noemen kan. Doch, myne Belcour, daar is zo veel voorgevallen. Alle myne, zelf myne onschuldigste neigingen en daaden, hebben zo eene reeks van gevolgen gehad, van dat soort van gevolgen, die meest altoos de ondeugd verzellen. Myne vriendschap voor myne Lotje, myne verdeediging van haare eer, ten koste van het leven

{==191==} {>>pagina-aanduiding<<}

eens Lasteraars, hebben zo veel dubbelzinnigs voor het uiterlyke: myne wanhoopige drofheid over haaren dood....... En zy, om wie ik niet beminnen kon, die my had uitverkozen, veracht my. Juffrouw Helder wendde haar gelaat met edele versmaading van my af, toen ik haare koets voorby reed. Zy houdt my voor een Jongen, die aan zyne driften de deugd zelf heeft weeten te doen gehoorzaamen; een laagen verachtelyken deugeniet, die nu, nu nog met fielten verkeert....... Haar Broêr heeft my aan de Speeltafel te - gezien: hy zal dit, ik ken Helder, hy is niet zo edelmoedig, als een Vriend zyn moet, haar zeker gemeld hebben. Met grievende koelheid, met hoonende kleinachting heeft hy my gezien; hy is myne wraak onwaar ig. Ik was eens zyn Vriend, en hy konde my behandelen, zo als hy deed..... En als zo een Man zou ik in myn Vaderland - in den kring myner bekenden weerkomen. Zo zou eene Chrisje Helder my weder zien? Barst, myn hart! Blusch zelf de hoop uit op haare bezitting...... Bezitting...... Al beminde zy my uit zwakheid - ook dan wil ik de haare niet zyn. Indien ik haar, in haare eigen oogen, niet verdien, zy zelf zal my niet zo zeer kunnen vernederen. Gelooft gy, dat ik haare achting dan minder noodig heb, dan haare liefde? Had ik het goed gevoelen van haar, van haare Ouders behouden;

{==192==} {>>pagina-aanduiding<<}

was ik nog in hunne oogen de geen, die ik in myn eigen oogen - die ik altoos in de uwen ben - (moet ik was zeggen?) ik zoude niets te moeilyk achten, om myn oogmerk te bereiken; ik zoude myn Heer en Mevrouw Helder op myne kniën kunnen smeeken om hunne tedergeliefde Dogter. Maar voor hen als een schurk te verschynen, als voor myne onbevoegde Rechters; my te moeten ontschuldigen van daaden en oogmerken, die de deugdzaame Heer Helder zelf niet kragtiger kan verfoeijen; my door hen tot proefjaaren, even als een Ligtmis, te hooren verwyzen; Mevrouw Helder als te zien smeeken, immers met haare oogen te zien smeeken, dat haar verstoorde Man my alles vergeeve, op belofte van beetering; terwyl een laaghartig Vyand, welëer myn Vriend, my in 't verschiet een haatelyken koelen glimlach towerpt; te zien, dat zy, die ik bemin, my met een diep stilzwygen straft over bedryven, die ik met afgryzen zie.... Neen, zo laag is Willem Leevend nog niet vernederd. Zo laag is hy niet beneden zyne bestemming gedaald.
Zie dit niet aan voor zondigen dwaazen hoogmoed; myne verdrieten hebben my van myne ingebeelde meerderheid geneezen, maar dit getuignis geeft my myn geweeten. Schuldig, zo als alle de aan dwalingen onderheevige Menschen, allen zyn voor het Hoogste Weezen; om dat zy

{==193==} {>>pagina-aanduiding<<}

deszelfs wetten niet gehoorzaamd hebben; maar onschuldig voor de Menschen, sta ik ter beschouwing van my zelf. De eerste schakel zelf van alle myne Lotgevallen ligt in eene eerlyke, eerbiedige, tedere, getrouwe liefde voor de schoone Helder. Ware myn hart vry geweest, niemand dan myne dierbaare, eeuwig dierbaare Lotje, zoude het vervuld hebben. Ik had zo eene Engelin in myne familie gebragt; en als myne Studie voleindigd geweest ware, zoude ik haar getrouwd, en my tot den allergelukkigsten Man gemaakt hebben. Dit weet gy, ô Belcour! dit weet ik. Waar is dan myne schuld? Waar myne onvoorzichtigheid? Beminde ik Juffrouw Helder dan niet, vóór ik wist, wat liefde was? Ik kom des niet in myn Vaderland te rug, voor ik dat met eer doen kan: van veiligheid spreek ik niet eens. Nu ik alles bedaard nadenken kan, dunkt my, dat ik van dien kant weinig gevaar loop; het geval is in 't byzyn van veelen geschied, en wie heeft belang, om my valsch te beschuldigen?
Alle myne onschuld, alle myne reden, alle myne natuurlyke trotschheid zyn niet in staat, my gelukkig te maaken. De vaste overtuiging, dat, hoe zedelyk beter de Mensch wordt, des te gelukkiger wordt hy met een; zyne geschiktheid tot geluk, voor zyne natuur bereekend, groeit daar mede aan: - laat my oprecht spreeken, dit alles maakt my niet gelukkig. Myn eigen gevoel

{==194==} {>>pagina-aanduiding<<}

weerspreekt myne reden. Ik heb eene Moeder - zy beminde my voormaals...... Zy beschuldigt my. Zelf door myne Zuster, kryg ik geen antwoord, op mynen boetvaardigen Brief! Ik bemin, en word versmaad van haar, die myn geheel hart vervult...... Mooglyk is zy reeds getrouwd...... Getrouwd! Dat denkbeeld vernietig my: in dat licht kan ik haar niet beschouwen.
Waar ik my bevind, kan ik, ook aan u, niet melden; al wist ik zeer zeker, dat gy my ook niet verlaaten had. Maar ik ben gezond, en in eene zeer fatsoenlyke familie. Hoe ik daar kom, zal ik u schryven.
Toen ik te *** was aangekomen, vond ik, zo als ik in mynen laatsten aan u meldde, (die ik hoop, dat gy zult ontfangen hebben, doch waarvan ik, om des te zekerder te zyn, een afschrift maake:) eenige Heeren, die gereed stonden, om naar *** te vertrekken. Het scheenen fatsoenlyke Lieden. Myn kleed moet hun voor my ingenoomen hebben, want zy boden my zeer vriendlyk een nog open zynde plaats in het rytuig, dat vry groot was, en waar mede wy met ons zessen ten gestelden tyde te *** arriveerden. Ik gaf my uit voor een Franschman. Gy weet, waardste, dat my dit niet moeilyk kan vallen, en nog te minder, vermits ik met myne Lotje, en haaren Broeder, altoos in die beminlyke taal

{==195==} {>>pagina-aanduiding<<}

had gesprooken. Wy traden af voor een zeer aanzienlyk Logement. Myn geld bestond in weinig meer dan twee Ducaaten: zy permitteerd en geen van allen, dat ik myn aandeel betaalde in een Rytuig, dat zy reeds ter plaats, daar wy afreeden, gehuurd hadden; my eenige complimenten daar over maakende. Ik liet dit my eindelyk welgevallen. Ik begreep echter, dat ik met twee Ducaaten weinig in staat ware, om daar te blyven. Dit denkbeeld vergroote myne zeer zigtbaare droefgeestigheid, die, juist om dat ik die poogde te verbergen, te sterker doorstraalde. Tegen den avond verscheenen daar zeer veele welgekleede Lieden; en ik zag, dat er grof gespeeld zoude worden. Myne Reisbroeders hielden zich, als of zy elkander nooit meer gezien hadden, en maakten party. Ik stond als een aanschouwer in den kring. Zo veel gouds deed my myn ongelukkigen toestand nog des te leevendiger gevoelen. Ik waagde een Ducaat, en vond myn schat weldra tot honderd en vyftig aangegroeid. Gaarn zoude ik toen, my gered hebbende, zyn afgetrokken; maar ik moest revenge geeven. Alles liep my mede; en voor den morgen, toen het gezelschap scheidde, bezat ik zeshonderd Ducaaten. Myne Reisgezellen hielden my, geloof ik, voor eenen uit de Broederschap, waartoe zy behoorden; hoewel ik betuigen kan, dat ik zuiver en eerlyk gespeeld had. Zy toonden my zo veel beleefdheid,

{==196==} {>>pagina-aanduiding<<}

en gaven voor, zo met myn gezelschap te zyn ingenoomen, dat ik de zwakheid had, om in dat Logement te blyven. Nu liep het lot my mede, dan tegen: ik speelde altoos zuiver, en won en verloor dikwyls verbaazende sommen. Ik verbeeterde myne equipage, en hield my buiten alle soorten van ligtmisseryen; waar van ik nooit meer afkeers had, dan toen ik die van naarby zag. Eindelyk wierden myne Reisgezellen ontdekt voor het geen zy waren, valsche Speelders; zy verdweenen. Ik had altoos myn eigen kamer gehad, en my niet byzonder met hun gemoeid. Niemand verdagt my ook; ik bleef daar des nog eenigen tyd, ook om te toonen, dat ik met hen geen de minste connectie had. Ik zal u niet lastig vallen met een Journaal van myn leven. Als gy één dag weet, weet gy allen. Ik speelde, ik verloor, ik won. Begeerig, om dit heerlyk Land te zien, ging ik van daar, kogt een paerd, en was van voorneemens op deeze wys voort te reizen. Ik kwam te ***, daar verklaarde het lot zich tegen my. Wel rasch moest ik my van myn paerd ontdoen, en bleef my weinig meer over. Daar ontmoette my de Heer Helder, en was getuige van een tooneel, waar van hy zeker eene beschryving zal gezonden hebben, en dat maar te zeer in staat zyn zal, om myn Heer Helder (zyn Vader,) tegen my te verbitteren. Hy behandelde my niet, zo als ik hem zoude behandeld heb-
{==197==} {>>pagina-aanduiding<<}
ben: laat dit genoeg zyn. Ik vertrok van daar, met het aanbreeken van den morgen, en zworf van plaats tot plaats.
Eens op een avond, al wat ik in de waereld had, verlooren hebbende, (gy begrypt wel, dat ik alleen van geld spreek; want het Orloge myner Lotje, en het vry kostbaar Ornamentje, dat ik in mynen boezem draag, waren my zo heilig, dat de allerdringendste nood my niet kon beweegen, dáár afstand van te doen,) ging ik de Stad uit, en wandelde, zonder eigenlyk oogmerk, het veld in. Ik trad vervolgens in een Boeren - Wooning, en bleef daar het overige van den korten nagt. Ik had volstrekt niets tot belooning, dan een dankbaar hart; ging van daar, kwam aan de Rivier de - die daar zeer breed wordt, en met eene sterke schuuring voortstroomt. Verbaasd over de grootschheid der gezichten, die my, hoe zeer getroffen door myne doodelyke verleegenheid, echter aandeeden, mooglyk om dat zy zo geheel nieuw voor my waren, zette ik my aan den Oever. Wel rash sleepten myne gedagten my als weg: ik was bedroefd; ja, maar bedaard. My dagt, dat ik nu tot het laagste peil gezonken was. Nu moest myn lot keeren, of myn leven eindigen. Ik hoopte, maar op wat grond? Dat zag ik niet. Ik zette my op een Heuveltje. In eene stille mymering, waarde myne ziel als tusschen het leven en den dood. Van Lotje, vloog zy naar

{==198==} {>>pagina-aanduiding<<}

myne Helder: ik dagt, tot eene van beiden keer ik nu wel haast weder; tot wie van beide was my in die mymerende gedagten vry onverschillig. Ik was inwendig gerust, op den weg tot myn geluk te zyn. Uit deeze myne gedagten, wierd ik zeer onverwagt te rug getrokken, door het geluid van eene kinderlyke stem, die om hulp riep. Ik zag om; zie een Kind in de Rivier liggen; het stak zyne handen op. Zonder iets te denken, gooi ik myn rok uit, en spring in het water, om het Kind te redden; met ongelooselyke moeite, en met meer kragt, dan ik wist dat ik bezat, gelukte het my: ik droeg het op den oever; het was een Jongetje van een jaar of agt, dat zeer wel gekleed was. Het Kind was leevende dood. In de grootste verleegenheid zynde, wat te beginnen, wyl ik digt by geen eene Wooning zag; hoewel ik naderhand ontwaar wierd, dat het Landhuis, waar uit dit Kind gekomen was, in de bogt der Rivier, tusschen zyne hooge Bosschen lag ingesloten; vreef ik de slaapen van zyn hoofd, met Eau de Luce, die ik in myne hand, by gebrek van droog linnen, drupte, en liet niets na, wat my dagt eenig nut te kunnen doen. Het Kind begon zeer veel water overtegeeven: ik hoopte. Weldra, dagt ik, zal dit kind my kunnen zeggen waar het zyn moet. Voor dit nog gebeurde, hoor ik een droevig gekerm, van iemand die buiten adem schynt; zie op, en beschouw eene Dame,

{==199==} {>>pagina-aanduiding<<}

die met deeze woorden: myn kind, myn kind! by het kind nedervalt. Zy wierd gevolgd door een koets, waar in eene bejaarder Vrouw zat. De Lyfreibedienden namen haar en het kind zagtjes by den arm. Beiden scheenen uit haare flaauwte of bezwyming te rug gekomen. Nu zag zy my eerst. Zy viel my om den hals, en wees my, veel te overstelpt om te spreeken, dat ik in de koets treeden moest. Ik trok myn rok, zo goed ik kon, weder aan, en gehoorzaamde. Toen wy gezeeten waren, begon zy te schreijen, en hield haare oogen onbeweeglyk op het knaapje gevestigd. Ik meende te zien, dat zy de Dogter der oudere Dame was; ik bedroog my niet. In weinige minuuten waren wy, door een zylaan gereeden zynde, voor een dier waarlyk pragtige Gebouwen, waar van dit Oord voller is dan een, door my nog gezien. De koets stond stil; ik zag, dat alles in de grootste ontsteltenis was. Hofmeester, (zeide de oudste Dame,) ik beveel u deezen Heer; hy is de redder van het kind. Hy boog zich, en geleide my in eene zaal, daar eene fraaije Garderobe was. De Hofmeester was een oud Man; hy verzogt my alles als myn eigen te gebruiken. Ik trilde van koude, en voldeed terstond aan zyn verzoek; ging in een Kabinetje en verkleedde my. Het dierbaar Orloge was volmaakt onbeschadigd: nu was myn hart gerust. Gy begrypt wel, dat ik het allerëenvoudigste kleed genoomen had. Hy bragt

{==200==} {>>pagina-aanduiding<<}

my heerlyken wyn, en die herstelde myne levensgeesten in zo verre, dat ik my taamlyk wel gevoelde. De oude Man scheen een groot liefhebber van praaten; want nu wist ik reeds, waar en by wie ik was; en dat dit kind het eenig kind der jongste Dame was, die zich zedert vier jaar Weduw bevond; dat ik in de Garderobe van haaren overleeden Man was, en dat ik my niet zoude kunnen beklagen over het gevaar, waar mede ik dit kind gered had enz. enz. Ik was dan by de Gravin van B ***. Ik verzogt den goeden Man, om my aan te dienen; immers, indien hy dagt, dat dit reeds geschieden kon. Hy ging, en ik volgde hem daar op. Hy deed eene deur open, verzogt my daar in te gaan, en deed die, my alleen laatende, weder toe. Op 't oogenblik kwam de oudste Dame door eene Porte Brifée in dezelfde zaal, omhelsde my, en zeide: welkom, Vriend van den God myns vertrouwens. Myne Dogter is niet in staat, om u de gevoelens van haar hart uittedrukken; zy is Moeder. Het kind is het eenige, dat zy uit een zeer gelukkig, te rasch verbroken Huwlyk, heeft overgehouden. Zo gy behagen neemt in het geluk van uwe Mede - Menschen, en zo gy geen dringende reden hebt om voort te reizen, blyf by ons; dit is het eenige, dat wy u thans nog verzoeken. Beloof my dit. Ik kuschte haare hand, en boog my op die, zonder veel te kunnen zeggen.

{==201==} {>>pagina-aanduiding<<}

Zy geleidde my in eene Slaapzaal, alwaar het kind te bed lag; zyne Moeder zat aan het hoofden - einde, en weende. Zo als hy my zag, stak hy beide de handen uit, en sprak, in zeer goed Hoogduitsch, my duizend vriendelykheden willende doen. Ik voelde zyn pels; het kind had de koorts; dit (geloofde ik) was, in dit geval, zeer goed; het was echter oorzaak, dat de Moeder doodelyk bedroefd was. Ik durfde haar niet stooren: er is iets eerbiedigs in de stille droefheid eener schoone Vrouw. Hoe bevindt gy u? vroeg ik aan het kind. - Ik zou wel zyn, (antwoordde hy,) indien myne lieve Moeder niet weende; en zou gaarn op zyn. - Gy hebt de koorts, (zeide ik,) wilt gy niet liever te bed blyven? - Ja, (zeide hy,) als myn Heer (en hy kuschte myne hand,) hier blyven wil; ik heb u zo lief. - Gaarn; hernam ik, en zette my by het ledikant. De lieve Jongen vatte myne hand, lag zyn wang daar op, en viel in eenen gerusten slaap. Het was een zeer schoon welgemaakt kind; en als gy de teekening ziet, of immer zult beschouwen, zult gy my toestaan, dat er onbegrypelyk veel in is van -, maar gy hebt haar nooit gezien. Dit trof my zo zeer, dat ik, diep in gedagten, en het slaapend kind met myne geheele ziel beschouwende, werktuiglyk eenige traanen storte. De beide Dames schreeven die zeer zeker toe aan eene geheel andere oorzaak; aan die alles overwinnende

{==202==} {>>pagina-aanduiding<<}

Menschlievenheid, die zo gevoelig deel neemt in de belangen van andren: zo edel was echter toen de bron niet. Wy spraken weinig. Het sloeg drie uuren, en de Hofmeester kwam zeggen, dat het middagmaal gereed was. De oude Dame verzogt my met haar te gaan; ik durfde dit niet weigeren. De Moeder bleef by haar Zoontje, dat nog fliep. Ik vond een zeer pragtige Maaltyd, en alles in de keurlykste order. Wy spraken niets dan Fransch; ik merkte, dat men my voor een Franschman hield, en dat ik in eene Roomsche Familie was. De oudste Gravin had veel oordeel, en sprak over verscheide zaaken in 't algemeen. Onder het dessert zittende, kwam myn lieve kleine Vriend met zyne Mama in de zaal, en liep in myne armen. Myn Heer, (zeide zyne Moeder,) myn Zoontje vreesde, dat gy heen waart, om dat hy u, toen hy wakker wierd, niet zag; en dewyl hy thans zeer wel is, kon ik hem het genoegen niet weigeren, om zynen redder te omhelzen, en zyne dankbaarheid te betuigen.
Ik zette het knaapje op mynen schoot, kon my niet verzaadigen in de gelykenis tusschen hem, en haar, die ik beminde, toen ik weinig ouder was dan dit kind, zo als ik het aanzag. Ik vergiste my echter, het was nog maar zes jaar oud: myne byzondre geneegenheid groeide schielyk aan; en als ik eens van dit kind zal scheiden, zal het my veel kosten!

{==203==} {>>pagina-aanduiding<<}

Het overige van den dag besteedden wy met praten, en in den Lusthof te wandelen. ‘Willem, (zeide zyne Moeder,) zeg my nu; maar zo strikt naar waarheid, als gy weet dat ik altoos op poene van straffe vorder, hoe zyt gy in de Rivier gevallen. Heb ik u niet dikwyls gezegd, dat gy niet zo ver mogt gaan speelen, en nooit aan de Rivier komen?’
Willem. Ja, Mama, dat hebt gy meermaal gezegd.
Gravin van B. En gy hebt echter.... [Hy viel haar om den hals.]
Willem. Ongehoorzaam geweest.
Gravin van B. Hoe zyt gy daar toe gekomen?
Willem. Door onbedagtheid!
Gravin van B. Zeg my oprecht; gy weet, dat men geene Moeder kan misleiden; dagt gy toen niet aan myn gebod? [Hy bloosde, en zag voor zich.] Spreek, hoe was het?
Willem. Ik dagt er eerst wel aan, Mama; maar toen was het daar zo heel mooi, en ik gooide zo geduurig al verder met myn bal; en toen kwam ik zo al loopend en speelend, en zag, dat ik digt by de Rivier was, en ik gooide nog eens, en toen viel myn bal in 't water; en het was zo een mooijen bal; ik wilde hem uit het gras en de biezen grypen, en zo viel ik in 't water, en zou zeker verdronken zyn, als deeze Heer my niet gehoord, en by my gesprongen had: zo is het alles geweest.

{==204==} {>>pagina-aanduiding<<}

Gravin van B. En wat zou er dan van uwe Moeder geworden zyn?....
Willem. Daar, Mama, had ik niet aan gedagt: anders zou ik niet naar myn bal gezogt hebben.
Gravin van B. Ziet gy dan nu wel, dat Kinderen altoos gehoorzaam zyn moeten, om dat zy nog zo min alleen denken, als alleen naar Geneve of Parys kunnen gaan?
Willem. Ja, Mama.
Gravin van B. Zult gy nu voortaan gehoorzaam zyn aan alles, wat ik en andere braave leiden, die u lief hebben, u zeggen, dat gy doen moet, of laaten moet? Ziet gy niet, dat gy voor uwe ongehoorzaamheid straffe verdient?
Willem. Ja, Mama; als Mama my die oplegt, zal ik terstond heenen gaan.
Gravin van B. Ik zoude u in uw arrest zenden; maar om u geleegenheid te geeven, van deezen Heer te bedanken, meer door daaden, die in uw vermogen zyn, dan door woorden, zend ik u niet heen; gy zult by ons blyven, en wy zullen ons verheugen in uwe behoudenis. [Hy knielde voor haar, kuschte haare hand; zy omhelsde hem, en voor ditmaal was alles vergeeten.]
Oordeel, waarde Belcour, uit dit weinige, wie de Vrouw zyn moest! Drie dagen waren er in het alleraangenaamst huislyk leven verloopen, toen ik begon te spreeken van te vertrekken. Dit bedroefde beide de Dames: maar ik moest, om de wel-
{==205==} {>>pagina-aanduiding<<}
voeglykheid, daar van spreeken. Hoe groot was echter myne verleegenheid: ik had niets, en myne klederen waren bedorven. Dit, al had my niets anders gedrukt, was meer dan in staat, om my geheel tot droefgeestigheid te doen vervallen. Ik zag geen uitkomst.
Op eenen schoonen herfstdag was ik, opgewekt door de schitterende zonnestraalen, die thans met vergrootte kragt door de verdunde bladen heenen drongen, vroeger dan naar gewoonte opgestaan. Ik stak een boek by my, en ging eenen zeer schoonen nog weinig ontbladerden laan in, met oogmerk om in een der meest door de zon verwarmde Kabinetjes te zitten leezen, of - mymeren. Zonder oogmerk sloeg ik een zydwegje op, dat eng en met bogten lag; dus eenige treden gedaan hebbende, kwam ik in eene kleine laage vlakte. Hier stonden eenige zwaare eikenboomen, ingesloten door een haagje; en daar onder ontdekte ik eene hoogte, van omtrent tien voet lang en vier breed; op die hoogte stond een kruis. Oordeel over myne verbaasdheid, toen ik, nader komende, aan den voet van dat kruis, de jonge Gravin van B *** geknield zag liggen, het kruis omhelzende, en in traanen smeltende. Ik begreep alles in eens. Dit (zeide ik in my zelf,) is het graf van een geliefd Echtgenoot: Hier rust de Graaf van B ***. Ik hoorde haar snikken; zy bad vour de rust van zyne ziel. Wat stond my

{==206==} {>>pagina-aanduiding<<}

te doen? Gaan? konde ik van ontroering? Blyven? was dit geen heiligschennis. Myn medelyden overwon alle bedenkingen: Ik week eerbiedig en ongemerkt eenige schreeden te rug; en knielde met deeze eerbiedniswaarde Vrouw. Haare zuchten sneeden my door het hart: ik moet zeker eenig gerucht gemaakt hebben, want zy zag om. Hoe groot was haare verbaasdheid! Ik verwyderde my nog een weinig, en toen zeide ik: dit was geenzins myn oogmerk, Mevrouw. Nader, (zei zy,) gy zyt oprecht, gy zyt gevoelig, ik geloof u. Hier rust myn zalige; die Man, die my dit leven tot volmaaktheid toe gelukkig maakte; met wien ik vier jaaren leefde; en die my toen onverwagt, en als door een donderslag ontrukt wierd. Beevende trad ik nader, en weende. De naam, de dierbaare naam van Lotje ontglipte my: ik voelde, dat al de wonden van myn gescheurd hart opensprongen... Ik troostte haar niet; ik was geheel droefheid. Zo vind ik dan iemand, (zeide zy,) die weet bedroefd te zyn. Welkom, Vriend van myn hart; gy zyt waardig de Vriend te zyn van de geliefde Weduw des Graven van B ***. Laaten wy ons van dit tooneel der smarte verwyderen, en voldoe gy aan 't geen ik van uw gelaat moet verwagten. Wy gingen heenen, en traden in den Lusthof. De zon scheen heerlyk, de lucht was helder als kristal, en van het allerzuiverste blaauw. Wy zaten in een Sallon. Wie zyt gy, myn Heer; en door welk

{==207==} {>>pagina-aanduiding<<}

een toeval heb ik het geluk van den redder myns kinds te zien? Ik ben uwe Vriendin, uwe dankbaare Vriendin: gy kent zeker de volle kragt van dit woord; wie zyt gy? - Ik ben, Mevrouw, onbekwaam om te veinzen; en nu ik spreeken kan, ik spreeken. Ik ben een Hollander, een Koopmans Zoon, geschikt voor de Studie; ik heb de Vriendin van myn hart in myne armen zien sterven; en heb, om haar te wreeken, een neêrlaag gedaan: ik ben gevlucht, ziek geworden; alles heb ik verteerd, wat ik had; (en dat was weinig!) de Brieven, die ik naar myne Familie en Vrienden zond, blyven onbeäntwoord: elk heeft my verlaaten; ik heb toevlugt moeten neemen tot het spel; en toen God my de genade deed, om een onnozel kind te redden, stond ik door gebrek en verdriet aan den rand der wanhoop. Ik heb dwaasheden gedaan; ik heb myne Moeder bedroefd; maar ik ben niet schuldig aan zedeloosheid, en myn geloof in de deugd is onwankelbaar. - Ik zweeg. - Uw vertrouwen (zeide zy,) verheugt my. Blyf hier, tot dat gy met eer in uw Vaderland kunt te rug keeren. Uw geheim zal by my bewaard blyven; gy zult aan niets gebrek hebben; en niemand zal buiten my iets doen. Ik viel op myne kniën voor haar; ik verborg myn aangezicht in haaren schoot. Wat kon ik zeggen? Niets. Zy las in myne ziel; dat was genoeg. Redder van myn kind, herstel u! Het wordt tyd, om tot het ontbyt te gaan. Geene geheimenissen, die haat ik; ga gy met my denzelf-
{==208==} {>>pagina-aanduiding<<}
den weg; het is zeer natuurlyk, dat, op zulk een schoonen Herfst - morgen, lieden van onze jaaren en zielsgestemdheid daar van gebruik maakten. Ik volgde haar. Onder het ontbyt verhaalde zy aan haare Moeder: ‘dat ik een fatsoenlyk Man was, die voor zyn vermaak reisde, en aan geen tyd gebonden was: dat zy my had overgehaald, om daar nog eenigen tyd te vertoeven.’ Dit bericht wierd door de oude Dame met meer vergenoegen gehoord, dan de bescheidenheid my toelaat te schryven: maar de blydschap van den lieven Jongen was zo groot, dat hy allen door huppelen en juichen die konde uitdrukken. Ik nam hem zedert, op verzoek zyner Moeder, altoos by my, en ben haar, zo als zy getuigt, van veel dienst in hem te onderwyzen. Ik vond, weinige dagen na het gesprek, in myn Toiletlade een welvoorziene Goudbeurs, en daar by dit billiet: weet zo wel eene vriendschaps-blyk te ontfangen als te verdienen; en open de Koffer, die met een adres hier zal komen. Het woord is zwygen: Ik ben onmeetlyk ryk.
Ik voldeed aan myner Gravins bevel. De Koffer wierd door haar eigen Bedienden (schynt het,) uit - gehaald, en als den mynen in myne kamer gebragt. Ik vond daar verscheiden pakken kleêren in, zeker naar de mynen gemaakt, want zy pasten my volmaakt. Ik vond, met één woord, alles wat ik noodig had! Wie, (zeide ik, haar

{==209==} {>>pagina-aanduiding<<}

allen aantreffende,) wie dan eene kiesche Vrouw is in staat, om op zo eene grootsche eenvoudige wys wel te doen? - Zyt gy de Redder niet van myn kind? heb ik u niet gezegd, dat ik uwe Vriendin ben? Niet meer hier van.
Zie daar, waardste, in zulke omstandigheden bevindt zich thans de Vriend van uwe en myne zalige Lotje! Was ik niet versmaad by myne Familie, nam een eenig Mensch in myn Vaderland belang in my, - konde ik ooit haar vergeeten, die myn geheel hart vervult, hier zoude ik gelukkig zyn; gelukkig als Mensch: en is er ook een ander geluk, indien het niet als Mensch genoten wordt?
De Winter is hier reeds zeer streng, maar veel aangenaamer dan by ons. Heldere drooge lugten, en weinig scherpe winden, waar voor wy hier door een Amphitheatre van Bergen bedekt liggen, zyn daar de natuurlyke oorzaaken van. Wy neemen weinig deel in de Wintervermaaklykheden des omliggenden Adels: zedert den dood van den Graaf van B ***, leeft myne edele Vriendin, want zo mag ik haar noemen, in eene gestrenge afzondering. Zy heeft geen gezelschap, dan dat van haare verëeringwaarde Moeder; eene Dame van zo ik gis vyftig jaar; en alle haare oplettendheid, alle haare kundigheden worden aangelegd ten nutte van een veelbeloovend kind, dat zonder maate, maar op de verstandigste wys, door beide

{==210==} {>>pagina-aanduiding<<}

deeze Dames bemind wordt. Wy hebben zeer veele ernstige gesprekken over zaaken van Godsdienst. Een der grootste voordeelen, die ons de vriendschap met zeer uitmuntende Vrouwen aanbrengt, is ook deeze. Dan leeren wy eerst de schoonste zyde van het hart kennen. Wy zien de deugd, door haar, meer van naby handelen. Is het niet waar, dat de zuiverste, de verheevenste deugd, dit met de Natuur gelyk heeft; zy werken in het verborgen; er behoort veel oplettendheid en veel gemeenzaamheid toe, om haar als 't ware op de daad te verrasschen. De eerbied, dien de jonge Gravin den Godsdienst toedraagt, kan ik nergens by vergelyken, dan by die liefde en dat vertrouwen, 't welk in onzen boezem gloeit voor eenen met ons sympathiseerenden Vriend, dien wy getrouw gevonden hebben.
Veele, zo als ik reeds zeide, zyn onze gesprekken; de meesten hebben iets ernstigs ten onderwerpe. Geheel buiten den lastigen kring van vermaaken, die den geest verstrooijen, zonder ons hart te roeren, kan de Rykdom, noch de Adel, hier geene nadeelige gevolgen hebben. De oude Gravin heeft echter Adelyke vooröordeelen, en is daarvan met opzicht tot haaren Godsdienst niet geheel vry; haar yver is echter oprecht, en haar hart gezond. Myne Vriendin heeft te waardige gedagten van den Mensch, en ziet haaren Godsdienst in een te schoonen licht, om zulke voor-
{==211==} {>>pagina-aanduiding<<}
oordeelen schatting te betaalen: zy moet des denken, want in dit Oord is niets ongemeener dan de wyze, waarop zy over beide zaaken spreekt. Het volgende gesprek moet ik u immers grootendeels afschryven: het liep over het groot verval van den Godsdienst; de aanleiding ontstond uit een ergelyk voorval, ons door een Geestelyk Persoon, die hier in zyne bediening veelmaal komt, verhaald. Na eenige woordwisselingen, die weinig voor of tegen het verval van den Godsdienst beweezen, zeide de oude Gravin:
‘Gy, myne Dochter, kent, naar ik my voorstel, de waereld; behoeft er iets meerder toe, om my toetestaan, dat in onze dagen de Godsdienst verächt, bespot, gelasterd wordt, en dat wel veel meer dan in vorige tyden? Hoe veelen, die zich zyne Dienaars noemen, verraaden hem - spotten in gezelschap met dat geene, 't welke zy op den Predikstoel leeren! Onsterflykheid is een Fabel; het aanstaande Oordeel een Verdichtzel, dat alleen nog by de Poëeten te pas kan komen. Deugd en Ondeugd zyn betrekkelyke denkbeelden, zonder Zeedelyke innerlyke verdiensten. In mynen leeftyd, binnen myn geheugen, is de Godsdienst nog geheel iets anders, dan zy pleeg te zyn. Andre taal, andre methode, andere bewyzen: waar zal dit alles op uitloopen? Godsdienst en Zeedelykheid zyn veracht: het mas-
{==212==} {>>pagina-aanduiding<<}
ker, waar mede veelen zich nog bedekten, wordt verworpen; men behoeft zelf den schyn niet eens meer te hebben.’
De jonge Gravin. Gelooft gy dan, (trouwens, dit weet ik, kunt gy niet,) gelooft gy dan, Mama, dat dit masker iets waardig was? Denkt gy, dat Bygeloof en Schynheiligheid zo veel beter zyn dan Ongeloof?
De oude Gravin. Ik geloof ten minsten, dat het met de Zeeden van een Volk slegt gesteld is, als men de Ondeugd niet eens meer behoeft te blanketten, om haar overäl rond te leiden. Het was ten minsten nog eene stille hulde aan de zeedigheid.
De jonge Gravin. Verliest het Christendom dan iets met zulke onwaardigen, die zich alleen zo noemden, zonder te gelooven, dat het de Godsdienst des Hemels is? Kan men des, strikt gesprooken, wel zeggen, dat het getal der Ongeloovigen zo sterk toeneemt?
De oude Gravin. Wie bekreunt zich thans aan den Godsdienst? Wie denkt, zoude ik byna vraagen, aan hem?
De jonge Gravin. Juist hierom, Mama, geloof ik te mogen zeggen, dat het getal der Ongeloovigen niet zo grootlyks toe kan neemen. Lichtzinnigheid, beuzelagtigheid, zwakheid, karakteriseeren onze eeuw veel meer dan Ongeloof. Laaten wy hen, die voorwenden Ongeloovigen te

{==213==} {>>pagina-aanduiding<<}

zyn, de eer niet aandoen van dit toe te staan; het zyn onweetende slegthoofden, geheel onbekwaam, om over iets van belang, van wat aart het ook zy, te kunnen oordeelen. Zy zyn niet in staat om te denken.
Ik. Is het my gepermitteerd, om in een algemeen discours ook myn aandeel te hebben?
Beide. Niets zal ons aangenaamer zyn.
Ik. Het is onnoodig, thans parade te maaken met myne gehechtheid aan de gevoelens der Protestanten; evenwel, het kan niet missen, of ik zal daarom mooglyk eenige zaaken in een ander licht zien, dan Dames, die zich houden aan de Leer der Roomsche Kerk.
De jonge Gravin. Wy spreeken, myn Heer, niet over Secten in de Christen-Kerk, maar over het geen alle braave kundige Menschen Christelyken Godsdienst noemen.
De oude Gravin. Die onderscheiding is zeer goed; ik stem die toe.
Ik. Dit in het oog houdende, neem ik de vryheid, om de volgende bedenkingen ten toetze te brengen: het zal aan de Dames staan, om te zien, wat zy kunnen gelden. Ja, het komt my in waarheid voor, dat er thans werkelyk meer Ongeloovigen zyn, dan voor eene eeuw; en dat zelf, hoe zal ik het uitdrukken - mag ik zeggen, een werktuigelyk Geloof nog eenige goede gevolgen had, die nu, nu zelf dat geloof verdwynt, op-
{==214==} {>>pagina-aanduiding<<}
houden. Er bleef toen nog zo eenigen indruk, die in den ouderdom hen over deed neigen, om iets Godsdienstigs te hooren. In zo verre, zoude ik gelooven, zyn onze tyden verslimmerd.
De jonge Gravin. Dewyl ik hier met myne Mama en myn Vriend spreek, zo geloof ik my niet tot scavanterie te verlaagen, als ik zeg: dat de Geschiedenissen my genoeg bekend zyn, om te weeten, dat evenwel in die Eeuwen en Gewesten, waar het Ongeloof geheel onbekend was, gruwelen gepleegd zyn, waar voor de schaamte en de Menschlykheid met traanen te rug wyken; gruwelen, waar van men thans ook daar, daar het Ongeloof het gebied voert, niet meer zoude kunnen vinden. De Godsdienst wierd daar zelf dienstbaar gemaakt aan wreedheden, die my wel eens onder het leezen deeden uitroepen: ‘Godsdienst, had gy toch den troon uwer heerlykheid niet verlaaten, voor een verblyf onder Menschen, zo onbekwaam om u te kennen, als om u te eerbiedigen!’
Ik. Wie, Mevrouw, zal ontkennen, dat er veele ondeugden, naar maate de Menschen verlichter verstand krygen, afneemen? Wreedheden, vervolgingen, ysselyke onderdrukkingen van onschuldigen, worden zeldzaamer, naar maate domheid en slaverny een land begeeven. - Overal, waar vryheid is, moet order, moet kragt zyn. Is nu ons Europa veel verlichter, veel vryer, dan

{==215==} {>>pagina-aanduiding<<}

in de twee vorige eeuwen, dan is het besluit wel op te maaken.
De jonge Gravin. Zo komt het my ook voor. Daar valt my iets in! Beschouwen wy veele zaaken niet te zeer stukswyze? Moesten wy ons niet gewennen, om het geheele voorwerp te overzien, zo als het daar ligt, en in de verbintenis, waar in wy het vinden?
Ik. Ja, Mevrouw, hier ligt eene groote fout. Wy moesten in 't oog houden, niet dat wy Burgers van eene zekere Stad, Onderdaanen van een zeker Vorst, Inwoonders van een zeker Land, maar Burgers der Waereld varen, Menschen - Broeders.
De jonge Gravin. Dan zouden wy altoos stoffe vinden, om ons te verblyden; ook dan, wanneer wy ook dáár, daar wy ons bevinden, zéér benevelde tooneelen bewandelden.
Ik. Ik heb u, Mevrouw, reeds by eene andere geleegenheid gezegd, dat ik in myn Vaderland my reeds hebbe beginnen aftezonderen tot de voorbereidende kundigheden der Godgeleerdheid. Het is des niet vreemd, dat ik, nog zo jong zynde, een weinig breeder durf spreeken over zaaken, die zo in het vak der jonge Lieden niet schynen te vallen. Is het wel beweezen, dat de klagten over het verval van den Godsdienst gegrond zyn? Noemt men niet meermaalen Ongeloovigen, zulke Menschen, die bevryd zyn van Twyflaary en By-
{==216==} {>>pagina-aanduiding<<}
geloof, om dat zy de begrippen van den Godsdienst uit de oorspronkelyke bron geschept hebben?
De jonge Gravin. Zyn alle de ergerlyke en ingeschoovene Leerstukken, die men by sommige Christenen beleeden vindt, wel de vruchten van haatelyke oogmerken?
Ik. Dit geloof ik niet. Weeten wy niet, hoe het armzalig Redentwisten over Methafysische onderwerpen den geest verhit, en de beste Menschen vervoert tot dingen, waar voor de bedaarde Rede verbaasd is? Hoe veele Offeranden worden er dan aan de getergde Eigenliefde opgedraagen! Het wordt wel dra een point van eer: de waarheid raakt uit het oog. En aan zulke Sophisten, zulke zwakke Kinderen van Adam, zouden wy het recht afstaan, om voor ons te beslissen? Hy, die dit vergt, verdient of onze verachting, of ons medelyden, maar geenzins ons vertrouwen.
De jonge Gravin. Wat hangt er veel af van eene goede volledige definitie, en dat men zich daar strikt aan houde! Laaten de oorzaaken zo verschoonlyk zyn, als het u gelieft, myn Heer; dit neemt echter niet weg, dat veele Leerstellingen ergerlyk, gevaarlyk en het Euangelium onwaardig zyn.
De oude Gravin. Zo doet dan het gezach der Vadren, of de stem van veele Eeuwen, niets by u af, myn Heer?

{==217==} {>>pagina-aanduiding<<}

Ik. Niets het allerminste, Mevrouw; en als ik my den naam van Protestant waardig zal gedraagen, dan mogen zy niets by my afdoen.
De jonge Gravin. Ook als Mensch, myn Heer, geloof ik, is men verpligt, om te onderzoeken, wat is waarheid, indien die waarheid voor my van een groot belang zy.
De oude Gravin. Moet gy, als Protestant, of als Mensch, hoe wilt gy, de reden van iets bevatten, indien gy het voor waaragtig zult houden?
Ik. Die vraag, Mevrouw, is een weinig ingewikkeld. Ik kan die dus beäntwoorden, neen: indien men het hoe van iets daardoor verstaat. God bestaat. Wat het is, van Eeuwigheid te bestaan, begryp ik niet; - kan ik, als een eindig Weezen, nooit begrypen. God schiep alles uit niet! Daar zy licht, en daar was licht. Wat is Scheppen? ô Ik verbeeld my, dat ik er iet van bevat; maar weet ik, wat het is: de dingen die niet zyn roepen als of zy waren? Voorzeker niet. Weet ik, wat het is, alömtegenwoordig te zyn? Twysel ik daar echter aan? Van geene waarheid ben ik zo volkomen overtuigd dan van deeze: er is een God. Maar ik houde niet iets voor waar, dat strydt met myne reden; indien ik my in staat gesteld heb, om daar over te kunnen oordeelen.
De jonge Gravin. Hebben alle Weetenschappen dit niet gemeen met elkander, dat wy het niet ver-
{==218==} {>>pagina-aanduiding<<}
der nooit op deeze aarde zullen bereiken? Ligt er niet nog altoos een groot onbebouwd land voor ons? Zou de Godgeleerdheid daar van zyn uitgeslooten? Zo niet, hebben wy dan wel vryheid, om op goed vertrouwen aan te neemen, wat met ons opdringen wil?
Ik. Ik geloof, Mevrouw, dat onderzoek een gedeelte onzer bestemming en gelukzaligheid uitmaakt. Oefeningen des verstands versterken het, en geeven het eene vaardigheid, die ongelooflyk schynt by hun, die niets weeten van den aart onzer ziel.
De jonge Gravin. Onderzoek is een pligt: als het geen wy zonder onderzoek aanneemen, eene waarheid is, dan nog is het onze waarheid niet. Zy is voor ons ook geenzins eene waarheid; zy kan het ook niet zyn; want wy hebben ons niet bediend van den eenigen toetssteen, die ons daar van kan overtuigen.
De oude Gravin. Maar als hy, die onderzoekt, in dwalingen valt, zo als immers voor eindige Weezens mooglyk blyft?
Ik. Dan nog verdient hy meer achting, dan hy, die niet onderzoekt. Hy is ten minsten beter Mensch.
De jonge Gravin. En genoomen, hy dwaalt; moet men hem dáárom verdenken van booze oogmerken? Maar, hoe dikwyls tast de onderzoeker alleen ingeschooven begrippen, byhangzels, bui-
{==219==} {>>pagina-aanduiding<<}
tenwerken aan, terwyl de woeste stem der voor-oordeelen hem uitkryt voor een vyand der Christelyke Religie! Hier mede vergenoegt men zich nog niet altoos.
Ik. De Vervolgingen, die de groote Wolff onderging, zyn daar van droevige getuigen. Da Man, die Gods aanweezen betoogde op eene zo overtuigende wys, wierd als een Atheïst gebannen, vervolgd, des doods waardig geöordeeld; doch dit zou ons wat te verre heen leiden.
De oude Gravin. Ingeschoven Leerstukken! Hier omtrent zouden de Roomsche en Protestantsche Christenen beginnen te verschillen: De Roomsche Kerk houdt voor Grondwaarheden zeer veele Leerstukken, die by de Protestanten verworpen worden.
Ik. Om dat wy, Protestanten, Mevrouw, meenen, dat die Leerstukken niet in den Bybel te vinden zyn, maar veel meer daar tegen styden.
De oude Gravin. Alle Protestanten zyn het hieromtrent ook niet eens. By voorbeeld: Het Leerstuk der Eeuwige Straffen.
Ik. Zy, die dit verwerpen, vinden het niet in het Euangelie.
De jonge Gravin. Welke denkbeelden vormt zich ons verstand van een Weezen, dat zich noemt: Vader van alle zyne Schepzelen! Ontfermer over alle zyne werken!
Ik. Die Christenen, Mevrouw, welke dat Leer-
{==220==} {>>pagina-aanduiding<<}
stuk verwerpen, zeggen, dat zo een Weezen nooit straft, dan om te verbeteren, te behouden, te zaligen. - Om zich te wreeken? Onmooglyk kan zo een Weezen straffen, om zich te wreeken! Eeuwig ellendig, daar voor beeft de Menschelyke ziel met eene doodstrilling te rug. Zouden wy, vraagen zy, dit genadig, dit Vaderlyk oogmerk van God, in dit kort onzeker leven inschranken?
De oude Gravin. Maar zy, die zich blyven aankanten tegen hunnen Rechter? ....
Ik. Daar over, Mevrouw, leggen wy eenen sluijer: wy treeden eerbiedig te rug, en besluiten niets.
 
Deeze Brief, myne waarde Belcour, is reeds grooter, dan ik voorzag: in eenen volgenden zal ik u mooglyk nog ééne onzer gesprekken afschryven. Schryven blyft nog al myne geliefde bezigheid, en tyd ontbreekt my nu niet. Ik heb beslooten u deezen met de ordinaire post te zenden. Indien gy nog besloot, my met eenig antwoord te verwaardigen, bedien u dan van het adres, dat ik hier inleg; dáár zal uw Brief worden afgehaald, tegen dien tyd, dat er een Brief uit Holland voor my zyn zal. Myn naam is thans, dien ik u opgeef......

{==221==} {>>pagina-aanduiding<<}

Maar! waar mede vlei ik my? Wie bekommert zich myner? Ach, wist ik maar, hoe myne dierbaare Moeder - hoe gy - hoe alle myne Vrienden zich bevinden! Myne bedaardheid wykt voor zulke overdenkingen. Vaar dan wel. Ik ben
 
Uw Vriend,
 
w. leevend.



{==222==} {>>pagina-aanduiding<<}

Zes- en- twintigste brief. 

Mevrouw Suzanna Helder aan Mejuffrouw Adriana Belcour.


Allerwaardigste vriendin!

Gy kunt u onmooglyk verwonderen, dat ik nu eerst bedaardheid van geest genoeg herkryg, om u iets te kunnen schryven over de gewigtige ontdekkingen, die ik door uwe hulp gedaan heb. Myn geest is zo tot overloopens toe vervuld met denkbeelden, en verliest zich zo zeer in gedagten over den onbegrypelyk fynen samenhang, waar door oorzaaken en gevolgen aan elkander geschakeld zyn, dat ik my te beklemd voele, om zo te schryven, als ik wenschte.
Neen, zo veel deugd, zo veel verstand, zo veel bekwaamheden, zo veel eerlykheid, had ik niet durven verwagten. Het Lyk-Vaers op zyne Lotje; het antwoord op eenen Brief aan zynen Vriend Jambres; nog een ander aan zeker Predikant, wat wekt myne achting het sterkst voor hem op! Zyne liefde voor myne Dogter zal beloond worden. Zyne onbeperkte achting en geneegenheid voor my, roert my. Zyne ongelukkige omstandigheden, aan u medegedeeld, hebben my

{==223==} {>>pagina-aanduiding<<}

Moederlyke traanen gekost! Myn hart sluit toe, als ik zyn laatsten aan u lees! Waar is de moedelooze Jongeling beland, zedert myn Zoon hem te - ontmoette! Wisten wy dit maar! Wat heb ik eene omzichtigheid met opzicht tot myne Dogter noodig, om van dit alles een diep geheim te maaken; want de beweegredenen blyven dezelven, en behouden al haare kragt by my. Hoe moeilyk valt het my tevens, zo veele zalige aandoeningen in mynen boezem te moeten smooren; dat ik mynen waarden Helder daar in niet kan doen deelen! Myn Man bemint zyne Dogter onuitspreeklyk, maar (wie is volmaakt?) hy gelooft, dat hy zyn woord, immers zyne goedkeuring, aan den Heer Renting gegeeven en getoond, niet kan te rug neemen, zonder zich berispelyk te maaken. Voeg hier by, dat ik, buiten Leevend, niemand tot Schoonzoon zoude kiezen dan Renting; ook niet voor myne Dogter, indien ik in het oog houde, dat het gelukkigste Huwlyk geen staat van vervoeringen zyn kan, maar eigenlyk een staat van stil genot en huisselyke tevreedenheid.
Ik twyfel niet, of daar zal ook voor Mevrouw van Oldenburg, immers voor Mevrouw Ryzig, een Brief gekomen zyn. Mevrouw Ryzig zal dien zeker aan haare Vriendin Everards laaten leezen, en die, kom ik het niet voor, aan myne Chrisje. Dit moet niet zyn. Myne Dogter is weer volkomen hersteld, doch de lectuur van dergelyk eenen

{==224==} {>>pagina-aanduiding<<}

Brief zou haar te diep treffen. Wat, myne waardste Juffrouw Belcour, vermeerdert zo zeer de geneegenheid van een tederhartig Meisje, dan het medelyden? Hoe dierbaar kon dit hem aan haar maaken! Onze gemoedelyke Camphuizen zegt:
Al wat van zelve wast, dat hoeft men niet te zaaijen.
Voor ditmaal voeg ik hier niets meerder by: alles, en dat is zeer veel, dat ik u nog te zeggen heb over de my toebetrouwde Brieven en Papieren, bewaare ik tot de eerste geleegenheid, my voor altoos noemende
 
Uwe Vriendin,
 
s. helder.




{==225==} {>>pagina-aanduiding<<}

Zeven en- twintigste brief. 

Mevrouw Suzanna Helder aan den Heer Paulus Helder.


Waarde zoon!

Het klein Briefje, my wel ter hand gekomen, is my zo dierbaar, dat ik u daar voor op eene wys zal beloonen, die ik weet, dat by u alles overtreft: ik zal een zeer grooten Brief schryven. Ik zal aan u onder vier oogen schryven, zo als ik gewoon ben met u en uwe Zuster by sommige voorvallen te spreeken. Gy weet, myn Zoon, dat ik geheel Moeder ben, en dat ik het my tot een grooten pligt stel, zo wel te vermaanen als goed te keuren; wordende myn oordeel niet gezwaaid door partydigheid.
Indien uw Vriend Leevend nu nog niet gedrukt en bedroefd wierd, door de slegte behandeling, hem door u aangedaan, ik zoude my kunnen verheugen in uwen val. Wie leeft er, die niet zondigt? Dat is zo; maar alle zonden zyn niet even sterk in het oog vallende. Hier op verzoek ik, myn Zoon, dat gy uwen aandagt, onder het leezen van deezen Brief, voornamenlyk vestigt. De frissche, bloozende, welgeschapen Jongeling, die

{==226==} {>>pagina-aanduiding<<}

zich een lang leven beloofde, vindt wel eens, in zyne overmaat van gezondheid, de oorzaak van eenen spoedigen onverwagten dood: terwyl een van natuur veel zwakker Meisje, door oplettendheid en onthouding, eenen hoogen, gezonden, blymoedigen ouderdom bereikt, na der Maatschappy een goed getal nutte Burgers geleverd te hebben, en omringd van Kinderen, en Klein Kinderen, in vreede ten grave daalt.
Ik heb al zeer vroeg, om dat ik het Huwlyk voor de allerheiligste verbintenis hield; en in de waardigheid van Moeder te zyn, de waare bestemming der Vrouwen ontdekte, den Man in het Knaapje, de Vrouw in het Meisje poogen waarteneemen. Nooit was ik minder gerust, dan wanneer ik in een aankomend Jongeling geene merkelyke fouten, maar wel overdreevene deugden waarnam: deugden, niet geschikt voor de tedere jaaren der kindsheid. De stille, deftige, ingetoogen Jongeling, die, wat hem ook ontmoet, en hoe onverwagt hem iet ontmoet, altyd bedaard blyft; die zyne onvatbaarheid voor een aartig snaaks grapje of klugtigen inval toont; die voor veelen zo veel beloovende Jongeling, voldoet my niet. Hoe meer belang ik in hem neem, hoe meer ik bekommerd ben! In dien Jongeling zie ik reeds den trotschen eigengerechtigheid-werker; die zyn God dankt, om dat hy evenwel niet is als andren; of den loozen Huichelaar, die eens vonden zal smeeden, al-
{==227==} {>>pagina-aanduiding<<}
leen ingericht, om te bedriegen, te beschadigen. Het Meisje, dat alles kan hooren, zonder dat zy schynt te luisteren; die zagtjes zingt by intressante gesprekken; en vóór die nog geëindigd zyn, daar reeds haar voordeel meê doet; die glimlacht, mooglyk wel de hand drukt van haar, die haar eene beleediging zegt of doet; zulke Kinderen zie ik met vrees, met droefheid; en wee, die hen daarover pryst!
Nooit, myn Zoon, ware ik beducht, dat gy tot huichlaary zoude overgaan; noch uw hart, noch uw belang konden u op dien klip dryven: maar duizend maal heb ik my bekommerd, dat gy inwendig de zaaden van geestelyken hoogmoed aankweekte; dat gy, om dat niemand u kon overtuigen van zonden, ook by u zelf van geene zonden overtuigd waart. Wellust, toorn, sterke overhelling tot zondigen of dwaaze vermaaken, beuzelagtige drift voor een onmanlyken tooi enz., vallen spoedig in het oog. Maar wonderlyk wel voldaan te zyn met zich zelf; liefdeloos kleinachten, streng beöordeelen, zyn van die kwaalen, welke men in zich zelf kan verbergen; ja die men der waereld kan uitventen voor gemoedelyken ernst, afkeer van het kwaade, Christelyke naauwgezetheid; tot dat zelf het geweeten eerst in de war raakt, en dan bedroogen wordt. Dit karakter stygt op tot Phariseeuwsche trotschheid, die zich vermeet, den diep bedroefden nederigen boe-
{==228==} {>>pagina-aanduiding<<}
teling, die niets dan een verbryzeld hart kan aanbieden, voor den troon van een genadig bermhartig God aanteklaagen. Ja, myn waarde Zoon, ik herhaal het; ik vreesde dikwyls voor uwe uiterlyke zeedelyke gezondheid. Ik zag met bekommering een zeer zwaare krankte der ziel te gemoet; en geloofde met een, dat die u mooglyk op de allervolkomenste wys zoude kunnen redden. Ik geloofde, dat onder andren het reizen u in omstandigheden zoude brengen, waar in uwe inwendige kwaalen naar buiten zouden kunnen werken. Laat ik eenvoudiger spreeken; dat gy eens zoud ontdekken, dat gy schuldig stond voor God, en mooglyk erger waart dan veelen, door u veröordeeld. Ik was ook wel eens teder bekommerd, dat gy tot onze uiterlyk braave geschikte Mannen zoud behooren, die, om dat zy geen driftige najaagers zyn van het spel, geen doorbrengers, geen drinkers zyn, zich zeer wel omtrent de Sexe gedragen, over durven slaan tot die onchristelyke hardheid des harten, dat streng eigenzinnig oordeelen, dat wonder wel voldaan zyn, om dat men niet is als andren, ook niet als een - Willem Leevend!
Myn geliefde, niet gekende, en om nieuwmodischer Vaerzen verworpen Camphuizen, met wien ik my, weet gy, behelp, als ik het Euangelie niet by de hand hebbe, heeft onder ontallyke ook de volgende treffende passage; waar in hy, zou

{==229==} {>>pagina-aanduiding<<}

Tante Chrisje zeggen, de Joodsche begrippen van David verchristent. Ik zal die, ten uwen nutte, uitschryven: (ook eenige regels uit Deugds middelpad.)

De Mensche moog' in zakken gaan; 
Godsdienstig voor den Altaar staan; 
Veel Vee ten Offer slagten; 
De lucht vervullen met gebeên; 
Preek- yvrig zyn, en van elk- een 
Godheilig zich doen achten: 
Is hy niet vroom? wat baat de schyn? 
Het geen hy is, dat moet hy zyn; 
De wyzen kunnen 't merken: 
Dus zeg ik met geheel myn hert, 
Dat, daar geen God geëerbiedigd werd, 
Daar blyk zy van kwaê werken. 
  
Al stelt zich menig Mensch zo aan, 
Dat hy by 't slegte Volk den waan 
Van heilig heeft gekreegen; 
't Is niet: beschouwt hem van naby: 
't Valt door en door bedriegery; 
Zyn leven spreekt hem tegen. 
Wat baat hem zyn behendigheid? 
Zyn doen verraad de uitwendigheid 

{==230==} {>>pagina-aanduiding<<}

Van zyn gepronkte weezen; 
En toont, dat hem in 't hart ontbreekt, 
't Geen daar zyn mond zo veel van spreekt, 
‘In waarheid God te vreezen.’ 
  
Keurheiligheid en achtloosheid 
Moet steeds uit onze werken zyn; 
Het laatst vervoert tot losse boosheid, 
Het eerst misleidt door deugdenschyn. 
De Achtelooze, om niet te vallen 
In vieze eigen heiligheid, 
Betracht geen heiligheid met allen; 
Zelf die niet, die ten Hemel leidt. 
De eigen heilig, om zyn' zaaken 
Quansuis te neemen wél en wis, 
Gaat uit zyn' herssens regels maaken, 
Daar uit Gods woord geen regel is. 
De wyze Christen maakt geen wetten, 
Daar Jezus hem geen wetten geeft; 
Op ditjes datjes onwis letten, 
Is buiten 't oogwit dat hy heeft. 
  
Maar daar hy 't wis heeft, zal noch leven 
Noch dood, noch iets, ter geener uur 
Ook 't minste kwaad hem aan doen kleven, 
Daar hy staat vast gelyk een muur. 

{==231==} {>>pagina-aanduiding<<}

Daar hy in twyfel van Gods wet is, 
Houdt hy zich altoos aan het geen 
't Welk, zo 't geen deugd of Gods gezet is, 
Nogthans met kwaad niets heeft gemeen: 
Altoos bedagt, dat zulk beknypen 
Door hem geächt wordt, noch geroemd; 
En die 't niet net als hy begrypen, 
Door hem versmaad wordt noch gedoemd. 
Kwa wil maakt ligtigheid tot zwaarheid. 
In 't duister is licht, duisternis, 
De waarheid is haar zelf een' klaarheid, 
Als 't hart maar regt Godhoorig is. 


Wel nu, Pauwtje, hebt gy iets tegen de woorden van deezen vroomen Man? Iets, wat ook? .. Ik durf voor u antwoorden; neen. In dat licht het gebeurde beschouwende, verheug ik my over uw misstap; zy wordt u tot een onbegrypelyk groot nut. Gy ziet nu, dat uw hart niet zo zuiver is, als gy u verbeeldde; dat gy wraakzuchtig zyt, en niet oploopend; verwaand, en niet uiterlyk trotsch. Van welk een aart moest dan uwe zeedigheid, uwe ingetogenheid zyn? ... Maar uw berouw is oprecht: waarom zoude ik u dan langer by uwe verkeerdheid bepaalen?
God, die te rein van oogen is, om het kwaade te kunnen zien, kan, om dat hy weet, hoe zwak

{==232==} {>>pagina-aanduiding<<}

de in verzoeking leevende Mensch is, ons bermhartig behandelen. Maar de Mensch, de kortziende Mensch, niet bekwaam, om de zeedelyke kragten van zynen Mede-Mensch te bereekenen, af te weegen tegen het geen hem van buiten komt, weet niet, juist daarom, wat voor hem verzoeking is. Wy, myn Zoon, moeten uit ons zelfs wys worden; de zwakheden, het vermogen der verleiding leeren kennen. Dit is de reden, dat, in eenen, naar myn inzien, eigenlyken zin, de Engelen zich meer verheugen over eenen Zondaar, die zich bekeert, dan over negen- en- negentig, die de bekeering niet noodig hebben. Zy weeten, wat het in heeft, rein te wandelen in deezen staat van beproeving, van voorbereiding.
De grootste kenner der Menschen, die immer op deeze beneeden waereld geleefd heeft, en om die reden ook de volmaaktste Hervormer was, gaf eens aan een zyner Vrienden deeze les: Indien gy zelf zult zyn bekeerd geworden, zo versterk uwe Broederen. In deeze woorden vind ik onbedenkelyk veel schoons! De groote Leeraar zeide niet, Bekeer; maar versterk uwe Broederen. Hy wist wél, dat de Menschen veel liever bekeeren, dan versterken. Ieder Mensch, dat maar niet aan zeer grootelyks in 't oog loopende feilen onderheevig is, bekeert wonder gaarn! Dit vleit de eigenvoldaanheid; dit verheft hem boven anderen. Hy

{==233==} {>>pagina-aanduiding<<}

wordt niet alleen Raadgeever, hy wordt met een Rechter. Hy gelooft een leidsman van blinden te zyn; een licht in de duisternis: wat is dat fraai! Welke bronnen van voortreffelykheden! ..... Het troosten, het versterken, daar bekreunt men zich weinig aan. De meesten hebben, om deezen Christen-pligt te betrachten, met Petrus eenen val noodig: dan, zelf bekeerd zynde, versterken zy hunne Broederen.
De Natuur van uw berouw, myn waarde Zoon, heeft my waarlyk vreugde-traanen gekost! Het vloeit voort uit eene gegronde kennis van den aart uws misbedryfs; het geeft u den eerlyken moed, om uwe schuld onbewimpeld te belyden; de vuurige werkzaamheid, om het geen niet te herdoen is, op de beste wyze te vergoeden: het is des een waar hartlyk berouw: uwe zonde is u des aanvanglyk vergeeven. God geeve u de genade van hem weder te vinden; dat hy zyn volgend geluk ook aan u moge verpligt zyn. Blyf echter, myn Zoon, overtuigd, dat gy deeze gunst verbeurd hebt, door het versmaaden der aangeboden geleegenheid; ja, door die te misbruiken tot een strydig einde.
Ik heb de Brieven uit uwe Secretaire genoomen, en ze allen geleezen. Thans zal ik alleen het volgende daar over aanmerken. Zoud gy u

{==234==} {>>pagina-aanduiding<<}

eenmaal zeer verre vergeeten, dan moest het zyn door ligtvaardig en liefdeloos, ja gestreng oordeelen: dit zie ik uit die Brieven. Leer nu maar, dat ook deeze zonde niet eindigt, daar zy begint, maar zich uitbreidt tot eenen langen schakel van slegte gevolgen. Zoud gy, lieve Helder, niet gebeefd hebben, toen gy dien eersten trotschen meesteragtigen Brief aan uwen Vriend schreeft, indien men u had ingeluisterd: ‘Gy zult deezen uwen Vriend, in zyne gevaarlykste rampen, in zyne bitterste verleegenheid, terwyl hy uwe hand vuurig drukt, en wenscht aan uw hart uit te weenen, bespotten; hem buiten staat stellen, iets van u ter hulp te kunnen aanneemen?’ Zou de pen niet in uwe hand gebeefd hebben?
Een der wyste lessen is deeze: weersta de eerste beginzels. Geen sterflyk oog kan bepaalen, waar de eerste treede op eenen dwaalweg ons zal heen voeren; wy weeten niet, of wy wel altoos geneegen zullen blyven, om te rug te keeren; of wy dit altoos in ons vermogen zullen hebben. Neigingen veranderen rasch in gewoontens, in hebbelykheden, en die vormen eindelyk ons karakter; ons karakter zyn wy zelf; het is onze Ikheid, zo als de Dichter, Laurens Spiegel, onze persoonlykheid zo eigenlyk uitdrukt.

{==235==} {>>pagina-aanduiding<<}

Nog eenige regels uit myn geliefden Camphuizen.

	Tweespraak.
'k Wil, maar mis kragten. 
Kragt wast door trachten. 
Kwa wenst maakt trachten onvermogen. 
Kwa wenst wykt door omzigtig tegenpogen. 
Na wenst te doen is zoet. 
Na raad te doen is goed. 
  
Wat voed kwa wennis? 
Gebrek aan kennis. 
Hoe kan de kennis deugden werken? 
De kennis doet elks dings waardye merken: 
Wat brengt dat merken in? 
Of groote of kleine min. 


Ontwortel uwen boom, indien gy wilt, dat daar geen vrucht van koom...... Maar genoeg, ik zou, dus doende, myn geheugen alles laaten inbrengen; en ik heb nog maar een zydje voor u, het geen ik schryven wilde.
Uw Vader weet niets van uwen Brief, ook

{==236==} {>>pagina-aanduiding<<}

niets van deezen: dit te weeten, zy u thans genoeg. Uwe Zuster wenscht, met die leevendigheid, haar zo eigen, om haaren lieven Broeder te feliciteeren met de ontdekking van zulk een schoonen trek in zyn karakter. Zy denkt nu niet meer aan uwen laatsten aan haar. Schryf haar echter niet; maar zend my uwe berichten. Ik begin al te verlangen naar uwe t'huiskomst: evenwel, gy kunt uw plan onbelemmerd volgen. Word zo wel een beminlyk als een braaf Man, en overtuigd, dat deeze waereld, met al het Zeedelyk en Natuurlyk kwaad, 't welk de geemlykheid en het zondig misnoegen er in veronderstellen, en de ondervinding daar waarlyk in ontmoet, echter een zeer aangenaame verblyf-plaats is. Gy weet, myn Zoon, dat ik niet tot hun behoor, die zo weinig schoonheid in deeze stoffelyke waereld vinden; dat ik het leven geen droeve Ballingschap, maar een Leerschool noem; waar in wy ons ook hebben te oefenen in zulke werkzaamheden, die zo wel ons hart verbeteren, als ons verstand verlichten. Wisten wy maar, waar de ongelukkige Jongeling zwerft: alles zoude nog wel te regt komen.
Vaarwel, myn Zoon; de Voorzienigheid geleide u, dat wy u allen in gezondheid mogen omhelzen. Uw waarde Vader en ik zyn zeer wel; Chrisje is thans weer beter. Mevrouw

{==237==} {>>pagina-aanduiding<<}

Everards is veel by ons: ik bemin haar als eene Dogter. Mevrouw Veldenaar is veel verërgerd. Alle Vrienden groeten u hartlyk, en ik blyve
 
Uwe liefhebbende Moeder,
 
suzanna helder, gebooren van beek.




{==238==} {>>pagina-aanduiding<<}

Agt- en- twintigste brief. 

Mevrouw Alida Ryzig aan Mevrouw Petronella Everards.


Waarde vriendin!

Uw laatste Brief smaakt my ongemeen; om dat gy daar in bekent, belydt, en met uwe hand onderteekent, dat ik onbeschryflyk verre boven u verheeven ben, en dat wel door myn verstand. Zo doende, zal ik wel dra voor niemand het zeil behoeven te stryken, dan voor zeker ouden Potentaat, die ons, vroome Menschen, nu byna zesduizend jaar door zyn groot verstand van het eene kwaad tot het ander verleidde. ‘Zo dat ik maar zeggen wil, Kind, dat gy my daar mooi beet hebt: waart gy in zo een staat niet, en was ik zo eene puntige Huishoudster niet, die altoos zatter werk vindt, ik zou u dat eens anders beduiden; wel, wie hoort er van, zeg ik als nog.’ Aldus zou myne goede Tante over zo een affront schryven, maar ik zal my niet toegeeven...... Wel, die Jongen roert het dan bedroefd: ik heb nagt noch dag rust; hy krygt tanden en kiezen; zo hoor ik; en hy giert de heele Heeregragt by malkander..... Kom, ik zal

{==239==} {>>pagina-aanduiding<<}

deezen maar laaten leggen, tot dat ik er aan kan blyven; wanneer dat zyn zal, weet Joost. Nu, lang wagten doet wel lieven.


Ten vervolge.

Lieve Pietje, geef nu, mag ik u bidden, uw Man een goeden staapdrank in; want in geen halven dag mag hy zelf zyne schaduw in uwe kamer laaten zien; en ik geef myn Brief niet over, voor gy beiden ten minsten voor een uur of twaalf uitgekust en gevleid, en wat weet ik wat al meer, hebt. De myne is geen zier beter, hoe veel wyzer ook, dan de uwe. Hy wordt alle daag gekker met eene Vrouw, die evenwel niet doet, dan haar pligt en hart eischen. (C'est à dire, - haar Man plagen, en haar Kind smoorlyk lief hebben.) Ik heb hem daar, om gerust te kunnen schryven, met wel vier dikke onbeschofte quarto's Dictionaires, een Engelsche, een Fransche, een Hoogduitsche, en een Deensche, naar zyn Kantoor gestuurd, om in alle die Taalen bedaard naar te kyken, in welk een zin het woordeke verwarring in alle die taalen voorkomt...... En ik gun my zelf den tyd niet, om myn Knegt te zeggen: zie eens, of uw Heer slaapt of zoekt. Gy moet u thans door niemand in uw huis laaten stooren,

{==240==} {>>pagina-aanduiding<<}

ook niet door een Engel in een Menschenschyn - Chrisje Helder, meen ik. Niet t'huis, zy het woord, ook voor haar; ten ware zy u, met Willem aan haar arm, haar Christelyk en wettig Huwlyk kwam bekend maaken. In dat geval kunt gy haar afwagten. Zeg haar dat, en als zy het my kwalyk neemt - ja, dan moest ik Willems Zuster niet zyn. Heere! Heere! dat zo een knaap myne verdiensten een pas moet geeven by - Chrisje Helder.
Van 's Waerelds uchtendstond, (zo zou myn Nigt, de Dichtres, zeggen,) tot op den huidigen dag van gisteren, is er geene plegtiger, geene staatiger vergadering gezien, dan die, welke ik gistren, niet slegts bywoonde, maar waar op ik zelf eene der Hoofdpersoonen geweest ben. Indien zy door een onzer puik extra puik Poëeten moest beschreeven worden; [zy, door dit woordje versta ik thans de vergadering, en niet Nigt Hexameter; dit, om u niet in de war te helpen,] dan zou hy al rasch alles in den hobbel gegooid hebben. Gy weet, hoe die Vrienden handelen. Eerst verzinnen zy een hoope gevallen, nooit meer zo gehoord, mismassen die tot eenen roerom, en smyten daar dan hun held hals over kop in, hem daar niet uithaalende, dan om hem op den troon van een dwingeland, of in de armen van een lief snoepig Prinsesje te brengen! Nu, ik zal als Historie-Schryfster, en dus meer Kronyksgewys handelen.

{==241==} {>>pagina-aanduiding<<}

Naauwlyks ontsing ik den inleggenden van Willem, of myn Man stelde voor, om, zo als hy het beleefd noemde, by Vader en Moeder belet te laaten vraagen; en dan over dien Brief te raadplegen, en te zien, of er geen bevredigen opzat. Ofschoon ik nu wel gaarn beken, dat dit voorstel heel lief was; zo had ik echter, 't zy uit myne oude zucht om tegen te spreeken, of uit afkeer van moeite, geen zin in die party. Ik dagt, het zal gaan, zo als Tante zeit: het eene woord haalt het ander uit. Ik wilde den Brief maar in een couvert sluiten, en dan aan de stille overweegingen van een Moederlyk hart overlaaten. Ik zeide dit ook, en voegde er nog veel meer uit de Logica der Vrouwen, en uit myn Tractaat over het tegenspreeken by. Fluiten! Brampje keurde het af.
Hy heeft, met al zyn verstand, met al zyne eenvoudigheid, toch maar te veel van den geest der plegtigheid, die op zyne Moeder is rustende. Hy gaat niet druk ter Kerk, maar op plegtige dagen zou ik hem, en hy is anders heel wel te leiden, niet uit de Kerk kunnen slaan. Ik gehoorzaamde; dat is, zo als wy Vrouwen altoos gehoorzaamen, op zeer voordeelige voorwaarden. Ik besprak tot onze assistentie, als Gerrit het eens te grof maakte, Oom en Tantes gezelschap; geaccordeerd: te meer, wyl hy begreep, dat Mama Dominé en zyne Vrouw ook zoude inroepen.

{==242==} {>>pagina-aanduiding<<}

Fiat, zeide ik, hoe meer zielen, hoe meer vreugd. Hy zelf zou Dominé verzoeken. - Hoe zingen de goede Luteraanen? merkt du nich des Satans list? Hy glimlachte; Bram, meen ik. Dominé gaf zyn woord, niettegenstaande zyne veelvuldige ampts- bezigheden; en Zuster Collega, in weerwil haarer weder vermeerderde talryke kleine Gemeente. Freryk gaf er het afloopen van een Schip en zyn Kattenburgsche wandeling aan; en Tante zou wel expres een dag uitstellen, om haar Binnen-kamer te stoffen. Zo veel hebben allen met den vrede op, kind.
De plegtige dag verscheen; ik kwam met Oom en Tante, die by my gegeeten hadden, in onze koets voor de deur. Myne Mama nam Jantje op den arm, en was ontsteld. Enfin, ten vyf uuren zaten wy allen reeds in Mama's groote zaal thee te drinken. Dit eerste tooneel speelde schielyk af. Er heerschte een diep verleegen stilzwygen. Ik moest my zelf in myn arm knypen, om niet uittebarsten in lachen over dat verbruid potzig mengzel, en dat comique strydige tusschen elks natuurlyk gelaat, en dat aangelapte deftige, dat elk van hen meende te moeten aanneemen. Onze Gerrit zat met de houding van een gierig Koopman, die zo even een Schip verlooren heeft, en dan naar een Voetiaansche Preek luistert. Oom Freryk had veel, in zyn groot breed welgespierd bakkes, van een Schipper, die in 't hartje van den winter, met

{==243==} {>>pagina-aanduiding<<}

zyn Boekhouder in zyn kamer komt, terwyl zyn Wyf of Meid den haart legt te schuuren. Heftig keek als een dom Proponentekind, die in een Roomsch land het venerable ziet voorby dragen, en zwygen moet, dat hy barst. Ryzig, altoos de fatzoenlyke Man, 't is waar, maar die scheen wel een Professor in het Natuurlyk Recht; die op zyn Collegie de kwa Jongens, alias de Disputeerende Studenten, met een glimlach en lydzaame stemmigheid hoort abra cadabra babbelen, en zo denkt: snapt maar voort, ik zal uitspraak doen, Vrienden. De Dames? Om te schaatren! Pastoorsche keek met al de ernsthaftigheid van een Dominées Vrouw, met al de nieuwsgierigheid van eene oude Atheensche Vryster, met al de woordvolheid van eene Fransche Kraamster. Myne goede dikke vette Tante, als de echte Moeder van dat kind, 't welk door 't bevel van Salomon zo terstond door midden zal gekapt worden. (Apropos, dat vonnis is toch origineel: wat was die Salomon, met al zyn zwak voor zyn drie duizend Wyven, toch een wys Man!) Myne lieve Mama, reeds bleek en wat afgenoomen, zat met al het pynelyke van dien glimlach, waar mede de half hoopende, half vreezende onmagt den Tiran vleit. Ik? nu, dat kun je wel denken - met een gelaat, dat in elken trek uitriep: ook dit alles is ydelheid, ende kwelling des geestes. Jan diverteerde zich met de pretention van zyne Mama, en trok geen par-
{==244==} {>>pagina-aanduiding<<}
ty. Tante, die dit zwygen (schynt het,) te lang duurde, begon dus:
Tante. Wel, Nigt, wy zitten hier, zo als ik eens in een prent zag, net als het Sinode van Dord, nu er een Leeraar by is.
Ik. Ja, Tante, daar is ook vry wat overëenkomst tusschen; daar zal ook over een Arminiaanschen Balling gevonnisd worden: de Partyen zyn evenwel zo ongelyk niet, als op dat Synode.
Dominé. Ik zie niet, Mevrouw, dat gy de Remonstrantsche Ballingen veel eere aandoet, door die met uwen Balling te vergelyken.
Ik. Men moet, zo als Dominé weet, in eene gelykenis niet alles toepassen. Laaten wy ons maar by het onrechtvaardige, dat in beiden is, bepaalen; by de oorzaak stilstaande, waarom men beiden deed zwerven.
Dominé. Waarom sluit gy den Balling Cain ook niet in uwe gelykenis, Mevrouw Ryzig?
Ik. Om dat my hier toe de harssens te gezond zyn. Maar noch de arme Predikanten, noch myn Broeder, deeden iets, dat hun het leven in hun Vaderland onwaardig maakte.
Dominé. Is dan een Doodslager geen Man des doods?
Ik. ô Ten vollen: dat heeft Goudenstein ondervonden.
Dominé. Mag men zyn eigen Rechter zyn?

{==245==} {>>pagina-aanduiding<<}

Ik. Niet altyd, maar wel zyn eigen Verweerder.
Dominé. Des Jongelings slegte begrippen, losse zeeden en verharding in het kwaade, hebben hem al die rampen berokkend.
Ik. Wel, Dominé, dit zyn drie stellingen, die geen menschlievend hart kan aanneemen, ten zy zy wel beweezen zyn. En dat uw getuigenis reeds tegen dat van myn Heer en Mevrouw Maatig te ligt bevonden is, kan u niet onbekend zyn. [Oom viel hier tusschen.]
Oom. Ik dagt, dat wy hier kwamen, om Neef met zyne Moeder te bevredigen: wat doet nu dat d-rs geziegezaag tot de zaak? Hoor, weetje wat, jelui zeilt een verkeerde koers; vlak tegen wind en stroom, en netjes de haven voor by.
Juffr. Heftig. Ja, Vrienden, ik kan betuigen, dat er nu al heel andere praatjes gaan, en dat de Heer Leevend als jong Nasireër te Leiden zeer wel geleefd heeft; dat Goudenstein een regte Goliad van Gad was. Zie, myn Man zit er nu by; hy is een braaf Man; maar dat vasthouden aan 't geen hy eens begreep, was altoos zyn Konings zondentje: als hy iet tegen iemand opvat, wee dien mensche!
Tante. Ja, myn lieve Juffrouw, dat mag je wel een Koningszonde noemen. Want Koning Saul had ook altoos zo een pikanteri op David, en dat

{==246==} {>>pagina-aanduiding<<}

om dezelfde reden, om dat hy den reus Goudenstein had gedood, zo als Samuel zeit.
Van Oldenburg. Die zyne Ouders bedroeft, en zyne Familie schande aandoet, verdient mores te leeren; die deugeniet!
Ik. Dit past niet op myn Broeder, die heeft alleen eene Moeder - geen Ouders, als 't u blieft: en zyn Oom en Tante de Harde, zo min als zyn Broêr en Zuster, schaamen zich zyner geenzins.
Van Oldenburg. En ik schaam my hem Zoon te noemen.
Ik. En hy zou zich over niets te schaamen hebben, had gy zyne Moeder niet getrouwd. [Dit was scherp genoeg, ik weet het; maar dat zo een knaap van schaamen praat!].
Oom. En ik schaam my, onder zulke fatzoenlyke Heeren - en Keizersgragters, zulke ryke Lieden, zo een hagels zot gekakel en gekwaak te moeten hooren; en dat ik daar aan het afloopen van zo een schoon Schip nog gegeeven hebbe. Het diept, noch droogt, en maakt Neef beter noch erger. Ik mag de Satan weezen, als ik zulk gebabbel in myn Botterton onder al myn Zeebonken hoor, en.....
Tante. Sus! Kind! Denkje dan met al jen vloeken niet, dat Dominé er byzit? Zwyg toch, bid ik je.
Oom. Wat Dominé, je Zusters Dominé; een Dominé moet vreede en genade verkondigen; die dat

{==247==} {>>pagina-aanduiding<<}

niet doet, hou ik voor geen Dominé, al hing zyn pruik op de hakken van zyn schoenen; al had hy honderd mantels en beffen aan. Kort en goed: maar jy, Meester Gerrit, bent de eenige oorzaak van al dit geduivel, en je Wyf heeft net zo veel te zeggen als Eva, toen zy uit het Paradys was gedreeven. Jy buldert en raast; Moeder zucht en schreit; en jy krygt ondertusschen je d - zin. Want je bent net zo een knaap, als de Joost van de Negers; je wordt gevleid, om dat men bang van je is. [ Gerrit wou spreeken.] Zwyg, zeg ik je, tot ik gedaan heb. Zie, als Willem een Struikroover geworden was, 't is jou schuld. Ik ben nu maar een onkundige Zeerob in myn hart, maar ik heb een braaf Mans Jongen mee naar Batavia genoomen, onder myn opzicht. Had ik dien knaap nu eens op een woest Eiland met een Zeemans Gebedenboek buiten boord gezet, en gezeid: hier jy, Sinjeur, leer dat van buiten, en bekeer dan de Wilden; zou ik dat voor myn God hebben kunnen verantwoorden, zo hy een Heiden of een Sociniaan geworden was? Maar ik hield hem in myn Cajuit, en liet hem de Stuurmanskunst leeren, en alle daag uit den Bybel voor my leezen; en nu is hy een hupsche Vent, en een goed Christen-Mensch, God dank!
Dominé. Kaptein, uw ampt verschoont u; maar zulk gevloek en geraas ergert de vroomen, en past geen Christen.

{==248==} {>>pagina-aanduiding<<}

Oom. En jy, Dominé, kunt in uw ampt geene verschooning vinden, als gy Ouders tegen hun Kind opstookt, en de twist aankweekt. Dat brengt de Heidelbergsche Kattekismus niet mee: die spreekt van Vreede en Heiligmaaking, zo als myn Ziekentrooster altyd zei; en behalven dat hy een dronken zwyn was, verstond die joului winkel maar fiks.
Dominé. Het geen gy daar zegt, zoud gy niet bewyzen kunnen.
Oom. Het bewyzen is de Dominées er zaak; ja zelf, dat wit zwart is; of zy hebben haar tyd verluierd op de Academies. Een Zeeman zeit maar, wat hy hoort en ziet. Wat hoef ik te bewyzen, hoe het compas wyst, als elk het zien kan, dat de naald zuid west ten zuiden staat? Maar jy, Keetje, zit zo stil, of je in de Kerk zit. Nu, dat past zo in de Kerk, en die 't niet hooren wil, mag er van daan blyven, (als de Vrouw hem, zo als de myne, niet alle Zondag met een zesthalf in de zak heenstuurt;) maar hier is het, Broeder geef my de hand. Heb je niet wat te zeggen, spreek nou op: toe maar, alles moet er uit.
Mama. Gy weet, Broeder, dat ik myn Zoon lief had; ik kan niet zien, dat ik misdeed, met hem naar Leiden te zenden, daar by braave Lieden te laaten inwoonen: hy stemde er zelfs in. Moeten aan my de gevolgen van zyn ligtvaardig gedrag geweeten worden? Dan beklaag ik alle Ou-
{==249==} {>>pagina-aanduiding<<}
ders, die Zoons laaten studeeren. Myn vrees voorspelde my ook, dat er nooit dan verdrietelykheden tusschen myn Man en myn Zoon zouden voorvallen. De een zo heftig, zo trotsch; de ander niet toegeevend, niet gemaklyk te verzetten. [Zy schreide.] Heb ik zo kwaad daar aangedaan? Blyft hy myn kind niet?
Oom. Hoor, Zusje, jy bent een braave Vrouw, die God vreest. En jy, Gerrit, bent een ruwen Ezau, een regte Nabal uit den Bybel. Op de Beurs benje een eerlyk Man, dat meen ik niet. Je drinkt je glas baai, je rookt je pyp; je loopt naar de Kerk; maar je weet je geen zier naar de Wyfjes te schikken. Zo een Vrouw, als Keetje, dient je als een vuist in jen oog. Vermoerd, jy moest zo een rykgeladen Haarlemmerdyker Driedekker van een Wyf hebben, die jou zo eens de volle laag kon geeven, dat je dagt, dat het aan de vier hoeken van je lyf kermis was. Dat zoete poppe Vrouwtje is je partuur niet; daarom neem ik het voor er op, en je zult verd - d en verd - d hebben ook! Want het legt er nu toe. En had Keetje myn en myn Martha's raad gevolgt, zy had gezegt: ‘Hoor jy eens hier, kammeraad. Hoe zal dat met ons? Jy op 't Kantoor, ik in de botlery; jy baas over je Kantoor-Jongens en kaale snoeshaanen, ik over myn Meiden en myn Jongen.’ Alles had wel geweest; maar de goede Vrouw wierd bang voor je; en jy Sinjeur

{==250==} {>>pagina-aanduiding<<}

staat nu als een haan van een stooter te kraaijen, of je heele heldenstukken verricht had. En wat heb je toch uitgevoerd? Een lief zagtmoedig teer poppetje van een Vrouwtje overduiveld; anders niet. Wel, me dunkt, de aarde moest te koud zyn, daar zy over ging, wil ik spreeken. Ik word ook wel eens boos op Martha, en dan scheld ik, dat het rookt, niet uit boosheid, maar toch, dat moet dan eens rond staan. En zy zit dan niet te kryten in een hoek. Zy zeit, tuttermatut, 't zal waaijen, en dan lach ik, en wy maaken vreede; dan eeten we eens stokvisch, en alles is dubbeld wel. Wy leeven als kinderen, maar 't Wyfheeft de sleutel van de kast; dat hoort zo, zeg ik je.
Van Oldenburg. Myn Vrouw en ik leeven wel.
Tante. 'k Zeg wel leeven, tegen jou! Wel, Gerrit, waarom is jen Vrouw dan puur bang van je? Het ze wel magt om een strootje in tweën te breeken: he? [De dikke Vrouw verzette zich op haar stoel, zo yverig was zy.]
Van Oldenburg. Wy zyn aan niemand rekenschap schuldig; en in myn huis versta ik dat gecommandeer van je lui niet.
Oom. Hoe zit de takelagie zo satans in de war by jou? Wie kommandeert in jou huis, als jy zelf? En zwalkt jy Zondags ook nog al naar de Kerk? jy rooit by myn dasje weinig van het woord. Leert Dominé Heftig dan niet, dat als er eens iemand van ons wat verbruid heeft, dat

{==251==} {>>pagina-aanduiding<<}

men hem dan eerst onder vier oogen moet bestraffen; en als hy daar niet naar hooren wil, dat men het dan de Gemeinte moet zeggen, en dan is 't erger voor hem.
Juffrouw Heftig. Daar heeft Kaptein gelyk in; daar hadden wy nu onlangs nog een voorbeeld van in Broeder......
Dominé. Nu, Myntje, ik zou dat hier niet te pas brengen. Hier zyn zo veel wyze Lieden, dat wy wel hadden mogen t'huis blyven: ik zou echter wel eens willen hooren, wat er op de woorden van Mevrouw van Oldenburg is te zeggen, ofte wel aantemerken.
Ryzig. Het is my leed, dat hier zo veele woorden gewisseld zyn, die zo weinig instemmen met het oogmerk, waar toe wy hier by een zyn. Mevrouw van Oldenburg heeft in veelen opzichte gelyk. Maar haar Zoon is geen slegte knaap geworden: dus is dit punt afgedaan. Alle de berispelyke daaden, door hem begaan, zyn de gevolgen van zyne overgroote liefde voor de beminlyke Juffrouw Roulin; of liever van zyne inwooning by den Heer en Juffrouw Roulin. Hy heeft ook maar verweerender wys gevogten. Is dit gevegt ongelukkig geweest voor den aanlegger, den tergenden Lasteraar; myn Broeder is daar niet aanspreekelyk voor. Men heeft hem vervolgens zeer onbillyk behandeld. Ik wil alle haatlykheden vermyden; maar zeker men had zulk een Jongeling geen

{==252==} {>>pagina-aanduiding<<}

hoonenden Brief moeten schryven, geld weigeren, bedreigingen doen; aan 't hoofd leggen maalen over slegte gevoelens, die hy niet heeft, of niet als zodanig inziet. Ja, hy heeft gespeeld; grof zelf; dit keur ik af: maar hoe komt hy aan de speeltafel? Een Jongeling van zynen edelen werkzaamen geest, is door de natuur niet tot die laage verderfelyke ondeugd geschikt: 't is de Afgod der domste lichtmissen. Maar laaten wy hem noch voorspreeken, noch veröordeelen. Laaten wy hem zelf hooren spreeken; en die hem dan nog voor een verhard Zondaar kan houden, sta vry af van zyn Christendom.
Ryzig zeide dit met al den ernst van een eerlyk Man, en met dat streng fraai gelaat, dat hem in zo een geval zeer wel staat. Elk zweeg. Dominé keek voor zich; de Vrouwen schreiden. Oom pruttelde in zyn zelf met goedkeuring en verwondering. Ryzig schonk een glas wyn met water, en verzogt Mama, om eens te drinken. Na dat de eene uit schrik, de tweede uit ontsteltenis, de derde om meê te doen, de vierde om niet hardvogtig te schynen, gedronken had; vroegen Mama's oogen: Ryzig, hebt gy een Brief? - Ja, Moeder, (zeide hy,) en ik verzoek dien voor te mogen leezen. Mama rees machinaal op, kwam naar Ryzig, barstte in traanen uit: ô Hemel, (zeide zy,) zyn myne stille gebeden, myne droeve traanen verhoord? Waar is hy? zeg my dat, waar

{==253==} {>>pagina-aanduiding<<}

is myn Zoon? Zy was ysselyk aangedaan. Van Oldenburg was zo bekommerd, zo bewoogen met haar, en keek zo benaauwd, dat ik oogen te weinig had om alles te zien. Wy bragten Mama op haar plaats: Ryzig zat naast haar; kuschte haar met medelyden en achting; (gy weet, hoe sterk hy teekent!) en las toen den Brief voor. Echter niet dan onder het verstoorend aanmerken van elk naar zynen aart. By voorbeeld: toen myn Man las: wat kan ik schryven, de daad is gepleegd: zei Pastoorsche, met veel zelfsovertuigde meerderheid, terwyl zy met haar lange kin haar neteldoeksche halsdoek plat drukte: ‘Ja, wat zult gy schryven; de daad is en blyft gepleegd, dat weeten wy; en ik heb die nog gisteren zeer omstandig by Nigt, de Scheepens - Vrouw.....’ [Dominé stootte haar aan, en zette een paar norssche blikken op, waar voor zy mommelende in haar schulp kroop.] - Op de woorden: myn leven in gevaar, immers myne veiligheid. ‘Wel, zei Moeder Martha, dan moest ik geen Tuinkamertje, of geen goed hart hebben, om je in te verschuilen. Want hoe zou onze Hoofd-Officier in zyn harssens krygen, om een Student buiten in myn Tuin te komen zoeken?’ - Hoe verlang ik te weeten, hoe gy, myne lieve Zuster, hoe myne tederbeminde Moeder, enz. Myne Moeder was geheel droefheid, en zei alleen: ‘konde ik u dat, aan myn hart houdende, zeggen!’ - Ik

{==254==} {>>pagina-aanduiding<<}

hoop dat de harmonie van Mama en u in volkomenheid blyft! ‘Hum, hum, grommelde Oom, dan zou de harmonie met Gerrit verre weggeraakt zyn.’ Van Oldenburg keek heel zuinig, maar verbeet zich. Vervolgens las Ryzig den Brief aan Mama. Elk was ontroerd, niemand sprak; veelen schreiden. Daar hy zynen schuld zo ootmoedig belydt, moest Dominé Heftig den Predikant nog eens uithangen. ‘De werkheiligheid moet dus van de vrye Genade vergeeving smeeken, ô diepte!’ - Vergeef my alles. ‘Alles.’ - riep myne Moeder, haare armen uitstrekkende, als of zy haaren boetvaardigen Zoon daar in van haare vergeeving verzeekering wilde geeven - ‘alles is u vergeeven, myn Zoon, myn Willem.’ Zonder deeze vergeeving is my het leven een last. Ik smeek niet om in uwe gunst hersteld te worden: laat ik my die door een goed gedrag herwinnen, enz. Ryzig lag toen den Brief op Mama's schoot. Niemand sprak, zelf Pastoorsche niet. Mama vroeg niets, dan, ‘waar is hy?’ - ‘Ik weet het niet, zeide Ryzig: alleen weet ik, dat deeze onder het adres van Majoor Veldenaar gekomen is, zo veele weeken na hy gedateerd wierd.’ - Ach, riep Mama, dan zal hy ‘dienst genomen hebben.’ Dit denkbeeld trof haar aandoenlyk hart te sterk. Ryzig meende haar te kunnen verzeekeren, dat haare vrees ongegrond was. Gerrit zat in gedagten, en scheen

{==255==} {>>pagina-aanduiding<<}

wel een zeedelyk vegtpartytje in zyn hart waar te neemen.
Ryzig. Ik verheug my, dat myn Broeder het hart zyner Moeder heeft weder gevonden. Alles zal te regt komen, alles. En indien hy niet verkiest voort te studeeren, zal ik hem zeer goede voorslagen doen: in den gelukkigen Man zyner Zuster zal hy een Vriend - een Vader vinden; hy kan zich met my associeeren. Geen bekrompen geest, geen kwalyk geplaatst hart, zal hem onder verpligting brengen: zyne Moeder moog hem genade bewyzen; maar yder buiten haar zal hem recht doen. [Gerrit stond op.]
Van Oldenburg. Dat zal zyn Vader hem ook doen. Zyn Brief heeft my getroffen; ik dagt niet, dat hy zo veel van zyne Moeder hield, en zo veel van Gods Woord wist. Ik heb niet wel gedaan: ik was jalours op hem; ik had myn Vrouw lief, en kon niet dulden, dat ik om hem minder in aanmerking kwam. - Kom, alle maats goê maats. - Ik wou, myn lieve Vrouwtje, dat ik Willem nog van daag by je kon brengen; wel, lieve God, ik mag niet zien, dat je zo bedroefd bent.
Oom. Wel, zie zo! zo komt de regte Erfgenaam aan zyn goed, en alles in den emmer.
Van Oldenburg stond op, omhelsde myne Moeder, en wist niet, wat hy doen zou. Hy beloofde alles, hy sprak van.... ja ik weet het zelf al niet meer. - Hy kwam naar my toe: ‘Daatje,

{==256==} {>>pagina-aanduiding<<}

zeide hy, willen wy geen goede Vrienden worden?’
Ik. Niets liever; die myne Moeder lief heeft, is voor my niet onverschillig. [Hy omhelsde my, ik kuschte hem, zonder er iets spottigs by te voegen; zeker, ik wist er nog al van ook.]
Tante. Wel Gerrit, wel Man, ik sta verwonderd over je; kom dat is kostlyk; wel lieve God, we leeven hier een haanetree lang, en dan nog te kibbelen en te kribbenbyten; wel, daar liefde is, is God: was nu onze arme Willem maar by ons!
Oom. Daar is myn hand, Gerrit, nou ben je by myn - eerst myn Broêr; en nou zal ik ook doen voor jou, daar je niet aan denken kunt.
Ik zou u nog wel meer schryven, maar ik kan niet langer. Enfin, alles is dan maar mooi, met Vader en my: de koets was gereed; ik reed met myn Jantje naar huis; hy was recht hartlyk, en droeg het kind voor my. Ryzig vertelde my des avonds, dat van Oldenburg had voorgesteld, om een Brief aan Willem te schryven. Meid lief, wat ben ik nieuwsgierig naar een Brief van onzen Gerrit! Ik hoop toch, dat hy onder myn adres zal gaan. Wy moeten nu maar met magt aan 't Brieven - schryven; Bram zal er ook aan; Oom en Tante, dat kan niet missen. Wisten wy maar, waar hy is! Anders dunkt my, zo hy

{==257==} {>>pagina-aanduiding<<}

niet gevonden wordt, moeten wy in alle Couranten een Advertissement plaatzen; en eene Premie van duizend Ducaaten belooven, aan elk, die hem levendig weet aan te wyzen, en veilig te bezorgen in de armen van zekere jeune Beauté. Hier by Willems Brief: geen geheimen voor Mevrouv Helder.
 
T.T.
 
alida ryzig, gebooren leevend.




{==258==} {>>pagina-aanduiding<<}

Negen- en- twintigste brief. 

Mevrouw Alida Ryzig aan den Heer Willem Leevend.

Wel, myn lieve Willem, wat een miserablen devooten Brief hebt gy my daar geschreeven! 't Is, of gy uw Land hebt helpen verraaden, en het komt op het omvergooijen van een ondeugend Schepzel uit. Niet, dat ik uw berouw afkeur; geenzins: berouw is het minste, dat men doen kan, als men 't verbruid heeft. Gy weet ook nog wel, dat geen myner minste stelregels deeze is: doe niets ten halven, blyf er af, of doe het met glans. Het moet my des recht lief zyn, dat gy u niet vergenoegt met het kruimelagtig berouw van den Apostel der Deïsten, Steinbart. Deeze titel is geen eigenvinding. Een eerste bol onder de Deïsten, met wie ik zo wel eens een harrewar-partytje over het Historiesch-bekleedzel heb, zeide my onlangs: Steinbart is de Apostel der Deïsten; hy beweegt my byna, om een byna-Christen te worden. Maar om tot uwen Brief weder te komen: Ik zie er vry zo wat van die trekken in, die myn Broêrtje al vroeg karakteriseerden; trekken, die de verbryzeling des harten zeer

{==259==} {>>pagina-aanduiding<<}

oneigen afbeelden. Ik neem evenwel u die fierheid niet ten ergsten af. ‘Kom met een opgeregt hoofd, in eer en veiligheid, in uw Vaderland te rug.’ Bestig! Zo hoort het ook. Hy, die berouw heeft van jeugdiglyke dwaasheden, en die door een deugdzaam gedrag wil uitwisschen, moge zo spreeken. Hy kan zelf eischen, dat hem recht gedaan wordt, met opzichte der lasteringen, tegen hem uitgeworpen. Dit is men en zich zelf en zyner Vrienden verpligt, en in dit licht beschouw ik uwe fierheid, als een bewys van uwe onschuld, en van een waarlyk welgeplaatst hart.
Ik maak deeze aanmerking, eensdeels om u te doen zien, dat uwe ook wel eens beleedigde Zuster denken kan; en anderdeels, om u te doen opmerken, welk een klugtig Weezen de Mensch is. Wy glimlachen dikwyls om de onbestaanbaarheid van andren met zich zelf; wy zien met medelyden, hoe hy schynt aftehangen van alles, dat buiten hem werkt. En geloof vry, Wim, dat hy, dien wy het oplettendst waarneemen, ons nog fopt, en duizenderlei gedaantens, waar in hy zich vervormt, voor ons oog weet te bedekken. Een voorbeeld: iemand beleedigt my; het eerste teeken myner gevoeligheid is wraak; wy peinzen, hoe dit best betaald te zetten; wy teekenen eene sterke carricature van zyne onwaardige behandeling; leggen hem oogmerken te last, die hy niet had, niet wilde, niet konde hebben; en dit zou-

{==260==} {>>pagina-aanduiding<<}

den wy bedaard zynde niet toestemmen; al was het maar, dat wy hem daar veel te gek toe reekenden. Wy zyn zulke slegthoofden, en zo valsch, dat wy zyne deugden zelf, die men méérmaal toejuichte, stout en styf ontkent. Een duidelyk bewys, dat men wel degelyk in drift iets zegt, dat niet aanwyst, hoe wy eigenlyk over een ander denken; iets, dat my meermaal door onze Vriendin betwist wierd. Het inkomen van een goed Vriend, een aartig woord van een snappend kind - ja nog veel minder toeval, kan ons reeds omzetten. Wy beginnen te bedaaren, zien de zaak anders in. Een aandoenlyk gesprek zet ons in een half uur al verder voort: wy willen vergeeten, vergeeven, alles zal over zyn. Keert het geval om; een Knegt of Kruijer schelt onbezuist: wy schrikken, worden boos - onze beleediger wordt door eenige harde geluiden van een schel weer veel erger in onze oogen. Een Dienstmeid breekt een porceleine Spoelkom; dit maakt de verzoening byna hoopeloos. Daar komt schielyk een plaisier - partytje op; wy zyn opgeruimd, de beleediging is een beuzeling; 't was zó kwaad niet gemeend. Al de Loges zyn besproken; al de Balcons bezet. De Comedie - party ligt in duigen: Cinna wordt gespeeld, en wy kunnen er niet by zyn: wy zyn gramottig, wy beginnen weer te kaauwen op de beleediging. Nog wat. Wy leezen, in een stil uur van afzondering, een goed

{==261==} {>>pagina-aanduiding<<}

wel geschreeven, Christelyk Zeedekundig Boek. Wy zyn geheel berouw en mismoedig over onze dwaasheden, onze wraaklust, onze opvliegendheid, over onze onverschilligheid voor God en zyne wetten. Nu zullen wy onze schreeden bewaaken; wraakzucht? dat monster zal verdreeven worden; wy zullen nu zó vroom, zó redelyk, zó Christelyk leeven! En wy meenen het ook ter goeder trouw. Wy verzoenen; wy vergeeven een' zeer groote verongelyking. Ons bloed verkoelt; onze aandoeningen verstaauwen; het Enthusiasmus treedt te rug: het Enthusiasmus, dat alles mooglyk maakt. Wy denken bedaard; en overdenking verkoelt altoos onze driften, van wat aart die zyn. De bron vloeit niet meer onmiddelyk uit een ontroerd hart, maar neemt nu weder haaren loop door het verstand, en stuit dáár. De altoos weegende Rede staat op zich zelf. 't Vernuft raakt met het oordeel aan 't kibbelen. Een ongevallig voorval treft de nog bedroefd zwakke plaats; wy krygen byna berouw van ons berouw; en alles raakt overhoop.
Ik heb thans zo een lust, om wat aan u te schryven, dat ik morgen op nieuw meen te beginnen.

Ten vervolge.

Gy weet, Wim, dat ik magtig graag in den Bybel lees; er is iet zo naïf, zo waar, in veele pas-
{==262==} {>>pagina-aanduiding<<}
sages, dat men niet moe wordt, daar aan te denken. - Thans valt myn aandagt op Koning Pharao. Get, Jongen, die grillige Potentaat geeft zulk een eigenlyk afbeeldzel van een Menschelyk hart! Luister eens. Dan wil hy Isrel laaten trekken; dan in 't geheel niet; dan slegts tot zo ver. Dan verbiedt hy het op nieuw; dan voor zo veele dagen; dan herroept hy het bevel. Nu zendt hy hen zelf weg; dan jaagt hy ze na, en wordt - zo als dat behoort, de dupe van de Historie.
Het eenige kenmerk, dat er is - neen, dat schryf ik daar niet goed - het eenig schynbaar onderscheid, dat er is, tusschen eene Vrouw, die men eene Malloot, en die men eene venerable Vrouw noemt, bestaat hier in: dat de eerste haar hart met de voering boven, en de andre het zo draagt, als het haar gegeeven is. Maar het eenig waar onderscheid, dat er is, tusschen eene verstandige Vrouw en eene Zottin, zal hier in geleegen zyn: Het oordeel der eerste laat met koele bedaardheid de driften schoon uitraazen, en hoort al haar gesnap aan als de praatjes van een Man, die een schoone roes gedronken heeft; en laat haar eigen verstand het besluit opmaaken. De tweede handelt als iemand, die raazend is van kiespyn, en de remedien haarer driften, als zo veel schreeuwende Botermarkts - Kwakzalvers, opvolgt; de heftigsten evenwel zyn de eersten, die men probeert.

{==263==} {>>pagina-aanduiding<<}

Wat zegt gy, vorder ik niet deeglyk in myne kunst van waarneemen? Myn Man, aan wien ik ook in deezen een lynbaan vol verpligtingen heb, stelde my onlangs voor, om in onze eeuw van Maatschappyen, Societeiten, Genoodschappen en Collegies, een Gezelschap op te rechten, waar in men Zeedelyke proeven doen zoude op het hart. Elk der Leden moest zyn eigen hart mede brengen, en ter proefneeming overgeeven; als ook Observations Lysten, by alle geleegenheden gemaakt. Wat zou daar te doen weezen! Magtig, Jongen, kom maar gaauw t'huis, gy zult de eerste aan de beurt liggen. Ik wil op u kyven. ‘Gy, Daatje!’ Ik zelf: wie zou het doen, buiten my? Mama is te zagt. Onze Gerrit beschuldigt zich zelf. Oom kan beter zeeën dan harten peilen. Tante? Wel, die is de Vrouw uit het Euangelie! En zo bly met haar eenen gevonden penning; dat zy om al de overigen - ook niet aan my - denken kan. Morgen zal ik u spreeken, maatje! 't is nu te laat.
 
Ik weet niet, hoe ik dit gekyf aan zal vangen! Was het te doen, om u een verbruiden zet of twee te geeven, ik zou my des noods hier toe laaten gebruiken. Ik heb al eens gemeend, aan uwe Vriendin Chrisje die commissie op te dragen;

{==264==} {>>pagina-aanduiding<<}

maar hoe zal zy resolveeren kunnen, nu zy daaglyks den Heer Renting ziet, haar gelaat in een knorrigen luim te verbergen. Noem je lui, geleerde Melkmuilen, niet Venus de zachtjes glimlachende Godin? Zegt Steele niet, dat een Meisje nooit in zo een goed humeur is, er zo liefjes uit ziet, dan wanneer zy juist, wel niet verliefd is, maar zo eenige stille tikken van haar hart waarneemt, voor the gracious Lover of her heart? Uwe Vriendin Pietje? Die is in deezen tot alles doodlyk onmagtig. Ryzig? Wel, die is te zeer een Man, om zich tot kyvery te verlaagen. Nigt Hexameter? Die heeft thans geen tyd; en hoe weinig indruk zouden de vergramde oogen van zo een kruipend weezentje, (u voorheen al eens beschreeven,) kunnen hebben by een knaap, die haar heel maklyk, als een stout klein haanenveertje, op kon neemen, en in den gang in het jassenkastje sluiten! Mevrouw Helder dan? Mevrouw Helder is te zeer de Vriendin uwer Moeder, om te kunnen bestraffen, als die zegent. Je moet evenwel wat hebben; dat helpt niet. Foei, Wim, ons zo lang in zulk eene ongerustheid te laaten; en ons nu een Brief zendende, die wy zo rasch opbreeken, of het lak gloeijend heet was, en wy bang waren om onze vingers te branden; zwygt gy de plaats, waar gy zyt; en dat enkel om dat gy uwe fierheid niet breeken wilt. Dit noem ik, ten koste van ons allen, uwe trotschheid bot vie-
{==265==} {>>pagina-aanduiding<<}
ren: hoe dit nu strookt met berouw en bekeering, kan ik niet zien.
Hoor, Broêr, gy moet te Amsteldam komen, al was het maar alleen, om uwe bekeering te voltooijen. Hier toe kunt gy nooit een gelukkiger tyd aantreffen dan deezen; en vooräl is hy gunstig voor zieken van uw soort.
Al het Zeedelyk kwaad ontspruit uit ongeregelde, wilde woeste driften. Deezen te stillen, is de geneezing der ziele bewerken.
Het Arcanum ligt in de Muziek. Orpheus, Arion, en Thimotheus waren, in hun vak, de Boerhavens en van Zwietens der oude Grieken. Gy zult in uwen verhaasten vlugt voorzeker geen Boeken mede genoomen hebben; en wie weet, of in de woestyn, waar gy zyt zwervende, en omdoolende, wel ooit een Man, als Pope, ook by naam bekend is; anders wees ik u naar zyne Ode for Music, en wel, by voorbeeld, naar deeze regels:

By music, minds an equal temper know, 
Nor swell too high, nor sink too low. 
If in the breast tumultuous joys arise, 
Music her soft, assuasive voice applies. 
Or, when the soul is press'd with care, 
Exalts her in enliving airs, enz. 


En in Amsteldam is het thans zo musicaal, dat, indien de dolle Koning Saul hier kwam, hy zou

{==266==} {>>pagina-aanduiding<<}

zo mak als een schaap worden. Melancolie en woede vinden hier zo min herberg, als de waarheid. Zwaarmoedigheid en gramschap zyn hier zo weinig in tel, als een eerlyk Man, die voor geen schelling credit heeft. De geheele Stad is niets dan eene vergadering, waarin men met zang en dans den tyd de deur uitjaagt. De Comedien zyn in Opera-Huizen, de Kabinetten der Natuurkundigen in Muziek-Zaalen veranderd. Wy zyn niet flegts bezield, maar bezeeten door den Geest der Muziek! En ten bewyze zou kunnen strekken, dat men thans dertien maal agter elkander azor en zemire op onzen schouwburg gespeeld heeft. niet de fransche, die gek; niet de vlaamsche, die laf; maar een hollandsche azor, die nog veel ondraaglyker is. Ik ben er ook geweest: gy weet het spreekwoord: daar één zot loopt, daar loopen er meer? Het ging myn kroon te na, dat ik met myne geweezen Salet-Vriendinnen evenwel niet één woordje over Azor kon meêdoen: want Azor is hier scheering en inslag. De Decoratien zyn nog al fraai: maar het Paleis, of de Kroonzaal van Azor, heeft veel van een stuk uit een Sintnicolaas-Winkel, dat men een verlicht Perspectif noemt: en toen de Vorstelyke Persoonen met de Familie er ook in zaten, hadden zy veel van een half douzyn suikere Poppen in Gala klederen. Schippers speelde meesterlyk voor Ali: ik zag hem met vermaak. De

{==267==} {>>pagina-aanduiding<<}

stemmen? Gy kent de meesten...... Neen, ik lees liever de oorspronkelyke vertelling van de Schoone en het Beest; zo als die staat in Madame de Beaumont. Dan, liever de Deserteur, Opera! Jongen, die heb ik onlangs, naar eene goede overzetting, zien speelen; maar zó, dat ik waaragtig al myne onöverkomelyke zwaarigheden tegen de Operaas voelde wegglippen. De Louise wierd onverbeterlyk gespeeld! Nooit zag ik iets van Sardet, dat er by verdient genoemd te worden. Mont-au-Ciel was geen zier minder. Ik zag dat zelfde stuk eens in den Haag door Franschen speelen; maar zo slegt heb ik nooit iets, zelf in de vier Kroonen, gezien; evenwel, de geheele Beaumonde was er tegenwoordig; en de uitmuntende Acteur Bingli, (die hier eens is uitgefluit,) speelde zeker voor een vyftig of zestig Burgerlieden, zonder smaak. En nu hebben we evenwel Treurspelen van zeer bekwaame Lieden: de Monzongo, by voorbeeld; de Ryk, de Codrus! Maar neen! Vive la Musique! Al stond er nog eens un grand Corneille onder ons op, Azor, die broodmagere malle Azor zou voortgaan. Indien deeze misikaale bezeetenheid langer duurt, dan voorzie ik, dat wy, als de Hernhutters, nog zingende Predikatien zullen krygen. Onze vreedelievende weereloosheid omtrent onze dierbaare Geloofsgenooten hebbe men aan de Muziek te danken. Zy heeft alle harten week, alle handen slap gemaakt,

{==268==} {>>pagina-aanduiding<<}

en wy gaan zo al musiceerende naar de kelder. Nog meer. De zagte nooten der verdraagzaamheid smelten zo al ongemerkt weg, tot eene vreedenlievende - onverschilligheid. De Christen en de Deïst zeilen recht Broederlyk half wind. Door die zelve lieflyk bedwelmende Muziek zal ons Vaderland wel dra in eene kalme gedagteloosheid insluimeren. Wee, zo men dan roept: de Philistynen zyn over u! Kom dan per post hier, gy zult uw degen weg smyten, en de schim van Goudenstein omhelzen.
Daar, lees uw Stiefvaders Brief, en word overtuigd. Wat, denkt gy, heeft hem bekeerd? De Musicaale toon, waar op myn Man uwen Brief voorlas, het toonkunstig en eenstemmig geween der Vrouwen, (niet de Brief zelf, daar heeft hy geene redeneeringskragt genoeg toe,) hebben dat uitgewerkt. Heb ik myn stuk niet taamlyk goed beweezen?
Hoe komt het, dat gy geen woord schryft van Pauw Helder. Weet die ook niets van uw geval? Of moet die u ook al komen opzoeken? Weet gy wat, het schynt my toe, dat jy, Sinjeur, zo al vry wat karakter-trekken hebt van Mozes Josef. (niet dien van Bitaubé.) En dat wel, niet zo zeer aan zyne kuische zyde, als wel in een ander opzicht. Ik beken echter, dat het voor een braaf zeedig Jongeling veel makkelyker moet vallen, eene ontuchtige bejaarde Matrone te ontwyken, dan

{==269==} {>>pagina-aanduiding<<}

een lief, mooi, deugdzaam, door u zwak geworden Lotje Roulin. Zie, wy kunnen niet weeten, of Josef niet idolaat van Lotje zoude geweest zyn; ik geloof het zelf, want zy teekende dan maar eens alles, wat roerend, en bekoorlyk is: en hoe of gy by die Egiptische Matrone de kreupele waard zoud geslagen hebben! Zo als ik gister avond uit myn slaapkamer zag, dat eenige Vrienden in een stil zeer berucht slegt huis deeden; zo dat, eer de wagt kwam, de heele boel al door de glazen lag, en de Dame Mama het op haar witte zyden koussen op een drommels doodje ontliep. Deeze volgende overëenkomsten hebt gy met Josef. Die droomige hooggevoelendheid, waar door gy, in uwe verbeelding, zon, maan en sterren voor u ziet nederbuigen. Dan, die waan verdient eenige verschooning, want zy is gegrond op dien veelverwigen rok, die Moeder u, met uitzondering van uwe Zuster, maakte; in die vleijende goedkeuringen, waar mede de zoete Vrouw u altoos behandelde. Nu, dat zy zo. Gy zult, als gy t'huis komt, Vader, Moeder, Zuster, Broeder, Oom en Tante, zo al niet voor u zien nederbuigen, echter u zien omhelzen; en zo zal dit een Blyëindend Treurspel zyn. Om in de winkel van een Tooneelspel te blyven, moet gy trouwen; dat kan niet anders: ik heb een lieve Meid voor u op spoor; een Nigt van Ryzig. Dit is, al wat men met monden proeven kan; en veelen houden haar voor zo fraai als Chrisje.

{==270==} {>>pagina-aanduiding<<}

Hier hebt gy, zo als Dominé Heftig dat noemt, Teerkost op uwen weg. - Apropos van Dominé. Ik hoorde hem onlangs zeggen: Het Geloof is de wandelstok door dit leven, die men aan de poort van den Hemel laat staan. Dit is toch wel aartig, dunkt my........ Brampje wil hier wat by schryven; hoe weinig tyd hy ook heeft. Vaar dan wel, tot wy elkander zien: dat het spoedig zy, wenscht
 
Uwe liefhebbende Zuster,
 
a. ryzig.


Waarde broeder!

Als een Postscriptum voeg ik hier eenige regels by. Ik ben uw Vriend; ik hou niet van veelzeggen, daar gaat te veel tyd mede verlooren: doen is de zaak. Dat ik uw Vriend ben, verzeeker ik u; en dat ik met een allerbyzonderst genoegen in u den Broeder van myne Vrouw omhels, is even waar. Kom, en overtuig u van deeze gezegdens. Ik stel het berouw onder de edelste pligten eener ligtverdwaalde jeugd. Voed gy toch altoos gezonde denkbeelden van de waare eer. Schande kan niemand ons aandoen - dit moet ons

{==271==} {>>pagina-aanduiding<<}

eigenwerk zyn: en zotte beöordeelingen zyn beneden den aandagt van een verstandig deugdzaam Man. Uwe lieve Zuster maakt my den gelukkigsten Man: myn Jongen heeft in haar eene volmaakte Moeder. Welk eene Vrouw moet dat zyn, voor de oogen en het hart van
 
Uwen en haaren,
 
a. ryzig.




{==272==} {>>pagina-aanduiding<<}

Dertigste brief. 

Kaptein Frederyk de Harde aan den Heer Willem Leevend.


Neef Willem!

Zie zo, Jongen, dat gaat voor wind en stroom met jou Scheepje! en je bent zo goed als binnen de Haven. Ik schryf je nu deezen Brief, om dat wy allemaal schryven; want nu wy een Brief van je hebben, hebben het de Vrouwtjes op haar lyf, als duits bier. En jy moet schryven, Broêr, en jy moet schryven, Zuster, en jy ook Neef, en jy ook Tante, en jy ook, Moeder: dat kwaakt en rommelt zo al door malkander; en dan komt myn schaapshoofd ook, en die bromt al als zo een gouwen tor aan myn kop: en zul je nu ook niet een lettertje schryven aan Neef Willem? dat zou ik nu doen, dunkt my, en je wilt immers niet minder zyn dan Broêr Gerrit; en het zou hem zo aangenaam zyn. - Fluten zyn holle piepen, (zeg ik dan,) 'k zeg aangenaam tegen jou; als dat waar was, waarom heeft die satansche Jongen ook niet aan ons geschreeven? Hy ken zo schoon met de pen speelen: ik schryf niet aan zo een snoeshaan. Maar ik schreeuw wel meer eens wat luid; en als myn

{==273==} {>>pagina-aanduiding<<}

Martha dan maar zwygt, bedenk ik my zelf wel; zo als nu weer blykt. Ik zat daar zo, in myn Speelhuis, wat in de Zeekaarten te spikkeleeren, en zworf zo al eens door die Eilanden en Landengtens, die ik zo weet, waar zy leggen, op hoe veel graaden om de Zuid of 't Noorden; en toen dagt ik: wel, wat hagel, als de Jongen nu evenwel eens, zo als Robinson Cruso, op zo een Eiland zwerft, hoe kan hy dan veel schryven en vryven aan Jan en alle Man in de Familie? En myn gemoed schoot me vol; want ik ben een vod van een Vent, als ik iemand beklaag. Ik schryf dan deezen Brief, gelyk ik er wel honderd in zee gedaan heb, op Gods genade zo maar weg; want weet ik, in wat hoek je zit? Maar, hoor jy eens hier, beste Maat, waarom dit en die schryf je niet, waar je bent? Dat is nu een blind zoeken naar je, voor de Brief-Bestelders. Of Dominé Veldenaar, aan wien ik hoor dat je geschreeven hebt, moest het weeten; dat ook heel goed is; want dat is een Man, die wat meer weet, dan van Predikatie maaken, zo als ik hoor van jen Zuster. (Ja, dat hagels kind is nu van zessen klaar met onzen Gerrit: maar dat versta je nu zo niet allemaal.) Het bolt my regt, dat je jou zelf niet by Dominé Hestig vervoegd hebt; die het toch de nyd op je, en is geen Man, die met de waereld kan omgaan. Verdord, hy moest eens met zo een honderd of drie Jantjes een Schip door zee hebben moeten

{==274==} {>>pagina-aanduiding<<}

stuuren; ik denk, dat er dan ook wel eens een vloekje zou gevallen zyn. Wel, het is onmooglyk, Neef, om er anders meê te regt te raaken: en dat kan ik hem niet beduijen. Nu, dat mag rondstaan. Zo niet: ik geloof, dat Dominé goed van leeven is, zuiver in de leer, en veel vieren en vyven. Maar hy zit altyd op zyn studeer-kamer, en weet zo niet, hoe het in de waereld gaat. Zo dat ik maar zeggen wil, dat ik heel blyde ben, om dat ik hoor, dat je jou by Dominé Veldenaar gevoegd hebt. ô Ho! Die Man heeft zo lang met een duizend Boeren-kinkels getobt en geharward, hy zal met jou ook wel raad weeten, om je naar jen staat te bedienen. En, Jongen, wat is de Duivel te binden geweest - de Beer was geheel los aan jen Moeders huis. Daar zyn wy met een staand zeil zo heen gelaveerd, en hebben er eens de volle laag gegeeven aan Gerrit; dat hy niet wist, of hy in of buiten de waereld was, zeg ik je dan. Ik had ook meelyden in myn Zeemans hart met jen Moeder; want zy mag dan murf en zagt zyn, dat raakt niet; ik zeg je, dat dit een Vrouw toch weergaas mooi staat. Wel, Neef, ik zou zo hebben kunnen kryten, als ik zag, hoe bedroefd zy daar zat, met bleeke kaakjes en neergeslagen oogen. Zie, dan zou ik jou en Gerrit zo uit nyd hebben kunnen ranzelen, dat je zoud weeten, of ik er zo iets aan doen kon. Wel, ik word dui-
{==275==} {>>pagina-aanduiding<<}
vels in myn lyf, als ik je daar een welgekleede Vrouw, ja met een Sak aan, dat meer is; en met een halve Fransche Winkel op haar hoofd, zie de handen in haar zy zetten, de voet wel fors neêrstampende, en als een regte helleveeg zie heibeijen, en haar Man doet kyken als een Jongen, die een halfvat t'huis brengt. Ja, daar schiet my een klugt in, daar ik dan verdord en verdord over moest lachen, toen ik ze zag. Je mot dan weeten, dat ik daar eens naar Kattenburg wandelde, en in een der straaten een hoop Menschen zag: wat is daar te doen, dagt ik. Al zyn dagen! Twee Wyven aan 't vegten. Daar was een leven, of er zo een paar duizend Jooden levendig gevild wierden. Het speet my magtig, maar ik moest zwygen. De Man van het eene Wyf komt eindelyk uit zyn huis; en zonder een woord te spreeken, neemt hy haar op, en draagt haar op zyn armen in huis, en floot de deur toe. Zie, dat vond ik mooi; want het was een aartig teer jong Vrouwspersoon, zo als ik zag, toen hy haar door het volk droeg. Zo dat ik maar zeggen wil, dat ik geen haaneveerige Wyven zien mag. En ook jen Moeder is een Godvreezend Mensch; en zy heeft zulk een lieve stem over haar, en is zo minzaam, dat het een lust is om er by te zyn. Zie, als er wat te vloeken valt, daar moet de Man voor zorgen. Ik zou geen Vrouw veelen kunnen, die daar kryt, of als een trommel bromt,

{==276==} {>>pagina-aanduiding<<}

als zy haar mond opdoet. Daar is nu Martha; wel, zy babbelt van 's ogtends tot des avonds, maar zy spreekt als een Vrouw; haar murf staat geen oogenblik stil, maar zy praat van haar wasch, en van de keuken; en zo hoort het. Jen Moeder zou ik op myn handen draagen; en jy, knaapje, hebt haar menigen traan gekost; niet, dat ik je dat verwyt, och neen; ik ben er evel nydig om op je. En ik geloof, zo als onze Daatje, dat Moeder jou by dat lief kind in Leiden niet moest besteld hebben: want zie, allemaal Menschen, zei de Bagyn, en zy zoende den Pater. Ja, ja, ik moet er zo eens een losfe grap onder gooijen; wat zeg jy, Jongen? En Neef Ryzig; wel, die heeft meer voor je gesprooken, als ik zeggen kan. Met open mond zat ik naar hem te gaapen. Laaten die dit en datze nietdoenders van Renteniers weer zeggen, dat de Amsteldamsche Kooplui niet weeten dan van Kantoor-zaaken. Verduiveld! Dat weet ik beter! En jou eigen Vader was een dito in 't goud.
Nu, schryf ten eersten, waar je bent; en als je geld moet hebben, zal myn Wyf het je wel met een vertrouwd Schipper zenden; dat is haar zaak. Zy is dan maar zo mal met je, dat het zich zelf schaamt; en myn Jongen komt er evenwel niet te kort by. De baan is klaar, zeg ik je als nog; en als je eerst hier wil komen, bes-
{==277==} {>>pagina-aanduiding<<}
tig: wy zullen je wel ontfangen. Adieu, Compeer. Ik ben
 
Uw liefhebbende Oom,
 
frederyk de harde.
 
P.S. Uit uw zaak met dat lief kind te Leyden kan hier geen Kristen-Mensch uitkomen, hoe of het zit?




{==278==} {>>pagina-aanduiding<<}

Een- en- dertigste brief. 

Mejuffrouw Martha de Harde aan den Heer Willem Leevend.


Lieve neef!

Wel, kind, nu mag je onzen lieven Heer wel op jen blooten knien danken, voor zulk een groot pak Brieven, als je daar zo klakkeloos krygt; en dat zo maar op jen eerste schryven. Maar, Neef Ryzig zeide zo, dat onzen lieven Heer ook aanstonds gereed stond, om arme Zondaars, zo als wy allen, geen een uitgezonderd, toch maar zyn, en wel voornamentlyk ik, die altoos in een drukken boel zit, dan met myn wasch, dan met naaijen en schikken, dan eens in de buurt eene arme ziel voorthelpt, en omwurmt - te helpen, zo dat er van leezen of kerkgaan niet veel kan inkomen. En berouw is toch het eenigste, dat men doen kan, als men mis gehad heeft. Maar, Neef, waarom heb je niet eerder berouw gehad? Je wist immers niet, of God, de Heer, voorhad jen Moeder zo lang te spaaren? En dan had zy van hartzeer gestorven; zou dat zo mooi geweest zyn, mannetje lief? En dat zou een zwaar oordeel voor jou geweest zyn. Nu, 't is beter laat dan nooit,

{==279==} {>>pagina-aanduiding<<}

zo als de wyze Salomon zeit: en beter te onty dan nimmer; schoon het nu nog niet te ontyd is; daar ik den Heere voor danke, want ik hou van je, heel veel zelf. Nu, Neef, daar is in dien tyd al meer omgegaan dan de molen; zo al wat voorgevallen, kan ik je zeggen. Ik heb nog geen rust in myn hoofd gehad. De een zei dit, een ander weer wat anders; zo als dat gaat; en die had dan zus, en die weer zo gehoord; en die het moest op zyn lyst had, zo als je wel denken kunt, schreeuwde het hardste, en geloofde het ergste, zo als de wyze Prediker zegt: gelyk de Waard is, vertrouwt hy zyne Gasten; en die erg ziet, heeft erg in 't hart. Maar meen je nou, Neef, dat de myne al die babbelaryen gelooven wilde? Hy houdt nu zo veel van Betje van hier naast, om dat het een stil zoet Meisje is, dat met eeren er brood zoekt; maar 't was heel en al mis, om dat Betje van hier naast ook zo eens iet vertelde; en hy zei, dat zy wat beter zou doen, om in het boekje van den Duivel, en dat er geen Duivel is, wat te zitten leezen, dan zulke stinkende leugens voort te vertellen. Ja, Neef, jen Oom is dan schrikkelyk roekeloos op dat stuk van den Boozen; hy gelooft er niet zo veel in: nu, elk huisje heeft zyn kruisje: het kan nog gebeuren, dat hy tot een ander gezicht komt, en dat hem zyn wensch nog eens gegeeven wordt, van eens wat te zien; want hy zeit, dat het allemaal oud Wyfs fabels

{==280==} {>>pagina-aanduiding<<}

bennen, en dat hy niet bang is voor den Duivel, en in geen spookeryen gelooft: en dat God, de Heer, veel te wys en te goed is, om ons zo een schepzel op 't lyf te jaagen, even als een groote Bulhond: want dat God ons roept tot genade en zaligheid; en daar heeft hy gelyk in; zo dat, Neef, ik sta er voor; maar geloof het toch.
Nu, dat is al 't zelfde. Ik wil maar zeggen, dat hy geen kwaad hooren wilde; zo dra repte ik niet van 't een of ander, dat ik gehoord had, of hy liep de kamer door, zo in zyn kamisool, met zyn handen op zyn rug, en gromde: ouwe Wyven praatjes; lol er my niet meê aan den kop, want ik zal en ik zal het niet hooren. Wil je over Neef gonzen, ga naar Juffrouw Heftig; maar zwyg hier, of ik ga zo dryvend er op uit. Wilde ik dan niet, dat hy in alle weer uitliep, en door dik en dun klauterde, en met een beslikten jas en kouzen t'huis kwam, want ik heb wat met hem te stellen, dan moest ik zwygen; en nog mooi praaten toe. Zie, hy wordt een dagje ouwer, en heeft veel gezworven; zo dat ik maar zeggen wil, dat hy nooit kwaad van u wilde hooren. En myn Man heeft een schrikkelyke antepetie tegen Dominé Heftig: dat spyt my; want het is toch onze Leeraar, en een Man die wel leeft, en Kerken vol Volk heeft; ik zeg altyd, elk heeft zyn gebreeken, kind, en de Dominées bennen ook Menschen: hy is zeker te driftig; maar, lieven Heer, die zyn

{==281==} {>>pagina-aanduiding<<}

hoofd ook altyd vol heeft, die zo veel Kinderen om zich heeft, en zo veele kostelyke zielen is toebetrouwd, waar van ereis rekenschap zal gegeeven worden, dan loopt het ook wel eens mis: ik ben nu geen Dominé, maar ik weet dit in myn eigen gedoente; want als ik zo in de boel zit, kan ik ook niet veel morgenspraak veelen; maar myn Man houdt niet van Dominé, ik geloof, om dat Dominé zo vuil op de Bennisten is; en daar heeft jen Oom evel zyn meeste geld onder gewonnen. Maar zeg, myn lieve Neef, waar zwerf je nu toch? Jen Oom loopt evenwel alle daag naar 't Bikkers-Eiland, naar Kattenburg, naar de Buitenkant, en vraagt dan dien Kaptein, dan dien Stuurman, ja zelf aan de Matroozen, of ze niet hier of daar zo een jong Heer, die te Leiden gestudeerd heeft, er zo uit ziet, heele groote zwarte oogen het, en zo en zo gekleed is, gezien hebben. ‘Want, zeit hy zo, of ik nu zyn naam al noem, wat helpt dat; de Menschen kunnen dat niet aan zyn neus zien; en hy kan zyn naam ook wel vernoemd hebben.’ - En dan zei ik: ‘heden, kind, wat heb je dan toch raare fantelezynen in jen hoofd: zou hy zyn Doopnaam dan verzaakt hebben! je wilt nooit geen kwaad van hem gelooven, hoe kom je dan nu op zulke gedagtens? Want het is immers een Christen naam, Man.’ - Maar dan lacht hy my wat uit, en 't is maar: ‘je bent

{==282==} {>>pagina-aanduiding<<}

mal, wat doet dit tot zyn geloof? Kan hy geen Fransche of Latynsche Naam aangenomen hebben, zo als zy zeggen, dat de geleerden doen? Daar heb je nou, zei hy, die ellendige Boekwurm op - (en hy noemt altyd Man en Paerd,) en die liep voor een jaar of zestien nog met de kranten, en hy woont nu in een Huis als een Kasteel. Daar ging ik laast voorby, en zie aan zyn deurpost een Geu, Gui, gel; ik kon er de Satan niet wys uit worden; daar stond onzen maat in zyn voorhuis, met een Japon aan, eveneens gemaakt als die van onze Burgemeesters; ik loop in de winkel, en ik zei, kennen wy mekaar nog niet zo wat, ouwe Kennis? Ben jy Willem de Kranten-Jongen niet? Hoe duivel kom je dan aan zo een Naam; ik ken er niet wys uit worden. Maar hy zei, dat dit onder lui van studie wel meer gebeurde, dat Willem en Guljelmus het zelfde beteekende. Loop, malle weerga, en ik gooide myn schelling voor een boek papier, dat ik by my stak, op den toonbank, wat zyn dat voor apenkuuren? Zo dat het heel wel weezen kan, dat Willem ook zyn naam veranderd heeft.’ Maar ik zie uit uw Brief aan jen Moeder, dat gy u nog aan uw Doopnaam houdt, dat my heel wel voldoet; zo dat uw Oom doet moeite genoeg, om u te vinden. Maar, Neef, wat is uw Zusters Man een karel! Wel, 't is of we een Avocaat

{==283==} {>>pagina-aanduiding<<}

in onze Familie hebben; en hy is niet veel van zeggen. 't Is zonde en jammer, dat hy geen Burgemeester van de Stad is; maar een Mensch kan ook niet alles weezen; en hy is gaauw met de pen ook; en het is goed, dat de Heere het zo beschikt heeft, dat hy Daatjes Man moest worden; want hy is de regtehand in de familie. En jen Zuster houdt haar ook wel; en zy taalt niet naar uitgaan als met er Man; en zy voedt haar Kind op, dat het zo niet te gelooven is; en zo klein als hy is, ziet hy zyne Moeder al naar de oogen; zo dat je wel denken kunt, dat Neef Ryzig doen en laaten by ons is. Hy heeft, hier gezeid en hier gebleeven, myn Boêr puur tot inkeer gebragt; en hy is tegen jen Moeder zo, dat ik het niet half zeggen kan: maar ik vrees, dat het met onzen Jongen daar niet gaan zal. Ik ben niet blind voor de gebreeken van myn kind, al doen zy my zeer. Ik weet nooit, wat ik aan hem heb, vleesch of visch. Hy is altyd zo agterkouzig, ook als er geen oogvol kwaad by is, dat hy ietewat doet, en daar kan ik dan ook boos over worden. Ik zeg altyd, wandel met open deuren; je bent immers nooit strak gehouden? Jen Vader mag wel wit zien, en zo al voort; maar hy zwygt, en gaat zyn ouwen gang. Nu, een Mensch heeft zich zelf niet gemaakt. De Brief moet weg. Nu, wees gegroet van
 
Uw Tante,
 
m. de harde.




{==284==} {>>pagina-aanduiding<<}

Twee- en- dertigste brief. 

De Heer Gerrit van Oldenburg aan den Heer Willem Leevend.


Zoon Willem!

Uw Brief aan uw Moeder, die zo een braave Vrouw is, als God de Heer ooit voor een Man geschapen heeft, heeft my getroffen; dat moet ik zeggen. Ik dagt niet, dat je zo veel op de studie geleerd had, maar uw tyd verbruid en verspeeld; want zo hoorde ik van andren, die ik nu zo niet mag noemen; maar het spreekwoord zegt niet te vergeefsch, wagt u voor die, dien God geteekend heeft. Ik geloof, dat je nu wel al in staat bent, om Predikant te worden; want wat heb je nog meer te leeren, om een Mensch zyn pligt onder het oog te brengen? Zo dat ik nu zie, dat men u beloogen heeft. En schoon ik wel om een zak zesthalven wou, dat gy dien Goudenstein maar had laaten loopen voor het geen hy was; denk ik ook al weer, zyn tyd was daar; en ook, elk moet doen, het geen hem opgelegd is. En een haastig Mensch is geen verraader. Ik geloof nu ook, dat Zoon Ryzig wel spreekt als hy zegt: dat Dominé Heftig je niet by dat lieve Juffrouwtje

{==285==} {>>pagina-aanduiding<<}

moest gerecommandeerd hebben: nu, dat is voorby: geen Kristen-Mensch kan hier uit die zaaken recht wys worden.
Zie, Willem, ik zou het zo niet over alle boegen gewend hebben, om u de deur uit te doen; maar je Moeder was ook over alles mal met je, en ik was evenwel haar Man. Ik kon niet dulden, dat zy iemand buiten my een goed woord gaf. Zo ben ik, want uit liefde trouwde ik haar, en dat kunnen alle Vryers van vier- en- veertig jaar niet eens zeggen. Ik had immers myn eigen Kantoor, en wilde geen duit bevoordeeld worden door uw Moeder; ik heb zelf geld. Maar het was, of ik noemer één niet was, en dat wilde ik evel zyn. En dan was ik nydig, en wierd boos op uw Moeder. Dan keekt gy my zo straf aan, met uwe groote zwarte oogen, dat ik zo duivels meende te worden: had ik u aangekend, ik zou u menigmaal geklopt hebben; en dan zou het zo niet naar binnen hebben gaan zitten zweeren. Ik kon niet dulden, dat zy iemand buiten my goede woorden gaf: want ik val wat jalours; zo ben ik. En gy waart ook driftig en haastig; en kont van my ook niets veelen. Op het Kantoor zagen zy u naar de oogen, en de Boekhouder zei rond uit: ‘dat gy in staat waart, om binnen een paar jaar zelf het Kantoor te dirigeeren, maar dat ik u Jongens werk gaf; zo als het copiëeren van

{==286==} {>>pagina-aanduiding<<}

Brieven en dergelyke.’ Zedert dien tyd was het honderd- en- twintig; zie, ik zal alles maar zeggen; gy moest de deur uit; en dewyl gy toch altoos in de Boeken beezig waart, dagt my, dat het te Leiden zeer naar uw zin zyn zou; en dat uw Moeder my dan meer als haar Man zou beschouwen. Dat was het maar.
Uw Zuster heeft my ook genoeg gebruid; want zedert gy de deur uit waart, waart gy de beste; niemand beter dan Broêr Willem. Zie, dat was voor my, om zo dol en raazend te worden op haar; want ik merkte wel, dat zy het deed om my te plaagen. Eindelyk liep dat eens zo hoog, dat ik haar het huis verbood; ja, ja, ik ben al een raare potentaat; en kon niet veelen, dat zy my twintigmaal op een dag deed kyken als een gek, of een zot. En ik kan niet veel gelel veelen, als ik op myn Kantoor ben, en ik wil wel weeten, dat ik niet volmaakt ben; en uw Moeder kende ik toen nog zo niet, als tegenwoordig. Nu, gy weet, hoe het is. Uw Zuster is een weergaaze Meid; en ik was dikwyls boos op my zelf, als ik het op haar niet zyn kon, en evenwel had behooren te zyn. En daar by komt ook, dat zeker iemand, die ook al de beste Broeder niet is, u altoos valsch was; en ik weet niet, of er niet wat nyd onder liep, want stille watertjes hebben diepe grondjes. En ik heb nog al geduld met

{==287==} {>>pagina-aanduiding<<}

Neef, om dat hy stil en yverig is, en geen duit nutteloos uitgeeft. Het is myn Zusters Zoon, en zy heeft my, mag ik zeggen, groot gebragt, want ik scheel wel een paar kruisjes met haar. Wat zal men doen? En elk trekt je party, en Vader krygt maar alle handen op zyn hoofd. Maar nu moet gy ook niet haatdragend zyn, want dat is lelyk. Gy kunt in uw Vaders Kantoor komen, en ik zal het myne houden. Of wil je liever met uw Zwager doen? Alles zal wel schikken; zo ben ik: want ik heb uw Moeder in myn hart lief. En uw Broeder Ryzig is een Koopman door en door, en doet groote zaaken; maar hy heeft ook verstand, meer in zyn pink, dan de heele Familie in haar heele lyf: en zyn zaaken gaan ook schoon; binnen weinige jaaren zal hy schatryk zyn, want hy is door eerlyk, en eerlyk duurt toch 't langst. Hy heeft ons alle aan 't huilen gemaakt, zo sprak hy; en zyn Vrouw is zo mak by hem als een duif. En zy hebben een Koning van een Jongen, die groeit als een kool; en ik hou, hoe misselyk ik ook ben, veel van Kinderen. Of wilt gy liever voort studeeren? Ik ben zeer op de Dominées gesteld, want ik en andre Kooplui kunnen ons niet veel met met onze zaligheid ophouden, en daar moet evel ook voor gezorgt worden. Het spyt my, dat Dominé Heftig zo wat uit de kas raakt by uw Moeder; maar dat zal wel bedaaren. Nu

{==288==} {>>pagina-aanduiding<<}

moet ik deezen sluiten, en geeven die van de middag op de Beurs aan Ryzig, die er wel raad mee zal weeten.
 
Uw liefhebbende Vader,
 
G. van Oldenburg.
 
P.S. Gy moet niet op myn schryven vitten; ik ben een Koopman. En buiten myne Kantoor-Brieven, schryf ik er geen.




{==289==} {>>pagina-aanduiding<<}

Drie- en- dertigste brief. 

Mevrouw Cornelia van Oldenburg aan den Heer Willem Leevend.


Waarde zoon!

Wat zal ik schryven? Wat kan ik schryven? Myn hart is te vol, te pynelyk vol, om zich te kunnen uitstorten; het wordt door zulke ftrydige aandoeningen geslingerd en omzet: hoe kan ik geregeld denken? Myn verlangen, om zulks echter te doen, doet my schryven. Op het eerste gezicht van uwen Brief, viel ik in die zagte bedwelming, die veel overëenkomt met die streelende aandoening, welke ons oversluipt, weinige oogenblikken voor men inslaapt; dan verdwynen alle zorgen, alle smarten; wy neemen nergens meer deel in. Het eerste denkbeeld, dat myne ziel konde vormen, was dit: myn Zoon leeft: 't is genoeg. Ik dagt toen niet: waar? hoe leeft hy? zal ik hem wederzien? Deeze alleräangenaamste bedwelming week echter wel dra, en ik was zo ongelukkig, als voorheenen! Myne gedagten kreegen welhaast eene sterkte, een licht, die my zo griefden! Ach, Willem, ik vroeg my zelf...... maar uw deugdzaam hart kan niet

{==290==} {>>pagina-aanduiding<<}

dulden, dat uwe Moeder zich omtrent u ergens van zoude beschuldigen! Uw aandoenlyke, uw ootmoedige Brief verzwaarde myne droefheid: laat ik u dit uitleggen! Niets heeft myn hart van u verwyderd, dan uw niet schryven: dit denkbeeld viel my te smartlyk! Hy bekreunt zich zyner Moeder niet..... Kon ik anders denken? De dagteekening heeft u gerechtvaardigd. Waar zyt gy? Waarom verzwygt gy dit voor ons? Alles is duister voor my; voor uwe Zuster.
Uw stilzwygen brak myne tederheid voor u. Alle die bedryven, die gy uit overyling, uit zwakheid, uit verkeerd begrip begon en doorzette, keurde ik hoogst af; maar daar vond uwe Moeder in haar eigen hart nog verschooning voor, hoe zorgvuldig zy dit verborg. Ik geloofde, dat gy zeer berispelyk kond weezen, maar dat uw hart nog niet noodzaaklyk behoefde te zyn aangestooken: maar niet in aanmerking te neemen, wat eene Moeder zoude lyden door uwe vlugt, door uw verborgen blyven; geene pooging te doen, om haare traanen aftedroogen; niets aan te wenden, om haare lydende liefde, die toch altoos zich zelf beschuldigt, gerust te stellen; dit verbitterde my, hoe vreemd u zulks schyne. Ach, zeide ik, zo kon myn lieve aandoenlyke Willem niet handelen, indien hy niet in zyne beginzels zelfs verhard en vergiftigd is. Gy schreeft; alles is wel!
Uw berouw, myn waarde Zoon, heeft zeker

{==291==} {>>pagina-aanduiding<<}

uwe schuld uitgewischt by Hem, die u beter kent dan ik; by Hem, die het zwakke van het booze, het doolende van het moedwillige onderscheidt. Hem belydt ook uwe Moeder, dat zy zich in uwe opvoeding veel te beschuldigen heeft: verkeerde eigenliefde, zelfzoekenheid, zondigen hoogmoed. Ik beminde u met eene blinde liefde. Gode zy dank, dat ik u niet bedorven heb, ook toen ik meende, u tot mynen Afgod te stellen.
ô Myn Zoon, ik mag dan hoopen, u weder te zien. God geeve, dat uw hart gezond, uwe goede beginzels ongekrenkt, uwe gezondheid volkomen zy! Mogt men uw verblyf kunnen opsporen; maar waar bevind gy u? Myn Man heeft uit zyn eigen vryen wil, uit overtuiging, u den bygaanden geschreeven. Wees pligtmaatig. Toon, dat gy zo wel vergeeving kunt schenken, als daarom bidden. Uwe Zuster zal u zeker omstandig schryven. Thans bevinde ik my daar toe buiten staat. Kom dan weder in de armen
 
Uwer teder liefhebbende Moeder,
 
c. van oldenburg, gebooren burlet.




{==292==} {>>pagina-aanduiding<<}

Vier- en- dertigste brief. 

De Heer Jacob Renting aan Mejuffrouw Christina Helder.


Tederstbeminde vriendin!

De tyd, waar in ik u zal wederzien, nadert. Myne vreugd is zo groot als myn verlangen; en dat is u bekend! Wat is het verrukkelyk voor my dat myn eigen hart my getuigt, gy zyt de vriendschap waardig van haar, die u niet kan beminnen. Vrees niet meer, ô gy Engel! voor myne lastige liefde. Ik ben niet meer uw Minnaar; ik ben uw Vriend! Als uw Vriend zal ik met beevende lippen uwe hand drukken; gy zult in myne oogen niet meer de begeertens der liefde, maar de gevoelens der vriendschap leezen. Dit moge u thans wat raadzelagtig voorkoomen; gy zult moogelyk binnen weinige weeken alles verstaan.
Kom dan, myne Vriendin, myne tedergeliefde Vriendin, te rug; laaten wy onze verkeering voortzetten, en ons niet bekreunen aan de vonnissen eener waereld, die wy voor geenen bevoegden Rechter erkennen. Alle myne wenschen loopen thans hier op uit - u maar weder te zien. Alles, moet het zyn, kan ik my getroosten, my

{==293==} {>>pagina-aanduiding<<}

gewennen; maar uw afzyn is voor my ondraaglyk. Ik bemin u met eene liefde, die een eerlyk Man heeft, en ook maar hebben kan voor de deugdzaame schoone Vrouw van zynen Boezem-Vriend. - Is zy niet zo rein, denkt gy, als de Broederliefde - en nog keuriger! ..... Die liefde, die onuitdrukkelyke liede, maakt my voor altoos
 
Uwen
 
j. renting.
 
P.S. Ik hoop, dat gy wel zyt, myne Beste?




{==294==} {>>pagina-aanduiding<<}

Vyf -en- dertigste brief. 

Mejuffrouw Christina Helder aan den Heer Jacob Renting.


Myn waardste Renting!

Uw Brief heeft my zeer getroffen. Hy verdient wel, dat ik hem ten eersten beäntwoord: maar wat zal ik antwoorden? Zal myn genoegen, myne vreugd u niet beleedigen? En zoude ik daar toe in staat zyn? Wat zal ik schryven? Dat gy de beste, de redelykste, de waardigste Man zyt? Gy weet, hoe ik over u denk; dit is des onnoodig. De wys, waar op ik altoos met u omging, konde u niet onkundig laaten van de vriendschap, die ik voor u gevoelde. Als myn Vriend zal ik u met verlangen en genoegen ontfangen, met u spreeken, met u blyven verkeeren. Ik geloof, myn waarde Renting, dat ik eenigzins gissen kan, waar op gy doelt: maar ik zal hier liever mondeling met u over spreeken.
Uw verlangen, om my in Rotterdam te zien, zal wel dra vervuld worden; minder om het reeds ver verloopene faisoen, als wel, om dat myne lieve Moeder voorneemens is, aan den wensch onzer waarde Vriendin Everards te voldoen. Het

{==295==} {>>pagina-aanduiding<<}

scheiden van myne tederbeminde Veldenaar valt my zeer droevig; maar de voorstag van Mama is zo billyk, is haarer zo waardig, en zal aan onze lieve Everards zo veel genoegen verleenen, dat ik my zoude schaamen, daar in niet met genoegen toetestemmen. Ik heb my eenen pligt gemaakt, om niet alleen voor my zelf te leeven, en myn eigen genoegen ook te vinden in dat van andren, al lydt er myne byzondere verkiezing iets door. Wees hartelyk gegroet van
 
Uwe oprechte Vriendin,
 
c. helder.




{==296==} {>>pagina-aanduiding<<}

Zes- en- dertigste Brief. 

Mevrouw Petronella Everards aan Mevrouw Suzanna Helder.


Waardste mevrouw Helder!

Hoe veel myn hart lydt, door voor myne tederbeminde Chrisje iets, wat ook, te verbergen, en vooräl iets, waar in zy zo veel deel neemt; zo zal ik u echter toonen, dat ik het vertrouwen, waarmede gy my verëert, waardig ben. ô Mevrouw, alles, wat gy zegt, is zo wáár; men wordt zo overtuigd, dat het billyk is uwe verkiezing te volgen: zeker, niemand spreekt zo tot het gezond oordeel, tot het welgevormd hart, dan gy, Mevrouw! Hoe gelukkig, hoe zeer gelukkig is het voor de samenleeving, dat eene Vrouw, als gy zyt, de Vriendin der Deugd, der Reden, des Godsdienst is! Welk een verbaazenden invloed heeft uw karakter op allen, die in uwen kring werken! En ik begin meer en meer te zien, dat de meeste karakters lydelyk, ondergeschikt zyn: zy kunnen goed, zy kunnen slegt worden. Het vermogen, dat gy op mynen geest hebt, is zo onbepaald, als bestaan kan met die vryheid, die ons alleen aanspreeklyk maakt voor onze daaden.

{==297==} {>>pagina-aanduiding<<}

Zie daar dan, Mevrouw, volgens uw verzoek, dat voor my een bevél is, onder het my aangeweezen adres, toen ik van Buiten ging, den Brief, dien ik van myne Vriendin ontfing. Dien, welken Leevend aan zyne Moeder en Zuster schreef, heb ik gecopiëerd, om dat ik hem niet zo lange durfde houden, als noodig zoude zyn, indien ik hem hier insloot. Zyt gy niet verwonderd, Mevrouw, over de gaaf, die myne Vriendin heeft, om in deezen trant te schryven? Het hindert u immers niet, als gy deeze en geene vrolyke passage, op Chrisje betreklyk, inziet? De Brief van Willem heeft my zeer geroerd; ook mynen Everards, voor wien ik niets van deezen aart geheims heb. Zyn Vriend, de Heer Renting, was by ons op het soupé, toen het Paket, zo mag ik het wel noemen, besteld wierd. Wy waren juist in een zeer ernstig discours over Leevend. Ik geloofde, dat ik voor iemand, die zo denkt als Renting, niet behoorde te verbergen, dat, in dit Paket, ook een Brief van hem lag. Hy las dien; maar met eene aandoening, die hy noch konde noch wilde verheelen. ‘Beste lieve Jongen, zeide hy; als gy eene Chrisje Helder gelukkig kunt maaken, zal ik zeer zeker dit niet verhinderen. Ik myn voordeel doen met uw afzyn, met de kwaade gerugten, u nagegeeven, - met de groote ingenoomenheid van myn Heer Helder ten mynen opzichte; neen, Everards, (en hy stak

{==298==} {>>pagina-aanduiding<<}

hem de hand toe,) neen, Everards, hier toe is uw Vriend onbekwaam.’
Everards. [glimlachende.] Zo zult gy dan de liefde wreeken van den blaam, dat zy zich zelf zoekt; en daarom moet wyken voor de vriendschap? Want gy bemint Juffrouw Helder immers?
Renting. Meer dan ooit: dit is het juist, dat my verheft boven alle de bekooringen der zinnen. Ik voor my ben niet in staat, om my keuriger zinnelyke genietingen voor te stellen, dan die het bezit van zo een schat een eerlyk gevoelig Man moete geeven: maar ik begryp echter, dat hy, die de beminde van zyn hart gelukkig maakt, ook als hy zelf daar by lydt, nog veel gelukkiger daar door worden moet, dan hy zich durfde voorstellen te kunnen zyn.
Ik. Dat komt my in uw geval te gelooflyker voor, om dat gy nooit weder bemind zyt geworden: anders schynt my dit wat al te romanesq in eenen Man, als de Heer Renting.
Renting. Dat wil ik niet betwisten; evenwel, zoude ik Juffrouw Helder wel zo hoogachten, indien zy my immer twyfelagtig behandeld had met opzicht op haare geneegenheid voor my?
Ik. Ik versta u.
Renting. Dat is genoeg: wat het Romanesque betreft; daar mede is het geleegen, als met veele andre zaaken: van de definitie hangt alles af. Ik,

{==299==} {>>pagina-aanduiding<<}

Mevrouw, ben een van die wonderlyke Jongens, die gelooven, dat men veel meer gevoel, veel meer eer, veel meer zeedelyke kragt hebben moet, dan zo daaglyks voorkomt, om de nette grenslyn tusschen het Romanesque en het Natuurlyke te trekken. Nog meer. Voor my zou mooglyk iets zeer natuurlyk zyn, dat voor een ander Romanesq zyn moet.
Everards. Hangt alles niet af van het licht, waar in wy iets plaatzen; van de overwigt, die wy aan iets byzetten?
Ik. Hoe meent gy dit, lieve Everards?
Everards. Dit meen ik: Als onze waarde Vriend tot zyn hoofd-oogmerk gesteld heeft: ‘Juffrouw Helder zo gelukkig te maaken, als hy immer kan;’ en daar aan met Manlyke standvastigheid getrouw blyft; als hy zich voorstelt, wat dat zyn moet, het tedergeliefde voorwerp gelukkig te maaken, en daar voor de grootste erkentenis te ontfangen, zal hy dan niet in staat zyn, om dit, ook ten koste van zyn lydend hart, te doen?
Renting. Gy, myn Vriend, kent my zo wél, als de een den andren Vriend immer kende. Gy weet des, dat ik Juffrouw Helder teder bemin, hoogst acht; dat ik, om haare liefde te erlangen, niets te moeilyk zoude achten. Maar ik had nooit hoop: ik begryp maar schaduwagtig, wat het zyn moet, van eene Chrisje Helder bemind te worden. Wat het is haar Vriend te zyn, dat weet ik. Zy

{==300==} {>>pagina-aanduiding<<}

heeft my zo edelmoedig behandeld, zo braaf, zo boven alle pointilles. En die onderscheidingen zoude ik, als een laage Jongen, nu in haar nadeel doen werken? Ik zou gunsten voorwenden, die ik zelf niet by bespiegeling ken; ik zou haar met één woord ongelukkig maaken, om dat ik haar bemin? Ik zou, hoewel overtuigd, dat ik met haar niet gelukkig konde zyn, haar beletten het met een ander te worden? Waar, Mevrouw Everards, is hier het Romanesque? [Hy zeide dit, terwyl hy my een tikje op myne wang gaf.]
Ik. Het Romanesque? Dat zie ik niet meer; alles is in de Natuur van eenen - Renting! [Hy boog.]
Everards. Myne Vrouw heeft gelyk. By u is dit zeer natuurlyk.
Renting. Ik ben geen Celadon. Ik vind niet, dat eene Moesjankery eenen Man wél staat. Myne liefde voor de Sexe, durf ik zeggen, doet haar veel meer eer aan. Daar is voor my geen zo aangenaam gezelschap, dan dat van Vrouwen en jonge Dames, als Mevrouw Helder, haare Dogter, Juffrouw Veldenaar, en van u, Mevrouw; want dan deelt ons hart in de genoegens, die ons oordeel verbeteren, beschaven; en wy krygen dat gezellige, 't welk ons als Menschen zo verrukt. De meeste Vrouwen hebben veel verstand; jammer, dat zy zo veel geest hebben! .... Maar dit discours zoude te verre van ons oogmerk afloopen.

{==301==} {>>pagina-aanduiding<<}

Het gesprek viel toen weder op Leevend: Ik sprak over hem, zo als ik altoos spreek, en zo lang ik billyk ben, spreeken moet. Ik zeide, dat hy ongetwyfeld Juffrouw Helder, er mogt gebeurd zyn wat er wilde, beminde; en dat Juffrouw Helder hem zoude beminnen, indien hy het waardig gebleeven was. De Heer Renting verhaalde ons nu in vertrouwen, dat hy voor ettelyke weeken by eene Juffrouw Belcour zich geinformeerd had naar het verblyf van den ongelukkigen Jongeling, maar dat die hem betuigde, zulks niet te weeten; dat deeze Juffrouw, die een zeer braaf verstandig Mensch moet zyn, de yverige Vriendin van Leevend was en bleef; dat deeze te leurstelling hem zeer getroffen had. Kort gezeid, Mevrouw, de Heer Renting is de achting van u en den Heer Helder zo waardig, als een Jongeling zyn kan. Ik hoop echter, dat myn lieve Willem zich zo zal gedraagen hebben, als verëischt wordt, om hem eens nader met u te verbinden. Ach, Mevrouw, Chrisje bemint hem, om dat zy niet gelooft, dat hy haare keuze onëer aandoet. Wat zal het haar kosten, indien zy het vonnis haar's Vaders moet onderteekenen, - hem veröordeelen!
Hoe reikhals ik naar uwe komst te Rotterdam! De tyd nadert, Mevrouw, waar in my uwe Moederlyke tederheid zo noodig, zo dierbaar zyn zal! Met eene weemoedige vreugd zie ik, niet zonder eenige kille rillingen, dien dag te gemoet, waar

{==302==} {>>pagina-aanduiding<<}

in ik tot de waardigheid van Moeder zal verheeven worden! Geen angst, geene naare voorgevoelens ontrusten my. Ik betrouw myn lot zeer bedaard in de handen van Hem, die alles met de hoogste wysheid en goedheid bestiert. Wat zal het my troostlyk zyn, in uw Godsdienstig bedaard byzyn, dat tooneel van smarte te mogen betreeden! Gy gelooft wel, Mevrouw, dat ik alles, wat gy hebt aan- en afgeraden, laat en doe? Ik bevinde my naar de omstandigheden vry wel. Myn geliefde Everards verzeekert u van zyn eerbied, en ik ben, waardste Mevrouw Helder!
 
Uwe dankbaare hoogachtende
 
p. everards, gebooren renard.




{==303==} {>>pagina-aanduiding<<}

Zeven- en- dertigste brief. 

Mejuffrouw Adriana Belcour aan Mevrouw Suzanna Helder.


Hoogstgeeerde mevrouw!

Ik ga voort, met uwe bevélen, zo naauwkeurig zulks mooglyk voor my zy, te volgen: er is voor my eene edele voldoening geleegen in iets tot uw genoegen te kunnen aanbrengen: maar hoe vermeerdert dit genoegen, nu myn Vriend Leevend hier door zo zeer bevoordeeld wordt! Laat ik ter zaake komen. - Eindelyk, myne waarde Mevrouw, weeten wy, waar hy zich bevindt: nu zal alles te regt komen. Hy zal Brieven kunnen ontfangen, en wel dra zullen wy hem hier weder zien. Ik heb best geöordeeld, om niet te schryven, vóór ik met u hier over had geraadpleegd. Den Brief, door my ontfangen, leg ik hier by: ik zal u alleen verzoeken, dien te leezen, want uw oordeel kan niets van het myne, in dit geval, verschillen. Na veel zwervens, ontfing ik ook nu den Brief, my geschreeven, toen hy de hut verliet. Lees, Mevrouw, en verheug u, dat hy uwe gunstige gedagten zo zeer rechtvaardigt. Zal het niet best zyn, dat gy, Mevrouw,

{==304==} {>>pagina-aanduiding<<}

aan zyne Moeder schryft, waar hy thans is, en met haar de noodige middelen beraamt, om hem te ontfangen? Me dunkt, dit zal veel gracelyker door u kunnen verricht worden, dan door my, die daar niet bekend ben.
Uw antwoord zal ik wagten, my intusschen met de grootste hoogachting noemende,
 
waarde mevrouw!
 
Uwe ootmoedige Dienaresse,
 
a. belcour.




{==305==} {>>pagina-aanduiding<<}

Agt- en- dertigste brief. 

Mevrouw Suzanna Helder aan Mevrouw Cornelia van Oldenburg.


Waarde vriendin!

Ik heb uit eenen Brief van Mevrouw Ryzig verstaan, dien zy aan haare Vriendin Everards gezonden heeft, dat myne geliefde Vriendin den berouwhebbenden en niet gekenden Zoon in gunst begeerde aanteneemen. Dit wagtte ik veel te zeker, om my daar over te verwonderen; en ik zoude uw hart weinig recht doen, indien ik u daar over durfde pryzen. Laat ik dan alleen zeggen, dat ik my daar over met u verheug. Dit is het niet al; ik heb u nog een veel aangenaamer bericht te geven. Uw Zoon, uw geliefde Willem, leeft, is gezond, en in eene zeer achtingwaardige Familie.
[Mevrouw Helder geeft hier op een beknopt bericht van zyn verblyf, als ook eenige trekken uit het karakter der beide Gravinnen enz. Om alle herhaalingen voor te komen, laaten wy dit agter wege: daar op gaat zy dus voort.]
Indien gy nu goed vindt, om Brieven aan hem te zenden, zo kunt gy die aan my adresseeren;

{==306==} {>>pagina-aanduiding<<}

ik zal die terstond aan de Juffrouw zenden, aan wie uw Zoon geschreeven heeft; of mooglyk die zelf direct bezorgen: liefst had ik, dat myne Dogter van deeze zaak niets wist. Ik wagt des een geheel Paket aan het adres van Mevrouw Everards. Chrisje schryft, zie ik, aan uwe Dogter; die ik tederlyk groet, my noemende
 
Uwe bestendige Vriendin,
 
Suzanna Helder, gebooren Van Beek.




{==307==} {>>pagina-aanduiding<<}

Negen- en- dertigste brief. 

Mevrouw Suzanna Helder aan Mejuffrouw Adriana Belcour.


Zeer geliefde vriendin!

Reeds heb ik aan de braave Moeder van onzen jongen Vriend gemeld, het geen haar zo zeer zal verblyden: woorden zyn niet toereikend, om u myne erkentenisse voor alle uwe minzaamheden te betoonen. En thans heb ik naauwlyks tyds genoeg, om u te verzoeken, dat gy my uwen Brief aan Leevend gelieft toe te zenden; nevens een vry groot couvert met uwe hand geschreeven: ik wagt uit Amsteldam veele Brieven voor hem; en maak dat op uit eenen Brief, die zyne Zuster onlangs schreef aan haare Vriendin, Mevrouw Everards: ik zal zeker niet in gebreken blyven, om er een weinig regelen by te voegen. Tot nu toe heb ik over Leevend met myn Heer Helder niet gesprooken; ik wilde eerst weeten, waar hy was, en in welke omstandigheden. Nu zal ik daar toe de eerste gunstige geleegenheid waarneemen; en twyffel niet, of zal myn oogmerk bereiken. Wy zyn reeds in de Stad gekomen; minder om het verloopen saisoen, dan wel om de aanstaande Bevalling

{==308==} {>>pagina-aanduiding<<}

eener jonge Vrouw, die ik met tederheid bemin, en zich zeer gelukkig acht, om dat ik den pligt van Moeder omtrent haar met het uiterste genoegen waarneem. Zy is de beminlyke Vrouw van den Heer Everards, eene zeer yverige en oude Vriendin van onzen Willem. Myne Dogter is zeer welvaarend, en veel blymoediger dan voor eenige maanden. Konde ik haar dit bericht mededeelen! maar ik mag niet. Onbekwaam om iets, wat ook, zonder eene groote gevoeligheid te ondervinden; en zo vooringenoomen met haaren begunstigden Vriend, wat zou 't gevolg zyn? Zou het ook wel billyk zyn, met opzicht tot haaren Vader, als ik dan nog een geheim hier van maakte? Moet ik niet in overweeging neemen, dat de Heer Renting haar bemint, haar met myne goedkeuring, en tot genoegen van haaren Vader, bemint? Ik moet noodzaaklyk met den Heer Renting spreeken: ik moet hem toetzen, wat hy zoude kunnen doen. Hy verdient wel, dat ik hem in myn vertrouwen neem, wanneer ik dat, met uitzicht op een goed gevolg, doen kan. Ik begryp ook, dat het hem zeer zwaar zal vallen, van myne Dogter afstand te doen: 't is waar, hy heeft hier alleen als Vriend verkeerd, immers van Chrisjes kant; maar hoe natuurlyk vleit zich een jong Minnaar met eene gunstige omwending in de geneegenheid van haar, die hy bemint; vooral, indien zy hem weet recht te doen, en niets,

{==309==} {>>pagina-aanduiding<<}

wat ook, met reden tegen hem kan inbrengen!
Myne voornaame lectuure bestaat thans in de Brieven en Papieren, my door u verzegeld toegezonden; en vermids ik de Brieven, tusschen Leevend en mynen Zoon gewisseld, ook in bewaaring heb, zie ik zyne Historie volleediger. Hoe aangenaam zal het my zyn, u die eens in eigene handen overtegeeven! Zo rasch ik spreeken kan met myn Heer Helder, hoop ik u hier te zien. Een gezelschap als het uwe, Mejuffrouw, wordt met yver door my begeerd: mogt het voor altoos zyn! Hierover ook eens mondeling. De tyd dringt my te eindigen; doch eerst moet ik u verzeekeren, dat gy, myne waardste Juffrouw Belcour, bemind en geacht wordt door
 
Uwe Vriendin,
 
suzanna helder, gebooren van beek.




{==310==} {>>pagina-aanduiding<<}

Veertigste brief. 

Mejuffrouw Christina de Vry aan Mejuffrouw Alida Ryzig.


Lieve vriendin!

In een geruimen tyd heb ik geen bezoek van u gehad. Er valt in myn zeer kleinen kring zeer weinig voor; ik had niet veel stof om nuttig te schryven. En daarby voel ik zo nu en dan geene onduidelyke aanklopping, om zo al haast de groote reis te beginnen. Deeze reis houdt myne aandagt op zulk eene aangenaame wyze bezig, dat ik zelf nu niet zo veel meer lees. Ik heb echter gehoord, dat gy u veel moeite geeft, om uwen Broeder met uwe Moeder te bevreedigen; dit verheugt my. Eer ik voorga; want ik moet thans meest invallen schryven, dewyl zy my, als ik ze behoorlyk wil schikken, ontglippen; ik moet die des in de vlugt zien te vangen.
Nooit dan met zekeren glimlach, die niets goedkeurens aanduidt, zag ik, hoe veel werks men doorgaans maakt van iets, dat zeer eenvoudig in zich zelf is; door dit te omzetten met zekere plegtigheden, die zo duidelyk aantoonen, dat drift veel meer deel heeft in het geen men doet, dan

{==311==} {>>pagina-aanduiding<<}

wel eene zeer redelyke overtuiging, dat het geen wy doen een pligt is. Kom aan, Daatje, ik zal duidelyk spreeken! Kan er wel iets eenvoudiger verricht worden, dan vergeeven en verzoenen? Wordt er iets meerder toe geëischt, dan berouw van den eenen kant, en het aanneemen van dat berouw by den beleedigden? Moet het eene Vrouw, die haaren Christelyken pligt kent, die Moeder is, en wier hart volstrekt moet verzagt worden door het berouw haars Kinds, niet moeilyker vallen, vergeeving te weigeren dan toetestaan? En echter, schynt het, kan zy daar met toe komen, dan door eenen grooten omweg, en omstandige voorbereidzels. Daar moest eene plegtige vergadering belegd worden; men moest styf en staatig (dat men dan liefst deftig noemt!) in een ronden kring zitten; de weezens moesten betrokken staan; eerst moet er een diep zwygen heerschen. Alles moet er zo raadzelagtig, zo geducht uitzien. Er moet gehemt, en gebremt worden; de witte zakdoeken moeten uitgehaald, en aan de oogen gebragt worden, voor iemand het waagt om te spreeken. En, vraag ik met myne natuurlyke eenvoudigheid, waar toe dit alles? Wel, om eene Moeder te beweegen, dat zy toch een dwaalend Kind in genade zal aanneemen. Ik sta verbaasd. Moeder was ik nooit; maar my dunkt, dat haar hart, haar gevoel toereikend behoorde te zyn, om dit gereedelyk in te willigen.

{==312==} {>>pagina-aanduiding<<}

Verwondert men zich nog langer, dat de meeste Menschen zo weinig tyds hebben, om iets van belang te onderneemen? Wat konden zy in die nutloos verspilde uuren al goeds verrichten, al nuttigs geleerd hebben! En hoe verliest men dan ook nog de geschiktheid, om iets goeds te doen!
Zie daar! door alle deeze noodelooze beroeringen ontstelt men het lichaam. Het aandoenlyk zenuwstel wordt op de schadelykste wyze geschokt. Het verhitte bloed stygt naar 't hoofd, verwekt pyn; men is ziek, men kan noch eeten, noch slaapen; er moeten dagen verloopen, voor men zich tot de genoegens, de bezigheden, ja de pligten des levens kan opheffen.
Hoe weldaadig, myn lieve Meid, zyn ook in deezen de voorschriften van het Euangelie! Hoe kort, hoe vrolyk is de weg, die het voorschryft, om te verzoenen, te bevreedigen, in gunst aanteneemen! Ei lieve, herinner u hier eens die Historie voor het hart, ik zie op de Vertelling van den Verlooren Zoon. Een jong knaapje, dat al zyn goed, op eene vry moderne wys, zot genoeg en ergerlyk genoeg ook, verspild had, wordt door berouw getroffen. Hy gaat tot zyn Vader, valt voor hem neder, belydt zyne overtreedingen, met een waaragtig berouw. De Vader neemt hem aan: alles is afgedaan. Geene plegtige Vergadering, geene verwyten! Vader, (zegt hy,) ik hebbe gezondigd tegen den Hemel en voor u. Ik

{==313==} {>>pagina-aanduiding<<}

ben niet meer waardig uw Kind genaamd te worden; maak my tot een uwer Huurlingen. - De goede Vader zegt: myn Zoon was dood, en hy is leevendig geworden; hy was verlooren, en ik heb hem gevonden. Een vrolyke maaltyd besluit alles. Wat is dat mooi, Daatje! en hoe veel genoegen verschaft het aan allen!
Ik schryf dit ook meer over de verzoeningen in 't algemeen, dan wel als eene berisping op uwe zeer lieve Moeder; als ook om u te toonen, hoe onnut men den kostelyken tyd, ook ter bereiking van een goed oogmerk, kan verkwisten. Men moet niet denken, als men iet zonder denken doen kan. Ik was er altoos kragtig tegen, om zedelyk zo wel als om lichaamlyk Nonnen-werk te doen. Voor u wil ik niet verbergen, dat ik veel las, veel in myn vak arbeidde, veel dagt; meer dan men zelf van myne hooge jaaren zoude verwagten; en dat ik echter in de waereld geleefd heb: daar toe had ik nog altoos tyd; om dat by my geen oogenblik ledig op de aarde viel. Hoewel ik nooit myn breiwerk in de Kerk, of op het Concert, zelf niet in de Comedie medenam, zo als ik hoor, dat nu du bon ton wordt, immers in de Fransche Comedie; hebbende de Vrouw van een onzer Regenten onlangs wel zeer naarstig zitten breijen en luisteven. Wel nu, zo een aartigheidje mag ik wel zien: gy weet, Kind, ik ben geen knorrige oude Vryster.

{==314==} {>>pagina-aanduiding<<}

Ik heb nog eene reden, waarom ik u in deezen trant schryf over den smaak der hedendaagsche verzoeningen. Gaarn wilde ik u behoeden voor een ander uiterste. Verwar nooit geestelyke zotternyen met Euangelische bevélen. Ik weet, Kind, dat gy my hoogacht, om die onverschilligheid, die ik heb, met betrekking op alles, wat onzen zeedelyken Godsdienst, en deszelfs heiligste pligten zo ontgeestlykt. Dit zoud gy ligt te verre kunnen trekken, of zelf verkeerd toepassen; en dit zoude mooglyk ter myner verantwoording komen, voor zo verre ik de onschuldige aanleiding daar toe gegeeven had. Hierom, Kind, is het, dat ik u altoos tot Jezus en zyne Apostelen brenge: want niets kan u zo zeer zyne Leer aanpryzen, dan dat gy ziet, wat, hoe deeze uitneemende Lieden gesprooken en gedaan hebben. Ik kan het u, om dat gy jong, spotagtig, en zeer leevendig zyt, niet genoeg zeggen, dat ik niets heb tegen het openbaar leeren, stichten, vermaanen en bidden; maar zeer veel tegen de wys, waar op dit alles by ons volvoerd wordt. Daar gaat te veel af van het innig Christendom. Hy is my dan, de Godsdienst meen ik, te plegtig. Ik zie te veel middelen, te weinig oogmerken; te veel hartstocht, te weinig gevoel; te veel zeggen, te weinig doen. Was ik Mystiek, ik zoude zeggen te Wettisch. Wat denk ik duizendmaal met mynen Euangelischen Camphuizen:

{==315==} {>>pagina-aanduiding<<}


Zeer kort, Vriendin, zeer kostlyk is de tyd; 
Gods trouw Gezant gebiedt hem uit te koopen. 
Die'r overschiet, hoe nutter men dien slyt, 
Hoe meerder kans, om beter tyd te hoopen. 


Deeze Brief lag dus voor eenige dagen afgeschreeven. Ik dagt toen weinig, dat ik hem zoude vervolgen, met het verhaal van eene zaak, die gy zeker niet zult verwagten. De goede Vriend, Dominé Heftig, heeft my een bezoek gegeeven. Na wat gepraat te hebben over't Weêr en de Boomen, zeide hy: ‘dat hy, hoewel de eer niet hebbende my in persoon te kennen, altoos gehoord had, dat ik eene zonderlinge Vrouw was, en uit dien hoofde zich zelf eindelyk eens de eere mogt geeven, om my te bezoeken.’ (De inleiding was vry vreemd.)
Ik. Ik weet niet, Dominé, dat ik zonderling ben: of alle Menschen zyn op hunne wys zonderling. De uitwerkzels zyn gelyk aan de oorzaaken. Opvoeding, geaartheid, onderwys, verkeering, omstandigheden, dit alles geeft indrukken en rigtingen, die veel uitdoen.
Dominé. De Waarheid, Mejuffrouw, is echter maar één.
Ik. Dit is onbetwistbaar; maar de vraag blyft: wat is Waarheid? En hoe bereik ik die best? Alle

{==316==} {>>pagina-aanduiding<<}

Menschen kunnen zich mooglyk niet met dezelfde vrugt van de zelfde middelen bedienen.
Dominé. Daar zyn echter eenige algemeene, en door God zelf vastgestelde middelen, ter verkryging van Waarheid. Hy, die deeze verwerpt, wil wyzer zyn dan God, die ons kent, en weet, wat heilzaamst voor ons is.
Ik. Wel, myn goede Dominé, deeze redeneertrant zou mooglyk wel zo goed aan my passen, die, zo als gy zegt, voor eene zonderlinge Vrouw bekend sta, dan u, die eene Boven-Natuurlyke en onwederstaanbaare verlichting en instorting der Waarheid leert: en dus met de middelen niets te doen hebt. De Heilige Geest behoeft immers geene middelen van Predikatien of openbaare Bedehuizen.
Dominé. Middelen en Einden gaan hier ook samen; zo heeft het Gode behaagd.
Ik. Zo leert de Kerk; maar dewyl ik in deezen niet instem met de Kerk, heb ik den naam gekreegen, dat ik eene zonderlinge Vrouw ben. Een vraag: voor wie zyn die middelen, voor den Heiligen Geest, of voor de Menschen?
Dominé. Voor de Uitverkoornen; voor welken alles is.
Ik. Zo is dan het gebruik der middelen eene voorwaarde ter verkryging van den Heiligen Geest.
Dominé. Geene voorwaarde, zo het u gelieft: alles is vrye genade.

{==317==} {>>pagina-aanduiding<<}

Ik. De Heilige Geest moet zelf het hart zoekende maaken naar de middelen: want, terwyl de ziel nog naar de middelen zoekt, is 't immers klaar, dat zy die niet bezit. Dit houdt ons dan in eenen kring: wy komen dus redeneerende niet verder; staat gy dit niet toe?
Dominé. Dit is het eigen gevolg van het redeneeren over zaaken, die wy alleen onderwerpelyk moeten gelooven.
Ik. Voorzichtig! Beschuldig den Heiligen Geest niet: want moet ik dit gelooven, en is het Geloof Gods gaave, dan ben ik niet aanspreeklyk voor myn Ongeloof.
Dominé. Laaten wy hier van afstappen, Mejuffrouw. Het oogmerk myner komst was niets minder dan disputeeren: ik wist, dat gy eene oude Vriendin van de Rede zyt; zy, die zich nu en altoos verheft tegen de gehoorzaamheid, die in Christus is. Toen ik u zeide, dat men u voor eene zonderlinge Vrouw hield, doelde ik niet op uw denken, maar op uw betrachten. Ik weet, dat gy een voorbeeld zyt van stille uitgebreide weldaadigheid. Dit deed my groote achting voor u opvatten: ik kwam hier, om u iets voortestellen.
Ik. Gy wilt my dan opwekken tot eene blinkende zonde?
Dominé. Wel, Mejuffrouw, geloof my, ik heb zeer groote achting voor alle Burgerlyke en gezellige deugden.

{==318==} {>>pagina-aanduiding<<}

Ik. Dat spreek ik niet tegen: maar verhoogt gy het Natuurlyk vermogen van den Mensch niet te veel, als gy het in staat kent, om uit zich zelf zo eene Gode welbehaaglyke deugd te kunnen oeffenen?
Dominé. Een gelukkig temperament kan hier veel doen: maar dit stelt ons nog niet in staat, om Christelyke deugden te oeffenen: daar zyn Menschen, wier behoefte geeven is; zo als de ondervinding leert.
Ik. Ook in 't verborgen geeven? Hoe dit zy, dit is myne behoefte niet: ware ik geen Christen, ik gaf mooglyk evenwel, maar op eene geheel andere wys.
Dominé. Mooglyk [hy glimlachte], meent gy, daar door iets by God te verdienen?
Ik. Iets door hoopen te verkrygen, meent gy zeker. Ik tragt niet naar het onmooglyke; dit kan des myn oogmerk niet zyn. Maar ik weet zeer zeker, dat God den blymoedigen geever lief heeft, en my ligt onbegrypelyk veel aan die liefde geleegen. Ik weet ook, dat die in zegeningen zaait, ook in zegeningen maaijen zal; en aan den zegen van mynen God is by my niets gelyk. - Of gy deeze denkwys nu bekrompen noemt; dat is my taamlyk onverschillig. Gelieft Dominé nu de vruchten uit den boom, de werken uit het geloof te kennen, dat is voor hem; ik hou my aan het Euangelie, ik leer den boom kennen uit zyne vruchten, en het geloof uit de werken.

{==319==} {>>pagina-aanduiding<<}

Dominé. Waardige Vrouw, laaten wy niet disputeeren. Myn temperament, myn yver voor God en zyne Kerk zoude my mooglyk iets doen zeggen, strydig met den eerbied uwer jaaren schuldig, zonder u van nut te zyn.
Ik. Ach, myn goede Man, gy hebt volle vryheid, om my alles te zeggen, wat een beschaafd Man zeggen mag tegen eene Vrouw van myne jaaren: de vrugt des geestes is immers alle goedheid?
Dominé. Zeldzaame Vrouw! ik bemin, ik eerbiedig u! ô dat gy van de onzen waart: welk een licht zoud gy voor de Kerk zyn!
Ik. Heeft de Kerk geene lichten genoeg? - Wat was nu eigenlyk het oogmerk van uw bezoek?
Dominé. Ik kom u vraagen om eene Liefdegift voor een arm ongelukkig Huisgezin. Ik ben daar by eene onzer Vriendinnen geweest; zy heeft roem by Gods Volk, maar zy heeft uit haaren Natuurstaat eene groote gehechtheid aan haare schatten overgehouden: daar klaagt zy zelf over, en daar sukkelde zy jaaren lang aan.
Ik. Ja, Dominé, wat zegt het Vaersje:

Het werk vaan Priesters en Léviën 
Is leeren, is vermaanen; 
Maar aan den armen hulp te biên, 
Is 't werk der Armiaanen. 



{==320==} {>>pagina-aanduiding<<}

Nu, elk heeft zyne zwakheden; mag ik weeten, waar dat Huisgezin zich bevindt? Ik zal er zorg voor draagen.
Dominé. Mag ik uw Aelmoesenier zyn?
Ik. Dit zyt gy reeds, door my ongelukkigen aantewyzen. Bezoek my veelmaal met dat oogmerk, dan zult gy my altoos t'huis vinden, en altoos wel gehumeurd.
Dominé. Goede God, waarom zyn de kinderen deezer eeuwe niet alleen wyzer, maar ook milddaadiger dan de kinderen des lichts?
Ik. Moest ik hooren, wat gy daar zeide, Dominé? Dan vraag ik u, of deeze stelling wel zo vast is, als gy u verbeeldt? God is liefde, en die Hem liefhebben, bewaaren zyne geboden. Waarom houden wy ons niet aan de proef? Zy kan ons niet misleiden.
Dominé. Lieve Vriendinne, al geloof ik, dat onze Kerk het Israël Gods is, zo meen ik nu echter, dat Jezus, indien hy thans op de aarde verscheen, ook van u zoude zeggen: ik heb in Israël zulk een groot geloof niet gevonden; en mogelyk wel tegen my! [De eerlyke Man was aangedaan: zyne oogen waren vogtig: ik zeide ook, dat hy by my voor een oprecht Man te boek stond.]
Toen zeide zyn Eerwaarde my, waar en in welke omstandigheden die arme Familie was. Hy was zo bewoogen, dat ik overtuigd ben, dat de Natuur hem niet tot een Ketterdooder bestemd had.

{==321==} {>>pagina-aanduiding<<}

Vervolgens sprak hy over uwen Broeder; en verhaalde my, wat er aan het huis van Mevrouw van Oldenburg was voorgevallen; van den Brief, die daar was voorgeleezen. ‘Maar, zeide hy, het komt my toch voor, dat de Jongeling zich niet zo schuldig kent, als hy waarlyk is.’
Ik. Zou dit ook daar van daan komen, dat gy, Dominé, hem voor schuldiger houdt, dan hy is?
Dominé. Het geen wy van hem weeten, maakt hem al zeer schuldig, Mejuffrouw.
Ik. Weeten; is wat sterk uitgedrukt; zoude gissen, veronderstellen, gehoord hebben, niet al zo goed gezegt zyn, Dominé?
Dominé. Zyn Duël is genoeg bekend.
Ik. Ja, dat hy verweerender wys trok, getergd zynde.
Dominé. Maar nu zyne Historie met Juffrouw Roulin?
Ik. Die is duister! Zo duister, dat haat en ligtgeloovigheid alleen in staat zyn, om het kwaade te denken, en liefde, om het beste te hoopen.
Dominé. Liefde en haat benevelen beiden ons oordeel.
Ik. De eerste onteert echter den Mensch niet.
Dominé. Is het echter niet onvergeeflyk, dat hy zelf aan zyne Moeder niet schryft; waar hy is? Ziet hy niet, hoe veel droefheid haar dit moet

{==322==} {>>pagina-aanduiding<<}

veroorzaaken: wat mag daar toch de reden van zyn?
Ik. Dewyl gy zelf, Dominé, nog naar de reden daar van zoekt, behoort dit niet tot zyne bezwaaring te worden ingebragt. Ik weet, dat de liefde altoos het ergste ducht voor het beminde; ik weet, dat onzeekerheid nopens den staat van iemand, dien wy liefhebben, pynelyk is; maar met een is my bekend, hoe er in die onzeekerheid nog altoos eene scheemering van hoop blikkert; nog eenige kalme oogenblikken overblyven, die vernield en uitgebluscht worden door de verzeekering van iemands geheelen ondergang. Behalven dit, heeft de ondervinding my in myne jeugd geleerd, dat een Bericht uit een afgeleegen Gewest, noopens den waaren toestand van iemand, dien wy teder beminnen, die naare onzeekerheid niet weg neemt, maar veel meer vergroot. Hoe jaagt ons onrustig hart van den eenen tot den anderen postdag! En weeten wy, dat, by voorbeeld, de Vriendin van ons hart krank ligt, dan is onze eigen wooning ons wel eens te benaauwd.
Dominé. Waarde Juffrouw de Vry, al wat gy daar zegt, weet ik by ondervinding: onze denkbeelden zyn veel lydelyker dan ons hart; ik ben geen bloot aanschouwer geweest op het tooneel der beste en sterkste geneegenheden.
Ik. Wel nu, Dominé, kan een Jongeling, als Lee-
{==323==} {>>pagina-aanduiding<<}
vend, niet uit zulke overwegingen, vooräl, indien hy niet gelukkig is, zyn verblyfplaats verbergen?
Dominé. 't Kan zyn. Maar nu zyne vriendschap met een zeer ondeugend Atheïst? Zyne tegenkantingen tegen den Christelyken Godsdienst?
Ik. Hier zou wel een breedvoerig antwoord passen. Gy begaat hier weder eenen misslag, Dominé, die u wat eigen schynt: gy stelt, het geen gy moest bewyzen. Willen wy liever daar asstappen? Wy zullen mooglyk wel eens geleegenheid hebben, om op beide deeze stukken den Heer Leevend te hooren. Ik voor my hebbe nooit iets van hem gehoord, dat my kan weerhouden, om hem voor een Christen aantezien.
Heftig. Dien naam kan ik hem niet geeven.
Ik vond best daar niet verder in te treeden; gy weet, kind, het disputeeren is niet van myn smaak; en wat nut kan myn gepraat doen by een Man, die zo wel overtuigd is van zyne waarheid, als ik van de myne?
Ik heb een zeer aangenaamen en nog al stichtelyken avond met hem doorgebragt: het was agt uuren, voor ik het wist. Tot uw onderrichting, kind, het arme Huisgezin woont in de Blindemans-gang op een Vliering. Wilt gy vreugd koopen, nu weet gy, waar gy te regt kunt komen; en wees gegroet van
 
Uwe Vriendin,
 
c. de vry.




{==324==} {>>pagina-aanduiding<<}

Een- en- veertigste brief. 

Mejuffrouw Christina Helder aan Mejuffrouw Jacoba Veldenaar.


Tederbeminde vriendin!

Hoe verkeerd dagt ik, toen ik geloofde, dat ik iets van dien dierbaaren schat van vriendelyke aandoeningen voor u zoude moeten missen, indien ik myn hart meer der Rede onderwierp! De ondervinding leert my het tegendeel. Myne geneegenheid voor u is onuitdruklyk groot; ook, nu ik Mevrouw Everards teder bemin, en met een byzonder welgevallen aan de vriendschap, die Mevrouw Ryzig voor my heeft, denk. Gy, myne liefde, gy blyft de uitverkoorene - éénige. Alles moet gy weeten, wat ik denk, wensch, vrees, hoop, voel, geniet, of Chrisje Helder heeft geene vreede met zich zelf. Dat ongemakkelyke, 't welk ik dan ondervind, laat zich niet beschryven.
Daar nu myne vriendschap voor u geduurig toeneemt, en met háár personeel behagen en achting vermeerderen, kan het immers niet anders zyn, of myn hart moet, als ik voor eenige maanden u vaarwel zeg, op eene zeer sterke en leevendige

{==325==} {>>pagina-aanduiding<<}

wys smarten gevoelen, die my te dierbaar zyn, om ze te willen missen. Wat is nu evenwel de reden, dat ik nog nooit met meer schynbaare bedaartheid u vaarwel zeide? Ik stond daar zelf versteld van. Ik onderzogt myn hart. Het was niets dan vriendschap voor u. Nooit gloeide het zo zeer door de zuiverste achting, geleenigd door de tederste geneegenheid. Moet ik dan de oorzaak zoeken in myn verbeterd verstand? In eene meer gesterkte rede? Waarom niet? Uw voorbeeld, wat vermag uw voorbeeld niet by haar, die zo overtuigd is van uwe zeedelyke meerderheid! En myne onvergelykelyke Moeder handelt zo opwekkend: handelt, zeg ik, want zy spreekt nooit veel van grondregels, als zy geleegenheid heeft, om daadelyk te toonen, dat zy die pligten betracht, waar over veelen alleen praaten.
Is het gebrek aan moed, is het wantrouwen, die my beletten, der beminlyke zoetaartige Mevrouw Everards iets het minste medetedeelen, van die fyne keurige gewaarwordingen, die myn hart, ô zo heel graag, voor onzen lieven Willem zoude wenschen te gevoelen? Gy kent haar! Is het mooglyk? Welk eene zagtheid in haar gelaat! Hoe veel van dat mede afdryvende mollige in haare oogen! Vreest men berispingen, als men haar aanziet? Men denkt er zelf niet eens aan. Hoe is dat dan? Ach, Coosje, me dunkt, ik zie het reeds duidelyk; - om dat men maar ééne uit-
{==326==} {>>pagina-aanduiding<<}
verkorene Vriendin hebben kan. Al, wat daar by komt, zoude men ook kunnen missen. Laat ik my wel uitdrukken; ik meen dan, wanneer men eens de Vriendin van ons hart gevonden heeft. Eene Vriendin, welke ons verstand hoogacht, onze deugd eerbiedigt; die ons hart vervult. Hier over kan volstrekt geene andre oordeelen: wy zelf kunnen 't niet, voor de ondervinding ons toont, wie eigenlyk onze Vriendin is. Had ik myne dierbaare Veldenaar niet gevonden; had ik Mevrouw Everards leeren kennen, dan zou zy zeker, immers indien zy dan zo veel prys op myn hart gestelt had, myne byzonderste Vriendin geworden zyn: maar nooit zoude ik voor haar hebben kunnen worden, dat ik voor u ben. Laat ik openhartig spreeken! Ik ben zo wél overtuigd van uwe liefde voor, als van uwe meerderheid boven my: men is grootsch tot in de vriendschap toe: en wat is er op te zeggen? Bemind te worden van haar, die men waarlyk eerbiedigt; hoe overtuigt dit ons van onze eige waarde! ‘zeker, Chrisje, zeg ik dan, gy moet nog al een goed Meisje zyn, want Juffrouw Veldenaar bemint u; zy heeft u noodig tot haar geluk; en de Vriendin te zyn van Juffrouw Veldenaar...’ Maar genoeg; ik weet, dat ik my zelf toch niet voldoen kan, als het er op aankomt, om myne gedagten over u te zeggen.
Neen, lieve, ook met Mevrouw Everards

{==327==} {>>pagina-aanduiding<<}

spreek ik niet dan in 't algemeen over Leevend: zy bemint hem echter eenzydig: ik zie, wat zy wenscht. Ik kan maar alleen aan myne Coosje alle de kloppingen van myn hart toebetrouwen: het zyn nu zwakheden van myn hart; en die laaten zo geene confidence toe, ook als men weet, dat zy niet veröordeeld zullen worden. De bekentnis op zich zelf kost zo veel; en is zy thans niet noodeloos?
Men spreekt onder de snaaken van beroep veel van Vrouwlyke confidentien. Ik sta toe, dat zwakke karakters groote Babbelaarsters zyn. Zy denken, noch voelen, dan flaauwtjes en oppervlakkig; het raadzel is opgelost! - Myn waarde Vader, die, zo als gy weet, zeer vast overtuigd is, dat men by de Vrouwen zo wel het meest gezond Menschen verstand, als ongekende deugden vindt, zeide meermaal, dat hy veel meer Babbelaars dan Snapsters ontmoet, en overäl ontmoet heeft. Hy, dit begrypt gy, bepaalt zich in den kring van hun, die men fatzoenlyke Lieden noemt. Ik vroeg hem eens naar de reden daar van. Hy stelde die reden: ‘in het natuurlyk fynder, en keuriger gevoel, gezonder oordeel, dat hy der Vrouwen toeschryft. Een Vrouw, zeide hy, heeft altoos smaak; dat vermogen is in haar zo teder en zo wis, als het vermogen, dat wy in de Byën bewonderen, als zy het voor ons onbemerkbaar onderscheid der heilzaame en scha-
{==328==} {>>pagina-aanduiding<<}
delyke kruiden onderscheiden. Zy zien zo rasch het wanstallige; en naar maate zy zelf Zeedelyke Musikanten zyn, wordt haar gehoor te rasscher gekwetst door de Dissonanten der dwaasheid.’ Niemand is, geloof ik, afkeeriger van veel praaten, dan Mama: ik meen van praaten zonder onderwerp, zonder vernuft, leiding, of oogmerk. Ik hoorde eens, dat een Engelschman alleen drinkt om te drinken; maar een Franschman drinkt nooit, dan ter verkryging en uitbreiding van nog meer blydschap, dan er in zyn gelukkig temperament ligt ingewikkeld. Maak, zo gy wilt, nu zelf de toepassing.
Bekyf my niet; maar ik kan in onze Gezelfchappen naauwlyks het discours leevendig helpen houden. Met u heb ik altoos tyd te kort; met myne Mama, met Mevrouw Everards spreek ik veel: is het des al myn schuld? Wat zouden gy en ik toch met zulke Poppen uitvoeren, indien er geene kaarten waren? Laat men my, in vredes naam, trotsch, eigenzinnig noemen; ik weet er niets mede aantevangen. In mynen kring zyn wel geene Kwaadspreeksters van professie, want de oudste van ons Salet is geen vyf- en- twintig jaar, en zulke Weezens moet men zeker onder ouder Dames zoeken; dat verstaat zich: wy zyn nog te wél van onze schoonheid enz., verzeekerd, om aandagt te kunnen hebben op andren. Maar myne Salet-Vriendinnen zyn zo volkomen onbereekend

{==329==} {>>pagina-aanduiding<<}

tot iets, wat ook, dat in zich zelf niet zo slegt, zo nietig is als de hedendaagsche modes zelf. Zou men dit, gelyk myn Vader zegt: ‘moeten dank-weeten aan dien geest van beuzelagtigheid, welke der Sexe, (zo loos zyn veele Mannen!) als eene bevalligheid wordt aangereekend?’ Hoe veelen, indien zy opgevoed waren, zo als gy en ik, zouden het beste en liefste gezelschap voor ons, en voor elkander zyn! Is het la brujere niet, die zegt: ‘wie verbiedt der Vrouwen, een welgeschreeven boek intezien? Is het des de schuld der Mannen, dat zy onweetend zyn?’ Niemand, een enkel knorrig onweetend Man of Vader uitgezonderd, verbiedt dit eigenlyk; in zo verre heeft de genoemde Schryver gelyk: maar, indien alle Vaders den uwen en den mynen geleeken, dan zouden zy, zo wel aan hunne Meisjes, als aan hunne Jongens, die geschiktheid geeven, welke er vereischt wordt, om een welgeschreeven boek met vermaak en nut intezien, - te kunnen inzien. Men voedt alle Meisjes doorgaans op naar één plan, en tot één oogmerk. De fatsoenlyke opvoeding bedoelt alleen haare versiering. Zy moeten aartig, geestig, welleevend zyn. Zy zyn het op haare wyze ook; maar zy moesten iets meer zyn: zy zyn het niet - waar is de oorzaak? Is het des niet wel deeglyk de schuld van hun, die het lot der Meisjes bestemmen? Indien ook myne Mama meer

{==330==} {>>pagina-aanduiding<<}

achting getoond had voor mynen Dansmeester, dan voor myne Gouvernante; zoude ik dan niet hebben begreepen, dat iemand, die my leerde danssen, een veel nuttiger Man was, dan myne Gouvernante eene Vrouw? Gevolglyk, dat my eene goede houding te geeven, iet veel gewigtiger moest zyn, dan myn verstand en hart te geleiden, te verbeeteren? Maar nu men my geleerd heeft: ‘dat eene Gouvernante, zo als myne Mama wist uit te vinden, verder spreek ik niet, een veel nuttiger, des ook waardiger Lid der Maatschappy was, dan een Man, die my leerde danssen, ja zelf dan die andre Man, die my leerde zingen!’ ..... Ik was ook opmerkzaam daar op, dat geen deezer Menschen immer by ons aan tafel zaten, en myne Ouders Mejuffrouw B * * * als haare Vriendin behandelden.
Ik kan, ziet gy, weer siet uitscheiden, als ik voor u de pen opneem? Ik heb nog niet gedaan; en zonder my zelf te vleijen, ben ik overtuigd, dat myne Coosje zo gaarn iets van my leest, als ik iets aan haar zó schryf, als het my invalt: ‘Dat moet toch, (zou de vrolyke Mevrouw Ryzig zeggen,) dat moet al een gansch Kerel geweest zyn, die het Briefschryven heeft uitgevonden.’ Zy heeft gelyk! Men verhaalt, dat de Schilderkunst een Kind der liefde is: 't kan zyn; maar wie, dan eene tedere Vriendin, kon

{==331==} {>>pagina-aanduiding<<}

het schryven van Brieven uitvinden? Dat verrukkelyk middel, waar door men, op den versten afstand, malkander de innigste beroeringen onzer zielen, de geheimste aandoeningen onzer harten, de fynste gedagten van onzen geest, zo volkomen kan mededeelen, dat er niets omtrent te wenschen is? Zeker aartig Man zeide eens: ‘dat de Brieven, in dien toon geschreeven, de zielen nog veel naauwer verëenigen, dan - de kusch der zedige liefde.’
Men praat veel van Pedanten, van Pedante Vrouwen; gaarn beken ik, dat eene Pedante nog veel ongevalliger is dan een Modepop; maar men vindt voor ééne Pedante wel twintig beuzelaarsters. De zucht om te behagen, is denklyk een kragtig gif tegen de Pedanterie. Men vindt dat gebrek meest altoos in Lieden, die, zo als wy dat noemen, geen waereld hebben; of by zeer kleine verstanden, die onbegryplyk veel lectuur bezitten. Willem wist zeker zo veel als Pauw; maar Willem had te veel verstand, zo al niet te veel waereld, om niet te zien, hoe veel er te weeten was, en hoe weinig hy nog wist. Hy wilde zich niet doen gelden: daar dagt hy niet eens aan. Maar men zag zo altoos, dat Helder zyne kundigheden op zyn Boekenkamer had opgedaan. Hy scheen zo te meenen, dat hy alleen in het geheim van zo veele fraaije dingen was; en hy spaarde geen brood voor zyne Vrienden. Willem was de

{==332==} {>>pagina-aanduiding<<}

jonge Gunsteling van den smaak; Pauw de Geheimschryver der - Geleerdheid. Helder sprak altoos met kunsttermen, en was onverstaanbaar: Willem praatte, en men geloofde, des Mondes van Fontenelle te leezen. De eerste was beneden, de tweede boven zyne kundigheden. Mama heeft meermaal aangemerkt, dat deeze beide Vrienden één voortreflyk karakter uitmaakten. Willem musiceerde, schilderde, speelde met het raket. Zyn Vriend dagt, reekende, en schaakte, voor - uitspanning! Met my zelf damde Leevend niet dan: wie eerst uit: ook als zyne grappige invallen het spel al niet verbruiden, en de dammen in vreede gelaaten wierden, was hy een ellendig speeler. Maar genoeg; gy kent beiden.
Dikwyls heb ik myne Mama hooren zeggen, als er gesprooken wierd van de kragt der gewoonte: dat hy, wiens geest dikwyls bezig is en blyft omtrent Beuzelingen, wel dra geheel onbekwaam wordt ter uitvoering van iets, wat ook, waar toe aandagt vereischt wordt. Het is des wel een goed en gegrond zeggen: ‘de gewoonte is de tweed natuur.’ Voorbeeld en herhaaling; hoe nuttig, hoe schadelyk! ‘Wie, voegde zy er by, wie Chrisje, zou eene Oud-Hollandsche Moeder, en eene wellustige Grieksche Vrouw, kunnen houden voor Weezens, die oorspronkelyk de zelfden zyn; indien hy niet in 't oog houdt, wat voorbeeld en herhaaling kunnen uitwer-
{==333==} {>>pagina-aanduiding<<}
ken?’ - Waar zoude deeze bedenking my heen leiden?
Zo dat ik maar zeggen wil, zegt de goede Blankaart, dat ik minder dan ooit smaak vind in myne Gezelschappen; u overäl mis, en niets voor u in de plaats krygen kan. Nu nog wat over den waarden Renting. Gy weet, wat hy my geschreeven, en wat ik geäntwoord heb? Wel nu, hy ontfing my, voor een Vriend, zo als hy my beloofde slegts voortaan te willen zyn, met wat veele en leevendige verrukkingen. Dit smart my; ik zie er zo duidelyk uit, hoe oprecht en teder hy my bemint; en zou my dit niet bedroeven, daar ik zyne waarde ken, en onbekwaam ben, om hem anders dan als een Vriend te beschouwen? Gy kent my; gy weet, hoe ik denk.
Nooit, myne Vriendin, zal ik myne neiging involgen voor iemand, die my kan doen bloozen over die neiging: ja, ik zou Leevend beminnen, indien myne rede daar in stemde, en myne deugd er in berustte: maar het Vaderlyk gezag zal zich niet behoeven te plaatzen tusschen - laat ik liever zeggen, zal niet behoeven gebruikt te worden tegen myne verkeerdheid. Ik ben niet verliefd, want ik denk dóór, en om geen duizend Willemen zou ik het billyk ongenoegen van mynen Vader willen draagen. Billyk ongenoegen, verstaat gy dit, lieve? Maar ik geloof niets van hem, dan 't geen goed is; en zyne dwaasheden?

{==334==} {>>pagina-aanduiding<<}

Wel, die betreur ik zo zeer als myn eigene! Laat het my blyken, dat hy schuldig is, dat hy slegte gevoelens heeft, en ik geef hem op, ook al verbeeterde hy zich; ik moet geen Man hebben, die eene Lotje Roulin kon debaucheeren, en van verdriet laaten sterven: want zo hiet het immers? Myn Vader zelf slaat geloof aan zulk eene lastertaal.
De volgende Fabel komt my geduurig in gedagten:

Ma commere, écoutez une grande nouvelle, 
Disoit Margot la Pie, arrêtant l'Hirondelle: 
Oh! c'est admirable, plaisant! 
Cet Aigle que l'on prône tant... 
Eh! bien? ... En regardant l'astre de la lumière, 
Hier, il a louché: quelqu'un a sçu' le voir: 
C'est le Hibou, pour ne rien taire. 
Mais quand l'a-t-il vú, ma commere? 
La Nuit, sans doute? Adieu - bon soir. 


Ik beken, dat ik weinig fraaijer en toepasselyker Fabels ken. Wisten wy maar, waar Leevend is! Mama spreekt niet van hem: zyn naam wordt niet genoemd. - Het is, of gy my iets van uwe gerustheid hebt medegedeeld.
Mooglyk zal men my niet verstaan, als ik zeg, dat in die zelfde onzeekerheid, die my lastig valt, nog iets geruststellends is: maar dit ondervind

{==335==} {>>pagina-aanduiding<<}

ik echter. Alle de kragten van onzen geest zyn bepaald, zyn eindig. Ik heb my zo moede, zo afgedagt, over: waar is hy, dat ik al eens uitrusten moet, al was het dan ook in de onzeekerheid. Ik zie ook, dunkt my, dat Mama hem niet veroordeelt; en indien myn Vader my niet zo gaarn met den Heer Renting gelukkig zag, hy zoude zo streng niet oordeelen over iemand, dien hy niet genoeg kent uit gebrekkige, boosaartige en elkander omstootende berichten.
Myne Mama is reeds vroeg in den morgen uitgereeden, naar onze lieve Vriendin Everards. Ik was, en het is nu avond, den geheelen namiddag alleen. Daar komt Renting, zie ik; ik leg de pen neer: hy verdient wel, dat ik altoos voor hem t'huis ben.
 
Blyde tyding! Onze lieve Vriendin is gelukkig Moeder van een Meisje. Everards wilde my deeze aangenaame tyding zelf overbrengen. Hy kwam met verhaaste schreeden den gang door, de zaal op. Hy zag Renting. Bleek, stamelend viel hy hem om den hals. Wensch my geluk, myn Vriend, (zeide hy,) alles is gezeegend! alles is wel; en ik ben Vader van een gezond welgeschapen Kind. Renting sloot hem in zyne armen. Ach, Coosje, nooit was ik zo getroffen door een group van

{==336==} {>>pagina-aanduiding<<}

Vrienden! Renting zeide niets; hy zag Everards ernstig aan, en bragt deszelfs hand op zyn hart; als of hy zeggen wilde, gy kent dat hart, behoef ik te zeggen, hoe het deelt in uw geluk? Everards is zich zelf niet van blydschap: hy is boven zyn natuurlyk peil opgetrokken. Hy ziet er zo moede, zo verstrooid uit; hy bemint zyne Vrouw met de jeugdige drift van den Minnaar; en die Vrouw is thans Moeder! Eindlyk begon hy te schreijen: zo veel geluk kon zyn hart niet draagen. Hy snikte, mag ik zeggen; dronk een glas water, en ylde vliegend het huis uit. Renting was niet opgeruimd; my dagt, dat hy duistere gedagten had. Ik toonde, dat ik te veel belang in hem name, om niet te onderzoeken, waar over hy peinsde. Had ik het niet gevraagd! Lieve Chrisje, (zeide hy,) zo gelukkig als Everards is, zoud gy my hebben kunnen maaken. Ik leide het discours behendig op iets anders; maar dagt, dat het nu niet zeer beleefd zyn zoude, over den inhoud van zynen Brief te spreeken. Ik ging naar myn Clavier, om een Airtje, dat hy my graag hoort speelen, te executeeren. De Knegt kwam binnen, en zeide, dat er een Heer was, die my verzogt te spreeken. En wie dan de Heer Ryzig was in de zydkamer? Hy kwam van Everards, had Mama gesprooken, en gaf my eenen Brief van zyne Vrouw. Het is een behaaglyk Man, groot, welgemaakt, wat staatig ia 't voorkomen; zeer

{==337==} {>>pagina-aanduiding<<}

wel, doch eenvoudig gekleed; nog iets meer, immers iets anders, dan een Koopman. Hy zal hier eenige dagen vertoeven, en morgen middag met ons familiair eeten. Renting had heel veel zin aan hem. Everards kan, dunkt my, niet beter getrouwd zyn dan hy. Hy spreekt met achting en liefde van zyne Vrouw, die, zeide hy, veel geduld met hem moet hebben, om dat hy geen Man van de Mode is.
Duizend groetenissen van ons allen aan u, en waarde Familie: ik verlang naar eenen Brief van myne Coosje, geschreeven aan haare
 
c. helder.




{==338==} {>>pagina-aanduiding<<}

Twee- en- veertigste brief. 

Mevrouw Alida Ryzig aan Mejuffrouw Christina Helder.


Heele lieve!

Zo noemt myn Broêr altoos alle zoete Meisjes. Ja, kind, hy had lieven, en heele lieven; en ik twyfel niet, of, wanneer hy aan u schreef, hy zou, durfde hy, u zo noemen. Laat my, om dat ik zyne Zuster ben, dan die vryheid behouden. Ik vlei my, dat dit wel gaan zal; want gy doet my de eere aan, van my zeer familiair te behandelen; gy verwaarloost zelf het ceremonieuse zo zeer, dat gy op mynen laatsten nog niets hebt geäntwoord. Dit smaakt my; want als men zo styf beleefd is, van, even of men Rakette, juist elken Brief cito weder te kaatzen, dan zou ik onmooglyk u heele lieve noemen kunnen, trouwens niemand; want zo als het spreekwoord luidt: een goed verstaander heeft maar een half woord noodig. Er is, dunkt my, eene beleefdheid, die verneedert, en eene familiariteit, die ons de grootste eer aandoet. Nu, dat overgeslagen: ik schryf deezen, om te dienen voor een Vrygeleide- en

{==339==} {>>pagina-aanduiding<<}

Recommandatie-Brief, ten behoeven van zeeker Man, daar ik zo min of meer mede bekend ben.
Ik weet wel, Chrisje lief, dat goede waar zich zelf pryst; maar ik weet ook, onbekend maakt onbemind; en het kan u onmooglyk groote gedagten van zynen smaak geeven, dat hy my tot zyne dierbaare Echtgenoote, uit een paar duizend mooije, lieve, zoete Amsteldamsche Moden-Poppetjes, gekoozen heeft, om met my te leiden, een leven vol van eerbaarheid en waare Godzaligheid. Denk ter zyner verschooning, dat ik hem was opgelegd, en dat het niet edelmoedig zoude zyn, hem nu nog iets te verwyten, daar al zo veel gras over gegroeid is. Wat ben ik spreekwoordig, niet waar? Dat gaat wel weer over.
Wel, wat zegt gy nu van myn Man? Maakt hy geen fraai contrast met onze allerliefste Heertjes du Ton? Hy is noch een Hikman, noch een Lord G * * *, en dit wel zeer gelukkig om mynent wil; hy is een hupsch Man, zo als de Mannen dan vallen; en zo redelyk, dat eene Malloot er zich over bedroeven zoude. 't Is waar, ik mag, ik kan het niet ontkennen, hy is een Amsteldamsch Koopman; maar hy is echter niet zo dom als een trapgans, wanneer hy niet van Negotie praat; neen, hy is nog al wat anders gemodificeerd. Moogelyk denkt

{==340==} {>>pagina-aanduiding<<}

hy, dat er in 't ander leven noch Beurs, noch Postdag is, noch Assurantien, of Rederyen zyn; en dat hy daarom, wil hy dan ook wat omhanden hebben, niet beter doen kan, dan zich zo wat kundigheden en geschiktheden te bezorgen, die daar schoon te passe zullen komen. Mooglyk, zeg ik; want, tusschen ons, Chrisje, hy heeft dan heele slegte sentimenten over zulke onderwerpen; zo men ten minsten den Eerwaardigen Heer Heftig mag gelooven; en of hy wel meer krediet voor Monsieur Satan heeft, dan voor een armen Gaskonjer, daar aan twyfel ik ook vry wat. Met één woord, hy is in zyn soort origineel; trouwens, gy zult het wel uitvinden. Ik beveele hem aan uw doorziend oog.
Van onzen besten Maat weet ik niets byzonders; maar ik ben volmaakt gerust, dat hy het wél heeft, en het wél maakt. Als hy weerkomt, zal ik hem betaalen voor de ongerustheid, die hy my heeft aangedaan; indien gy my gelieft te helpen. Ik zal hem op zyn stoel vast binden, en gy zult hem by u roepen - bedenk eens wat ysselykers, zo gy kunt! Ik hoop, dat myne Vriendin dit zal kunnen leezen zonder schadelyke hartkloppingen...... Myn kleine Jongen is, zo al niet een Kind des Duivels, echter de waardige Zoon van een paar Menschen vol gebreeken; die lastige knaap doet

{==341==} {>>pagina-aanduiding<<}

my de pen neêr smyten: - eerst echter deezen geteekend, en gezeegeld.
 
A.R.
 
Uwe Tante de Vry laat u vriendelyk groeten; zy las deezen met dat leevendig vermaak, 't welk haare jaaren niet zeer eigen is.




{==342==} {>>pagina-aanduiding<<}

Drie- en- veertigste brief. 

De Heer Abraham Ryzig aan Mevrouw Alida Ryzig.


Myne lieve vrouw!

By daag heb ik geen tyd; ik zal er des eens een gedeelte van den nagt aan geeven, want ik heb u magtig veel te schryven, en dat alles van Persoonen, in wie gy belang neemt. Evenwel, voor ik my met iemand bemoei, voor ik u zelf eene boodschap van uwe arme Chrisje, ja zelf van uwe Vriendin Everards overbreng, moet ik my nog eenige oogenblikken met u ophouden. Wel, Daatje, weet ik dan niet, dat geen gezelschap u zo aangenaam is, dan dat van uwen goeden Man? En dat ik my met het uwe byzonder wel vergenoegd houde, weet gy by ondervinding, helaas! Ik hang u juist wel den geheelen dag niet aan den arm; ik zit niet naast u aan tafel geplakt; ik noem u nooit Meestresse van myn lot, Goddelyk Wyfje; ik vertel u nooit, dat ik zo gelukkig ben, dat ik moet vreezen, of het wel lang zal duuren; dit is alles de fyne waarheid; maar je weet, lief, ik ben maar een Burger-Man, die zelf tegen zyne Vrouw geen komplimenten maakt. En

{==343==} {>>pagina-aanduiding<<}

gy, olyke schelm, weet maar te wel, dat ik u met myn geheel hart bemin; ja, zo ik niet wist, hoe ik met u leeven moest, regt gek met u zoude zyn; vooräl zedert gy eene voorbeeldige Moeder zyt, omtrent dien lieven dikken Jongen, die zyn Vader reeds veele slaapelooze nagten gekost heeft. Kusch hem voor my.
‘Waartoe, vraagt myn zagtzinnig Vrouwtje; waartoe, Ryzig, deeze langwerpige inleiding? Zeg maar, of gy wel te Rotterdam gekomen zyt, waar gy zyt, of gy wel zyt, en of gy spoedig t'huis komt.’ Wel nu, alles is wel; en ik kom spoedig t'huis, maar kan het nog op geen dag of vier bepaalen. ‘Daar! dat is weer dat oude geplaag, en dat om den tuil houden: ik dagt, dat je al op reis waart, om t'huis te komen, en nu - kun je - het nog - niet op een dag of - vier - bepaalen. Nu, 't scheelt my niet, blyf uit; ach ja, al zo als gy 't goedvind. Ik ga ook uit. Mooglyk kom ik wel te Rotterdam by Everards; en als de kleine Jan, (die ik, weet gy, overäl meê sjouw,) nu verkouwd wordt, dan is 't uw schuld - allemaal uw schuld. Maar neen, ik bedenk my! dat doe ik niet: gy Sinjeur, zoud u eens moeten gaan inbeelden, dat ik u naliep, en dat zou myn kroon te na zyn! Weet gy wat, Bram? Ik ga naar Tante Martha, en zal myn kleinen Knol, buiten op de toegevro-
{==344==} {>>pagina-aanduiding<<}
zen sloot, agter de Heerlykheid Zeemans-rust, braaf in een Yssleetje ryden.’ Goed, myne beste! alles wat gy omtrent onzen Zoon doet, kan my niet dan aangenaam zyn.
Nu, ik blyf geen uur langer uit dan noodig is; en echter kan ik u niet zeggen, wanneer ik kom. - Ik logeer in het Logement het Zwynshoofd...... ‘Niet by Everards?’ ..... Daar is wel wat anders te doen. ‘En wat toch?’ Wel, uwe Vriendin heeft haaren Man Vader gemaakt, van een allerliefst Meisje; een Vrystertje voor Jan, zoud gy zeggen, indien gy niet zo zeer tegen het Huwlyk rebelleerde. Laat ik u nu ordentelyk verhaalen, wat ik te zeggen heb.
Te Rotterdam koomende, ging ik ten eersten naar het huis van onzen Vriend. En daar hoorde ik, dat Mevrouw, geen uur te voren, verlost was. Ik liet my aandienen. Mevrouw Helder ontfing my in de zydkamer. Everards was uitgevlogen, om zelf dit aangenaam nieuws aan haare Dogter te brengen. Ik nam deeze geleegenheid terstond waar, om aan deeze voortreffelyke Vrouw het Paket Brieven voor Willem ter hand te stellen. Zy verstond dit, zonder iets te laaten blyken. Ik zeide, dat ik aan de jonge Dame eenen Brief had van myne Vrouw, en verzogt de eer te mogen hebben, om haar myn compliment te gaan maaken. Terwyl wy nog spraken, kwam Ever-
{==345==} {>>pagina-aanduiding<<}
ards in. Hy was zeer onthutst, zeer onpasselyk, dagt my. Ik was onbegrypelyk welkom, maar ik weigerde voor ditmaal daar te logeeren. Myn hart krimpt, als ik my de versufte, afgematte vreugd van deezen aandoenlyken Man voorstel. Indien zyne Vrouw gestorven ware, zou zyn teder Kind niet reeds Ouderloos zyn, en dat een Meisje! .... Niet meer van die gedagten. Zy treffen my te veel, om dat ik op de gevolgen peins. Zulk een fyn gevoel, dat byna aan de zwakheid eener tedre Vrouw grenst, is aftebidden! Het was de bron der rampen, immers naar ik het inzie, van onzen Willem, en zou ook een Everards ongelukkig hebben kunnen maaken. Hy zeide, dat hy zyne Vrouw berichten zoude, dat ik hier was. Ik verzogt, dat hy zulks tot den andren dag uitstelde. Mevrouw Helder vond dit ook zo best. - Na nog eenige minuuten met Mevrouw Helder gesprooken te hebben, ging ik naar Chrisje, en gaf haar uwen Brief. Ik, die niet heel gul ben met mooije naamen, noem haar eene schoonheid. Als men Chrisje ziet, zou men in een Poëtischen term kunnen zeggen: de liefde, opgevoed door de wysheid. De Heer Renting was by haar. Hy beviel my veel meer, dan my de Menschen doorgaans bevallen. Den Heer Helder heb ik nog niet gezien: morgen middag eet ik daar aan huis. Slaap wel!

{==346==} {>>pagina-aanduiding<<}

Nu neem ik de pen weder op; gister avond overviel my de staap; zo dat, als gy myn Brief staperig noemt, my dit niet kan doen verwonderd staan over uw ryk vernuft; spaar het des tot beter geleegenheid.
Het karakter van den Heer Helder heb ik gedeeltlyk uit zyn gelaat, houding en manieren, gedeeltlyk door den Heer Renting leeren kennen. Hy heeft veel en solide verstand, leest alles, wat wél geschreeven is; spreekt duidelyk, bedaard, kort. Hy is noch Musicus, noch Dichter, noch Wiskundige; maar hy is in staat, om over de talenten deezer Lieden te oordeelen, er door vervrolykt en geleerd te worden. De achting voor zyne uitmuntende Vrouw blinkt in alles door. Hy bemint Chrisje als een Vader, dien niets nader ter harte gaat dan haar geluk. Een Nietsdoender, een Beuzelaar, een Petitmaitre weigert hy alle beleeftheid; maar voor een naarstig eerlyk Burger-Man zal hy altoos eenen Burgerlyken gemeenzaamen groet overhebben. Hy is wel actueel geen Koopman, maar hy zet echter 's jaarlyks groote sommen uit. Hy moet zeer ryk zyn, - Amsteldamsch ryk, zegt men hier; dit doet wat af.
Hoewel ik geloof, dat geen van Chrisjes ootmoedige Dienaars zo volkomen geschikt zyn, om

{==347==} {>>pagina-aanduiding<<}

haar's Vaders Schoonzoon te worden dan Renting, denk ik niet, dat dit zal gebeuren. Er is (ja, ja, denkt gy, dat ik ook niet zien kan, hoe de zaaken zitten?) er is te veel Zusterlyks, immers te veel van de Vriendin, in haare wys van verkeering met hem, om my daar aan te kunnen doen twyfelen. Hy bemint haar, zo zeer als zy verdient, en zal des geleegenheid hebben, om zich te doen kennen, als een Man, die in staat is, ook de tederste wenschen van zyn hart aan haar geluk op te offeren; indien een Man van zyne jaaren, driften en liefde, begunstigd met haare verkeering, en de goedkeuring haar's Vaders, hier toe in staat zyn kan: daar ik nog al vry wat aan twyfel; en gy ook, denk ik? De bespiegeling is wel mooi; maar de betrachting? Zou hy dit meester worden?
Mevrouw Helder is boven myne beschryving: ik had (en gy weet, nooit verkeerde ik dan met zeer goed soort van ordinaire Vrouwen,) ik had van zo eene waarlyk groote Vrouw geen denkbeeld. Haare denkwyze is zo schoon, zo eenvoudig, zo gevestigd; haare deugden zyn verhoogd tot Godsdienstige daaden! Haare strikte naauwgezetheid voor haar zelf is niet bewolkt door zwaarmoedige bedenkingen. Zy spreekt weinig, en nooit sententien; al wat zy zegt, is wáár, is overtuigend. Haar regel, zegt Renting, (die haar adoreert,) - is: doe altoos goed, maar

{==348==} {>>pagina-aanduiding<<}

doe het op de beste wyze. Verheeven boven de beuslaryen en zwakheden, niet der Vrouwen, maar ook der Mannen, wordt de stille rust van haaren geest niet zo geduurig bestormd; die gerustheid geeft aan haar gelaat, dat regelmaatig schoon is, eene waardigheid, die, was zy niet zeer toegeevend minzaam, ons zou te rug houden, om haar gemeenzaam aan te spreeken. Ik had de eere, om haar naar den Heer Everards te verzellen, en dus geleegenheid, om met haar over uw Broeder te spreeken. Zy is hem zo geneegen, dat (tusschen ons gezegd, Vrouwtje,) niemand Chrisje hebben zal dan Willem, indien hy haar verdient te hebben, en het aan Mevrouw Helder staat. Zy schynt veel meer van zyne Historie te weeten dan wy; hier op gronde ik des te meer hoop voor Willem. Zy heeft my in vertrouwen gezegd, dat zy zeer byzondere reden had, om voor als nog over hem met myn Heer Helder niet te spreeken, en wendde toen het gesprek op een ander onderwerp. Ik nam by Chrisje eens hoogte. Zy zat in een vengsterbank, en noodde my om ook te zitten; want, of gy 't weet, ik heb op myne wys getoond, dat ik ook nog zo iets van de fatsoenlyke distance ken. Haar oog viel, by occasie dat ik op myn Orloge zag, op het Silhouette, dat in het Medaillion der ketting geplaatst is. Is dat Mevrouw Ryzig niet, myn Heer? Ja, Mejuffrouw. Zy bezag het zeer lang. Is het wel

{==349==} {>>pagina-aanduiding<<}

getrokken? - Het kan niet accurater zyn; trouwens, de maaker daar van heeft ook de gaaf om in kleinigheden zo uittemunten, of hy nooit iets gewigtigers ondernam. - Zy wierd rood; en haare regterhand met de linker omvattende, zag zy zeer attent op de toppen van haare vingeren. De fraaije plaats uit Shakespear kwam my te binnen:

She never told her love; 
But let concealment, like a worm i' th' oud, 
Feed on her damask cheek: She pin'd in thought; 
She sat like Patience on a monument, 
Smiling at Grief. 


Getrouw aan de schikking van Mevrouw Helder, sprak ik alleen zo veel over hem, als ik, om den schyn niet te hebben, dat ik zulks vermydde, spreeken moest. Onder alle Dames, my bekend, zoude ik niemand zo gaarn met Willem getrouwd zien. Wat zal het my spyten, zo dit niet gebeurt! Het is toch vreemd, Vrouwtje lief, dat wy niet allen met dezelfde oogen zien, wat voortreflyk is - immers niet, om te begeeren. Juffrouw Helder is schoon, jong, wel opgevoed; Enfin, Juffrouw Helder is al wat bekoort en doet achten; en echter, Daatje Ryzig zoude ik nu nog verkiezen, al had ik ook nog een kans op Chrisje te waagen. Wy, lieve Vrouwtje, zyn maar heerlyk met elkander vergenoegd, en zien zo, dat

{==350==} {>>pagina-aanduiding<<}

wy van éénen zedelyken rang zyn. Zy doet u teder groeten, was zeer vermaakt met uwen Brief; en hoopte u in persoon te zien, zo rasch hier toe geleegenheid ware. Mooglyk kryg ik een Brief mede.
Everards en zyne lieve Vrouw zyn zo gelukkig, als een paar voor elkander bereekende jonge Menschen weezen kunnen; geheel anders gelukkig dan wy. Everards ziet zyn Kind met eene zagte verrukking, die niet dan zwygend schynt te kunnen genooten worden. Het is een zeer lief teer schelmpje: meer kan ik er u niet van zeggen. De Kraamvrouw is zo voorspoedig, dat wy daar oven kandeel in de kraam - kamer gedronken hebben. Zy verlangt zeer, om u te zien, en groet u duizendmaal. Zy bemint u hartlyk, en dat nu, nu zy Chrisje Helder heeft.
Het is my maar te vreemd, dat ik u niet zie; en zo ik wist, dat gy het niet tegen my zoud doen werken, zoude ik u bykans zeggen, dat ik al verlang, om u te omhelzen, en den kleinen Boy te zien. Maar gy zyt zulk een hamers Wyf, dat ik niet weet, of ik hier niet maar de pen weer doorhaal. Nu, wy meenen het ook recht goed met elkander; niet, Beste? Onze weltevreedenheid neemt daaglyks toe. Lichaam of geest worden niet afgesleeten door sterke driften; wy zullen een stokoud Amsteldams paar Menschen worden, die mooglyk nog ons vierde geslagt beleeven: maak er

{==351==} {>>pagina-aanduiding<<}

staat op; daar leg ik het ook op aan. Hoe goed is het, dat myn Vrouwtje lief dit met my ook zo begrypt! Wel, het is een vry vast bewys, dat het ons hier niet magtig verdrieten moet; en dit is altoos voor getrouwde Lieden een goed teeken.
Mevrouw Helder heeft u lief, Daatje; wat is dat eene eer voor u; voor my! want of gy er tegen praat of niet, gy zyt toch de myne, en Man en Vrouw is één, zegt het spreekwoord. Mevrouw Helder is waarlyk zo zeer vermaakt met uw scherzend vernuft, als haare Dogter; hoewel haar talent daar, geloof ik, niet ligt. Mevrouw Helder zeide by geleegenheid: ‘het is vreemd, dat men doorgaans meent, dat denkende ernstige Menschen weinig geschikt zyn voor die aartige leevendige vernuften, die, als zy vleijen noch hoonen, zo ontschatbaar in de samenleeving zyn. Men zal ook by de ondervinding zien, ging zy voort, dat peinsagtige Lieden, indien zy wél denken, en welvaarend zyn, zeer zyn ingenoomen met vrolyke geestige Menschen. Zy voldoen aan de behoefte, die wy allen hebben - die van vermaakt te moeten worden. Hier komt nog by, dat een aartige geestige zet, een comique gedagten, eene vreemde aanmerking, wel eens eene waarheid dáár stelt, die men anders niet, dan na veel blokkens, zoude uitgevonden hebben.’ - Jammer, lieve Vrouwtje, dat er zo weinig waar vernuft, als

{==352==} {>>pagina-aanduiding<<}

zuivere deugd en gezond oordeel, zo in de daaglyksche verkeering voorkomt.
Morgen, ten langsten overmorgen, vertrek ik naar den Haag. Gy weet, dat ik altoos de ruïneuse levenswys van onze Vrienden afkeurde; maar ik acht my echter niet ontslagen om, schoon zy mynen raad niet volgden, haar op de beste wys te dienen. Het plan is nu, om, als alles zal afbetaald zyn, de Hofplaats te verlaaten, en hun fraai Landgoed te gaan bewoonen. Als ik de zaak uit dit oogpunt beschouw, dan ben ik byna in den wil, om beiden te feliciteeren met het wel uitvallen hunner dwaasheid. Indien myn Vriend in myne manier dagt, zoude hy die onzichtbaare hand, die hem uit den draaikolk deezer waereld rukt, met eerbied volgen, en het beste gebruik maaken van alles, wat hy, zo in zyne bezittingen, als verstand en redelykheid, uit de groote schipbreuk gered heeft. Hy schynt echter zeer neerslagtig, en kan zich verwonderen, dat zyne Vrienden hem hebben opgeligt. Zyne Vrienden! Waarlyk, ik moet glimlachen! Kon men van zyne Vrienden wel iets anders wagten?
ô Welk een leven is het leven du Ton! Het vernedert den Mensch beneden de ongeachtste Leden der Maatschappy: het verwoest alle order, alle betaamlykheid: eene onäfgebrokene opvolging van grillige vermaaken en gezondheid verwoestende liefhebberyen, voltooit wel rasch den onder-
{==353==} {>>pagina-aanduiding<<}
gang van Familien, die ons Vaderland zo veel nut konden aanbrengen, als tot roem verstrekken. Mevrouw Helder heeft min of meer kennis aan de Vrouw myns Vriends, en neemt een deugdzaam deel in die rampen, die zy zich zelfs veroorzaakt hebben. Zy heeft myn plan goedgekeurd; ik hoop, dat het wel zal gelukken. Schryf my toch eens, stoute Meid; gy weet immers, hoe zeer gy hier door zult vergenoegen
 
Uw liefhebbenden Man,
 
a. ryzig.
 
P.S. Kusch Jantje voor my. Daar brengt Juffrouw Helders eigen Knegt my eenen Brief voor u. Nu zal deeze wel in een hoek gegooid worden.




{==354==} {>>pagina-aanduiding<<}

Vier- en- veertigste brief. 

Mejuffrouw Christina Helder aan Mevrouw Alida Ryzig.


Waarde, lieve mevrouw Ryzig!

Hoe moet ik uwe aanmerkingen over myn niet schryven opneemen? Is het u ernst, of boert gy, wanneer gy zegt: ‘dat ik u eere aandoe door u zo familiair te behandelen, en door dat ik uw Brief nog niet beäntwoord heb?’ Waarlyk, lieve Mevrouw Ryzig, zo gy in ernst spreekt, dan alleen doet gy my recht. Ik bemin u met hoogachting, en dat al noemde uw lieve Broeder my nooit zyne heele Lieve; (evenwel, dit doet er, tusschen ons gezegd, geen nadeel aan.) Over het woordje, ceremonieuse, nog iets, voor ik verder schryf. Myne lieve Moeder, die my bevolen heeft u met byzondere achting te groeten, heeft my geleerd, dat beleeftheid en goede opvoeding dikwyls voor het zelfde worden gehouden; doch dat zy zeer veel van elkander verschillen; zyn eigen vermaak en verkiezing op te offeren, aan het vermaak van een ander, denk ik, onder verbetering, - beleeftheid, maar dat met blymoedigheid en ongemaakt te doen, welöpgevoedheid te

{==355==} {>>pagina-aanduiding<<}

kunnen noemen. Het eerste is de vrugt van een goedaartig karakter; het laatste een eigenschap van gezond verstand, verëenigd met opmerking en oplettendheid. Een Boer kan gevolglyk beleefd, maar niet welöpgevoed zyn; een Man van de waereld zeer welöpgevoed weezen, ook al heeft hy noch goedaartigheid, noch gezond oordeel. Zou Ceremonie wel iets anders zyn, dan de overdreevene goede opvoeding; zo als Bygeloof overdreevene Godsdienstigheid? Zoude het, Mevrouw, niet wenschelyk zyn, dat men in het opvoeden van jonge Lieden meer acht gave op het geen wy nu door goede opvoeding verstaan? Gy, Mevrouw Ryzig, hebt de waereld langer en in meer verscheidenheid gezien dan ik; maar heb ik ongelyk, als ik meen, dat onze zogenaamde fatsoenlyke jonge Lieden zeer verkeerd handelen, als zy goede opvoeding verwarren, laat ik liever zeggen schandmerken, met den naam van Ceremonie en omslagtigheid? Hoe dikwyls bedient een looze knaap, of een dartel Meisje zich van dit zeggen: ô geen Ceremonie; goed rond, goed Zeeuwsch. Zult gy my voor eene der Gezusters Wysneuzen houden, als ik u zeg, dal eene onbetaamlyke achteloosheid in gesprekken en houdingen te dikwyls de plaats inruimt van waare welgemanierdheid en natuurlyke zedigheid? Liefde en Vriendschap brengen zeer eigenlyk zekere gemeenzaamheden voort, die men niet behoort te bedillen; maar dan echter behoort

{==356==} {>>pagina-aanduiding<<}

de goede opvoeding den boventoon te houden; op dat de stille Muziek niet in het kwynende valle. Myn waarde Vader zeide eens tegen myn Broêr, by zekere geleegenheid: ‘groote talenten maaken ons berucht, groote verdiensten geacht, groote geleerdheid beroemd; maar eene goede opvoeding maakt ons bemind by allen, met wien wy omgaan.’
Heb ik nu uwe berisping niet te duchten, om dat ik over iets weezenlyker schryf dan het daaglyks nieuws? Dit is al myn schuld niet, want ik weet wél, dat ik geen vernuft genoeg heb, om eene beuzeling zo te verhaalen, dat zy u zoude diverteeren.
Wel nu! uw waarde Man is by ons geweest: Mama is met hem ingenoomen, en myn Vader vind in hem nog zo veel van den oorspronkelyken onbedorven Hollander. Indien gy niet zo wel eene liefhebbende Vrouw waart, als eene lieve geestige Vrouw, dan waarlyk verdiende gy zo een degelyk Man niet! Ontken het, zo veel gy wilt, ik weet echter, dat gy hem bemint, mooglyk meer zelf, (kunt gy dat verwyt ook dulden?) dan onze weeke murwe Vrouwen, die, met eene gemaakte tederheid, meer belachlyk dan wenschlyk zyn. Zoude ik hem nu nog uitlachen om de keuze, die hy deed, en moeten denken, dat gy hem waart opgeleid? Neen zeker, zó sterk kan ik niet railleeren. Of myn Heer Ryzig slegte sen-
{==357==} {>>pagina-aanduiding<<}
timenten heeft over zulke onderwerpen, als waarover gy spreekt, weet ik niet; maar hy is de grootste veinzaart, dien de aarde draagt, indien hy niet zeer goede sentimenten heeft van Huwlyks - liefde en Vriendschap; en dáár in hebben wy zeer veel belang. Dit zult gy my wel toestaan.
Ik feliciteer u, als de Vriendin van de lieve Mevrouw Everards, met de geboorte van een lief Meisje: maar uw Man heeft laaten blyken, dat hy u dit schryven zoude. Ik ben u hooglyk verpligt, voor de eere, die gy my hebt aangedaan, met aan my te schryven; wist gy, hoe aangenaam uwe vrolyke Brieven voor my zyn?
Uwe propositie, nopens de wraakneeming op uwen Broeder, zal ik eens in overweeging neemen. Het plan komt my nog al niet geheel onuitvoerlyk voor..... Waarlyk, Mevrouw, ik ben niet onderheevig aan hartkloppingen; ook niet, als ik my al niet geheel wel bevinde..... Lieve Plaaggeest...... Niet meer! - Omhels myne Tante hartlyk voor my; kusch uw lieven Jongen uit myn naam, die hem zeker zo onbekend is, als zekere gevoelens u zyn, en waarmede u geluk wenscht
 
Uwe Vriendin en Dienaares,
 
c. helder.




{==358==} {>>pagina-aanduiding<<}

Vyf- en- veertigste brief. 

De Heer Jacob Renting aan Mejuffrouw Christina Helder.


Tederbeminde vriendin!

Nog eenige regels, voor ik my op reis begeef...... En wat kan ik u te zeggen hebben, na gy my de eere hebt aangedaan, om zulk een groot gedeelte van den avond met my door te brengen? Vraag het niet, Chrisje; ô myne lieve, vraag het niet. Ik heb beloofd, u nooit meer lastig te zyn. Ik zie dan, dat ik ongelukkig - schryf het niet, myne pen...... Kan ik dat zyn, en zo zeer de Vriend weezen van eene Juffrouw Helder?
Ik heb Brieven aan het Kantoor gevonden, die mynen Vader doen besluiten, om my myne reis in plaats van, over - tot - nu over - en heel tot - te doen neemen. - Ik zal des niet spoedig, - zo spoedig te rug komen, als ik my gevleid had. Gy zult my immers niet weigeren, van tyd tot tyd een Brief te ontfangen, dien ik de vryheid zal neemen van u te schryven? Vaarwel, engelagtige Helder!

{==359==} {>>pagina-aanduiding<<}

Omhels uwe uitmuntende Moeder voor my; verzeeker nogmaal uw Vader van myne eerbiedige dankbaarheid; en is het u te vergen, denk, al was het maar zo lang, als gy noodig hebt om uw Orloge op te winden, alle daag aan uwen Vriend, uwen eigen
 
j. renting.




{==360==} {>>pagina-aanduiding<<}

Zes- en- veertigste brief. 

Mejuffrouw Jacoba Veldenaar aan Mejuffrouw Christina Helder.


Myne waardste Chrisje!

Een myner wenschen was, u in dat licht te kunnen zien, waar in ik u thans beschouw; want uw geluk is my zo dierbaar als myn eigen, en ik ben overtuigd, dat er geen voor den Mensch bereekend geluk in deezen verandervollen staat te bereiken is, indien ons hart zo overdreeven gevoelig blyft, als het uwe was. Gy weet, lieve, dat ik wel meer gewoon ben, uit het geen daadlyk bestaat, tot het naaste gevolg opteklimmen; en dat ik zulks omtrent myne Chrisje geduurig deed, kan u niet vreemd voorkomen. Die overgroote gevoeligheid des harten leidt zo natuurlyk op tot zwaarmoedigheid! Nog waart gy het niet; maar ik heb echter gezien, dat gy daar toe sterk overhelde. De grondformeerzels lagen in eenen voor hun welbereiden grond, en zouden ook by de eerste geleegenheid zich ontwikkelen. Hier door zouden uwe deugden lyden; en mooglyk verstikt worden, Waarlyk, het minst onäangenaam leven maakt ons eene zekere hoeveelheid van blymoedi-
{==361==} {>>pagina-aanduiding<<}
ge kragt zo noodzaaklyk. Wat, denkt gy, zoude het zyn, indien wy daar van in droevige omstandigheden verstoken waren? Het is dan eene onzer beste pligten, onze stille blymoedigheid aantekweeken: zy maakt ons dankbaar omtrent God, gelukkig voor ons zelf, en de Lieveling in het Huislyk leven: zy verzacht alle twisten en onëenigheden: zy verhoogt zich tot ongemaakte grootheid van ziel.
Ik weet wel, wat men hier tegen inwerpt: ‘ja dat heeft elk niet in zyne magt; dat is een vrugt van het temperament - van de lucht, die wy bewoonen, enz.’ Vermids ik er echter van spreek, als van een pligt, zo blykt het, dat ik hier anders over denk; want tot het onmooglyke ben ik niet verpligt: dit is eene beweezene waarheid. Eene uitzondering maak ik, en dat ter ontschuldiging van zeker slag van zieken; dan zitten zeker de oorzaaken in het bloed en de vogten; en indien zy door eene dwaaze levenswyze zich dit niet, (zo als echter doorgaans,) te verwyten hebben, verdienen zy beklaagd, niet berispt te worden.
Laat ik, om hier over te vryer te spreeken, u weder eens een klein gedeelte uit myn weinig beduidend onöpgemerkt leven verhaalen. Myne Moeder had meermaal opgemerkt, dat ik, by Zomer - avond, in het schynzel der maan ongemeen gaarn wandelde, en dat myne geliefdste Schryvers

{==362==} {>>pagina-aanduiding<<}

allen tot den rang van Young en d'Arnaud behoorden. Myn humeur was wél genoeg; ik had weinig van die gebreken, die ons zo lastig maaken voor andren: daar over viel des niets te zeggen. Eens op eenen avond, ik was toen pas zestien jaar, nam ik dat verrukkelyk vermaak in onzen tuin. Ik had my, met Youngs Nagtgedagten in myne hand, op een bank nedergezet. Weggerukt door myne eigen gedagten, zat ik met myne hand onder myn hoofd, en beschouwde zeer ernstig den staatelyken Starren - hemel. Myne Moeder was my ongemerkt gevolgd. Om my (want ik was zeer schrikagtig,) niet te doen schrikken, kwam zy door den Bloemtuin naar my toe; ik zag haar des naderen. ‘Coosje, zeide zy, gy zyt zwaarmoedig; hebt gy daar byzondere reden toe? ô Myn Kind, wy zyn zo gelukkig, als weinige Familien zyn kunnen. Wat deert u? Zeg het my, myne lieve!’ Zy zette zich by my op de bank. Zo zaten wy als twee Vriendinnen.
Ik. Lieve Moeder, ik heb niets, dat my kwelt; niets. Gy weet, dat ik altoos ongeveinst spreek: geloof my des ten vollen.
Moeder. Zyt gy dan ergens misnoegd over?
Ik. Misnoegdheid ken ik niet; die kleine zwaarmoedigheid, die gy mooglyk op myn gelaat ziet, is zo onbegrypelyk verrukkend, dat my niets dierbaarder is van alles, wat ik my kan voorstellen.

{==363==} {>>pagina-aanduiding<<}

Zie eens dit aandoenlyk tooneel der Schepping! Kan ik dit zagte maanlicht zien, zonder door eene beminnelyke weemoedigheid tot traanen toe bewoogen te worden? [Ik droogde myne oogen af.]
Moeder. Gy weet, Coosje, dat uwe Moeder gaarn met u spreekt; en nu, nu wy zo alleen zyn, kan ik u zeggen, dat dit prachtig gedeelte der heerlyke uitgebreide Schepping myne ziel op eene geheel andre wyze aandoet. ô Myn Kind, nooit is myn geest zo helder, myn hart zo uitgebreid, dan wanneer ik my, om het dus te noemen, mag verzaadigen aan eene der hoofdbronnen der Natuur. De Maan spreidt over myne ziel eenen zagten glans; maar waarom zou zy my zwaarmoedig maaken? Dit zie ik niet door.
Ik. Gy, myne lieve Moeder, hebt te veel gevoel, en te veel verstand, (mag ik het zeggen,) om geheel onkundig te zyn van die aandoeningen, die in zulk eenen heerlyken avond, als ik de ontzachlyke tooneelen der Natuur beschouw, door myne ziel heen rillen, en myn hart als overstelpen, door vermogens, die het op zich voelt werken, en onmooglyk nadeelig zyn kunnen.
Moeder. [Zy vatte myne beide handen, en glimlachte.] Onmooglyk nadeelig worden! Myne Dogter is niet gewoon zo beslissend te spreeken: ik verschil echter met haar in gedagten. Willen wy eens zien, wie het naast aan de waarheid komt?

{==364==} {>>pagina-aanduiding<<}

Maakt deeze schynbaar schuldelooze zwaarmoedigsheid u wyzer of beter? Dit moet echter zyn, indien gy u daar in moogt toegeeven? Gy weet onze bestemming als Menschen. Een bespiegelend leven is onze pligt geenzins. Als gy nu uuren lang met dien zagten stroom van zwaarmoedigheid zyt afgedreeven, hebt gy dan aan uwe zeedelykheid gewonnen? Is uw geest met nutte denkbeelden verrykt?
Ik. Dit zoude ik niet kunnen zeggen.
Moeder. Gy hebt des al die uuren weggemymerd, en kunt daar op niet te rug zien, als op uuren, die zich door goede daaden aanmerklyk - dierbaar voor ons maaken. Zy vermeerdert des de som van uw geluk niet.
Ik. Dat heb ik nooit op deeze wys ingezien!
Moeder. Zy maakt u des noch beter, noch gelukkiger: zy leidt u des onmerkbaar af van uwe bestemming. Kan zy dan wel zo onschuldig zyn?
Ik. Gy, myne lieve Moeder, overtuigt my aanvanglyk: - Hoe gelukkig ben ik, dat ik uw Kind ben! [Ik omhelsde haar met traanen.]
Moeder. Ons geluk, myn hartje, is weerkeerig. Ik geniet zo veel daar van, als ik u en uw Vader - als ik alle myne Kinderen, elk naar zynen stand, doe genieten. Voor wy in huis gaan, zal ik u alleen nog het volgende zeggen. Indien gy u niet met yver toelegt, om den bron deezer

{==365==} {>>pagina-aanduiding<<}

zwaarmoedigheid voor altoos te dempen; zy is niets anders dan eene overdreevene gevoeligheid, die maar te zeer aangekweekt wordt door een zwak, al te beweeglyk zenuwstel; dan zult gy zo zeer een voorwerp worden van myne deernis, als gy nu dat van myne liefde en goedkeuring zyt. Al wat gy ziet, al wat u omringt, zal die naare verf aanneemen. Uw hart zal eigenlyk nooit in uwe magt zyn; en waar zal dan uwe rust, de vreede uwer ziel blyven? In de vriendschap zult gy niet gelukkig worden. En zo gy, iets dat ik voorzie, de liefde leert kennen, zy zal een bron van traanen voor u zyn: gy zult, als gy dan de Historie van uw eigen hart schryft, des Nouvelles Historiques van uwen Vriend d'Arnaud kunnen vervolgen. Gy zult Menschenschuw worden, en wel dra in gevaar zyn, om, waart gy in eene Roomsche Familie opgevoed, uw jeugd en leven, in een akelig Klooster, nutteloos voor u zelf en de Maatschappy, weg te treuren. Poog dan, myn Kind, die gevoeligheid wel te leiden, en binnen haare perken te houden; dan eerst is zy de fraaifte, de karakteriseerendste trek van eene verstandige Vrouw. Indien gy die niet verbindt aan vastheid van geest, dan zult gy nooit uit onveranderlyke beginzels deugdzaam zyn: uwe deugden zelf zyn maar gevoeligheden; en hoe veel deel zal dan uw zwakker of versterkter zenuwstel niet hebben aan bedryven, die gy weinig meer dan werktuig-
{==366==} {>>pagina-aanduiding<<}
lyk zoud verrichten? Gy [hier vatte zy myne hand,] zyt zo goed, zo waardig, zo onbedorven; zo gy u ongelukkig maakte!....
Zy stond op; wy gingen in huis. Nooit vergeet ik dit gesprek. Het is niet vrugtloos geweest: gy kent my.
En nu, myne Chrisje, geniet ik uwe vriendschap eerst regt gerust. Zy is thans voor u geheel zaligheid. Gy, volkomen overtuigd, dat gy de eerste plaats in myn hart hebt, en ik by ondervinding merkende, dat gy my meer blyft beminnen, dan alle uwe andre Vrindinnen; hebben wy niets dan te genieten, en elkander op alle mogelyke wyzen nuttig te blyven.
Waarom gy my alleen de zwakke zyde van uw hart laat zien, ook schoon gy weet, dat ik u te lief heb, om die niet te versterken? Eene der redenen zoude wel kunnen liggen in onzen Zusterlyken ommegang, zonder welke een verstandig vertrouwen bezwaarlyk ontstaan kan. Waarlyk, myne heele lieve, personeele verkeering van Vriendinnen, die voor elkander bereekend zyn, die behaagen in elkander vinden, zo wel als achting voor elkander voeden, smelt, als 't ware, haare harten tot een. Men denkt overluid; men weet, dat wy ons niet anders behoeven te vertoonen dan men is; en mooglyk, Chrisje, is zo een vriendschap ook wel een weinigje eigenzinnig. Hier komt by, dat uw oordeel niet mee: vry is; gy kunt my

{==367==} {>>pagina-aanduiding<<}

des nimmer om een ander opgeeven; want Coosje is de eenige voor u.
Het geen gy aanmerkt over de zucht tot praaten, is in myner Chrisjes eenigzins Satiricquen trant. Lief stout Meisje! Ik begryp wel, waar gy heen wilt! Maar ik zal u niet bekyven: het moeit my maar, dat myne Vriendin niet wat buigzaamer is omtrent zulken, die u voor trotsch houden. Uwe gedagten over de Opvoeding zyn zo juist, dat ik er niets hebbe by te doen. Hoe wel hebt gy uw voordeel gedaan met het uitmuntend gedrag uwer Moeder! Maar wat hebbe men te denken van Moeders, die het schoone werk eener Madame de Genlis over de Opvoeding (dat, zo als ik hoor, vertaald wordt,) vry mal vinden, en het Romanesq bekleedzel verwarren met het Practicaale der lessen?
Gy hebt uw Broêr en zynen Vriend zeer wel getroffen: gy leidt de verschynzels ook af van de nette oorzaaken. Onder onze Jongens, die nog wat weeten, heerscht dikwyls eene drift voor Paradoxen; strydig tegen het gezond verstand en de bestendige ondervinding; komt hier valsch vernuft en verwaandheid by, - noem my dan eens naarder gezelschap! Eene geleerde Opvoeding is er doorgaans mede besmet. Myn Vader is ongetwyfeld een zeer geleerd Man; en wie is eenvoudiger in zyne woorden, in zyn gedrag? Geen wonder, myn Vader heeft gezond verstand, en

{==368==} {>>pagina-aanduiding<<}

acht de welleevendheid geenzins voor eene beuzeling. Dikwyls zegt hy: ‘verwaandheid op onze kundigheden kan niet vallen dan in Lieden, die nog maar weinig weeten; zy zien dan waarlyk zich omringd door zulken, die, wat dit aangaat, nog beneden hun zyn; maar wanneer de geest zich van kennis tot kennis verheft, en dus eenen wyderen Horisont afziet; als hy de hoogtens, die nog boven hem liggen, beschouwt, en die hy mooglyk nooit zal bestygen; dan ziet hy de onvolkomenheid van alle Menschelyke kundigheden: hoe zoude hy verwaand zyn kunnen?’ Begreep men altoos, dat in de geleerdheid de waare bestemming van den Mensch niet kan geleegen zyn, dat men zeer veel kan weeten, en byzonder wel in de Maatschappy gemist worden; zoude men dan zich zo magtig veel laaten voorstaan op dingen, die alleen, door die wel te gebruiken, den Bezitter verdienstlyk maaken?
Het gedrag van den Heer Renting is edel. Kon myne Chrisje hem gelukkig maaken! Evenwel, gy spreekt zo wél over uwen Vriend Leevend; ik weet, dat gy zo spreekt, als gy denkt...... Laaten wy ons oordeel opschorten. De tyd, myne Lieve, troost en verdeedigt. De Bevalling van Mevrouw Everards verheugt my: God geeve haar alles, wat myn geneegen hart haar toebidt. Hoe groot moet de blydschap van eenen Man zyn als

{==369==} {>>pagina-aanduiding<<}

den Heer Everards! Groet de lieve Kraamvrouw van ons allen allerrederst.
Het bezoek van den Heer Ryzig moet u zeer aangenaam zyn; al was het maar alléén uit nieuwsgierigheid. Maar hy is de Man van eene uwer Vriendinnen; het is des niet vreemd, Lieve, dat gy hem nader wenscht te kennen. Men vindt weinig Ryzigs. Alle onze jonge Heertjes zyn zo al dezelfden, indien zy zich niet berucht maaken door in het oog vallende losbandigheid. Zo een Man, als Ryzig, schynt nog uit de voorige eeuw, toen, in ons Land ten minsten, de Mannen geene Beursjes knoopten, noch in lispend Fransch ons aan de ooren piepten: je vous aime. Zouden, dit valt my daar in, zouden er thans wel zo veel schoone groote Menschen zyn, dan voor een eeuw of anderhalf? Zie de Familie-stukken der oude Hollandsche Familien: welk eene rustigheid van leden, welk een vastheid in het oog; welk eene wakkerheid in de trekken van het wel en duidelyk geteekend gelaat! Eene Hollandsche Vrouw van dien tyd belooft ook iets meer dan eene hedendaagsche! De meeste Vrouwen zyn mignon, teder, los, bevallig - klein. Onze jonge Lieden gelyken zo weinig op hunne Overgroot - Vaders van persoon, als van denkwyze: laaten wy de waereld neemen, zo als wy die vinden, en met de verbetering van ons zelf beginnen.
Myne lieve dierbaare Moeder blyft zwak; doch

{==370==} {>>pagina-aanduiding<<}

is altoos helder en blymoedig. Myn lieve Vader is niet al te wel; hy heeft voor 't eerst in vyf- en- dertig jaar niet tweemaal 's Zondags gepreekt. God herstelle hem! Myn waarde van Sytsama is nog niet te rug: hy heeft nog al eenige schikkingen te maaken. Uw Jetje bemint u te veel voor haare vermogens!..... Allen groeten wy u hartlyk; en nooit was ik zo zeer uwe eigen Coosje, dan zedert ik zie, hoe gy nu denkt over myne en uwe Vriendschap. Ik omhels u tederlyk.
 
c. veldenaar.




{==371==} {>>pagina-aanduiding<<}

Zeven- en- veertigste brief. 

Mevrouw Alida Ryzig aan den Heer Abraham Ryzig.


Lieve Ryzig!

Vreesde ik niet, dat gy er een zéér slegt gebruik van zoud maaken; ik zoude u zeggen, dat uw afzyn my niet half zo wel bevalt, als ik my verbeeld had, dat het my bevallen moest. Wel, Ventje, ik telde de dagen, de uuren, de minuuten, dat gy zoud - afryden. Heden, dagt ik, dat zal rusten, nu kan ik eens dit, eens dat, eens hier en ginter doen. Nu ben ik eindlyk vry, van Hollandsch duuren Eed en Egmonds Slaverny. Wel nu, de dag kwam, ik was nog bly; het uur - 't ging nog wel. - Myn Heer, het rytuig is gereed, zal Jakob maar vóórryden? Wel, dat 's raar, zei ik, dat myn neus zo begint te tintelen, en myne oogen zo schemeren; ja, ik vat veel kou, en een zinking is ligt op te doen. Daar stapt myn Heer en Meester in de Fargon; ryd voort, en - ik? Ja, ik mag het u niet half zeggen: ik weet, helaas, hoe bedorven het Manlyk hart is! Ik moet dan alles by my zelf smooren; zo als, (zou Tante zeggen,) zó als Salo-
{==372==} {>>pagina-aanduiding<<}
mon wel zeit: ‘die niet spreekt, heeft niet te veräntwoorden.’ Tog, Brampje, ik had nooit gedagt, dat gy, haastig, driftig, halstarrig Man, zo veel geduld zoud gehad hebben, om aan my, die toch maar uw Vrouw is, zo een Epistel te schryven; daar wy dikwyls zo schoon uitgepraat zyn, dat Man of Vrouw niets meer te zeggen hebben, en stilletjes over elkander zitten in het vuur te kyken.
Ik ben bedroefd; en dat wel met reden. Ik voorzie, dat ik u ellendig zal afvallen, nu gy zo veele uitmuntender Vrouwen gezien hebt! Had ik u maar t'huis gehouden! Dat niet weet, niet deert. Nu, als het hem daar begint te haperen, denk dan, (of anders, ik wil het u wel helpen onthouden,) dat gy ook geen Heer Helder, geen Renting, ja, niet eens voor uwe Vrouw een Everards zyt; en dan, knaapje, moesten wy elkander zo wat met gesloten beurzen betaalen. ‘Ben jy, onhandig Schepzel, zal ik dan zeggen, wel eens in staat, om een hairspeld in eene van uw Vrouws Boucles te steeken? Weet jy, wat het is, eene Vrouw te dienen op haare gedagten?’ Ik zal echter zo lang zwygen, tot gy my kwaadaartig zit te verwyten, ‘dat ik geen verstand heb, om gek te kunnen zyn met myn Man.’ Ha! ha! dat zal het discours zo wat leevend houden.
En Willems heele Lieve...... Sus, eerst

{==373==} {>>pagina-aanduiding<<}

van de Kraamvrouw: ik ben in lang zo innerlyk verblyd niet geweest, (ook niet, toen gy zeide, dat gy van huis moest,) als ik was, toen ik hoorde, dat alles wel en voorspoedig was. Zeg, Bram, lykt zy niet een Rafaëls lieve Vrouw met het kindje? dat, dunkt my, kan niet anders. En zy heeft een Meisje? Nu, dat kon ik wel denken! De Natuur is er maar oud agter geweest in dit zo te kalefateren. Wat zouden zo een paar zagte, weeke, opgeloste, wegsmeltende zielen, als die van Everards en zyn Vrouw, toch met een Jongen hebben aangevangen? Het zou immers net zo een teutje geworden zyn als Neef Reintje, die altoos by Mama zit te treuzelen, en Orlogie-bandjes strikt? Gy schryft bitter onnaauwkeurig: niet eens, hoe het Kind zal heeten, en of het al gedoopt is. Zo het geen Alida heet, zal ik het door een Heiden laaten steelen; ik wil ook vernoemd worden, zeg ik je; en wy, beste Maat, zullen zeker ons huis vol Jongens krygen, zo dat men nog zal kunnen zingen op onze zilvere Bruiloft, in plaats van, Adam: Ryzig die had negen Zoonen, negen Zoonen had Ryzig - alzo deeden zy. En een Jongen kan ik niet naar my noemen: Aalfred, Alazie, Adelbert - het valt niet, dunkt my: Alexis - is dat geen Grieksche naam? Neen, die ziet er te geleerd uit. Apropos, denkt gy nog wel eens om onzen goeden Franschman, die zyn Vrouw Christyn noemde, hoewel zy Mietje hiet-
{==374==} {>>pagina-aanduiding<<}
te, eenig en alleen, om de ligtigheid; de zelfde, die twee- en- veertig jaar in Holland gewoond had, en geen ander woord kende, dan Peperhuis? Dat is ook al 't zelfde, zegt Tante. Ik wil maar zeggen, dat Pietje haar Kind maar naar my moet noemen; en met dat al, heb ik een ysselyke piek op myn naam: was het nog Vrouwe Aleid, het mogt er mee door; maar, Alida! het krast in myn ooren, en ik ben toch niet smoorlyk muzikaal.
ô Ik kan my wel verbeelden, hoe Everards is aangedaan; geef my 't karakter, en ik zal u zeggen, hoe het werken moet. Het gebeurt wel eens, dat een Kind zyn Moeders dood veroorzaakt, maar van een Vader is het toch wat vreemd. Zo Everards nu eens van blydschap gestorven was; ja, ja, dit is wel meer gebeurd; lach er niet om, al zyt gy en ik daar niet onderheevig aan: wat zou dat eene verwarring in de harssens onzer geleegenheid-Dichters gemaakt hebben! Hoe moeilyk zou het hun gevallen hebben te schryven, (en ons om te leezen:)

Ach, uw bestaan, ô Alida, 
Kostte aan uw' Vader 't lieve leven. 


Nu, ik ben bly, dat alles zo wel is afgelopen; anders had ik nooit meer gezongen, dan den ouden Hollandschen Treurzang:

Van liefde komt groot lyden. 



{==375==} {>>pagina-aanduiding<<}

In waarheid, Bram, die Menschen moeten een Oost-Indische Lading aan klinkklaare liefde hebben, of ik begryp niet, hoe zy het zo lang goedmaaken: wel, zy stellen er, dunkt my, geen wys op; dat kan daar nog eens zyn: oud en arm; het hooi op, en de Koe dood. Nu, zegt Tante, in een anders Boeken is het duister te leezen. Ik weet wel, Kind, als wy het zo breed aanleiden, dat wy al lang op den dyk zaten.
En zou waaragtig Mevrouw Helder nog op Willems kant zyn? Jongen! hoe gaarn telde ik die waarheid onder de dierbaare waarheden! Van den Engel in een Menschenschyn houde ik my taamlyk zeeker. Gy zyt lief, hoor, dat gy daar zo eens hoogte naamt. Kom aan, gy zyt wel geen A.L. Mag. en Philos. Doctor, maar ik moet echter eens over het volgende met u spreeken. Ik verbeelde my, dat de beöordeelingen van eene verstandige getrouwde Vrouw, die de waereld kent, het naast aan de waarheid grenzen, den Mensch het meeste eere doen. De Man bespiegelt eeuwig en erflyk. Is hy een geleerd Man, dan zit het er dood op, dat hy, op zyne met kwaade dampen opgepropte Studeerkamer, lui en leeg in een ouwerwetze leuningstoel zittende, Menschen vormt, niet zo als de Natuur die leevert, maar zo als hy zich zelf uitvindt. Laat de geleerde morspot al eens plaats maaken voor den beschaafden Philosoof, dan zien wy een volmaakt Schepzel te voor-
{==376==} {>>pagina-aanduiding<<}
schyn komen; hoe zal ik het noemen? - Het afgetrokken denkbeeld van een Mensch; (kan het er door?) En naar dit Collegie-beeld beöordeelt hy zyne Mede Burgers. Dat dit dikwyls een myl op zeven is, kan ik begrypen. Zou myn Heer Helder hier ook niet wel wat aan bezig geweest zyn? Oude ryke Vrysters, die eigenlyk niets te doen hebben, dan koussen te breijen, en door de horretjes te gluuren, zyn ook al de regte Oordeelsters niet. Zy hebben doorgaans te veel vergeestlykt sentimenteel gevoel, en houden zich zo verbaasd vreemd van alles, wat een weinig anders gemodificeerd is! Hier, uw Nigt Hexameter, en die is echter nog geen veertig, dat ik weet; ik wed, dat, zo zy ooit eene proeve over den Mensch schryft, zy den Dichter Pope niet in 't licht zal staan. Hier valt my het antwoord in, dat de geestige Madame de Staal aan eene haarer Vrindinnen gaf, aan wie zy zeide dat zy van voorneemen was om haare Lévens-Geschiedenis te schryven: ‘Hoe zult gy, lieve Vriendin, het maaken, vroeg deeze, als gy aan de Historie van uw hart komt?’ - ‘Och, myne Lieve, was het antwoord, ik meen my en Buste te schilderen.’
Zo dat ik maar zeggen wil, dat zulke Vrysters, hoe veel ledigen tyd zy ook hebben boven getrouwde Vrouwen; immers, indien de Petite Famine van Schoothonden, Katten, en zo voords,

{==377==} {>>pagina-aanduiding<<}

gezond is, de rechte Beöordeelsters der Menschen niet zyn. Zy letten veel meer op de daad, dan op den geenen, die hem bedryft. Zy laaken, zy pryzen eene daad, zonder eens te zien, of hy, die ze bedreef, lof of smaad verdient. Gy weet nog, Bramptje, hoe ik met uwe Moeder, (die evenwel geen oude Vryster is,) eens aan den haspel was over Wim; en dat de goede Vrouw geduurig herhaalde: ja, Dogter, de daad is evenwel gepleegd; iets, dat niemand ontkende. Lieden, die veel zitten, en, zo als onze Vriendin B. zegt, veel pannekoeken eeten en soupes slurpen; vooräl, zo zy zo wat op het Geestelyke liggen te knoeijen, zyn meest allen aan dit verkeerd oordeelen schuldig. Ik heb hier van een nieuw bewys opgedaan. Er wierd gesprooken van eene Dame, die Amsteldams ryk is, en dat zy honderd Ducaaten in eene Collecte voor arme Lieden gegeeven had: ik vond dat regt goed van de hupsche Vrouw, maar kon er my noch over verwonderen, noch haar pryzen. Zy wierd echter hemelhoog geroemd om deeze gift. Wel, dagt ik zo, (zou Tante zeggen, want een Mensch is altyd vol gedagten, Nigt,) moeten onze schatryke Lieden, indien zy maar daaglyks verstand hebben, niet door zulke vleijers tot in de eerste fynste bronnen van hun hart bedorven worden? indien men daaden ten Hemel verheft, waar van het gezond oordeel alleen kan getuigen, ‘dat zy minder goed hadden

{==378==} {>>pagina-aanduiding<<}

kunnen zyn?’ Indien deeze Dame in haaren aart niet gierig is, (en dat is zy niet,) wat is er dan zo overheerlyks in? Is zy al gierig in haar aart, dan heeft zy door deeze beuzeling boete gedaan, voor eene haar onnatuurlyke zonde. Veel meer smaakt my het zeggen van een uwer Kantoor-Bedienden: ‘Zie, Mevrouw, ik ben niet ryk; ik heb Vrouw en Kinderen; maar ik heb echter drie halve gouden Ryërs in een papiertje gelegd; en als ik er een dood arm Huisgezin mede kan helpen, zal ik die geeven.’ Me dunkt, Ryzig, dat ik zedert wel eens zo veel zin in zyn tronie heb. Onze Keukenmeid gaf in deeze felle kou aan eene arme zieke Vrouw, die nog zo wat van haar permentasie was, haar vierendeel-jaars huur; en daar ben ik, dat is het mooist, zo klakkeloos agter gekomen. Kom, Grietje van Gooijen, dagt ik, dat zal ik je uit myn speelgeld voldoen, en daar voor moogt gy nu den bry eens verzouten, kind. Vreemde Idées, zeide myne Roomsche Buurjuffer, toen ik haar in confidence vertelde, dat men onder ons den kindren wysmaakt, dat Sint Niclaas magtig groote schoenen aan heeft. ‘Vreemde Idées van Sint Niclaas, Mevrouw Ryzig.’ Maar mag ik ook, als ik zo eens denk over het verhandelde, niet wel zeggen, vreemde Idées van den Godsdienst! Waare liefdaadigheid is altoos verzeld door waare grootmoedigheid. Die goed is, die is groot; die groot is, die is goed.

{==379==} {>>pagina-aanduiding<<}

Moet deeze zo tot walgens toe gevleide Dame, indien zy uit het waare beginzel gewerkt heeft, niet verontwaardigd zyn over zulke lofspraaken? Moet men ryke Menschen ten hemel verheffen, om dat zy iets verrichten, waar toe ryken in dringende armoede verpligt zyn, op straf van hunne zaligheid? Moeten zy daarom nog in hun leven voor Heiligen verklaard worden? Nu leg ik de pen eens neêr. Ik geloof, dat ik morgen u nog wat toespreek.
 
Terwyl ik nu zo alleen met Jan omsukkel, ben ik vol gedagten ende ook invallen. Eene van die zal ik u mededeelen: denk er eens aan, als gy niet slapen kunt; zy betreft uwen Zoon en zyne bestemming. Laaten wy hem tot een Acteur opleiden. Zyne zedelyke opvoeding hebben wy in onze magt, en de Natuur zelf roept hem tot het toneel. Zo gy u hier tegen opposeert, zyt gy een Huichelaar; want niemand is zo zeer overtuigd als gy, dat de Schouwburg eene reformatie noodig heeft, zal hy voldoen aan den grooten eisch, stichten en vervrolyken. In deezen zoud gy een Luther kunnen worden. Maar zo als ik zeg, gy moest het uwe er toe doen. Wat zou dat mooi zyn, als men aan elkander vertelde, aan wie men te danken hadde, dat de Comedie eens weer eene byëenkomst was, waar in men konde gaan, zon-
{==380==} {>>pagina-aanduiding<<}
der eeuwig en altyd malle Opera's te hooren gillen, door stemmen, die zo weinig musicaal zyn, dat ook de klanken, al wil men de woorden niet eens hooren, u door 't gehoor krassen! Dat men, niet alléén om kunstig te zien danssen, daar in een verleegen uur eens heen ginge! Dat welopgevoede Menschen zich konden verledigen, om met bekwaame Lieden om te gaan, wier handwerk niet noodzaaklyk tot ligtmisseryen aanleidt!
Zo gy u hier tegen verzet, dan moet gy niet boos worden, als ik u droogjes zeg: de Hervorming is u geen ernst; gy klaagt, en gromt, en spartelt, zo als de groote hoop, over het verval van zeeden; gy zyt een Phariseeuw, die de Menschen lasten oplegt, die gy zelf met het uiterste van uwen vinger niet wilt aanraaken; was het u ernst, gy zoud van u zelf beginnen; weet gy wel, dat Jan keurlyke talenten voor het toneel heeft? ô Van morgen heeft hy de rol van een vleijer zo kunstig, zo natuurlyk gespeeld, dat ik er byna door betooverd ware! Toen ik my echter in myne sterkte hield, en Jan beduidde, dat ik hem begreep, acteerde hy even meesterlyk de vergramde, de driftige, ja zelf de Huilebalg. Handen, voeten, oogen, wat zal ik zeggen? Harreveld in Miniatuur; en wie is Harreveld gelyk? Van middag viel hy in het Comique, en scheen met zyn Hans en zyn stuk Zoethout in discours: gy begrypt, het toneel was de tafelstoelplank. Nigt Hexame-
{==381==} {>>pagina-aanduiding<<}
ter zal ik dan aan het Treurspelmaaken zetten; haare bekwaamheden liggen mooglyk daar; want in andre Dichtwerken is het, met de duizenden onzer Puikpoëeten - gelyke waar.
Hoe lang blyft gy uit? Doe toch niet als zeker Heer, die hier met zyn Knegt by goede Vrienden voor veertien dagen komende logeeren, derdehalf jaar bleef; want ik weet niet, of gy my dan niet aan de teering of het water dood vond leggen, en dan zou het spul ook al niet volmaakt zyn, Brampje.
Tante groet u heel byzonder; de goede Vrouw is hier, en speelt met Jan. Oom zit in 't hoekje van den haart zyn slaapje te doen: ik liet beiden haalen, om met my te eeten. Onze Gerrit houdt zich kostelyk. Mama is wel. Uwe Moeder is hier geweest. ‘Zo! weet gy? Mama, Dogter.’ Zouden alle deeze Menschen volmagt van u hebben, om te moeten zien, hoe ik my, zeggen de Duitschers, opvoer?
Ik hoop, dat gy uwe Haagsche Vrienden zult kunnen doen zien, hoe veel waardy zy op uwe vriendschap moeten stellen. Ja, (zou Tante zeggen,) zy hebben hun koorntje groen gegeeten; en op zulke watertjes vangt men zulke vischjes. De Vrienden hebben er de waarde voor genooten. En als ik Mevrouw Goedmans ware, ik zou denken, Changement plâit. Het Haagsch leeventje te verwisselen voor de vermaaken van het Buitenleeven

{==382==} {>>pagina-aanduiding<<}

moet een mooi contrast zyn: maar, als beiden nu eens van verdriet en vernedering storven, zo verzoek ik, dat zy aan ons hun Meisje legateeren. Ik geloof, dat u die inval regt smaakt; en ik zeg het niet pour rire, mais pour autrement.
Ik adresseer deezen in den Haag; hoe kan ik er dan veel Rotterdamsche groeten insluiten? Vaarwel tot wederziens. Ik hoop, dat gy maar gaauw t'huis komt; het is my hier nu nog minder naar myn zin, dan wanneer ik u heb om meede te harrewarren. Ik ben, zo goed en zo kwaad dat dan zy, lieve Ryzig,
 
Uwe liefhebbende Vrouw,
 
a. ryzig.
 
Jan heeft het zo druk met zyne Tante, dat hy geen tyd heeft om te schryven.
 
Einde van het Zesde Deel.





