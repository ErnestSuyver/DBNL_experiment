 
   
	  
		  Mevrouw Veltman en hare voedsterlingen 
		  Een geschenkje voor kinderen uit den beschaafden stand 
		  Petronella Moens 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1223 H 32 
		   
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van Mevrouw Veltman en hare voedsterlingen van Petronella Moens uit 1824. 
		   
		  REDACTIONELE INGREPEN 
		  Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. II) is niet opgenomen in de lopende tekst. 

[pagina ongenummerd (p. I)]
Mevrouw Veltman.

[pagina ongenummerd (p. III)]
Mevrouw Veltman en hare voedsterlingen.

een geschenkje voor kinderen
uit den beschaafden stand.

met platen.

Te Amsterdam, bij C. Schaares.

1824.
  
		 
		   
			 2004 dbnl 
			  
		   
		  moen006mevr01_01
		
		
		scans

		 
		  Petronella Moens, Mevrouw Veltman en hare voedsterlingen. C. Schaares, Amsterdam 1824. 
		   
		 
	  
		DBNL-TEI 1 
	  
	  
		 
		  2004-05-04 
		   
			 LvtL 
		   
		  colofon toegevoegd 
		 
		 
		  2005-02-22 
		   
			 MG 
		   
		  conversie van het bestand naar teixlite 
		 
 
		  2006-05-18 
		   
			 IH 
		   
		  sprekers en spreekbeurten in de tekst als zodanig gecodeerd 
		 		
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, Mevrouw Veltman en hare voedsterlingen. C. Schaares, Amsterdam 1824.
 
Zie: https://www.dbnl.org/tekst/moen006mevr01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  		
  		
	 


{==V==} {>>pagina-aanduiding<<}

Voorberigt.

Mijne bedoeling, bij het vervaardigen van dit boekje, was, even gelijk bij het vervaardigen van al mijne vroegere schriften voor de jeugd, het denkvermogen zoo veel mogelijk te ontwikkelen en te oefenen, terwijl ik tegelijk het gevoel voor

{==VI==} {>>pagina-aanduiding<<}

het ware schoone en goede poogde op te wekken of te versterken. Ben ik hierin bij mijne jonge Landgenooten eenigzins geslaagd, vurig dank ik dan den goeden God, die mij daartoe lust en krachten schonk. Dat ik dit kleine Lettergeschenk, kinderen uit den beschaafden stand aanbiede, (gelijk de Titel zegt) geschieddeniet, omdat ik voor kinderen uit een' min beschaafden stand, niet met denzelfden lust schrijf; of, omdat ik ook niet de liefhebbende vriendin van die schijnbaar minbegunstigde natuurgenootjes ben, o neen: de lieve kleinen, wier wieg in een rieten stulpje wankelde, zijn mij even dierbaar, als het kroost der aanzienlijk-
{==VII==} {>>pagina-aanduiding<<}
sten, die paleizen bewonen; want allen zijn zij kinderen van onzen Hemelschen Vader; allen worden zij door jezus, onzen Goddelijken Leeraar en Vriend, bemind, gezegend, en tot erfgenamen der eeuwige heerlijkheid verklaard: maar, daar ik onderscheidene kundigheden in de lezende jeugd, die dit boekje in handen neemt, veronderstelde, (kundigheden, die niet altijd het deel zijn van knaapjes en meisjes, door behoeftige ouders opgevoed,) daarom alléén plaatste ik deze onderscheiding op den Titel. Intusschen zal het mij een zoete wellust zijn, wanneer mijn geschrijf, bij de jeugd uit alle standen, met genoegen wordt ontvangen,

{==VIII==} {>>pagina-aanduiding<<}

en voor verstand en hart eenig nut sticht Dit, lieve, bloeijende sieraden der Maatschappij! bidt en wenscht uwe trouwhartige vriendin,

petronella moens.

Utrecht,
10 Sept. 1824.



{==1==} {>>pagina-aanduiding<<}

Inleiding.

Mevrouw veltman was eene weduwe tusschen de dertig en veertig jaren oud. Zij bewoonde een klein, maar bevallig aangelegd landgoed, nabij het bekoorlijk gelegen dorp W....., waar haar overleden echtgenoot, meer dan tien jaren lang, het eerwaardig ambt van Christen-leeraar had bekleed. Hij stierf in den bloei zijner jaren, betreurd door eene hem hartelijk liefhebbende gemeente, wier verstand en hart hij, door de Leer van het Evangelie, trachtte te verlichten en te veredelen. Boven verwachting was de brave man daarin geslaagd; want hij volgde, zoo

{==2==} {>>pagina-aanduiding<<}

veel in zijn vermogen was, het voorbeeld van den Goddelijken jezus, wiens afgezant hij was. Hij overreedde door de kracht der eenvoudige waarheid, en zijne onbegrensde menschenliefde, zijn ijver om aan allen wel te doen, spoorde ouden en jongen, rijken en armen aan, om hun godsdienstig gevoel, of hunne liefde voor God en jezus, door edele daden en zuivere zeden uit te drukken. Twee kinderen, willem en koosje, de eerste acht, de tweede zes jaren oud, hadden met hunne lieve moeder aan het sterfbed des vaders bitterlijk geweend. De godvruchtige man poogde zijne bedroefde gade te vertroosten, door haar te doen opmerken, dat alles, wat de

{==3==} {>>pagina-aanduiding<<}

goede God doet, het geluk zijner kinderen bevordert, en door het gevoel der heerlijke onsterfelijkheid, waarvoor alle menschen bestemd zijn. De handjes der beide kinderen klemde hij in de zijne: ‘Belooft mij, lieve kleinen!’ zoo sprak hij met eene zwakke stem, ‘dat gij altijd eerbied zult hebben voor den grooten God, die, waar gij ook zijt, bij en met u is, die u ziet en hoort, en die u nog eindeloos meer liefheeft, dan uwe moeder en ik u ooit konden hebben. Belooft mij, dat gij uwe moeder gehoorzaam zult zijn. Ach! bedroeft haar niet, dierbare kinderen! door, in spijt van hare lessen en raadgevingen, uwe neigingen, die veeltijds

{==4==} {>>pagina-aanduiding<<}

verkeerd zijn, op te volgen; gij weet nog niet, wat tot uw heil dient. Bemint uwe moeder met alle teederheid, droogt hare tranen door uwe liefkozingen, en door getrouwheid aan uwen kinderlijken pligt. Eenmaal sterft gij ook, mijne dierbaren! maar het onsterfelijk wezen, dat in en met uw zigtbaar ligchaam vereenigd is, blijft eeuwig leven. Gij zult uwen vader wederzien, maar niet zwak en stervend, gelijk heden; o neen! verheerlijkt - zóó zal ik u weder omhelzen. Vaartwel, mijne kinderen! Vaarwel, mijne gade!...’ Zijne stem bezweek, zijne krachten waren uitgeput; hij sluimerde in de armen van mevrouw veltman,

{==5==} {>>pagina-aanduiding<<}

en ontwaakte niet weder; want zijn bloed verstijfde, zijn hart hield op te kloppen, doch het onzigtbare, het onsterfelijke, dat eigenlijk het wezen van den mensch is, ontwaakte in het hoogere leven.
Twee jaren had mevrouw veltman nu hare kinderen reeds alleen opgevoed; ook had zij de zorg voor nog vier andere kinderen op zich genomen. De ouders van den negenjarigen hendrik waren kort na elkander gestorven. krisje, suze en lotje waren kinderen van den heer en mevrouw F..., die met hunnen ouderen zoon en dochter, wier opvoeding reeds genoegzaam voltooid was, zich naar Batavia hadden begeven. Deze vier

{==6==} {>>pagina-aanduiding<<}

kweekelingen, aan mevrouw veltman toevertrouwd, vonden in haar eene liefderijke moeder, eene trouwhartige leidsvrouw op den weg des levens.
Zie daar, lieve jeugd! u bekend gemaakt met eene achtenswaardige vrouw en hare zes voedsterlingen, van wie ik u, in dit kleine boekje, eenige gesprekken over verschillende onderwerpen wil mededeelen. Mijne bedoeling is, u door dezelve op een leerrijke wijze te vermaken. Bereik ik deze bedoeling, dan, lieve kinderen! is mijn werk bekroond, en ik dank God voor de reine vreugd, die hij mij reeds aan deze zijde van het graf doet inoogsten.



{==7==} {>>pagina-aanduiding<<}

De herfstdag.

Het was reeds laat in den herfst. De vlijtige landman beploegde of bezaaide weêr de velden, waarvan hij, nog kort geleden, de rijpe graanhalmen had ingeoogst. De vruchtboomen, wier takken nog onlangs, zwaar beladen met rijpe appelen en peren, naar den grond bogen, waren nu ledig geplukt, en strooiden het geel, het verstorven loof, zoo vaak de wind hen schudde, wijd in het rond. Koude regenvlagen en huilende stormen, hadden de laatste sieraden der natuur meestal

{==8==} {>>pagina-aanduiding<<}

doen wegkwijnen. Slechts hier en daar bloeide nog een enkel bloempje, dat nu eens door den harden wind op zijnen stengel beefde, en straks onder de dorre afvallende bladen van het nabijstaande geboomte, zelfs bij het zacht geruisch der koeltjes, scheen begraven te worden. Mevrouw veltman liet intusschen geene schoone, heldere uren, geschikt om de zuivere lucht in te ademen, voor hare kweekelingen verloren gaan; slechts zeldzaam was een dag zoo koud of regenachtig, dat niet eenige oogenblikken aan eene kleine wandeling konden toegewijd worden. ‘Hierdoor toch,’ zeide mevrouw veltman, ‘wordt de gezondheid der lieve jeugd

{==9==} {>>pagina-aanduiding<<}

bevorderd, en de geest vervrolijkt.’ Heden was het een schoone herfstdag. De zon schoot heldere stralen door het nog donkere, groene mastbosch, waarop ginds het oog stuitte, terwijl het wijd en zijd zich verlustigde, in het beschouwen der omgelegene velden, weiden en dreven, die, in den zachten zoonegloed, eene mengeling van onderscheidene tinten vertoonden. Zelfs de verwelting, die over boomen en struiken zich uitbreidde, had, nu in het glanzend licht gehuld, iets bevalligs, en werd door het verschillend groen, dat nog met het waas der jeugd versierd scheen, vrolijk afgewisseld. Mevrouw veltman voldeed aan het verlangen der kinderen, om, name-
{==10==} {>>pagina-aanduiding<<}
lijk, op eenen heuvel, met zware eiken beplant, doch van waar men een ruim gezigt had over het landschap en den voorbijvlietenden stroom, eenige oogenblikken te vertoeven. Allen zetten zich dan ook op de, voor den wind beschutte, bank neder, behalve hendrik, die alleen aan den voet des heuvels, in eene verdrietige houding, ginds en weder wandelde. Mevrouw veltman had het reeds opgemerkt, dat de lieve jongen, sinds een paar uren, zich ergens over kwelde; zelfs meende zij in zijne houding en gelaatstrekken iets, dat naar versmoorde gramschap zweemde, te ontdekken. Terwijl hare overige kweekelingen zich in het schoone uitzigt verheugden, riep zij, op

{==11==} {>>pagina-aanduiding<<}

een' vriendelijken toon, hendrik tot zich, en ving het volgend gesprek met hem aan:


Mevrouw veltman. 
Gij zijt niet opgeruimd, mijn kind! wat deert u?




Hendrik. 
Niets, lieve Tante! ik ben volkomen gezond.




Mevrouw veltman. 
Gezond? en dan niet vrolijk? dat zie ik niet gaarne in een kind. Doorgaans heeft het zich dan iets te verwijten; het bedroeft zich over iets, of het is in strijd met onedele begeerten. Ziet gij niet, lieve hendrik! hoe alles om u heen u tot blijdschap noodigt? Heel het landschap schijnt u toe te lagchen: o zie!

{==12==} {>>pagina-aanduiding<<}

ginds dartelen kalveren en schapen in het malsche nagras, en hoor, hoe de vinkjes op de verdorde takken juichen! Zeg mij, waarom zijt gij niet vrolijk?




Hendrik. (Hij wederhoudt met moeite zijne tranen.) 
O Tante! ik wilde mij zoo gaarne wreken.




Mevrouw veltman. 
Wreken? - en aan wien toch?




Hendrik. 
Aan dien leelijken pieter. Ach! ik wenschte, dat ik maar sterk genoeg ware, dan zoude ik hem geducht staan. Hij bespot en tergt mij, omdat ik niet alles van de boomen en planten weet, zoo als hij het weet, die, domme jongen

{==13==} {>>pagina-aanduiding<<}

daar hij is. Gisteren zag ik een' perenboom voor een' pruimenboom aan, en toen lachte hij, als een dwaas. Maar dezen middag was het nog erger, lieve Tante! De heer G. en de jonge heer L. stonden met pieter daar ginds bij dien akker, waarin de boer graan zaaide. De boerenjongens liepen daar ook om heen: ‘Waarom,’ vroeg ik, ‘wordt dat graan nu gezaaid? het heeft maar zoo weinig tijd meer om rijpe halmen te geven.’ - ‘Dat wordt nu gezaaid,’ antwoordde pieter, ‘opdat gij vóór kersdag nog zoudt kunnen maaijen, dan onthaalt gij ons allen op pannekoeken van nieuwe tarwe.’ Nu schaterde hij van lagchen. De heeren en de

{==14==} {>>pagina-aanduiding<<}

boer deden het ook, en de boerenjongens riepen, mij lomp en spottend aankijkende: ‘Onze oude schimmel is wijzer, dan die malle jonge heertjes.’ Zie, Tante! ik huilde en stampte op den grond van boosheid. Die pieter is een schurk; hem en al dat boerenvolk zoude ik ver van ons wegjagen. Zij weten toch wel, dat wij meer zijn, dan zij.




Mevrouw veltman. 
Jongelief! wie zouden onze akkers beploegen en bezaaijen, indien het de brave, vlijtige landlieden niet deden? Waren deze weggejaagd, dan zoudt gij, en alle anderen, die zich onder de heeren rangschikken, boeren moeten worden, of wij hadden geen brood. Niets onderscheidt

{==15==} {>>pagina-aanduiding<<}

u toch van een' boerenzoon, lieve jongen! dan dat gij geboren zijt uit ouders, die gelds genoeg bezaten, om u tot eenen anderen, dan den boerenstand, te laten opvoeden. Wat hebben die menschen u misdaan, door om uwe onkunde in den landbouw te lagchen? Heugt het u niet, hoe veel verdriet gij onlangs den braven kasper deedt, toen gij zoo luid lachtet, om zijne vraag: of Gelukkig Arabië, waarover wij juist spraken, eene groote stad was, en verder van ons af lag, dan Middelburg, in Zeeland? - Gij weet, hoe ernstig ik u toen bestrafte. En waarlijk, gij hadt veel minder regt, om kasper, die nooit gelegenheid had, om zich te oefenen, uit te lagchen, dan de land-
{==16==} {>>pagina-aanduiding<<}
lieden heden hadden, om het u te doen. Hadt gij in de vorige week oplettend naar mij geluisterd; (maar gij speeldet, ondanks mijn verzoek om het niet te doen, met Diaan, den jagthond) had gij toen naar mij geluisterd, zeg ik, dan zoudt gij geweten hebben, dat het zaad heden in de akkers wordt gestrooid, opdat het, gedurende den winter, in den schoot der aarde vruchtbaar moge gemaakt worden, en zich moge ontwikkelen, om dan in de blijde lente, groen en frisch, tot halmen op te groeijen.




suze. 
O ja, lieve Tante! gij voegdet, daar toen nog bij, dat de zaadkorrel, een beeld is van den mensch, die ook hier op de

{==17==} {>>pagina-aanduiding<<}

aarde in het stof gezaaid wordt, om zich te ontwikkelen, en om dan, bij het sterven, (dat gij den lentemorgen des hoogeren levens noemdet) verheerlijkt op te groeijen.




Mevrouw veltman. 
Ja, dat zeide ik, suze!




Hendrik. (Mevrouw omhelzende.) 
Ik ben niet langer boos op de boeren, Tante! ik zal ook nooit weêr met hunne onkunde spotten; ik schaam mij voor den goeden kasper; maar pieter kan ik het toch niet vergeven, dat hij mij zoo bespottelijk maakte.




Mevrouw veltman. 
Hij had u zeker beter kunnen antwoorden; maar laat het u leeren, dat

{==18==} {>>pagina-aanduiding<<}

niets uwe natuurgenooten meer grieft, dan bespotting; o! wacht u daarvoor, lieve kinderen! want de tong des spotters kan veeltijds pijnlijker wonden, dan een vergiftige dolk. Maar, lieve. hendrik! waarom zoudt gij pieter niet vergeven? - Kunt gij dan dezen avond gerust bidden: Hemelsche Vader! vergeef mijne zonden, gelijk ik allen, die mij beleedigden vergeef? - Denk toch, mijn kind! pieter genoot geene beschaafde opvoeding, gelijk gij, en echter hebt gij wel eens anderen bespot. Onderzoek uw hart, of ik geene waarheid spreek.
Hendrik verborg zijn gelaat aan haren boezem. Na eenige oogenblikken liep hij, door willem vergezeld, den heuvel af,

{==19==} {>>pagina-aanduiding<<}

en nu vroeg lotje: ‘Hoe komt het toch, lieve Tante! dat de kinderen van mevrouw T., nooit in de lucht kunnen komen, zonder eene verkoudheid te vatten, terwijl wij nergens van weten, hoe koud het ook zij.’




Mevrouw veltman. 
Ik doe mijn best, kinderen! om u aan de lucht, waarin wij leven, te gewennen. Wanneer wij ons aanhoudend daaraan onttrekken, en ons in warme kamers opsluiten, dan worden onze zenuwen verslapt, en ten uiterste prikkelbaar voor den invloed der buitenlucht, die toch nu en dan eens moet gevoeld worden. Beklagenswaardig zijn daarom zulke weekelijk opgevoede kinderen; vooral dan,

{==20==} {>>pagina-aanduiding<<}

wanneer hun lot verandert, en wanneer de omstandigheden niet meer toelaten, hen zoo te beveiligen. Doorgaans zijn zulke ongelukkigen vatbaar voor een aantal kwalen, en leiden een jammervol leven. Hiervoor heb ik u trachten te behoeden: de vrije lucht schaadt u niet; gij geniet eene vaste gezondheid, en al de vreugd, die aan uwen leeftijd eigen is.


Hier werd het gesprek afgebroken door een' luiden noodkreet, die allen door schrik deed verbleeken. Mevrouw veltman meende de stem van haren lieven willem te herkennen, en als werktuigelijk ijlde zij naar den oever van den stroom, van waar zich het geluid deed hooren. Daar zag zij haren tienjarigen lieveling, in den

{==21==} {>>pagina-aanduiding<<}

doodelijksten angst en met inspanning van al zijne krachten, zich aan den arm van een bejaard man, die hem terughield, ontworstelen: ‘Laat mij los! laat mij los!’ riep hij, ‘ik moet in het water... ik moet hendrik helpen... hij verdrinkt...’ Mevrouw veltman gaf eenen gil, en hielp haar zoontje terughouden, terwijl zij, in denzelfden oogenblik, een' mensch, in het midden van den stroom, beurtelings zag zinken en weêr, half zwemmend, boven komen, met een knaapje, dat hij in zijnen regterarm vastgeklemd hield. Gelukkig kwamen, toen alle hoop op redding verloren scheen, eenige lieden met een roeischuitje ter hulpe, en bragten den geheel krachteloozen jongeling en het schijn-
{==22==} {>>pagina-aanduiding<<}
baar dood knaapje, voor hetwelk hij zijn leven gewaagd had, aan den oever, waaraan willem en hendrik voor weinige oogenblikken nog zorgeloos en vrolijk speelden. Hendrik was tegen eenen boom, wiens takken over het water wiegden, opgeklommen. De verstorven tak, waaraan hij zich wilde vasthouden, brak, en het onbedachtzame kind viel in den stroom, die het met zich voortsleepte. De doodelijk ontstelde willem wilde, om zijn speelmakkertje te redden, hem naspringen; doch de zorgende Voorzienigheid wilde de beide kinderen behouden. Pieter, de zoon des tuinmans, vergezelde eenen zijner bejaarde bloedverwanten naar deszelfs woning. Hij zag den kleinen hen-
{==23==} {>>pagina-aanduiding<<}
drik vallen, en zonder zich te bedenken, wierp hij zich in den stroom, hoe onstuimig die ook voortsnelde. Hij greep het diepgezonken kind, doch zijne zware kleederen verhinderden hem in het zwemmen, dat hij ook maar weinig had geleerd. Daar lag nu de arme hendrik, met geslotene oogen en verbleekte lippen, op het gras, in de koesterende zon, uitgestrekt; (want zelfs geene hut stond hier in de nabijheid.) Mevrouw veltman ontdekte al spoedig eenige teekens van leven in den jeugdigen knaap, dien zij de natte kleederen had uitgetrokken, en dien zij de bovenkleederen van willem aandeed. De oude landman ondersteunde den in onmagt gezonken pieter; want de lieden

{==24==} {>>pagina-aanduiding<<}

met het roeischuitje moesten ijlings voort. Welhaast riep Mevrouw veltman, die bij den drenkeling op den grond geknield lag, met eene aandoenlijke stem: ‘God zij gedankt! zijn hartje klopt.’ - De kleine willem, die aan de andere zijde van zijn makkertje knielde, en met zijn' zwakken arm het hoofd des herlevenden ondersteunde, weende door kinderlijke verruking, toen zich een zacht blosje over hendrik's gelaat verspreidde, en hij zijne schoone, groote oogen voor het eerst weêr naar zijnen jongen vriend opsloeg. De overige kinderen, die, in angstige verwachting, bevende van verre stonden, waren alras deelgenooten der teederste blijdschap. Hendrik was aan hen allen

{==t.o. 24==} {>>pagina-aanduiding<<}


{== afbeelding 	==} {>>afbeelding<<}
    


{==25==} {>>pagina-aanduiding<<}

weêrgeschonken, en, naast God, werd de goede pieter met de bewijzen der hartelijkste dankbaarheid overladen; doch hij wilde volstrekt geene belooning aannemen: ‘Goede hemel!’ zeide de jongeling, in zijne eenvoudigheid, ‘ik deed immers maar mijnen pligt; want ik geloofde den lieven jongen te kunnen redden, en had ik dit nu niet gedaan, dan beging ik immers eenen moord? Ook is mijn leven mij veel te dierbaar, om het voor geld te verkoopen; maar nooit is het mij te dierbaar, wanneer God het in zijnen dienst van mij vordert; en eenen mensch te behouden is immers waarlijk godsdienst?’ -

{==26==} {>>pagina-aanduiding<<}

Het rijtuig, dat mevrouw veltman ontboden had, was intusschen gekomen, en men reed naar het landgoed. Hendrik herstelde alras volkomen tot aller vreugd. Het berouwde den lieven knaap, dat hij ooit eenige wraakzucht had kunnen voeden tegen eenen mensch, die zijn leven voor hem had willen opofferen. Ja, dit voorval leerde hem en den overigen kinderen, hunne onstuimige dristen te bedwingen, alle beleedigingen te vergeven, en alle menschen lief te hebben, al ware het ook slechts uit dankbare liefde voor den goeden God, wiens kinderen zij zijn.



{==27==} {>>pagina-aanduiding<<}

De St. Nikolaas-avond.

De korte, met graauwe nevelen bedekte, dag, was door den langen, donkeren avond vervangen (want het was de vijfde December, en dus de zoogenoemde St. Nikolaas-avond). De kweekelingen van mevrouw veltman hadden dien dag de frissche buitenlucht maar weinig kunnen genieten; want aanhoudende regens hadden den grond doorweekt, en de koude nevel was, volgens het oordeel der verstandige opvoedster, voor teedere gestellen, gelijk vooral suze en lotje, niet gunstig. Geheel wilde de

{==28==} {>>pagina-aanduiding<<}

waardige vrouw de kinderen daaraan niet onttrekken; want (zoo dacht zij) daar kan iets voorvallen, dat zelfs het zwakste kind of mensch zich aan den invloed van koud, nevelachtig weder noodzakelijk moet blootstellen, en voorzeker, de ongewoonheid zoude dien invloed alsdan dubbel schadelijk doen zijn. Doch mevrouw veltman duldde nimmer, dat de kinderen, in zulk ongunstig weêr, lang buiten vertoefden, of zich daar met eenig spel vermaakten. Intusschen ontbrak het den lieven, jeugdigen huisgenooten der weduwe aan geene, de gezondheid bevorderen de, beweging: neen, zooras de leeruren waren afgeloopen, werden deze in huis vervangen, door allerlei

{==29==} {>>pagina-aanduiding<<}

soort van spelen, die de ligchaamskracht op eene geschikte wijze ontwikkelen, het hart vervrolijken, en zelfs de verstandelijke vermogens meer of min oefenen. Tot dat einde waren ruime vertrekken, meestal ledig van meubelen, bestemd. Hier dreven hendrik en willem den draaitol of den hoepel rond; hier werd gekaatst, gekegeld, het krijgstuig behandeld, gesprongen, het hobbelpaard bereden, of wat anders de vrolijke kinderen, om zich te vermaken, uitdachten. Ook liet mevrouw veltman haren kweekelingen' vooral in den winter, bijna dagelijks eene les in het dansen geven. Ook deze beweging was, volgens hare gedachte, in vele opzigten nuttig: de beweegbaarheid

{==30==} {>>pagina-aanduiding<<}

der ligchaamsleden, die de jeugd door het dansen verkrijgt, is bevallig; de omloop van het bloed, door het dansen bevorderd, versterkt de gezondheid, en jonge lieden, die in hunne kindschheid kunstmatig leerden dansen, hebben doorgaans eene geschikte houding, en kunnen den meest beschaafden kringen tot sieraad verstrekken; immers, indien het dansen niet misbruikt wordt, door onzedelijke dartelheid, of, door overspanning van krachten, tot verwoesting der gezondheid. - Doch laat ik mijne lieve jonge lezers weêr terugbrengen tot den avond van den vijfden December, zoo als die in de matig warme woonkamer van mevrouw veltman werd gesleten. - Het onderwijs in de Vaderland-
{==31==} {>>pagina-aanduiding<<}
sche en Algemeene Geschiedenis, zoowel als in de beginselen der Natuurkunde en Godsdienst, voor dezen avond bestemd, was geëindigd; koosje en krisje hadden beurtelings eenige vaderlandsche muzijkstukjes op de Piano gespeeld, en, met de overige zanglievende kinderen, nog eens het lied van tollens: Wien Neêrlandsch bloed door d'adren vloeit, benevens een van spandaw's lieve gezangen, helder uit de borst gezongen; en nu plaatsten zach de lieve meisjes, om, elk naar verkiezing, eenig handwerk voort te zetten, terwijl willem een plaatje uit den Muzen-Almanak nateekende, en hendrik zich bezig hield, met van bordpapier een scheepje te maken, en wel-
{==32==} {>>pagina-aanduiding<<}
haast nam nu ook het volgend gesprek eenen aanvang:


lotje. 
Hoort maar eens, hoe de wind huilt! waarlijk, St. nikolaas heeft geen gunstig weder, om op zijn paardje rond te rijden.




willem. 
Ik maak mij altoos boos, als ik den kinderen dat oude logenachtige sprookje hoor wijsmaken. Gij hadt grietje en hannes van den boer dezen namiddag eens moeten zien; zij zetten elk een' nieuwen klomp, met hooi en haver gevuld, onder den schoorsteen; en vroegen wel vijf-en-twintig maal aan hunne moeder, of zij geloofde; dat St. nikolaas wat brengen zoude?



{==33==} {>>pagina-aanduiding<<}



suze. 
En wat antwoordde dan de goede vrouw?




willem. 
Ook niets dan malle praat; Hannes was niet altijd zoet geweest; St. nikolaas kon hem wel eens eene roede brengen, doch daar zouden ook vast wel lekkernijen bij zijn; hij en grietje moesten maar stil gaan slapen, en zoo al voorts....




koosje. 
Ik kan het niet helpen, maar ik vind het toch regt goed, dat St. nikolaas, die zulk een hartelijke kindervriend was, niet vergeten wordt; ook hoop ik morgen de vreugd van hannes en grietje

{==34==} {>>pagina-aanduiding<<}

te zien, wanneer zij de geschenken van dien ouden heiligen denken te ontvangen. O! dat zie ik zoo gaarne! de vreugd tintelt hen dan in de oogen, terwijl zij die lagchend en springend op de lekkernijen, of op het mooije speelgoed, dat moeder aan vrouw van dijk voor hen gezonden heeft, vestigen.




willem. (Verwonderd.) 
Heden, lieve moeder! deedt gij dat? De kinderen zullen dan immers nog meer aan die onwaarheid gelooven?....




lotje. (Hem in de reden vallende.) 
Maar wie was dan toch die St. nikolaas, Tante?




Mevrouw veltman. 
Ik zal u zoo antwoorden, lief kind!

{==35==} {>>pagina-aanduiding<<}

(zich tot willem wendende.) Ja, beste jongen! ik heb lekkernijen en speelgoed aan vrouw van dijk gezonden, opdat zij hare kinderen daar morgen mede verheugen zoude. Vreugd te verspreiden, lieve jongen! is toch zulk een goed ding. Ik bevestig daardoor het oude, maar echter vrij onschadelijke, volksprookje van St. nikolaas rondrijden niet; want de kleine, schalkachtige hannes vertelde mij nog dezen morgen van een' dommen jongen, die geloofde, dat St. nikolaas, die eenige honderd jaren dood geweest is, te paard, boven de schoorsteenen zal rijden. De schoolmeester had aan al de kinderen het onmogelijke hiervan doen opmerken: ‘Evenwel,’ zeiden hannes en grietje,

{==36==} {>>pagina-aanduiding<<}

zetten wij elk eenen klomp onder den schoorsteen, omdat het zoo aardig is, wanneer vader en moeder, in naam van dien overledenen, maar vriendelijken man, het een en ander in en bij dien klomp voor ons neêrleggen: wij verlangen dan zoo naar den morgen, en wij hebben dan zoo veel pret.’ Ziet gij, lieve willem! in dezen tijd wordt aan de verschijning van St. nikolaas niet meer geloofd; maar werd zijn feestdag vernietigd, dan zouden de lieve kinderen in ons land weêr eene vreugd te minder hebben. En nu, mijne goede lotje! nu wil ik uwen weetlust bevredigen; ik dacht, dat gij St. nikolaas reeds kendet. Hij leefde eenige

{==37==} {>>pagina-aanduiding<<}

eeuwen geleden, en was een Geestelijke, in Italië; hij wijdde zijn leven vooral aan het onderwijzen van nog jonge kinderen, en hij beloonde elke vordering in kennis of deugd met lekkernijen of andere kleine geschenken. Dagelijks reed hij op zijn paard, door de stad en op het platte land, rond, om naar het gedrag der lieve kleinen te vernemen, en om de besten onder hen liefderijk aan te moedigen. De naam van dezen kindervriend bleef in gedachtenis; want na zijnen dood werd hij een heilig, of een bijzonder deugdzaam mensch, verklaard te zijn, en de zesde dag van December (welligt de geboorte- of sterfdag van St. nikolaas) werd hem tot eenen feestdag gewijd; ook

{==38==} {>>pagina-aanduiding<<}

werden, om zijne kinderliefde in geheugen te houden, op dien dag, aan goede kinderen geschenken, in zijnen naam, uitgedeeld. Ongelukkig zijn van tijd tot tijd fabelachtige vertelseltjes uitgedacht, om de ligtgeloovigheid der lieve kleinen bezig te houden; doch met de toenemende beschaving en meerdere verlichting hebben ook soortgelijke sprookjes al hunnen invloed verloren.




koosje. 
Waarom viert men toch niet meer kinderfeesten? - Wij kennen in ons land immers ook overledene kindervrienden, die wel eenen feestdag waardig zijn?




suze. 
Zoo als h. van alphen, die ons zulke lieve gedichtjes heeft geschonken.



{==39==} {>>pagina-aanduiding<<}



hendrik. 
En jan luiken, wiens prentjes ik altijd zoo gaarne zag, en wiens eenvoudige versjes ik met zoo veel genoegen leerde lezen, zoo als dat:
‘Als 't kindje zoet en schikkelijk is, 
En niet en speelt met stoute knapen, 
Dan mag het in de duisternis, 
Na zijn gebed, gerust gaan slapen. 
Het kindje, dat zijn' pligt betracht, 
Heeft heilige Englen tot zijn wacht.’ 




krisje. 
En hoeveel nut en vreugd heeft Vader cats niet aan de jeugd geschonken? Ik heb vader menigwerf hooren vertellen, hoe lief hem de werken van cats waren. Ik heb daar ook wel eens

{==40==} {>>pagina-aanduiding<<}

in gelezen, en Tante heeft ons beloofd, dat zij ons nu en dan uit cats zal voorlezen.




Mevrouw veltman. 
Ik zal het doen; gij allen moet dien volks- en kindervriend nader leeren kennen. Zijne geschriften zijn, over het algemeen, in onbruik geraakt, omdat een aantal andere geschriften, meer op den toon des tijds gestemd, die verdrongen hebben. Cats was, in zijnen tijd, de voornaamste volksdichter. Zijne godsvrucht en zuivere zedeleer veredelden het hart en het verstand van zijne lezers, wier eenvoudigen smaak hij prikkelde. Cats vordert eerbied en hoogachting, gelijk alle onze brave voorvaderen, die het gevoel

{==41==} {>>pagina-aanduiding<<}

voor het goede en schoone, dat onze hedendaagsche Schrijvers en Dichters bezielt, deden ontwikkelen. Ja, gij hebt gelijk, lieve kinderen! Wij moesten de gedachtenis van ware kindervrienden meer levendig houden, door eenvoudige feesten aan hen toe te wijden. Zeker zouden wij dan eenen van alphen, eenen nieuwold, en andere braven, plegtig vereeren; maar vooral zoude dan een feestdag aan onzen eeuwig gezegenden landgenoot, aan wien ook de jeugd zoo vele verpligting heeft, geheiligd zijn. Raadt gij niet, wien ik bedoel, lieve kinderen? - Het onderwijs der jeugd heeft door hem eene geheel andere wending gekregen, en de bron der kennis,

{==42==} {>>pagina-aanduiding<<}

waaruit slechts weinigen voorheen zich laasden, stroomt, door zijne pogingen, heden voor het algemeen.




willem en krisje (tegelijk.) 
O! gij bedoelt den nu lang zaligen jan nieuwenhuizen, die de Maatschappij: Tot Nut van 't Algemeen eerst heeft gesticht.




Mevrouw veltman. 
Wel geraden. De vrome nieuwenhuizen bedroefde zich over de algemeene onkunde: hij wilde, als een waar volgeling van den goddelijken jezus, allen weldoen, allen verlichten; hij vormde daartoe het plan voor eene Maatschappij; hij bragt haar, met nog eenige weinigen, tot stand, en heden is de Maatschappij:

{==43==} {>>pagina-aanduiding<<}

Tot Nut van 't Algemeen, over geheel ons vaderland uitgebreid. De armste kinderen worden in de noodigste kundigheden onderwezen, zoowel als de rijkste en aanzienlijkste. Waar duizenden voorheen niet konden lezen of schrijven, en daardoor op alle wijzen misleid werden, daar beschikt de geringste daglooner heden zijne eigene zaken, en komt, door te kunnen lezen, in verband met heel de menschelijke maatschappij. Waar duizenden voorheen, dom en gevoelloos, den harden arbeid met woeste zinnelijkheid afwisselden, daar kan de handwerksman of de landbouwer, verrijkt met kennis aan Natuur en Geschie-
{==44==} {>>pagina-aanduiding<<}
denis, zich nu op de edelste, de nuttigste wijs verlustigen.




hendrik. 
Dat is waar, lieve Tante! maar ik heb mijnen Oom trotschburg wel eens hooren zeggen, dat gemeene menschen met al die kundigheden niet noodig hebben; dat zij geboren zijn om te werken, en al ligt hoogmoedig worden, wanneer zij iets meer weten, dan een ander.




Mevrouw veltman. 
Wij zijn allen geboren om te werken, elk in zijnen kring; doch, daar alle menschen van hetzelfde bloed zijn, en denzelfden stamvader hebben, behoort geen van al die menschen tot eene gemeene

{==45==} {>>pagina-aanduiding<<}

soort, dan alleen dezulken, die moedwillig, door zedeloosheid, hunne waarde als mensch afstaan, of trachten te vernietigen. Ook is geen mensch tot een' bijzonderen arbeid geboren; maar gelukkig voor de maatschappij, worden de menschen, door verschillende omstandigheden en neigingen, tot verschillende bezigheden gedrongen. Wilden of konden alle menschen geleerden zijn, wie zouden dan de velden bezaaijen, de huizen bouwen, onze schoenen maken? enz. Doch dat landbouwers, handwerkslieden, en allen, die door uwen Oom onder het woord gemeenen begrepen worden, geene verlichte kennis behoeven, dit is eene jammerlijke dwaling. Onkunde is

{==46==} {>>pagina-aanduiding<<}

de bron van bijgeloof, van barbaarscheid, en van alle ondeugden. Gij allen, lieve kinderen! kent het arm ongelukkig gezin, dat daar ginds in die hut gewoond heeft, en van welk de vader op het schavot zijn leven eindigde; gij weet; in welk een' doodelijken angst voor spoken en toovenaars, de kinderen leefden; gij hebt meer dan éénmaal, met tranen in uwe oogen, gezien, hoe wreed en baldadig zij de weerlooze dieren konden martelen: en voor de zucht om te stelen, die dit verwaarloosd kroost bezielde, was immers niets hier in den omtrek veilig? - Tegen dit alles nu waakt de Maatschappij: Tot Nut van 't Algemeen; want zij verspreidt beschaving en

{==47==} {>>pagina-aanduiding<<}

verlichting over alle standen. Lieden, die met handenarbeid hun brood moeten winnen, behoeven geene Oude Talen te leeren, geene Mathesis, Bovennatuurkunde, Romeinsche Regten, of soortgelijke wetenschappen te bestuderen; maar noodzakelijk is het voor de rust van hun hart, dat zij Gods grootheid, wijsheid en liefde in de geheele Natuur leeren kennen en eerbiedigen. Noodzakelijk is het ook, tot heil der maatschappij, dat hun zedelijk gevoel veredeld worde; dat zij menschelijk leeren handelen, en dat zij hunne verpligting, om door goedheid en werkzame liefde zich zelven te volmaken, leeren kennen. Door zulk eene kennis wordt geen hoogmoed gevoed; in-
{==48==} {>>pagina-aanduiding<<}
tegendeel, hoogmoed en domheid gaan doorgaans hand aan hand.




willem. 
Dat is waar, lieve moeder! want hoe meer ik leer kennen, des te meer schaam ik mij, omdat ik nog niet meer weet.




krisje. 
Wij moesten al de kinderen in Nederland maar voorgaan, en hier elk jaar een feest vieren tot eer van den braven nieuwenhuizen; hij heeft toch waarlijk meer nut gedaan, dan St. nikolaas kan gedaan hebben. Wie weet, of, zonder hem, de Maatschappij: Tot Nut van 't Algemeen, nog wel opgerigt ware? en dan was het onderwijs der jeugd niet verbeterd; ook misten wij al die duide-
{==49==} {>>pagina-aanduiding<<}
lijke, verstaanbare leer- en leesboeken, die voor kinderen zoo nuttig en vermakelijk zijn, en die zoo vele eenvoudige lieden, die anders in herbergen en drinkpartijen, geld en tijd verkwisten, nu de winteravonden zoo vrolijk en leerrijk doen slijten.




Mevrouw veltman. 
Regt zoo, lieve krisje! gij spreekt verstandig; wij zullen eenen dag bepalen, waarop wij den zaligen nieuwenhuizen, en de oprigting der Maatschappij: Tot Nut van 't Algemeen, vrolijk en dankbaar willen vereeren. - Maar komt, kinderen! het avondeten wacht ons.





{==50==} {>>pagina-aanduiding<<}

Het kersfeest.

Het geheele landschap was met sneeuw bedekt; de lage hutten, die hier en daar verstrooid stonden, in de uitgestrekte heide, waarover men aan de eene zijde van mevrouw veltman's woning het uitzigt had, schenen van verre zoo vele witte heuvelen, waaruit zwarte rook al golvend opsteeg. Gouden zonnestralen verlichtten een' helder blaauwen hemel, en werden door het donsig zilver, dat bosschen en velden scheen te omkleeden, vrolijk teruggekaatst, terwijl een scherpe, maar zuiverende noord-oostenwind, de met sneeuw

{==51==} {>>pagina-aanduiding<<}

beladene dorre takken wiegde, en de drooge witte sneeuwvlokken, van de mastboomen, als van groene vederbossen, deed afstuiven. Zoo schoon was de morgen van den Kersdag, of van het Christenfeest, dat gevierd wordt over de geheele aarde, waar menschen wonen, die jezus, door wien wij allen tot eeuwige zaligheid geroepen worden, hebben leeren kennen. Al vroeg had mevrouw veltman hare lieve kweekelingen gewekt, en God plegtig met hen gedankt, voor het geluk, dat zij uit Christen-ouderen geboren waren, en dat zij dus ook, in al de wisselingen des levens, gerust en blijmoedig konden vertrouwen op Gods vaderlijke liefde; eene liefde, die, door de

{==52==} {>>pagina-aanduiding<<}

komst van jezus christus, aan alle menschen was bekend geworden. Vervolgens hadden de kinderen een Evangelisch gezang, aan jezus geboorte toegewijd, gezongen, terwijl hunne stem, door de klanken van de Piano, die mevrouw veltman zelve bespeelde, vergezeld werd. Nog besloten zij deze blijde morgen-godsdienst-oefening met het volgend lied, door eene kindervriendin voor hen vervaardigd:

Juichen wij met hart en stem, 
Jezus is, in Bethlehem, 
Ons tot zaligheid geboren. 
Adam's talrijk nageslacht 
Dwaalde, als in een' donkren nacht; 
't Spoor ten leven scheen verloren. 
 

{==53==} {>>pagina-aanduiding<<}

Griek, Romein en Perziaan, 
Volk bij volk, door eigenwaan 
Doof en blind voor 's Eeuwgen werken, 
Vonden heil noch rust voor 't hart, 
Voelden, in de bangste smart, 
Zich door troost noch hoop versterken. 
 
Jakob's kroost, zoo lang door God 
Zacht geleid, bij 't rein genot 
Van verheven waarheidsluister, 
Sloot moedwillig d' oogen digt 
Voor dat zielveredlend Licht, 
En verzonk in troostloos duister. 
 
Maar, Gods liefde wankelt niet, 
Schoon Hij 't menschdom vallen ziet; 
Neen, Hij brengt verdwaalden weder: 

{==54==} {>>pagina-aanduiding<<}

Hij, die ons Gods wil verklaart, 
Kwam op deze onzalige aard', 
En de vrede daalde neder. 
 
Jezus, die ons teêr bemint, 
Werd geboren als een kind, 
Maar volmaakt, maar vlekloos heilig. 
Zalig was voor ons dat uur! 
Heel de menschlijke Natuur 
Is nu voor verbastring veilig. 
 
Ja door jezus heiligheid, 
Menschdom! hebt g' uw majesteit, 
Hebt g' uw waarde weêr ontvangen. 
Jezus, 't zigtbaar beeld van God, 
Jezus schenkt ons 't heerlijkst lot, 
Stervling! wijd Hem jubelzangen! 
 

{==55==} {>>pagina-aanduiding<<}

's Werelds Heilzon rees vol kracht. 
Komt, ontvliedt aan dwalings nacht! 
Juicht in 't Licht! juicht, Jood en Heiden! 
't Lijdend hart mag nu gerust, 
Jezus broedertrouw bewust, 
Uitkomst in den nood verbeiden. 
 
't Kind, aan jezus ook verwant, 
Mag, hoe zwak nog van verstand, 
Op zijn liefde dankend roemen: 
't Kind bevat zijn reine leer, 
't Vindt in God geen' wreker meer, 
't Mag Hem, biddend, Vader noemen. 
 
Lieve jezus! Kindervriend! 
Wien ons hart ootmoedig dient, 
Zie op ons ook zeegnend neder! 

{==56==} {>>pagina-aanduiding<<}

Kleinen, van geen kwaad bewust, 
Hebben aan uw hart gerust; 
't Nedrig kind bemint gij teeder. 


De openbare godsdienst-oefening werd ook niet verzuimd. Mevrouw veltman had haren voedsterlingen al vroeg geleerd, dat het een der grootste voorregten van de Christenen is, dat zij met elkander mogen vergaderen, om den eenigen waarachtigen God, hunnen Vader, en jezus christus, in wien Hij zich aan de menschen geopenbaard heeft, door gebeden, dankzeggingen en lofzangen te vereeren: een voorregt, waarop onze brave voorvaderen den hoogsten prijs stelden, en waarvoor zij zelfs hun leven hebben opgeofferd. ‘Zooras

{==57==} {>>pagina-aanduiding<<}

kinderen,’ zeide mevrouw veltman, ‘in welke het godsdienstig gevoel aangekweekt is, het begrijpen kunnen, tot wat einde eene Christelijke gemeente in het kerkgebouw vergadert, zooras kunnen zij ook, nu en dan, deel nemen aan de openbare godsdienst-oesening; vooral, wanneer de Leeraar, in navolging van den goddelijken jezus, eenvoudig en krachtvol ook tot het kinderlijk verstand spreekt.’ - Dit deed de godvruchtige opvolger van den heer veltman: hij wekte allen, op dezen feestdag, tot blijdschap op, over de geboorte van jezus; eene gebeurtenis, waardoor alle menschen voor eene volkomene verbastering, of voor een toenemend ver-
{==58==} {>>pagina-aanduiding<<}
derf beveiligd zijn. Vrolijk verlieten de kinderen dan ook weder de kerk, en deden met hunne moederlijke vriendin eene uitgestrekte wandeling, gedurende welken tijd, de volgende zamenspraak plaats had.


lotje. 
Lieve Tante! zie eens! al de weiden zijn ledig en besneeuwd, hoe konden dan toch de herders, in den nacht, toen jezus geboren werd, in de weiden hun vee bewaken?




Mevrouw veltman. 
Hebt gij niet gehoord, mijn kind! dat Palestina, en dus ook Bethlehem, onder eene geheel andere luchtstreek ligt, dan ons land? Krisje zal u straks, op de

{==59==} {>>pagina-aanduiding<<}

wereldglobe, de juiste plaats, waar de Joden voorheen hun vaderland hadden, aanwijzen; gij zult dan zien, dat het meer nabij het midden van den aardbol, waar de zon hare stralen regtstandig neêrschiet, gelegen is, en dat de winter daar nooit het gras kan doen versterven, of de boomen verdorren.




suze. 
Zoo moest het hier ook zijn, dan zouden de arme menschen zoo veel koude niet lijden.




Mevrouw veltman. 
Dit te wenschen, lieve suze! is eene ongerijmdheid, even of gij wenschtet, dat het vuur geene kracht hadde, om u te branden; dat de sneeuwvlokken brood-
{==60==} {>>pagina-aanduiding<<}
suiker, of dat de steenen, die gij daar ziet liggen, wittebrooden waren. Gods wijsheid duldt geene wanorde, geene strijdigheden in de natuur, en die zouden toch plaats hebben, wanneer onze bijna bolronde aarde, die, in hare loopbaan om de zon, natuurlijk, verschillende rigtingen aanneemt, toch op alle zijden (ook, schoon die van de zon afgekeerd zijn) door denzelfden sterken zonnegloed bestraald werd. De arme menschen in de warme luchtstreken lijden wel geene koude; doch zij hebben daarom met geen' minder drukkenden jammer te strijden, indien de rijken zich niet over hen ontfermden.




koosje. 
O! het is ongelukkig, dat ik niet heel

{==61==} {>>pagina-aanduiding<<}

rijk ben. Hoe weinig kan ik de armen nu weldoen!




willem. 
Lieve moeder! gij deelt immers op Kersdag geschenken aan de arme lieden uit?




Mevrouw veltman. 
Voorzeker! daar staat eene geheele mand met smakelijke broodjes en andere verkwikkingen gereed: na het middagmaal gaan wij eenige huisgezinnen daarmede verblijden. Gij allen hebt mij immers uw wekelijksch geld daarvoor afgestaan?




koosje en suze. 
Ja, maar hoe weinig is dat!



{==62==} {>>pagina-aanduiding<<}



Mevrouw veltman. 
Kinderen! hebben wij deze week nog niet gelezen, wat de goddelijke jezus zeide, toen de behoeftige weduwe hare twee penningjes in de offerkist wierp? Zij gaf immers meer, dan de rijken, die, van hunnen overvloed, goud daarin wierpen? De rijkste zelfs kan de armoede niet geheel wegnemen, maar wij moeten die verzachten, zoo veel in ons vermogen is; daarin heeft God een welgevallen.
Het gezelfschap was nu van de gedane wandeling weder terug, en plaatste zich, blozende van gezondheid en vreugd, aan de, met eenvoudige spijs, welvoorziene

{==63==} {>>pagina-aanduiding<<}

tafel. De namiddaguren werden doorgebragt, met eenige arme kranken en behoeftige huisgezinnen te bezoeken. Een dienstbode droeg de korf met geschenken, en de kweekelingen van mevrouw veltman smaakten een' onbeschrijfbaren wellust, door die met alle minzaamheid rond te deelen. In de laatste hut, die zij binnentraden, brandde reeds een lampje, want het begon vrij donker te worden. Eer nog de deur werd geopend, hoorde men eenige vrolijke kinderen luidruchtig roepen: ‘Och ja, lieve moeder! houd het kindje; wij zullen elken morgen en avond maar een half sneedje brood eten; wij krijgen toch anders elk een heel’ - ‘Dat is niet noodig,’ ant-
{==64==} {>>pagina-aanduiding<<}
woordde eene mannelijke stem; ‘wij zullen het arme schaap toch zeker houden; ik zal elken avond, als de andere werklieden uitscheiden, vragen, om nog een uur langer te werken; dat ik daarmede verdien, is genoeg om aan dat kind zoowel een stuk brood te geven, als aan onze eigene.’ Na nu de deur geopend te hebben, drongen koosje en krisje, benevens willem en hendrik, die nu zelven de korf met geschenken droegen, het eerst binnen. Daar zat de zindelijke huismoeder, met een vriendelijk lagchend kind, bijna twee jaren oud, op haren schoot. Nevens haar stond eene opengeslagene wieg, waarin haar zuigeling sluimerde. Om haar heen stonden

{==t.o. 64==} {>>pagina-aanduiding<<}


{== afbeelding 	==} {>>afbeelding<<}
    


{==65==} {>>pagina-aanduiding<<}

een kleine jongen en een meisje, die het kindje, dat op haren schoot speelde, liefkoosden, terwijl de vader, met het lampje in de hand, de inkomenden vrolijk groette: ‘Daar is de lieve mevrouw, en al de lieve kinderen,’ riepen de kleinen, ‘nu krijgen wij ook weêr Kersdagbrood.’ - Huppelend klapten zij in de handen, toen willem en al de overigen, broodjes, met vleesch of koek belegd, gul en vriendelijk aanboden, en de geheele tafel daarmede vervulden. Mevrouw veltman zette zich, op een laag stoeltje, naast het vrolijk en dankbaar moedertje: ‘Is dat ook uw kleine,’ (vroeg zij, een handje van het speelziek kind vattende, ‘goede elsje?’



{==66==} {>>pagina-aanduiding<<}



elsje. 
Neen, mevrouw! maar wij hebben het voor ons kind aangenomen, niet waar jakob?




jakob. 
Ja! God zij gedankt, dat wij dit kunnen doen; wij zullen het in eer en deugd opvoeden.




Mevrouw veltman. 
Maar wiens kind is het dan, brave lieden?




elsje. 
Het heeft geene ouders meer, mevrouw! Ik wil het u vertellen. Dientje struik, die, nu twee maanden geleden, haren man verloren heeft, had alles, wat zij bezat, verkocht, om haren

{==67==} {>>pagina-aanduiding<<}

zieken man geneesmiddelen en verkwikkingen te bezorgen; zij wilde volstrekt van niemand iets aannemen: ‘Ik ben jong en gezond,’ zeide zij, ‘ik kan voor mij zelve en mijn kind genoeg werken.’ Doch de bittere droefheid over haren man, en al het waken en tobben, dat zij gedaan had, maakten, dat zij, van dag tot dag, zwakker werd; zij kreeg eindelijk zware koortsen, en zond naar hare zuster, die met louw pieters getrouwd is, en het kostelijk goed doen kan, om wat onderstand voor haar en haar kind. Doch vrouw pieters liet zeggen, dat zij eerst eens zoude komen zien, en nu, nu is het arme dientje in den vorigen nacht gestorven. Ik hoor-
{==68==} {>>pagina-aanduiding<<}
de het eerst tegen den middag, toen liep ik daar heen. Och, mevrouw! ik kan niet, zonder weenen, voortvertellen. Dientje lag, koud en verstijfd, op een handvol stroo, en dit onnoozel schaap liep, blaauw van de koude, en half schreijend en lagchend om het lijk. Ach! het riep, zoodat mij het hart brak, het lijk gedurig kussende en streelende: ‘Mietje moet eten; moeder mag niet slapen.’ Mijn goede jakob was mij gevolgd: ‘Elsje!’ zeide hij, het kind op zijnen arm nemende, ‘ik zal het schaap maar naar huis brengen;’ maar de man van vrouw pieters, die door de buren gehaald was, kwam nu ook binnen: ‘Mijne vrouw,’ sprak hij, ‘is niet regt

{==69==} {>>pagina-aanduiding<<}

wel, en wat zoude zij hier ook doen kunnen? - Het lijk moet begraven worden...’ - ‘En voor het arme kind moet gezorgd worden,’ zeide ik: - ‘Het kind,’ antwoordde de man, ‘is voor rekening van de armen; ik heb zelf een kind; mijne vrouw zal de lieden, bij wie het besteed wordt, wel eens iets geven, wanneer zij dat verdienen.’ - Jakob, die nog, met het halsfnaakte kind op zijnen arm, daar stond, kon niet zwijgen: ‘Gij zijt een onbarmhartig mensch, baas pieters!’ zeide hij, ‘gij hebt maar één kind, en wilt u dit hulpeloos weesje niet aantrekken. Kom, vrouw!’ riep hij tegen mij: ‘Dominé heeft gezegd, dat wij onze

{==70==} {>>pagina-aanduiding<<}

blijdschap en dankbaarheid op het geboortefeest van jezus, die de geheele wereld zalig wil maken, niet beter kunnen uitdrukken, dan door liefde te bewijzen aan ongelukkigen. Kom, vrouw! wind het schaap in uw voorschoot, en ga met mij, dan kunt gij het verwarmen en aankleeden.’




jacob. (Die intusschen wat hout op het vuur gelegd, en zich met de kweekelingen van mevrouw veltman onderhouden had.) 
Wel ja, mevrouw! dat zeide ik, en het is immers maar onze pligt, dankbaar te zijn? Jezus heeft, uit liefde voor ons, zoo veel armoede en smart geleden, en zouden wij dan aan armen en verla-
{==71==} {>>pagina-aanduiding<<}
tenen niet zoo veel goed doen, als wij kunnen? Onze Heer zegt immers, dat wij, in die armen, aan Hem zelven weldoen?




Mevrouw veltman. 
Gij spreekt en handelt als een waar Christen, mijn vriend! ik acht u hoog.




elsje. 
Pieters wenschte ons lagchend geluk met de erfenis; maar, gij hadt onze kinderen moeten zien, hoe blijde zij waren, toen wij het kleine mietje te huis bragten! Het is ook zulk een vriendelijk kindje; ik heb het een en ander, dat ik nog had liggen, opgezocht, om het wat aan te kleeden, en nu het warm is, en gegeten en gedronken heeft, is het zoo vrolijk, of het bij de rijkste lieden was.



{==72==} {>>pagina-aanduiding<<}



jakob. 
Zijn wij dan niet rijk, elsje? God dank! wij zijn rijk in gezondheid, in kracht, in lust om te werken, in kinderen en in vreugd, wijfje lief! (Hij breidde zijne armen om vrouw en kinderen uit, en drukte eenen kus op elsje's blozende wangen)


Willem fluisterde zijne moeder in: ‘Wij allen hebben besloten, de helft van ons weekgeld aan elsje te geven voor dat verlaten weesje. Gij gunt ons immers die vreugd, lieve moeder?’ - Al de overige kweekelingen herhaalden dit verzoek, en mevrouw veltman, wel ver van dit te weigeren, stond hun toe, voor de kleeding van het kleine mietje

{==73==} {>>pagina-aanduiding<<}

te zorgen; de meisjes zouden, onder haar opzigt, alles zelven vervaardigen. Mevrouw zelve verbond zich, om aan den braven jakob en elsje wekelijks voor het onderhoud van het weesje te betalen; doch dit wilden de goede lieden niet toestaan: ‘Zoo lang wij gezond zijn, zeiden zij, ‘moeten wij ons brood met het weesje deelen; worden wij ziek, dan is het iets anders. Mevrouw doet aan zoo velen wel, waarvoor God haar zegene: wij moeten haar voorbeeld volgen, God zal ons dan ook zegenen.’
Het was nu laat in den avond geworden. Met hartelijkheid namen mevrouw veltman en de kinderen afscheid van de brave hutbewoners, en met vrede en

{==74==} {>>pagina-aanduiding<<}

genoegen in de ziel wandelden zij huiswaarts, terwijl de maan hun pad verlichtte, en de starren heerlijk fonkelden. Mevrouw veltman deed hare jonge vrienden en vriendinnen, Gods grootheid, almagt en liefde ook hierin opmerken, en het Kersfeest werd blijmoedig en godvruchtig besloten.



{==75==} {>>pagina-aanduiding<<}

Een winteravond.

Het onderwijs, dat de achtingswaardige mevrouw veltman aan hare voedsterlingen dagelijks gaf, was heden met eene les in de Aardrijkskunde besloten, en de kinderen kregen hierdoor aanleiding, om, terwijl zij meer tot uitspanning andere bezigheden bij de hand namen, over het een en ander te spreken.


hendrik. (Die de Aardglobe weêr op derzelver plaats zette.) 
Ons Vaderland is toch een gelukkig plekje gronds. Zeker, de hemel is hier

{==76==} {>>pagina-aanduiding<<}

niet altijd zoo helder, gelijk in Italië en Griekenland; het is hier zoo warm niet als in Spanje en Portugal, daar de chinasappelen en amandelen groeijen; maar wij hebben hier ook geene brandende bergen en gedurige aardbevingen.




suze. 
En hier zijn geene Turken, zoo als in Griekenland, die alles vermoorden.




willem. 
En geene domme bijgeloovigen, zoo als in Spanje, die gaarne weêr, gelijk in vorige tijden, brandstapels zouden willen stichten, om alle menschen, die zoo vrij willen zijn om te denken en te gelooven, als God hen geschapen heeft, te verbranden.



{==77==} {>>pagina-aanduiding<<}



Mevrouw veltman. 
Ja, kinderen! wij moeten God hartelijk danken voor de rust en vrede, die Hij den bewoners van ons Vaderland doet genieten. Brandende bergen en aardbevingen zijn natuurlijke gevolgen van de ligging der landen boven onderaardsche vuurkolken, die toch onmisbaar zijn tot algemeene verwarming en vruchtbaarmaking der aarde: maar de moordzucht der Turken en de bijgeloovige woede der Spanjaarden zijn gevolgen van zedelijke onvolkomenheid der menschen, en daarom dus hoogst ongelukkig. Ook in Spanje en Griekenland, en in alle landen, waar heerschzucht, domheid, bijgeloof en haat woeden, roept de geheele natuur ons

{==78==} {>>pagina-aanduiding<<}

toe: ‘De Aarde is vol van Gods goedheid, maar de booze menschen hebben het genot daarvan bedorven.’




krisje. 
Ook ons Vaderland genoot niet altijd zoo veel vrede en rust als nu, niet waar, lieve Tante?




Mevrouw veltman. 
Neen, mijn kind! dat leerde u de Vaderlandsche Geschiedenis.




willem. 
Ja wel leert ons die geschiedenis, hoeveel onrust in dit land heerschte, van toen het bevolkt werd af.




hendrik. 
Maar de oude Batavieren lieten zich toch niet overwinnen; zelfs niet door de

{==79==} {>>pagina-aanduiding<<}

Romeinen, die Gaulen en Germanen aan hen cijnsbaar maakten.




Mevrouw veltman. 
De Batavieren waren bondgenooten van de Romeinen, doch dat bondgenootschap was voor de Batavieren niet veel beter dan slavernij.




willem. 
En hoeveel hebben zij niet geleden door de Franken en Noormannen, en door al de onderscheidene volkstammen, die op denzelfden grond, die nu tot ons Vaderland behoort, woonden.




koosje. 
Het lezen van die oude geschiedenis heeft voor mij niets bevalligs; al die gevechten vervelen mij.



{==80==} {>>pagina-aanduiding<<}



hendrik. 
Het waren toch dappere volken: ik lees het wel gaarne, hoe zij in de heilige wouden, bij de altaren van hunnen afgod, zich verzamelden, om tot eenen krijgstogt te besluiten; en hoe het kletteren der speren dan de toestemming van het volk beteekende, en hoe zij dan eenen Koning of Krijgshoofd verkozen en inwijdden, door hem op een schild omhoog te heffen, en op hunne schouders te dragen.




lotje. 
Doch daar hebben immers ook Graven in ons land geregeerd? - ik weet niet regt meer, hoe er die gekomen zijn.




krisje. 
Zijt gij dan vergeten, lotje lief! wat

{==81==} {>>pagina-aanduiding<<}

Tante ons daarvan heeft laten lezen? Toen het Romeinsche rijk zich in een Oostersch en Westersch rijk had verdeeld, en de oude Gothen Italië hadden overweldigd, bleef de Keizer van Duitschland het hoofd van het Westersch rijk. Deze nu gaf onderscheidene landen ter besturing aan zoogenaamde Leenmannen, die hem als Opperheer huldigden. Zoo gaf de Keizer aan zekeren diederik (een' dapperen Hollander) geheel Holland als een leengoed. Deze nu was Graas diederik de Eerste; want de beheerscher van een afgeperkt landschap werd Graaf genoemd. Is het niet zoo, Tante?




Mevrouw veltman. 
Ja, krisje! en nu volgden een aantal

{==82==} {>>pagina-aanduiding<<}

Graven en Gravinnen; doch onder hunne regering was het ook maar zelden rustig; want onze tegenwoordige landgenooten stonden toen onder verschillende opperhoofden, en Hollanders, Vriezen, Gelderschen, Zeeuwen en Vlamingers woel den onophoudelijk tegen elkander, totdat eindelijk, door list, geweld en overerving, alles onder het bestuur van philips van Bourgondië kwam.




hendrik. 
En de zoon van dien philips was karel de Stoute, die in een gevecht tegen de Zwitsers sneuvelde.




suze. 
En wie is toen ook Graaf geworden?



{==83==} {>>pagina-aanduiding<<}



willem. 
Karel had geenen zoon, maar zijne dochter maria trouwde met eenen Oostenrijkschen Prins, maximiliaan genoemd.




koosje. 
O ja, dat is waar, en hun zoon, philips de Schoone, trouwde met johanna, eene Spaansche Prinses, en uit dat huwelijk werd karel geboren, die Graaf van de Nederlanden, Koning van Spanje, en Keizer van het Duitsche rijk, onder den naam van karel den Vijfden, is geworden.




lotje. 
Nu weet ik het, hoe ons Vaderland onder de Spaansche dwingelandij is gekomen; ik zal het nu ook zoo ligt niet

{==84==} {>>pagina-aanduiding<<}

weêr vergeten. Die wreede Koning van Spanje, philips de Tweede, was immers de zoon van Keizer karel?




Mevrouw veltman. 
Dat was hij, en toen zijn vader de regering van Spanje en de Nederlanden aan hem afstond, beval hij hem vooral het Nederlandsche volk, dat getrouw en moedig was, maar dat geenen dwang, geene schending van zijne regten kon dulden, ten ernstigste aan. Doch philips was heerschzuchtig, wreed en bijgeloovig; hij vertrapte de regten van het volk; hij wilde zelfs over de vrije gedachten heerschen, en hij geloofde God eenen dienst te doen, door duizenden menschen, die niet wilden ge-
{==85==} {>>pagina-aanduiding<<}
looven, wat de toen heerschende Kerk voor waarheid hield, te vuur en te zwaard te verdelgen.




hendrik. 
Maar het Nederlandsche volk verzette zich tegen den onderdrukkenden dwingeland, gelijk zich nu de Grieken tegen de Turken verzetten, en na tachtig jaren gestreden te hebben, werd ons Vaderland vrij en oppermagtig verklaard.




Mevrouw veltman. 
Ja, kinderen! zoo lang de menschen, door onkunde en gevoelloosheid, van den rang of het standpunt, dat de wijze liefderijke God hun heeft aangewezen, wegzinken, en allengs meer verbasteren, zoo lang kunnen zij zich aan geweld en

{==86==} {>>pagina-aanduiding<<}

dwingelandij onderwerpen: doch krijgen zij meer kennis van hunne eigenlijke bestemming; beginnen zij hunne eigene waarde te gevoelen, dan is deze ontwaking een wenk van den Almagtigen God zelven, om uit de vernederende slavernij op te staan, en het juk des dwingelands af te schudden. Dat deden onze voorvaderen, en Gods eeuwige liefde heeft hunne pogingen goedkeurend gezegend. Zoo zal Hij ook doen bij alle volken, waar het licht der kennis allengs meer wordt verspreid. Meer dan vierhonderd jaren hebben de Grieken, die, weleer door weelde bedorven, als in eenen nacht van onkunde en bijgeloof begraven schenen, onder het geweld der Turken gezucht; doch

{==87==} {>>pagina-aanduiding<<}

die nacht is eindelijk aan het wijken: hunne kennis begon zich uit te breiden, en het gevoel ontwaakte. De Bijbelgenootschappen, die ook in Griekenland dat heilig boek ter beschaving en verlichting verspreiden, hebben daartoe veel medegewerkt, en ook de opstand der Grieken zal eenmaal over geweld en list zegevieren.




koosje. 
Heest de Hervorming, of de Leer van luther, calvijn en anderen, ook niet veel geholpen, om het Nederlandsche volk naar vrijheid te doen verlangen, lieve moeder?




Mevrouw veltman. 
Voorzeker: de eerste Hervormers had-
{==88==} {>>pagina-aanduiding<<}
den in de kloosters, die toen de leerscholen der Geestelijken waren, de geschriften der oude Wijzen, en vooral de gewijde Schrift bestudeerd. Hierdoor werd hun verstand verlicht, zoodat zij een aantal dwalingen leerden kennen, en wenschten te verbeteren. En waar verlichting is, daar gevoelt ook de mensch het regt, dat God hem schonk; het regt, namelijk, om vrij te mogen denken en gelooven. Deze eerste Hervormers, of meer verlichte menschen, werden, door het gezond verstand van velen, onder het volk wel verstaan en begrepen, maar zij hadden toch nooit het licht der kennis, door hunne prediking en geschriften, algemeen over alle standen en rangen van men-
{==89==} {>>pagina-aanduiding<<}
schen kunnen vespreiden, waren zij niet, door de zorgende Voorzienigheid van God, op de best mogelijke wijze ondersteund en geholpen; - en het middel, dat Gods wijze liefde hiertoe gebruikte, was de Drukkunst.




willem. 
O ja! de Drukkunst, lieve moeder! Nu konden de menschen toch boeken lezen, en die kunst is door laurens koster, in het Haarlemmer Hout, uitgevonden.




lotje. 
Daarom is dan ook den tienden Julij van het jaar 1823, zulk een vrolijk feest in Haarlem gevierd.




hendrik. 
Een feest ter eere van laurens koster

{==90==} {>>pagina-aanduiding<<}

wilde ik elk jaar vieren; niet slechts in Haarlem, maar door geheel ons Vaderland. In elke stad en dorp zoude ik een standbeeld voor koster oprigten, en jaarlijks moesten al de schoolkinderen van die plaats dan dat beeld met bloemen bestrooijen, en de grijsaards moesten het met eenen laurierkrans versieren.




Mevrouw veltman. 
Gij zijt rijk in vindingen, beste jongen! maar ik verheug mij, dat gij zoo veel prijs stelt op de nagedachtenis van onzen onsterfelijken landgenoot. Waarlijk! welk volk ook op verdienstelijke menschen moge roemen, uit geen volk werd ooit een mensch geboren, die zoo veel heil voor de geheele wereld gesticht heeft, als lau-
{==91==} {>>pagina-aanduiding<<}
rens koster, die edele, die verstandige Nederlander. Gewis voorzag hij het geluk niet, dat hij aan de wereld schonk, toen hij, in het Haarlemmer Hout, van een stukje beukenbast eenige letteren sneed, om die door zijne kleinkinderen op papier te leeren naschrijven, of om die in het zand voor hen af te drukken. Het vindingrijk vernuft van den liefhebbenden grootvader ging allengs verder: hij kleurde de houten letteren, drukte die over op het papier, vond eene soort van drukpers uit, verbeterde de letteren, en zie daar, de onschatbare Drukkunst was geboren.




suze. 
Maar vóór dien tijd werden toch ook

{==92==} {>>pagina-aanduiding<<}

boeken geschreven, en de menschen konden die ook leeren lezen?




Mevrouw veltman. 
Ja, suze! bij voorbeeld, de Bijbelboeken werden duizend en duizendmaal nageschreven en zorgvuldig bewaard; doch dat naschrijven kostte eenen schat van geld, zoodat de rijkste onder het volk slechts een gedeelte van een der Bijbelboeken bezat. Ook was het iets zeldzaams, wanneer een mensch, die niet tot den geestelijken stand behoorde, kon lezen. En waartoe zouden zij dit ook geleerd hebben? De geschrevene boeken waren te kostbaar, en dan meest in het Latijn of Grieksch geschreven; dit maakte, dat de Geestelijken, die zich vooral

{==93==} {>>pagina-aanduiding<<}

in de kloosters oefenden, voor eene soort van hoogere wezens, dan gewone menschen, werden gehouden: ‘Het volk,’ zeiden zij, ‘behoefde niets te onderzoeken; het moest maar gelooven; wat zij het als waarheid opgaven.’ Zoo voedden zij de traagheid en domheid, en bouwden op de onwetendheid van het volk hun eigen gezag en trotschheid. Doch dit alles veranderde door den invloed der Drukkunst: de nuttigste boeken werden voor een' geringen prijs overal verspreid; de ijver om te leeren lezen ontvlamde; luther vertaalde den geheelen Bijbel in het Duitsch, en ook in ons Vaderland werd al spoedig de Bijbel, dat

{==94==} {>>pagina-aanduiding<<}

dierbaar geschenk van God, in de eigene volkstaal gelezen.




koosje. 
Nu konden de menschen ook zelven onderzoeken, of het alles waarheid was, wat de Geestelijken zeiden.




Mevrouw veltman. 
Dat deden ook vele, die zich op het verkrijgen van kundigheden, en op het ontwikkelen van hun denkvermogen toelegden, en deze noemde men Hervormden.




krisje. 
De Geestelijken zullen daar toch wel heel boos om geweest zijn?



{==95==} {>>pagina-aanduiding<<}



Mevrouw veltman. 
Alle toch niet: wie een goed hart en gezond verstand bezat onder de Geestelijken, juichte over de uitbreiding der kennis, en werkte daartoe mede; immers, behalve luther, die eenmaal zelf een Monnik was, waren de voornaamste Leeraars der eerste Hervormden, meestal gewezene Kloosterlingen of Geestelijken.... Doch het wordt laat, lieve kinderen! gij moest nu uw handwerk wegleggen; gij zult in het vervolg ook wel eens iets meer van de Kerkelijke Geschiedenis vernemen.





{==96==} {>>pagina-aanduiding<<}

De laatste dag van het jaar.

De beminnenswaardige Opvoedster, van hare kweekelingen, behalve lotje, vergezeld, had, op dezen laatsten dag van het jaar, een bezoek gegeven aan den braven Dorpsleeraar en deszelfs beminnenswaardig gezin. Nooit kwam mevrouw veltman in de met smaak gebouwde pastorij, of de beelden van het weleer daar genoten huisselijk geluk, herleefden in haar geheugen, en wekten de teederste aandoeningen in haar gevoelvol hart. Toen het gezelschap terugkeerde,

{==97==} {>>pagina-aanduiding<<}

geleidde de vriendelijke Dominé hetzelve tot aan de groote beukenlaan, die zich tot aan de woning van mevrouw veltman uitstrekte. Intusschen maakte hij de kinderen opmerkzaam, (daar de korte winterdag heerlijk was ondergegaan) op de elken oogenblik vermenigvuldigende starren, die aan den helderen hemel glinsterden: hij leerde hun de namen der onderscheidene Starrenbeelden, opdat zij de standplaats derzelven in hun geheugen zouden bewaren. - En op de vraag van willem: ‘waarom die beelden, of liever die verschillende verzamelingen van starren, de groote en kleine Beer (of de Wagen), de Kroon, de Hercules, de Orion, enz. genoemd werden?’ -

{==98==} {>>pagina-aanduiding<<}

antwoordde de Dominé: ‘dat de oude volken, die verzamelingen van starren genoemd hadden, naar dieren of personen, die in hunne Fabel- of Godenleer, een' voornamen rol speelden, en die zij ook in het vervolg nader zouden leeren kennen. Bij die namen,’ zoo ging de Dominé voort, ‘zijn die afzonderlijke groepen of verzamelingen van starren nu bij alle beschaafde volken bekend, zoodat de Starrekundigen in Amerika, in Rusland, of in Noorwegen, elkander verstaan, wanneer zij schrijven: die of deze star of komeet is in Hercules, in de Kroon, of elders ontdekt.’ - En op de vraag: ‘of de oude Grieken de eerste Starrekundigen

{==99==} {>>pagina-aanduiding<<}

waren geweest?’ - antwoordde de brave kindervriend: ‘dat lang voor de beschaving van Griekenland, de Starrekunde reeds beoefend werd. De Chaldeën en de Arabische Herdervolken,’ zoo sprak hij, ‘die, in de vroege kindschheid der wereld, zich meestal onder den helderen hemel (hun vee weidende en bewakende) onthielden, werden, des nachts, door het vriendelijke maanlicht en de schoone glinsterende starren, zoowel als bij dag, door de licht- en vreugdverspreidende zon, wier heerlijken op- en ondergang zij elken morgen en avond beschouwden, op de werken des Almagtigen opmerkzaam gemaakt, en voorzeker met

{==100==} {>>pagina-aanduiding<<}

een gevoel van eerbied en dankbaarheid voor, en aan Hem, die zon, maan en starren, ja, die het Heelal geschapen heeft. Zelfs, toen de kennis van den eenigen waren God bij meest alle volken verloren ging, toen begonnen zich velen te verbeelden, dat die schoone hemellichten, die voor den mensch zoo weldadig zijn, en die zoo geregeld verschijnen en ook weder verdwijnen, bezielde wezens, of zelfs godheden waren, die zij moesten aanbidden en vereeren. En om de grove zinnelijkheid nog meer te bevredigen, vormde men welhaast beelden, die de zon of de maan, welke boven al de andere hemellichten vereerd werden,

{==101==} {>>pagina-aanduiding<<}

moesten vertegenwoordigen of voorstellen. Deze handelwijs strekte voorzeker tot oneer van den redelijk denkenden mensch, die door God met zulke voortreffelijke vermogens begaafd is; doch het was een gevolg van zijne ontaarding. Intusschen bleef de oplettendheid dier oude volken op den loop en stand van starren en planeten gevestigd. Gij weet, wat Planeten zijn, niet waar?’


willem. 
Ja wel, Dominé! - elke star is eene zon, gelijk de zon, die ons bij den dag beschijnt, en de Planeten zijn wereldbollen, die om die zonnen heen wentelen.




hendrik. 
En de starren schijnen alleen maar zoo

{==102==} {>>pagina-aanduiding<<}

klein, omdat zij zoo vreesselijk ver van ons afstaan, zoodat zij maar alleen, als het donker is, als blinkende puntjes kunnen gezien worden. De wereldbollen, welke om die verafzijnde zonnen heen wentelen, kunnen wij in het geheel niet zien.




krisje. 
En elke star, die het middelpunt is van de om haar heen wentelende wereldbollen, maakt, met dezelve, een Zonnestelsel uit, niet waar, Dominé?




dominé. 
Uwe lieve, moederlijke vriendin heeft u dit alles duidelijk doen begrijpen. Ja, elke Zon, bestemd om werelden te verlichten, noemt men het Middelpunt van

{==103==} {>>pagina-aanduiding<<}

een Zonnestelsel. Voor ons, die deze aarde bewonen, zijn eene rij van Planeten, die zich, even als de aarde, om de zon bewegen, zigtbaar, hetzij met het bloote oog, hetzij door kunstglazen.




willem. 
O ja: Mercurius, Venus, onze Aarde, met de maan, die, terwijl zij ons op de baan om de zon vergezelt, nog in minder dan 28 dagen om onze Aarde heen loopt; vervolgens Mars, Jupiter, met vier, Saturnus, met zeven zigtbare manen; dan nog eene, die Uranus heet, en dan nog, tusschen Mars en Jupiter, die onvolkomene, of uit elkander gespatte werelden: Ceres, Pallas, Vesta en Juno.



{==104==} {>>pagina-aanduiding<<}



dominé. 
Gij onthoudt goed, beste willem! ja, al deze opgenoemde, en welligt veel meer Planeten, die niet zigtbaar zijn, behooren tot het Zonnestelsel, welks middelpunt ook den bol, dien wij bewonen, verlicht en verwarmt. Dit middelpunt nu, weet gij, is de Zon; een ligchaam, oneindig grooter dan eene der Planeten.




suze. 
Zoo groot? - welk een vuur moet dat zijn! - Daar kunnen toch geene menschen of dieren wonen; want Tante gelooft, dat al de Planeten bewoond worden.




dominé. 
Dat geloof ik ook, suze! want God is te wijs en te liefderijk, om iets nutteloos

{==105==} {>>pagina-aanduiding<<}

voort te brengen. Elke zandkorrel strekt tot genot van eenig schepsel; maar, of juist menschen en dieren, gelijk die hier op de aarde zijn, ook de andere Planeten bewonen, is niet te denken. Het blad van den eik, dat van den beuk, van de linde, en van alle andere boomen, heeft, zoowel als de grashalm en de waterdruppel, zijne eigene soort van bewoners; en zouden dan de bewoners der menigvuldige wereldbollen niet in soorten onderscheiden zijn? God is onbegrijpelijk wijs; Hij is de onuitputbare Bron van leven en genot; Hij heeft dus gewis aan de tallooze bewoners van het Heelal, gedaanten, krachten en vatbaarheden geschonken, juist geschikt en berekend naar de woonplaats,

{==106==} {>>pagina-aanduiding<<}

die Hij hun aanwees. Het wormpje, dat op het eikenblad geboren en gevoed wordt, zoude op het rozenblad niet bestaan kunnen: de bewoners van Uranus of Saturnus zullen dus ook op eene andere wijze hunne behoeften bevredigd zien, dan de bewoners van Mercurius of van de Zon; ja, van de Zon, mijne jonge vrienden! want ook deze is geen onverteerbaar, brandend vuur: neen! maar de uitvloeisels van haar of van haren dampkring ontwikkelen de warmtestof, die in den dampkring, ja die in elke Planeet, welke om haar heen wentelt, aanwezig is. Zoo denken de meest gevorderde Natuurkundigen, en het wordt bevestigd door de ondervinding, zoude ik haast zeggen;

{==107==} {>>pagina-aanduiding<<}

want op de hoogste bergen heerscht de strengste koude, zeker, omdat de fijnere bovenlucht minder warmtestof bezit of bewaart, dan de meer verdikte benedenlucht. - Maar, lieve vrienden! (dus vervolgde de Dominé, zich tot mevrouw veltman wendende, die, als in gedachten verzonken, aan zijne zijde wandelde) wij zijn ongemerkt uwe woning genaderd; ik moet hier van u en mijne lieve jonge vrienden afscheid nemen.




mevrouw veltman. (Als uit hare mijmering ontwakende.) 
Afscheid? - nu ja, en voor het laatst in dit jaar; den laatsten dag hebben wij zien ondergaan.



{==108==} {>>pagina-aanduiding<<}



dominé. 
God geve, dat de eerste dag van het volgend jaar weêr vrolijk over ons moge opgaan! de tijd vliedt voorbij, vriendin! maar wij overleven den tijd en den dood, want wij leven eeuwig. Vaarwel! en ook gij, lieve kinderen, vaartwel! Allen drukten den geliefden Leeraar de hand, en wenschten hem met hartelijkheid eenen goeden nacht. Hij verwijderde zich, en de kweekelingen wandelden met hunne Opvoedster de laan verder in.




koosje. 
‘De laatste dag van het jaar is ondergegaan,’ zeidet gij tot onzen goeden Dominé, en toen dacht ik ook aan uwe

{==109==} {>>pagina-aanduiding<<}

woorden, lieve moeder! ‘weêr een jaar is voorbij,’ zoo spraakt gij dezen morgen; ‘onderzoekt u zelven, kinderen! of gij rekenschap kunt geven van uwe gedane vorderingen, in alles, wat goed is.’




Mevrouw veltman. 
Dit zeg ik bij herhaling, lieve koosje! de tijd is een schat, dien God ons toevertrouwt, opdat wij daarmede winst zouden doen voor de eeuwigheid; doch, zijn wij ondankbaar genoeg, om dien schat te verwaarloozen, ach, lieve kinderen! wat kunnen wij dan verwachten? elk toch zal eenmaal inoogsten naar hetgene hij gezaaid heeft. Met dit jaar is weêr een gedeelte van onzen kostbaarsten

{==110==} {>>pagina-aanduiding<<}

schat weg: hebben wij het tot ons nut besteed, dan genieten wij hier op aarde, en ginds in de onzigtbare wereld, daarvoor de heerlijkste vruchten; doch voor elk, wie dit jaar verbeuzelde, of nutteloos voor zich zelven en anderen doorleefde, voor hem is niets dan wroegend naberouw, en de vreesselijkste armoede aan vreugd bereid.
Na nog eenige oogenblikken zwijgend voortgewandeld te hebben, bevond men zich voor het landhuis, en welhaast in de warme verlichte woonkamer. Lotje, die (gelijk ik boven zeide) hare Tante en lieve speelgenooten, op de wandeling naar het dorp, niet had verzeld, liep hen met hartelijke blijdschap te gemoet.

{==111==} {>>pagina-aanduiding<<}

Eenige dagen geleden, was het beminnelijke kind de koepokken, die, toen zij een jaar oud was, niet regt schenen gevat te hebben, op nieuw ingeënt; heden stonden zij in volle kracht, en haar menschlievende geneesheer, Doctor eelhart, had verzocht, om met hare pokstof een gezond vrolijk kind, omtrent tien maanden oud, te mogen inenten. De vader van dit kind was Schout op een der omliggende dorpen. Hij, zoowel als zijne echtgenoote, hadden nog altijd met vooroordeelen tegen de inenting der koepokken geworsteld. Hun zoontje, een schoone veelbelovende jongen, was tien jaren, en hun lief aanvallig dochtertje was zes jaren oud geworden, zon-
{==112==} {>>pagina-aanduiding<<}
der door inenting of natuurlijke besmetting, de kinderziekte gehad te hebben; doch in den jongstleden herfst woedde deze kinderpest op hun dorp, waar elk, die slechts lezen konde, in het werk, door zekeren gedoopten Joodschen Doctor tegen de inenting der koepokken geschreven, voedsel voor zijne rampzalige vooroordeelen had gevonden. Vele lieve kinderen stierven, na jammerlijk aan de kinderziekte geleden te hebben; andere werden jammerlijk misvormd. Het zoontje van den Schout, dat veel met de kinderen van den verstandigen Dorpsleeraar speelde, verzocht zijnen vader dringend, om de koepokken ingeënt te mogen worden. De man aarzelde, doch de

{==113==} {>>pagina-aanduiding<<}

angstvallige moeder herlas eenige bladzijden in het werk van den gedoopten Jood, en - het verzoek werd aan het lieve knaapje ontzegd. Reeds den volgenden dag werd het ziek, en spoedig vertoonden zich de allerkwaadaardigste kinderpokjes; ook de lieve zesjarige pauline werd daardoor aangetast. Grievend naberouw verscheurde nu het hart van den liefhebbenden vader; de droeve moeder bleef nog altijd hoop voeden. Hun jongste kindje (nog een zuigeling) was in het huis van eenen hunner bloedverwanten gebragt, om voor de besmetting veilig te zijn. De moeder durfde het wichtje niet zien, veel min lager zongen, en door deze opoffering bleef de lieve

{==114==} {>>pagina-aanduiding<<}

kleine ook gezond; doch de ouders, die, nacht en dag, hunne twee vreesselijk lijdende lievelingen bewaakten, zagen alras met elk uur den dood der jonge hulpelooze kranken voor oogen: ‘Ach, lieve moeder!’ zeide de bijna stervende willem, ‘al deze smart zoude ik niet geleden hebben, hadt gij mij de koepokken laten inenten; beloof mij toch, dat gij mijn klein zusje zult laten inenten.’ Kort hierna stierf het knaapje, terwijl de troostelooze ouders de handen wrongen, en zich zelven duizend verwijtingen deden. Elken oogenblik verwachtten zij ook, dat de lieve pauline den jongsten adem zoude uitblazen; doch de Voorzienigheid spaarde dit kind in

{==115==} {>>pagina-aanduiding<<}

het leven; maar ook dat leven was voor altijd met nacht bewolkt. Naauwelijks was het lijkje van willem begraven, of de martelende zekerheid, dat pauline van haar gezigt beroofd was, deed het verbrijzeld ouderhart nog meer bloeden. Het kind herkreeg, het is waar, hare gezondheid; doch bitter weenend riep zij niet zelden: ‘Waarom ben ik ook niet, als mietje en frits van Dominé, de koepokken ingeënt, dan zoude ik mijne lieve moeder en vader nog zien, en nog vrolijk met mietje spelen kunnen?’ De moeder was bijna krankzinnig door smart; zij verwenschte het boek, dat tegen de koepokken geschreven was, en dat haar vooroordeel had gevoed: ‘Die

{==116==} {>>pagina-aanduiding<<}

Schrijver,’ zeide zij, ‘heeft Gods liefde, die ons een middel tot redding aanbood, gelasterd; hij heeft mij mijnen willem ontrukt, en mijne arme pauline van het gezigt beroofd; want zonder hem, waren mijne lievelingen ingeënt en behouden. De beide ouders vervoegden zich nu ook bij Doctor eelhart, om hun jongste kindje te laten inenten. Met vreugd nam de waardige man dit op zich, en juist op dezen laatsten avond van het jaar, had Doctor eelhart de vrouw van den Schout, met haar kindje, in zijn digtgesloten rijtuig, naar mevrouw veltman medegenomen. Zij vond hem en de nog bitter bedroefde moeder, met haar vrolijk blozend kindje,

{==t.o. 116==} {>>pagina-aanduiding<<}


{== afbeelding 	==} {>>afbeelding<<}
    


{==117==} {>>pagina-aanduiding<<}

reeds bij lotje; en, na de eerste vriendelijke begroetingen, en nadat de lieve kleine door al de kinderen met kusjes overladen was, begon Doctor eelhart de eenvoudige kunstbewerking. koosje plaatste zich voor de Piano, en speelde en zong een lied tot eer van Dr. jenner, dat ik, bij eene andere gelegenheid, aan mijne lieve jonge lezers zal mededeelen. Het vriendelijke lotje bood haren, met schoone pokken bezetten, arm aan, en ook het kind, dat op den schoot der moeder speelde, strekte, lagchend, het mollige armpje naar den heer eelhart uit. Het luisteren naar de Piano, en de weinig veroorzaakte pijn bij het inenten, maakten, dat geen enkel traantje aan de

{==118==} {>>pagina-aanduiding<<}

vriendelijke oogjes der lieve kleine ontvloeide; alleen de moeder weende, want zij dacht aan het gebeurde met haar dierbaar kroost. Toen Doctor eelhart weêr met haar weggereden was, spraken de kinderen nog veel tot lof van jenner, en ook over het jaar, welks laatste uur eerlang zoude slaan. Lotje vroeg, wat eigenlijk een Jaar was? ‘Dat is,’ antwoordde krisje, ‘een voltooide loop der aarde om de zon: in een langwerpig rond legt de aarde, gedurende driehonderd vijf-en-zestig dagen en iets meer dan zes uren, dezen togt af, en dat noemt men een Jaar.’




suze. 
Maar, wie heeft juist bepaald, dat

{==119==} {>>pagina-aanduiding<<}

heden het jaar eindigt? Daar de aarde toch rondloopt, kon men het ook wel met het begin der Lente Nieuwejaar noemen.




Mevrouw veltman. 
O ja! maar waarom ook nu niet? De Herfst is, weinige dagen geleden, geëindigd; het was toen de kortste dag: had ik, bij voorbeeld, in plaals van Paus gregorius den Dertienden, onzen tegenwoordigen Almanak in orde gebragt, dan zoude de kortste dag ook de laatste van het jaar geweest zijn; doch nu ben ik ook tevreden, en ik vier, met dankbaarheid aan God, het einde van een jaar, waarin ik, bij al de afwisselingen, toch zoo veel goeds heb genoten. Doet gij dit ook, kinderen!



{==120==} {>>pagina-aanduiding<<}



willem. 
Maar in Rusland is het eerst twaalf dagen later Nieuwejaar.




Mevrouw veltman. 
Dat was in ons land weleer ook zoo: men volgde toen den Tijdwijzer of Almanak van julius cesar, en noemde dit de Juliaansche Tijdrekening, doch de Gregoriaansche is naauwkeuriger.




lotje. 
Maar wat is een Schrikkeljaar?




krisje. 
Een jaar, dat een dag langer is, dan de overige. De aarde, zeide ik daar straks, heeft driehonderd vijf-en-zestig dagen en bijna zes uren noodig, om hare baan af te loopen; die zes uren nu, maken in

{==121==} {>>pagina-aanduiding<<}

het vierde jaar vier-en-twintig uren, en dus eenen dag en nacht uit, en daarom is het vierde jaar altijd een Schrikkeljaar.




Mevrouw veltman. 
Zoo is het krisje! maar onze lieve lotje, en gij allen moogt niet langer opblijven, dit is voor de gezondheid nadeelig.




willem. 
Wij moesten toch het slaan van twaalf ure mogen afwachten.




Mevrouw veltman. 
Neen, beste willem! wanneer gij ouder zijt, kan dit minder schaden. Wij willen onzen Hemelschen Vader nog in dit jaar gezamenlijk danken, en wanneer gij in het nieuwe jaar weêr gezond en vrolijk

{==122==} {>>pagina-aanduiding<<}

ontwaakt, treden wij onzen werkkring, even gelijk de aarde haren loopkring, weêr in, en wij bidden Gods liesderijken zegen over elkander af.





{==123==} {>>pagina-aanduiding<<}

De Nieuwjaarsdag.

De eerste dag van het jaar schemerde nog naauwelijks aan de kimmen, toen koosje en willem hunne lieve moeder reeds vrolijk omhelsden: ‘De goede God heeft ons gebed verhoord,’ zeide willem; ‘Hij heeft onze dierbare moeder in het vorige jaar behoed en gezegend. O! wij hebben Hem ook dezen morgen weêr zoo hartelijk om zegen voor u gebeden; Hij zal ons ook nu verhooren.’ Tranen glinsterden in het schoone open oog van den blozenden knaap, en ook in dat van zijne beminnelijke zuster. Mevrouw veltman drukte de beide

{==124==} {>>pagina-aanduiding<<}

kinderen aan haar hart; zij weende door zoete weemoedige vrengd, en dankte God met geheel hare ziel voor dit veelbelovend kroost, dat, schoon al vroeg vaderloos, haar zoo veel moederlijken wellust deed genieten. De overige kweekelingen kwamen nu ook vrolijk in de kamer, wenschten mevrouw liefkozend geluk met den aanvang van het jaar, en vielen elkander zegenend om den hals: ‘Komt, mijne lievelingen!’ sprak mevrouw veltman, ‘knielen wij eerbiedig voor onzen Hemelschen Vader, die geenen aanvang, geen tijdvervolg, geen einde kent, doch die onze jaren en dagen, volgens zijne eeuwige wijsheid, voor ons heeft afgeteld; danken wij Hem

{==125==} {>>pagina-aanduiding<<}

blijmoedig, en bidden wij Hem, die het Heelal met zijne tegenwoordigheid vervult, die ook hier bij ons is, en onze geheimste gedachten verstaat, om zijnen Vaderlijken zegen.’ Allen knielden, en de eerste stralen der doorbrekende zon, die door de sneeuw van alle zijden werden weêrgekaatst, glinsterden in het stille bidvertrek, en schenen de grootheid en liefde van Hem, wien engelen en menschen aanbidden, te verkonden. Kort en krachtig was het gebed der godvruchtige vrouw, die met kinderlijke nederigheid en vertrouwen, door het hart van al de kweekelingen werd nagebeden. Het Nieuwjaarsfeest werd vervolgens met gepaste vrolijkheid gevierd. In plaats van

{==126==} {>>pagina-aanduiding<<}

de gewone dagelijksche werkzaamheden, werden nu, door de meisjes, eenige uren toegewijd, aan het vervaardigen van noodzakelijke kleedingstukken voor arme kinderen. Dit was meestal de bezigheid der kweekelingen op feestdagen: zij zelven kochten, voor een groot gedeelte, die kleederen voor hun speelgeld, en het ontbrekende werd er door mevrouw veltman bijgevoegd. Willem en hendrik waren dan ook niet ledig, maar bezochten met een' verstandigen muzijk-meester, die dagelijks den kweekelingen van mevrouw veltman les gaf, of ook wel met een' vertrouwden dienstbode, arme kranken, aan wie zij dan ook verkwikkingen bragten, terwijl zij hen mede-
{==127==} {>>pagina-aanduiding<<}
lijdend poogden te vertroosten; of, zij onderwezen, met innemende minzaamheid, arme bejaarde lieden, die in hunne jeugd niets geleerd hadden, in het lezen en schrijven. Dit deden de lieve knaapjes met onvermoeid geduld en edelmoedige zachtzinnigheid; want hunne beminnelijke Opvoedster had hun geleerd, voor het ongeluk, als ook voor meerdere jaren, eerbied te hebben; ook had zij hun leeren opmerken, hoe onschatbaar het voorregt is, eene beschaafde opvoeding te kunnen genieten, en, nog jong zijnde, dat alles te mogen leeren, wat ons in lateren leeftijd zoo nuttig is, en dat alsdan voorzeker oneindig meer tijd en moeite kost om te leeren, dan het in de vroege

{==128==} {>>pagina-aanduiding<<}

kindschheid kost. Vooral gaven soortgelijke liefdewerken, op dezen Nieuwjaarsdag, een verdubbeld genoegen; want slechts weinig tijds werd voor de meisjes meer vereischt, en alles was in orde gebragt, om drie kinderen eener arme weduwe, die nu bijna naakt de strengste winterkoude verduurden, warm en zindelijk aan te kleeden; ook waren de bejaarde leerlingen van willem en hendrik genoodigd, om zich van daag bij hunne jonge vriendelijke leermeesters, met gezonde en verkwikkende spijzen, te komen verzadigen. Elk haastte zich dus, om den voormiddag nuttig en ijverig te besteden; doch eer men aan het werk ging, moest muzijk en zang de ziel tot

{==129==} {>>pagina-aanduiding<<}

vrolijkheid stemmen, en dezelfde kindervriendin, die het Kerslied vervaardigde, schonk hun ook het volgende zangstukje, dat zij, begeleid door den klank der Piano, tot genoegen van mevrouw veltman, uitvoerden.

willem. 
Juichen wij, mijn speelgenooten! 
Dat zich stem en speeltuig paar', 
Nu weêr 't pasbegonnen jaar, 
't Gloriespoor ons heeft ontsloten. 
krisje. 
Heil ons! heil ons! tijd en jeugd 
Wenken, om in 't vlugtig leven, 
Rustloos naar de kroon te streven, 
Langs het veilig spoor der deugd. 

{==130==} {>>pagina-aanduiding<<}

willem en krisje. 
Komt! ons werk weêr aangevangen, 
Reine blijdschap lacht ons aan, 
Op de weêr ontsloten baan; 
Jubelen wij in feestgezangen. 
(Allen tegelijk, bij wijze van koor.) 
d' Almagt schenkt, wat wij verlangen; 
Vreugd lacht biddende onschuld aan. 



	Lied.
koosje. 
Onze leeftijd kent geen zorgen; 
Wij vertrouwen blij ons lot, 
In de toekomst nog verborgen, 
Kinderlijk aan U, o God! 

{==131==} {>>pagina-aanduiding<<}

Ook dit jaar baart vreugd en lijden, 
Even als de vroegre tijden; 
God! Gij weet, wie Nieuwjaarsdag, 
't Volgend jaar nog vieren mag. 
 
Wie op aarde wordt geboren, 
Ziet ook 't sterstot zich bereidt; 
Komt! geen tijdstip dan verloren, 
Zaaijen wij voor d' eeuwigheid. 
Edele daden en gedachten, 
Doen een' rijken oogst verwachten: 
Speelgenootjes! vlijt en deugd, 
Zijn hier 't zaad van hemelvreugd. 
(Al de Kinderen.) 
Naamloos, eeuwig, liefdrijk Wezen! 
Door geen tongen ooit volprezen, 
Gij doet stroomen, vol genot, 

{==132==} {>>pagina-aanduiding<<}

Door d' onmeetbre Schepping vlieten; 
Serafs noemen, bij 't genieten, 
U, vol vreugd aanbiddend, God! 
 
Maar, ontsermend Albehoeder! 
Jezus, aller menschen broeder, 
Jezus, aller schepselen Heer, 
Brengt ons uw volmaaktheid nader; 
In Hem kennen w' U als Vader; 
Heilig zijn wij door zijn Leer. 
 
Allen biedt Hij 't zaligst leven, 
Aller schuld wil Hij vergeven: 
Voor ons, door Zijn Leer verlicht, 
Doet Natuur, in al haar trekken, 
's Eeuwgen liefde en magt ontdekken, 
Bij het reinst gevoel van pligt. 

{==133==} {>>pagina-aanduiding<<}

Pligt is 't, Vader! U te danken; 
Stamelende kinderklanken, 
Zijn U, als der Engelen lied. 
Ook dit jaar zult G' elken morgen, 
Elken avond liefdrijk zorgen: 
Vader! Gij begeeft ons niet. 


Vrolijk werden de geliefde bezigheden nu ter hand genomen, en, onder het houden van leerzame gesprekken, met ijver voortgezet. Een derzelven moet ik nog kort aan mijne jonge lezers mededeelen, omdat het onderwerp voor allen belangrijk is.


hendrik. 
Ik ben al met den ouden kasper naar

{==134==} {>>pagina-aanduiding<<}

het dorp geweest. Vrolijkheid was op alle aangezigten te lezen, en elk, wie mij ontmoette, wenschte mij zegen in het nieuwe jaar. Waarom doet men dat juist op den eersten dag van het jaar, en niet ook op de andere dagen?




willem. 
Dat kan ik ligt begrijpen. Wij wenschen elkander altijd zegen; maar de Nieuwjaarsdag is eene soort van rustpunt, van waar wij weêr op nieuw beginnen, juist, verbeeld ik mij, als een reiziger, die, eer hij een nieuw pad inslaat, eens even in eene herberg gaat, om zich te verkwikken; elk wenscht hem dan, bij het heengaan, vrolijk eene goede

{==135==} {>>pagina-aanduiding<<}

reis, schoon hem die wensch, bij elken voetstap, niet te onpas zoude komen.




Mevrouw veltman. 
Dat beeld is heel goed, jongenlies! wij moeten dagelijks over elkander Gods Vaderlijken zegen afbidden; maar met regt doen wij dat meer plegtig op dien dag, die vastgesteld is, om den rusteloozen loop der aarde om de zon, te vieren. Een rustpunt heeft de aarde niet, evenmin dan onze leeftijd; maar ik heb u voorheen gezegd, meen ik, dat de tiende dag, na den Winter-Zonnestand, of de kortste dag, als de laatste van het jaar is vastgesteld: na driehonderd vijf, of in het schrikkeljaar, zes-en-zestig dagen, bevind

{==136==} {>>pagina-aanduiding<<}

zich de aarde weêr op ditzelfde punt, en het jaar is voleindigd. Gedurende zulk eenen loopkring vallen niet zelden groote veranderingen voor, zoowel voor geheele volken, als voor enkele huisgezinnen, of afzonderlijke personen: geen wonder dus, dat het tot liefde geneigd menschelijk hart, op dit feest, de welmeenendste heilwenschen uitboezemt.




suze. 
Maar onze heilwenschen hebben zoo weinig kracht; ik heb zoo menigwerf iets gewenscht, maar het gebeurde daarom niet altijd.




Mevrouw veltman. 
En hoe gelukkig is het, mijne lieve suze! dat onze wenschen niet altijd ver-
{==137==} {>>pagina-aanduiding<<}
vuld worden; want ons verstand bestuurt niet altijd ons verlangen, en al doet het dat, ons verstand is kortziende, en het staat voor duizenderlei dwalingen bloot. Niet zelden immers wenschen wij iets, dat, indien wij het verkregen, ons eigen of eens anders bederf zoude veroorzaken: ik zoude u dit door menigvuldige voorbeelden kunnen toonen; doch laat ik u heden alleen zeggen, dat een wensch of een gebed, om alles, wat ons zelven of onzen natuurgenooten tot heil verstrekt, door onzen liefderijken Hemelschen Vader goedgekeurd wordt; doch zijne volmaakte wijsheid weet, wat tot bevordering van dat geluk dient.



{==138==} {>>pagina-aanduiding<<}



hendrik. 
Ik heb mijnen Oom wel eens hooren zeggen, dat het bidden geheel nutteloos is; want dat God weet, wat wij noodig hebben; en dat Hij ook veel te verheven is, om naar het bidden der menschen te hooren.




Mevrouw veltman. 
Dat heeft uw Oom vast zoo niet gemeend, mijn kind! of gij zult hem niet regt begrepen hebben. God, die alwetend is, kent ook voorzeker al onze nooden; maar, volgens zijne volmaakte wijsheid en liefde, wil Hij, dat de redelijk denkende mensch ook zelf zijne behoeften gevoelt, opdat hij zich over de bevre-
{==139==} {>>pagina-aanduiding<<}
diging van die behoeften moge verblijden, want dit behoort onbetwistbaar tot zijn wezenlijk geluk. Kenden wij geene bevrediging van behoeften of begeerten, dan kenden wij ook geene dankbaarheid, en gevoelden ons dus nooit regt gelukkig. Dankbaarheid is de edelste aandoening van het menschelijk hart. Of is het geene zaligheid, mijne lieve kinderen! wanneer gij eene lang begeerde weldaad ontvangt, en gij dan geene woorden kunt vinden, om uwe vreugde daarover, of uwe liefde voor den schenker van die weldaad uit te drukken? Was het geene zaligheid voor u, mijn goede hendrik! toen gij, in het vorige jaar, na het doorstaan van die smertelijke krankheid, die

{==140==} {>>pagina-aanduiding<<}

u nacht en dag zoo hulpeloos deed kermen, weêr voor het eerst, gezond en vrolijk, de frissche lucht kondet inademen? Toen gij den geur der bloeijende bloemen, die gij zelf, voor dat gij krank werdt, gezaaid hadt, zoo heerlijk genoot? En toen de helderschijnende zon, die geheel het landschap verlevendigde, u koesterde, en nieuwe levenskracht schonk?




hendrik. 
O ja, lieve Tante! toen dankte ik den goeden God zoo regt hartelijk. Ach! ik had Hem zoo menigwerf ook hartelijk gebeden, om verzachting van mijn lijden, en om het behoud van mijn leven, maar ik heb God nu ook zoo opregt lief.



{==141==} {>>pagina-aanduiding<<}



Mevrouw veltman. 
Dit is natuurlijk, hendrik! dankbaarheid en liefde zijn onafscheidbaar. Onze Hemelsche Vader heest een welgevallen aan ons bidden, daarom schonk Hij ons het vermogen om te begeeren. Wordt ons gebed niet altijd verhoord, dit komt, omdat wij niet bidden, gelijk het behoort, met een kinderlijk vertrouwen; of, omdat wij iets begeeren, dat schadelijk zoude kunnen zijn. En wat de verhevenheid van God boven den mensch betrest, hiervan kunnen wij ons geen regt denkbeeld vormen; maar dit weten wij, dat Gods verhevenheid boven den mensch ook daarin bestaat, dat geen kleiner of groo-
{==142==} {>>pagina-aanduiding<<}
ter bij Hem in aanmerking komt. Elk deel der Schepping, hoe gering het ook in ons bekrompen oog moge schijnen, bezit voor den Almagtigen dezelfde waarde, als het volmaakt geheel. Het diertje, dat wij met ons ongewapend oog niet zien kunnen, getuigt zoowel Gods almagt, wijsheid en zorgende liefde, als de voortreffelijkste Engel. Een aardsch Koning, die toch ook een mensch is, hoort de verborgene zuchten van zijne armste onderdanen niet; hij ziet de tranen niet, die de noodlijdende in de afgelegene hut weent, want hij is niet alwetend: maar God ziet en hoort de tranen en gebeden van alle menschen, zonder onderscheid;

{==143==} {>>pagina-aanduiding<<}

het welmeenend gebed, of de blijmoedige dankzegging van het stamelend kind, is Hem niet minder welgevallig, dan de lofzang van hoogere wezens.




lotje. 
Ik heb God dezen morgen ook gedankt, omdat Hij ons en onze lieve Tante weêr een nieuw jaar heeft laten beleven.




Mevrouw veltman. 
Goed, lief kind! maar hoorde ik u ook niet schreijen, eer ik nog beneden was? Wat deerde u?




lotje. 
Ach, lieve Tante! de oude kasper geloofde, dat mijne twee lieve duifjes door de kat van den boer verslonden waren:

{==144==} {>>pagina-aanduiding<<}

toen was ik zoo bedroefd; maar toen ik buiten kwam, zag ik ze beiden op het dak zitten. Zij kwamen ook, toen ik riep, naar mij toe, en streelden mij met hare vlerkjes. Ik heb de lieve duifjes wel duizend malen gezoend, en ik heb den goeden. God ook hartelijk gedankt voor het behoud van die diertjes.




krisje. 
Foei, lotje! voor het leven van uwe duifjes moogt gij den grooten God immers niet danken.




Mevrouw veltman. 
Waarom niet, lieve krisje? Wat denkt gij, wanneer mijn huis voor eene dreigende vlam, of mijn land voor eenen na-
{==145==} {>>pagina-aanduiding<<}
derenden watervloed beveiligd werd, zoude ik dan God niet mogen danken? Enstelt lotje (volgens hare kinderlijke begeerten en begrippen) niet zoo veel, en mogelijk meer prijs, op het leven van hare duifjes, dan ik op mijne bezittingen? In het oog van hoogere wezens, die welligt voor het heil van geheele zonnestelsels danken, is toch vast geheel mijn landgoed veel geringer, dan, in mijn oog, lotje's duifjes zijn. Gelukkig is het kind, dat zich over het behoud en de liefkozing van onnoozele duifjes meer en reiner verblijdt, dan een vorst over het verwinnen van landen en volken; ook uw dankbaar hartje, mijn lieve lotje! is

{==146==} {>>pagina-aanduiding<<}

uwen Hemelschen Vader welgevallig. -
Onder dit gesprek, was de laatste hand gelegd aan de noodige kleeding der arme kinderen. Mevrouw veltman had die, benevens hunne moeder, met het rijtuig laten halen. De arme, maar zindelijke vrouw, werd bij mevrouw veltman binnen geleid: doch de halfnaakte kleinen werden in de werkkamer gebragt, waar zij door krisje, koosje, suze en lotje vol liefde ontvangen, en netjes en warm aangekleed werden. Huppelend van blijdschap overlaadden de drie arme kinderen hunne jonge weldoensters met liefkozingen; en toen zij nu ook bij hunne moeder gebragt werden, weende deze door

{==147==} {>>pagina-aanduiding<<}

dankbare vreugde. Hendrik en willem verschenen nu ook, vergezeld door de bejaarde lieden, dien zij, in het verloopen jaar, met zoo veel geduld en liefde, hunne hulp in het leeren lezen en schrijven hadden aangeboden. Mevrouw veltman had voor allen een' eenvoudigen, maar verkwikkenden maaltijd doen bereiden: zij en hare kweekelingen genoten een' onbeschrijfbaren wellust, toen zij op de blijmoedige aangezigten, niets dan dankbare vreugde en lieve goedwilligheid geteekend zagen. De dag was voor allen een feest, en vrolijk en zegenend namen de gasten, bij het vallen van den avond, afscheid. Stille zelfvol-
{==148==} {>>pagina-aanduiding<<}
doening streelde de harten van mevrouw veltman en van de kinderen, aan hare zorg toevertrouwd; terwijl de schoonste, de edelste voornemens, om ook dit jaar, door getrouwe pligtbetrachting, zich zelven en anderen te verblijden, zich in hunne onschuldige zielen wortelden.





