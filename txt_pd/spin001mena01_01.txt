 
         
      
            Menalkas. Herderszang op de dood van Michiel Komans 
			
	Overleeden den 3 van grasmaand, in 't 1702de jaar
            Adriaan Spinniker
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 D 105 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van Menalkas. Herderszang op de dood van Michiel Komans van Adriaan Spinniker uit 1702.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.				 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (fol. A1v en B2v) zijn niet opgenomen in de lopende tekst. 
				  
				[pagina ongenummerd (fol. A1r)]
				Menalkas.
				Herderszang
				op de dood van
				Michiel Komans,
				Overleeden den 3 van grasmaand,
				In 't 1702de jaar.
                         
          
		       
			   2006 dbnl 
			     
		       
		      spin001mena01_01
            		   
		   
			
scans
	
 
		      Adriaan Spinniker, Menalkas. Herderszang op de dood van Michiel Komans. Z.p., z.j. [1702] 
		        
		   		
		
         DBNL-TEI 1
      			
		
			 
				2003-8-12
				 
					EU
				 
				conversie van .doc naar XML				
				
			 
				2003-9-29
				 
					EU
				 
				colofon toegevoegd; aangepast volgens DBNL richtlijnen				
						         		
		 
		  2006-01-09 
		   
			 HD 
		   
		  transcriptie volgens richtlijnen juni 2004 
		 		
 
		  2006-01-09 
		   
			 HD 
		   
		  conversie van het bestand naar teixlite 
		 
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Adriaan Spinniker, Menalkas. Herderszang op de dood van Michiel Komans. Z.p., z.j. [1702]
 
Zie: https://www.dbnl.org/tekst/spin001mena01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

      	
	
	

		
         
{==A2r==} {>>pagina-aanduiding<<}

				Menalkas. 
				
Herderszang Op de Dood van Michiel Komans.

				
				De koude Wintertyd had naauw zyn end bekomen, 
				De Lente naauwelyks zyn fris begin genomen, 
				En 't vruchtb're veld zag 't eel gebloemte en jeugdig kruid 
				Pas opgeschooten, dat de dert'le kudden uit 
				De muffe stallen lokte, om nieuwen lust te vinden, 
				Als Dafnis zyn Menalk, den roem van zyne vrinden, 
				Van wien hem lang de koude en drokke bezigheid 
				Hield afgezonderd, schoon zy beide door 't beleid 
				Van brieven reis op reis hun vaste Vriendschap voedden, 
				Besloot eerlang te zien, daar zuiv're Rynse vloeden 
				By 't Nederlands Atheen begroeten in hun vaart 
				Het lustig Noordwyk, om zyn stand alom vermaard; 
				Noch meer door de oefening van konsten, waard te minnen, 
				Wier nutte kundigheid Menalk den teêre zinnen 
				Der weetensgraage Jeugd inscherpte vol van vlyt. 
				Hier dacht de Herder, vry van zorgen, zynen tyd 
            
{==A2v==} {>>pagina-aanduiding<<}

				Een wyl te slyten, en in de oefening van dichten 
				Met zynen Boezemvriend de geesten te verlichten; 
				En telde vast, van sterk verlangen aangedaan, 
				De dagen af, waar na hy vroolyk heen zouw gaan: 
				Als onverwacht hem klonk die droeve maar in de ooren, 
				Hoe eene koorts Menalk kwam zyn gezondheid stooren; 
				Kort van een tweede boô vervangen, hoe de dood 
				Dat waarde leven knotte, en 's Herders oogen sloot. 
				Die tyding viel den knaap gelyk een steen op 't herte; 
				Hy zuchtte, en zat verstomd van ongeneugte en smerte 
				Om 't missen van dien Vriend: nu zocht hy 't eenzaam woud, 
				Voorheenen zyn vermaak, wen 't lommerryke hout 
				Hem hoorde een vroolyk lied op zyne veldpyp breeken, 
				Nu 't voeds van zyn druk; dan zat hy aan de beeken, 
				Zwaarmoedig, vol gepeins, terwyl de Geest geen kracht 
				Gevoelde, om 't herteleed door taal of naare klacht, 
				Naar maate van zyn kwaal, gevoeglyk uit te beelden. 
				Zyn schaapen, die al mede in 's Herders lyksmert deelden, 
				Vergaten 't voedsaam gras te scheeren van het land, 
				Of vocht te nuttigen aan bron of waterkant. 
				In zulk een droefheid zag de Zon van zynen wagen 
				Den Herder reis op reis, wanneer hy zich in 't daagen 
				Uit de Oosterkim verhief, en liet hem in dien staat, 
				Zo dikmaal 't gulde hoofd in zee dook 's avonds laat: 
				Wanneer op 't lest de knaap, in 't gras ter neêr gezeegen, 
				Noch bezig zyn verlies in stilte te overweegen, 
            
{==A3r==} {>>pagina-aanduiding<<}

				En zoekende eenig lied tot hulp in deezen stand, 
				Zyn weitas uitschud, daar hem 't laatste valt in hand, 
				't Geen zyn Menalkas geest op zuiv're toonen zette; 
				Een zang, welks inhoud hem zyn druk tot noch belette 
				Recht in te zien, aan hem door Galaté besteld. 
				Hy spreid het eêl papier voor zyn gezicht op 't veld, 
				En, leenende op zyn arm, bevind hy onder 't leezen        (zen, 
				Het oogmerk van zyn Vriend een Vriendschaps blyk te wee- 
				Zyn dicht een Houw'lykszang, ter Zilv're Bruiloftstyd 
				Van Broeder Koridon en Dafne toegewyd. 
				Nu had hy naauwelyks het Vriendewerk doorloopen, 
				Wanneer met traanen, die hem mild uit de oogen droopen, 
				Hy 't waardig stuk besproeide, en dit benauwd geluid 
				Hem stortte in 't end met kracht ten bleeke lippen uit: 
                          
				ô Lieve toonen, die ons geeft 't eêlaardig wezen 
				Van myn Menalkas hert! zult gy myn druk geneezen, 
				Of wekken langs hoe meer de lyksmert, die my kwelt? 
				Gy kont het beide doen. Uw klank, die ons vermeld, 
				Hoe sterk Menalkas ziel tot Vriendschap wierd bewoogen, 
				Brengt ons de zucht, die hy ons toedroeg, ook voor oogen, 
				En pynigt dus den geest, wanneer hy 't zoet betracht, 
				Dat hem uit dit verbond zo ryk wierd toegebracht. 
				Maar die bedenking kan den mond ook openbreeken, 
				En perst door overmaat van teêr gevoel twee beeken 
				Ten oogen uit, dus lang door herteleed gestopt. 
				Zo spreid zich eens de rouw, stilzwygende opgekropt, 
            
{==A3v==} {>>pagina-aanduiding<<}

				Ten bangen boezem uit, dat hoop geeft van verzachten. 
				Maar och! wat lichtenis heeft deeze last te wachten! 
				Want was hier naar geklach en weenen 't middel toe, 
				'k Moest klaagen zonder end, en, nimmer weenens moê, 
				My kwellen, tot ik vond myne oogen uitgekreeten. 
                          
				Nu treurt het al met my! de bossen, daar, gezeeten 
				In stille rust, Menalk deed luist'ren menigmaal 
				Naar zyn vergoode luit den schellen nachtegaal, 
				En leerde al 't pluimgedierte op de orgels van zyn keelen 
				Naar maat van zynen toon een nieuwe beurtzang kweelen; 
				De beemden, daar zyn stem verbaasde al 't greetig vee, 
				De held're beeken ook, ja zelfs de woeste zee, 
				Dien myn Menalkas, als een Orfeus, kon betoomen; 
				Elk treurt, om zyne dood van droefheid ingenomen, 
				Elk geeft bewys hoe hem de rouw ter herte gaat. 
                          
				Hoe zit al 't Herderdom bedeesd in deezen staat! 
				Hoe geeft de Jeugd van 't land, in het bleekbestorven wezen, 
				En natbekreeten wang, haar herteleed te leezen! 
				De Jeugd, die leerziek van de winden alle vier 
				Te zaamenvloeide, om, onder 't opzicht en bestier 
				Van schranderen Menalk in nutte weetenschappen 
				Volleerd, ten hoogen top van glori heen te stappen: 
				Het zy zyn brein hen leerde op konstelyken trant 
				De letters, juist gevormd, te schikken in 't verband, 
				Of naar den rechten eis van hooge en diepe deelen, 
				En licht en schaduwen, te maalen met penseelen, 
            
{==A4r==} {>>pagina-aanduiding<<}

				Dat elk, die 't ziet, verlokt door leevendige zwier, 
				Geschrift en beelden tracht te grypen van 't papier; 
				't Zy dat hy hen den grond van zwaare rekeningen 
				Te sluiten klaar ontvouwde, en leerde in alle dingen 
				Van 't wichtig koopbeslag, hoe vol van duisterheid, 
				Door korten weg op 't fynst te schiften met beleid; 
				En wat ik konstigs meer niet machtig ben te ontleeden: 
				Waar by het onderwys in voegelyke zeeden 
				Verstrekte een eêl sieraad, 't geen de onervaren jeugd 
				Geleidde op 't  heerlyk spoor der loffelyke deugd, 
				En, woeste bastaardy verwonnen, haar kon leeren 
				Met heuse zedigheid by mensen te verkeeren; 
				Daar taal en wezen, zo geregeld, als 't behoort, 
				Bevryd van plompheid en gemaaktheid, elk bekoort. 
				Zo wierd al 't land beschaafd, en zag alom de zeeden 
				Weêr ingevoerd, naar eis van welgeschikte reden. 
				Nu is met mynen Vriend zo groot een voordeel uit, 
				Dat al de Jeugd betreurt met droevig klaaggeluid. 
                          
				Hoe zie ik Fillis nu gedompeld in den rouwe! 
				Die Fillis, wien Menalk verkoos door kuise trouwe 
				Tot Hertvriendin, en die van de eerstontlooken jeugd 
				Verkwikte zynen geest met eerelyke vreugd, 
				En strekte een noodhulp in den last hem opgedragen; 
				Die Fillis, die, zo teêr verknocht, haar welbehaagen 
				En al haar lust in haar Menalkas byzyn vond! 
				Zy zucht, en schreit, en poogt tot klaagen naauw den mond 
            
{==A4v==} {>>pagina-aanduiding<<}

				Te ontsluiten, of zy voelt dien weêr van druk geslooten; 
				Daar 't tweetal Dochteren, haar lot- en rouw-genooten, 
				De Moeder vergezelt met innerlyk verdriet 
				In zulk een bezigheid, en 's Vaders lyk begiet 
				Met eenen vloed, die steeds ten oogen uit komt dringen: 
				Hen volgen Zusters, en bedrukte Zusterlingen, 
				En wie Menalkas meer door bloed of echt bestond; 
				Een ider voelt en voed een diepe hertewond, 
				Elk klaagt op zyne beurt om Echtgenoot, en Vader, 
				En Broeder, hulp, en troost, en steun, en wyzen raader, 
				Naar 't geen dat ider aan Menalk wel eer genoot. 
                          
				Ik meê, die zulk een Vriend zag sneuv'len door de dood, 
				Deel in hun ongeval, daar 't alles gaat verlooren, 
				Wat my voor deezen kon vermaaken en bekooren. 
				Wat smaakte myne Geest al zoetheids uit den grond 
				Van Vriendschap, die weêrzyds ons ziel aan ziel verbond! 
				't Zywe, afgescheiden, en elk in zyne eigen streeken 
				Door plicht gehouden, noch elkander konden spreeken 
				Door booden van papier, die, telkens afgericht, 
				Den een des anders hert ontdekte voor 't gezicht, 
				En noopte staâg den lust door nieuwe stof en toonen: 
				't Zywe, om van zwaarder werk de Geesten te verschoonen, 
				Elkanders byzyn eens genooten voor een wyl; 
				Dan ging de ziel ter feest, dan groeideze in den styl 
				Van rechte Dichtkonst te onderzoeken, en de wetten 
				In 't spellen naar den eis van reden vast te zetten, 
            
{==B1r==} {>>pagina-aanduiding<<}

				En iders werk met vlyt te zuiv'ren van gebrek: 
				Daar openhertigheid, met geen gordynedek 
				Behangen, 't Vriendestuk nooit oogeluikend spaarde,  (de 
				Maar rond en onbeschroomd haar meening steeds verklaar- 
				Om 't een en 't ander voorts te proeven eens van zin. 
				Dus gaf de Vriendschap staâg een aangenaam gewin, 
				Daar ider, niet beschaamd voor zynen Vriend te zwichten, 
				Een meerder luister zag geschonken aan zyn dichten. 
				Nu heeft, terwyl haar schicht Menalkas leven dooft, 
				De felle dood myn Geest van dat vermaak beroofd, 
				Gestoord die oefening, zo vol van heil en voordeel. 
				'k Zal nu voortaan niet meer Menalkas snedig oordeel 
				Om raad gaan vraagen, en, hem hangende op de zy, 
				De zinnen meer en meer op 't stuk van Dichtery 
				Met iver slypen; 'k zal Menalkas, schoon in jaaren 
				Ver boven my gevoerd, zich zelf niet meer zien spaaren, 
				Maar, stellende zich steeds met zynen Vriend gelyk, 
				Op 't klaarst bewyzen door het aangenaamste blyk, 
				Hoe ned'righeid, 't sieraad van Vriendschap, 't hert regeerde, 
				En moedige eigenliefde en trotsheid van hem weerde. 
				Met 's Herders leven vind de Geest al zynen lust 
				Tot dicht- en zangkonst heel gedoofd en uitgeblust, 
				Terwyl de veldpyp by het graf van myn verlangen 
				Blyft aan de telgen van een lyksipres gehangen. 
				Of zouw ik eens op nieuw die ed'le neiging voên, 
				't Moest zyn, om mynen Vriend de schuldige eer te doen 
            
{==B1v==} {>>pagina-aanduiding<<}

				Na zyne dood, door 't geen zyn vlugge vingers schreeven 
				Op zachten toon, het Land ten dienst, aan 't licht te geeven. 
				Ja, braave Zangen, schoon, tot ons gemeen verdriet, 
				Uw Maaker met het lyf onze aarde en ons verliet, 
				Om de ed'le ziel, ontslaakt uit strefelyke banden, 
				Te laaten reizen naar gelukkiger waranden, 
				Gy zult, indien my slechs de Hemel 't leven laat, 
				In droeve duisternis niet eeuwig uw sieraad 
				Verbergen, maar vol glans voor iders oogen komen, 
				Daar elk door uwe schoonte op nieuw word ingenomen. 
				Deez' nagelaaten weez' zal voor alle and'ren gaan, 
				Verzeld van myn bericht, om elk te doen verstaan, 
				Wat reên na 's Vaders dood hem doet te voorschyn treeden: 
				Noch rust by my, het geen, tot styving van goê zeeden, 
				Een Roomse Raadsheer schreef op zuiv'ren Roomsen trant, 
				In 't Nederlands gekleed door myn Menalkas hand, 
				En sedert ook door my, dien 't voorbeeld kon bekooren 
				Van mynen Halsvriend, om in zyn gestelde spooren 
				Hem na te volgen, doch met ongelyke schreên; 
				Dat zal het eerste werk kort op de hielen treên, 
				In weinig tyd gevolgd van al de dierb're panden, 
				Die, uit Menalkas geest gesprooten, zyn voorhanden. 
				Zo zie ik mynen Vriend, de felle dood ten spyt, 
				Aan 't leven voor altoos naar 't beste deel gewyd: 
				Zo kan hy 't Herderdom op nieuw door zyn gedichten, 
				Zo kan hy noch de Jeugd door onderwys verplichten; 
            
{==B2r==} {>>pagina-aanduiding<<}

				Zo strekt hy boven al my tot een held're baak, 
				Indien eens weêr de trek tot dichten gaande raak'; 
				En, kan de ontbonden geest noch weet van 't aardse draagen, 
				Deeze aangewende zorg zal mynen Vriend behaagen. 
                          
				Gy Herders onderwyl, die vaak uw blydschap vond 
				In myn Menalkas zang; en gy, die, aan den mond 
				Des Herders hangende, uwe Leerzucht met genoegen 
				Voldeed, ô braave Jeugd, dat zich uw krachten voegen, 
				En 't lyk des waarden Mans uit vast en duurzaam hout 
				Een eeregraf naar zyn verdienste zy gebouwd; 
				Daar loof- en beeldewerk en tafereelen toonen, 
				Wat ryke gaaven elk zag in den Herder woonen; 
				Waar by dit Lykvers, diep in een sipres gesneên, 
				Berichte elk reiziger veel jaaren achter een: 
				Menalkas, die het al voor zyn beleid deed zwichten, 
				Wat roemde op weetenschap van schryven, maalen, dichten, 
				En rekenkonst, gaf hier het sterflyk deel aan 't stof, 
				Wyl de ed'le Geest verhuisde om hoog in 't hemels hof. 
              
            Adr. Spinniker. 
			

		
	
   
