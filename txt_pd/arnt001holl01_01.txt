
   
        
           
               De Hollander zoo als 'er wel meer zijn
               Robert Hendrik Arntzenius
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De Hollander zoo als 'er wel meer zijn van Robert Hendrik Arntzenius uit 1814.
               
               
                   
                       p. 10: ‘bestrijden,’ → ‘bestrijden.’: ‘Zelf zullen in ons land bestrijden.’
                   
               
           
           
           
               
                   
                   2
                   
                   
               
           
           
               arnt001holl01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20049
               
               Robert Hendrik Arntzenius, De Hollander zoo als 'er wel meer zijn. A. Loosjes Pz., Haarlem 1814
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De Hollander zoo als 'er wel meer zijn
               Robert Hendrik Arntzenius
               
               
                   
                   
               
           
           
           
               
               
           
           
           
           
       
       
           
               De Hollander zoo als 'er wel meer zijn
               Robert Hendrik Arntzenius
               
               
                   
                   
               
           
           
           
               
               
           
           
           
           
       
       
           
               2011-07-08
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Robert Hendrik Arntzenius, De Hollander zoo als 'er wel meer zijn. A. Loosjes Pz., Haarlem 1814
 
Zie: https://www.dbnl.org/tekst/arnt001holl01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

DE HOLLANDER
ZOO ALS 'ER WEL MEER ZIJN.

{==3==} {>>pagina-aanduiding<<}

DE
HOLLANDER.
ZOO ALS 'ER WEL
MEER ZIJN.
TE HAARLEM BIJ
A. LOOSJES Pz.
MDCCCXIV.

{==4==} {>>pagina-aanduiding<<}

Geene Exemplaren worden voor echt erkend dan die door den Uitgever dus onderteekend zijn

{== afbeelding 
	
==} {>>afbeelding<<}
    



   

{==5==} {>>pagina-aanduiding<<}

De Hollander zoo als 'er wel meer zijn.


{== afbeelding 
	
==} {>>afbeelding<<}
    


Neen, Vrienden, 't is een slecht begin; 
't Gaat in 't geheel niet naar mijn zin. 
Dat had ik nimmer kunnen droomen, 
Dat, pas in vrijheid weêr hersteld, 
Men aanstonds om ons lieve geld 
En om den landweer op zou komen. 

{==6==} {>>pagina-aanduiding<<}

Toen Elk Oranje boven riep, 
En Molitor naar Braband liep, 
Dacht ik; zie zoo! nu is 't bekeeken! 
En is 'er ergens al gevaar, 
De Magt van heel Euroop is klaar, 
Waar zoude ik dan mijn hoofd meê breken? 
 
Ik kan dus voortaan, onvervaard, 
In 't vreedzaam hoekje van den haard, 
Mijn oude pijp Varinas rooken. 
En kom ik 's avonds van 't Kantoor, 
Dan zie ik zoo de Krant eens door, 
Hoe ver ons licht is doorgebroken. 

{==7==} {>>pagina-aanduiding<<}

Gewis zendt Engeland ons geld: 
Het weet toch hoe 't hier is gesteld: 
Aan kruid en lood zal 't ons niet faalen. 
En, als 't ons Ammunitie zendt, 
Dan zal het ook van dat present 
Ons wel 't inkomend recht betalen. 
 
De Pruis, wiens hart van ijver brandt 
Zal, zonder twijffel, voor ons land, 
Zoo wel als voor het zijne, vechten: 
Hij weet toch dat bij 't Hollandsch volk 
Niet zoo veel met geweer en dolk 
Als met de mond valt uit te rechten. 

{==8==} {>>pagina-aanduiding<<}

De Russen zullen, - dat 's gewis - 
Op hoop van onze erkentenis, 
Ons in den nood niet laten steken, 
Zij denken nog om Moskows wal, 
En zullen dus ook Woerdens val, 
Op ons verzoek, met één wel wreken. 
 
En Oostenrijk - zoo 'k hoop en bid, - 
Neemt vast weêr Braband in bezit, 
En sluit, gelijk voorheen, de Schelde; 
Maar gunt aan ons den vrijen vaart, 
En ons alleen! zoo is het waard 
Dat Holland zijnen roem vermelde. 

{==9==} {>>pagina-aanduiding<<}

De Zweden, Spanje en 't Rhijnverbond, 
Die roepen saam uit éénen mond, 
‘Laat Holland toch wat ademhalen; 
Die goede menschen vordren rust, 
Zij hebben tijd, noch kracht, noch lust 
Thans, om te vechten of betalen.’ 
 
Maar ach! ik zie met ergernis, 
Mijn vrienden, 'k had het deerlijk mis. 
Begrijp! de Mogendheden vergen, 
Dat wij, in d' algemeenen drift, 
Ook offren zullen volk en gift: 
Wij zwakke, ted're, trage dwergen!! 

{==10==} {>>pagina-aanduiding<<}

Zij vordren voor hun legestoet 
Dat die op onzen grond gevoed 
En wel verzorgd wordt in 't passeren. 
En als men van betaling meldt, 
Dan willen zij dat vreemde geld 
Hier in ons land doen accepteren! 
 
Zij vordren, dat, terwijl zij gaan 
Om 's Vijands benden te verslaan, 
Wij koude en ongemakken lijden - 
En - net als ware 't niet met al, - 
Den Vijand in zoo meen'gen wal, 
Zelf zullen in ons land bestrijden. 

{==11==} {>>pagina-aanduiding<<}

En dan durft nog onze overheid, 
Als of 't 'er ware op toegeleid 
Om fiks ons in de beurs te plagen, 
Van ons, met ruime en milde hand 
Een vrije gift voor 't Vaderland, 
En Hollands oude lasten vragen. 
 
Neen zie, dat kwam nu niet te pas! 
Men spint geen garen van zulk vlas. 
Daar had de Prins voor moeten zorgen, 
En maken, dat 'er 't noodig kwam, 
- Mits hij het niet van 't onze nam - 
Al had hij 't dan ook moeten borgen. 

{==12==} {>>pagina-aanduiding<<}

Ja! nam hij vreemde krijgsmagt aan 
Om daarmede in het veld te gaan, 
En zoo den vijand te verpletten; 
Ja zelfs, al vroeg hij in het end, 
Een voorschot tegen zes percent, 
Dat kon ik nog, des noods, verzetten. 
 
Maar nu, het geen hij ons gebiedt, 
Deed zelfs de Fransche Keizer niet: 
Wat gaan 'er in die Landweer veelen! 
En, waar men nu voor vechten moet, 
Voor Frankrijk, of voor goed en bloed, 
Wat kan dat, bid ik u, mij scheelen? 

{==13==} {>>pagina-aanduiding<<}

Ik wed dat zelfs in Hamburg niet 
Men 't graan zoo zwaar belasten ziet: 
En, schoon het daar al wat moog spooken, 
Geen Recht op Waag of Rondemaat 
Doet daar den handel zoo veel kwaad, 
En daar moet toch de haard van rooken. 
 
Ik tracht, als 't langer zoo moet gaan, 
Den weg naar Frankrijk in te slaan, 
Daar hoeft men niet zoo veel te geven. 
En, schikt men zich wat naar de liên, 
En kan men lijdlijk alles zien, 
Dan kan men daar gemaklijk leven. 

{==14==} {>>pagina-aanduiding<<}

Ja Vriend! verlaat uw Vaderland! 
Gij zijt een man van diep verstand: 
'k Eerbiedig uw vernuft en oordeel. 
Gij zorgt, terwijl de alarm klok slaat, 
Voor 't geen u 't meest ter harte gaat, 
Voortreflijk voor uw rust en voordeel! 
 
Ga heen! en neem uw leuningstoel 
Japon en muts en ganschen boel 
En al', die 't met u eens zijn, mede! 
En zoek in Frankrijk naar uw lust 
Gemak en overvloed en rust 
En vrijheid, veiligheid en vrede! 
 
Januarij 1814. 






