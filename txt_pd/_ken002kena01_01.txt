
   
        
           
               Kenau-Hasselaeriana, of aansporing der mannen van den landstorm en de landmilitie
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Kenau-Hasselaeriana, of aansporing der mannen van den landstorm en de landmilitie uit 1814.
               
               
                   
                       
                   
               
           
           
           
               
                   
                   
                   
                   
               
           
           
               _ken002kena01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20039
               
               Kenau-Hasselaeriana, of aansporing der mannen van den landstorm en de landmilitie. J. Immerzeel Junior, Rotterdam 1814
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Kenau-Hasselaeriana, of aansporing der mannen van den landstorm en de landmilitie
               
               
                   
                   
               
           
           
           
               
               
           
           
           
           
       
       
           
               Kenau-Hasselaeriana, of aansporing der mannen van den landstorm en de landmilitie
               
               
                   
                   
               
           
           
           
               
               
           
           
           
           
       
       
           
               2011-07-04
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Kenau-Hasselaeriana, of aansporing der mannen van den landstorm en de landmilitie. J. Immerzeel Junior, Rotterdam 1814
 
Zie: https://www.dbnl.org/tekst/_ken002kena01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







{==1==} {>>pagina-aanduiding<<}

KENAU-HASSELAERIANA,
OF
AANSPORING
DER MANNEN
VAN DEN
LANDSTORM en de LANDMILITIE,
DOOR
EENE NEDERLANDSCHE VROUW.
TE ROTTERDAM, BIJ
J. IMMERZEEL, Junior,
1814.

{==2==} {>>pagina-aanduiding<<}

Door KENAU-HASSELAERIANA versta men, dat hier gesproken wordt in den geest, in dezelfde gemoedsstemming, die de onsterfelijke Heldin van Haarlem kenschetste.


   

{==3==} {>>pagina-aanduiding<<}

Aan de mannen van den Landstorm en de Landmilitie.


Met ziel en sabel nu te veld, 
Wie ziel en sabel heeft, 
En niet, gebogen op een kruk, 
Den grafkuil tegen beeft! 
 
Al wie, hoe luttel nog bejaard, 
Reeds armen heeft aan 't lijf, 
Wij' jeugdig hart en vlijmend staal 
Nu 't edel krijgsbedrijf! 
 
Dat krijgsbedrijf, zoo grootsch en schoon, 
Behaagt ook 't zwak geslacht, 
Omdat er Vorst en Vaderland 
Geluk en roem van wacht. 

{==4==} {>>pagina-aanduiding<<}

Wij waren onder 't schrikgezag 
Van krijgsklaroenen schuw, 
Maar geen musket, maar geen geschut 
Verschrikt ons vrouwen nu. 
 
Te voren streed een enkel man 
Slechts voor zijne Eer alleen, 
En dreef de volken, opgeprest, 
Voor zijn triumfkoets heen. 
 
Hij rukte door 't onveiligst woud, 
En trok de wolken door, 
Maar teekende met bloed en puin 
Zijn overwinnend spoor. 
 
De poorten, die hij binnen trok, 
Trok vrede en welvaart uit, 
En wat er schatbaars binnen bleef, 
Verklaarde hij zijn' buit. 

{==5==} {>>pagina-aanduiding<<}

De handelbronnen damde hij 
Met roofplakaten digt; 
En hoonde 't Vaderlandsch gevoel 
Onmenschlijk in 't gezigt. 
 
Hij drong den Volken vorsten op 
Van onaanzienlijk ras, 
Wier ijzren scepter plettrend zwaar 
Voor hart en welvaart was. 
 
Die vorsten beefden voor zijn' blik 
Als slaven voor hunn' heer, 
En plengden geld en menschenbloed 
Hem voor den zetel neêr. 
 
ô Ja! 't was geld en menschenbloed 
Dat hij ten offer vroeg, 
Of anders, straffend, zwaard en vlam 
Door strot en steden joeg. 

{==6==} {>>pagina-aanduiding<<}

Wat heeft hij menig' jongeling 
Ter slagtbank heen gesleurd! 
En menige ouders vreugd en troost 
Van 't bloedend hart gescheurd! 
 
Wat werd toen menig maagdelijn 
Gedompeld in verdriet! 
Maar luttel, die hij 't minnend hart 
Den teedren liefling liet! 
 
Wat heeft niet de Oudermin verduurd, 
De liefde doorgestaan! 
En ach! wat huis, door hem beaámd, 
Toog niet het rouwkleed aan! 
 
Toen stroomde 't rondgespilde bloed 
Voor één eerzuchtig mensch; 
Toen scheen heel de Europeesche grond 
Een kerkhof zonder grens. 

{==7==} {>>pagina-aanduiding<<}

Maar toen ook kromp ons 't hart in een, 
Klonk trommel of trompet, 
En zagen wij 't verstompte zwaard 
Ten nieuwen strijd gewet. 
 
Gansch anders, in dit tijdsgewricht, 
Klinkt ons de trommelslag; 
En 't hart verdaagt ons bij 't gezigt 
Der Vaderlandsche Vlag. 
 
Wij lagchen nu musket en zwaard, 
Kanon en kogels aan, 
En zien gerust en welgemoed 
U in den oorlog gaan. 
 
Niet slechts gerust en welgemoed 
Zien we u ten strijde gaan, 
Maar gorden u met eigen hand 
Het Heilig wapen aan. 

{==8==} {>>pagina-aanduiding<<}

Wij vordren al ten oorlog op 
Wat wapens torschen kan. 
Wie achterblijft, of schoorvoets komt, 
Is geen regtschapen man. 
 
Deze eisch, waar onze zwakheid ons 
't Onschendbaarst regt toe geeft, 
Moet heilig zijn aan ieder' man, 
Die de Eer tot leidsvrouw heeft. 
 
Verstoken zij voor altijd dan 
Van achting en van eer, 
Wie thans afkeerig zich betoont 
Van 't Vaderlandsch geweer! 
 
Het is nu geen uitheemsche vorst, 
Die u ten strijde noopt, 
En wijf gij vecht, uw' vadergrond 
En uw bezitting sloopt. 

{==9==} {>>pagina-aanduiding<<}

Het is nu voor geen vreemde zaak 
Dat gij wordt opgedaagd, 
Maar 't is ORANJE, uw Redder is 't, 
Die uwen bijstand vraagt: 
 
Hij -- de EERSTE WILLEM -- zacht en goed 
En met ons leed begaan, 
Wil van 't ondraaglijk fransche juk 
Voor eeuwig ons ontslaan. 
 
Hij roept u op, doch geeft uw bloed 
Geen harsenschimmen veil, 
Maar doelt in 't geen hij van u vraagt 
Slechts op uw eigen heil. 
 
Hij wil, dat wij en onze teelt 
Voor eeuwig zijn verlost, 
En dat geen oogenblik van vreugd 
Ons jaren weenens kost. 

{==10==} {>>pagina-aanduiding<<}

Want dit toch waar' 't afgrijslijk eind', 
Zoo thans uw moed bezweek, 
Zoo thans uwe afkomst, thans uw trouw 
Niet aan Europa bleek. 
 
Dan smeekte uw lafheid weêr terug 
Het uitgeworpen rot, 
Dat, trotsch op overmagt, zoo lang 
Uwe onmagt heeft bespot. 
 
Er is geen midden meer - gij moet 
Herkluisterd zijn, of vrij: 
Rijst heerlijk dan als Volk hervoort, 
Of zinkt in slavernij! 
 
Wat kiest gij? spreekt, maar aarzelt niet! 
Dit oogenblik beslist! 
Weest laf - en daadlijk is uw naam 
Als natie uitgewist! 

{==11==} {>>pagina-aanduiding<<}

Kruipt voort dan weêr, en kust, geknield, 
Des wereldsdwingers staf, 
En smeekt hem, na beleden schuld, 
Een nieuwe kluister af! - 
 
Een kluister, niet voor u alleen, 
Maar ook voor gade en kind, 
Maar ook voor alles wat ge op aard' 
Eerbiedigt en bemint! 
 
En wij, door u verschopt, verkocht, 
Wij leevren ons der schand'!... 
Maar neen! - wij zwelgen nooit dien hoon, 
Bij God en 't Vaderland! 
 
Neen! vóór onze eer, der vrouwen kroon, 
Schoffeerders vall' ten buit, 
Eer moorden we ons den ademtogt 
Het vlekloos ligchaam uit. 

{==12==} {>>pagina-aanduiding<<}

Rinkinkt dan met den vijandsdrom 
Bij onze lijken rond... 
Maar proeft in 't eind' ook op wat prijs 
Ons uwe lafheid stond! 
 
Of waant gij, dat een zachter lot 
Ons dan bejeegnen zou? - 
Al zwoer het onze vijand ook, 
Hij bleef zijn' eed niet trouw. 
 
Wie in verbond treedt met de hel, 
Hoe rein haar oogmerk schijn', 
Zal ras verraden, ras haar prooi, 
En ingezwolgen zijn. 
 
Maar ô! gij kent den valschen aard 
Van onzen vijand wel: 
Zijn godsdienst is slechts huichlarij, 
Zijn deugd een woordenspel. 

{==13==} {>>pagina-aanduiding<<}

En 't hart dat godsdienst mint noch deugd, 
Maakt van 't belang zijn God, 
En drijft met vaderlandsche drift 
En vrijheidsmin den spot. 
 
't Is tastbaar dus wat gruwlijk leed 
En u en ons verwacht, 
Zoo gij 's Lands Hoog gezag niet schraagt 
Met zaamverbonden kracht. 
 
Maar dit, dit zult gij, Mannen! ja! 
Gij gruwt van dwinglandij, 
En vecht gewis uw eigen grond 
Van vreemde kluisters vrij. 
 
Gods zegen op dit kloek besluit, 
Uw heldenafkomst waard'! 
Gods zegen op uw heerlijk doel! 
Gods zegen op uw zwaard! 

{==14==} {>>pagina-aanduiding<<}

Door heldenmoed nu uitgerigt 
Wat gij met drift begeert! 
En onder 't Vaandel van den Prins 
Met roem getriomfeerd! 
 
Schoolt zaam! trekt op! rukt vrolijk uit, 
Den vijand in 't gemoet! 
Beschermend zweeft Gods englenwacht 
Om uwen heldenstoet. 
 
De Godheid toont den krijgsman gunst, 
Die voor Haar altaar strijdt, 
En aan zijn Vaderland en Vorst 
Met moed het leven wijdt. 
 
Wij volgen u met ziel en wensch 
Op uwe gloriebaan, 
En roepen God, in 't noodgebed, 
Om zegen voor u aan. 

{==15==} {>>pagina-aanduiding<<}

Intusschen wordt door onze hand 
De lauwerkroon bereid, 
Die 't schittrend glorieloon zal zijn 
Van uwe dapperheid. 
 
En wierp de vijand u terug, 
Dat God gewis verhoedt, 
Dan schragen we, als de Hasselaers, 
Hier vechtend uwen moed. 
 
Ontstaat geweer of legerspies 
Aan ons te zwakke hand, 
Er is nog ander wapentuig, 
Dat plettert en verbrandt. 
 
Wij grijpen, in zulk oogenblik, 
Der straten keijen op, 
En werpen ze als een hagelvlaag 
Den vijand op den kop. 

{==16==} {>>pagina-aanduiding<<}

Wij zieden, in dat tijdsgewricht, 
Het water, ons ter weer, 
En gieten 't uit de vengsterraam 
Op 's vijands horden neêr. 
 
Wij tasten op, wij werpen af 
Wat plettert en vernielt, 
Tot dat de laatste dwinglandsknecht 
Verminkt is of ontzield. 
 
Dit zweren wij bij God omhoog, 
Die ons in 't harte ziet, 
En schenden, wat ons wedervaar', 
Dien eed der vrijheid niet. 
 
Trekt op dan, Mannen! staat en vecht 
Voor God, voor Land en Vorst, 
En denkt: 'T IS BETER 'T VRIJ GEWEER 
DAN 'T SLAVENJUK GETORSCHT! 






