
   
        
           
               Legaat aan mijne vrouwelijke landgenooten
               Petronella Moens
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Legaat aan mijne vrouwelijke landgenooten van Petronella Moens uit 1829.
               
               
                   
                       p. III, 254, 257: tussen vierkante haken zijn koppen toegevoegd.
                       p. IX: in de inhoudsopgave staat abusievelijk de naam 'Ernestina' vermeld in de verwijzingen naar de koppen op bladzijde 227 en 235. In deze digitale editie is de naam 'Ernestina' tweemaal veranderd in 'Christina'.
                   
               
           
           
           
               moen006lega01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 107 F 50 
               
               Petronella Moens, Legaat aan mijne vrouwelijke landgenooten. Ten Brink & De Vries, Amsterdam 1829
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Legaat aan mijne vrouwelijke landgenooten
               Petronella Moens
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Legaat aan mijne vrouwelijke landgenooten
               Petronella Moens
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-08-14
               
                   VD
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, Legaat aan mijne vrouwelijke landgenooten. Ten Brink & De Vries, Amsterdam 1829
 
Zie: https://www.dbnl.org/tekst/moen006lega01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==π1==} {>>pagina-aanduiding<<}

Legaat.

{==π2==} {>>pagina-aanduiding<<}


{==I==} {>>pagina-aanduiding<<}

Legaat
Aan mijne
vrouwelijke landgenooten.
Door
Petronella Moens.

{== afbeelding 
    
        
    
	
==} {>>afbeelding<<}
    

Te Amsterdam, bij
Ten Brink & De Vries.
MDCCCXXIX

{==II==} {>>pagina-aanduiding<<}




    
        
    

{==III==} {>>pagina-aanduiding<<}

[Voorwoord]

Aan u, mijne vrouwelijke Landgenooten! wijde ik, in de eerste plaats, dezen mijnen letterarbeid toe, en dat wel om verschillende redenen. De tooneelen, die ik teekende, behooren meestal tot het huisselijke leven, waarop de kandelwijze van maagd, vrouw en moeder, zulk een' onbepaalden invloed heeft. Maar ook is het herinneren van vrouwelijke pligten, zoo wel als van het ernstig nadenken over belangrijke onderwerpen, welligt aan eene vrouwelijke schrijfster ruim zoo goed toevertrouwd, als aan den, meer tot afgetrokken denken gestemden, schrijver; ook schoon hij de verEdeling van beide geslachten bedoelt. De van alle geleerdheid verwijderde toon, waarop eene zuster hare gedachten mededeelt, zal, (hiermede vleije ik mij), door hare zusterlijke vriendinnen volkomen verstaan worden, en over het algemeen met haar gevoel

{==IV==} {>>pagina-aanduiding<<}
instemmen. Intusschen zal het mij ook geene geringe belooning zijn, wanneer weldenkenden, onder mijne mannelijke landgenooten, dit voortbrengsel mijner letteroefening insgelijks lezen, en met eenige goedkeuring vereeren. Hoe dit echter zij, ik onderwerp het geduldig aan de beoordeeling van het algemeen, en vooral aan die van ware kunstregters, die, onbekend met eenige neiging om te grieven of om te vleijen, slechts den smaak der lezende wereld trachten te veredelen, en de schrijvers of schrijfsters elken mistred op den weg, dien zij zich voorstelden, met broederlijke getrouwheid aan te wijzen. De naam, dien ik aan dit werk gaf, zal wettigt aan velen zonderling schijnen, wanneer men aan het woord legaat de beteekenis hecht van een geschenk, dat eerst na het afsterven des gevers ontvangen wordt; doch ik hecht aan het woord legaat nog eene ruimere beteekenis. Door legaat, (dit woord moge dan al geen echt Nederduitsch zijn, het is toch, door den tijd, onder ons genaturaliseerd), door legaat, versta ik eene soort van zorg voor de nagedachtenis, die aan de zegenende liefde der achtergeblevenen wordt aan-
{==V==} {>>pagina-aanduiding<<}
bevolen. En met deze beteekenis aan het woord legaat te hechten, gevoel ik mij zelve over den naam, welken ik aan mijn boek geef, voldaan. Mijne jaren klimmen, de grenspaal van mijn donker levenspad nadert, wie kan het mij dus ten kwade duiden, dat ik ook mijne nagedachtenis aan elk, die, na mijn verscheiden van deze aarde, dit boek met eenige aandacht wilde verwaardigen, aanbeveel? immers in zoo ver, dat mijne bedoeling, om gedurende mijn tegenwoordig leven nuttig te zijn, niet moge miskend worden. Hemelsche zielewellust zal het mij zijn, wanneer deze mijne bedoeling slechts eenigzins bereikt wordt, of ook dan, wanneer de aarde, met al hare vreugd en smart, mij ontzinkt, nog bereikt zal kunnen worden.
Wat verder den inhoud van het werk betreft, aan het schrijven van een' roman dacht ik niet; het zijn tafereelen uit het vrouwelijke leven, welke mij alleen aanleiding gaven, om mijne bedenkingen daarover uit te drukken. Geheel vrij heb ik mijne eigene bespiegelingen daar tusschen gemengd, schoon die niet altijd in een onafgebroken verband staan met het geteekende tafereel.

{==VI==} {>>pagina-aanduiding<<}
Zoo vindt men, bij voorbeeld, de vestiging van het Christendom, op het Pinksterfeest, als een geheel op zich zelf staand vertoog. Doch, daar ik geene aaneengeschakelde geschiedenis schreef, dacht ik mij zelve deze vryheid te mogen vergunnen; en het gunstig onthaal, dat mijn Dagboek genoten heeft, waarin ook op verschillende dagen verschillende onderwerpen behandeld zijn, moedigde mij nog te meer daartoe aan. Ik hoop, dat ook deze genomene vrijheid mijne lezeressen niet zal mishagen; de vestiging van het Christendom is toch, voor de geheele menschheid, de belangrijkste gebeurtenis, die immer kon plaats hebben; en Gods vaderlijke liefde en namelooze wijsheid in de vestiging en uitbreiding van het Christendom op te merken, vervult niet slechts het hart van den Christen met aanbiddende bewondering, maar voedt ook, onder alle wisselingen en rampspoeden des levens, een onwankelbaar vertrouwen op Hem, die uit den donkersten nacht het heerlijkst licht deed opgaan; en die alles, zelfs het meest schijnbaar kwaad, dienstbaar maakt aan de bevordering van het goede.

{==VII==} {>>pagina-aanduiding<<}

Voorts heb ik de voornaamste tijdperken van het leven met mijne lezeressen trachten te beschouwen, de geboorte, namelijk, de opvoeding, de huwelijksverbindtenis, en het afleggen van ons bewerktuigd omkleedsel, of het sterven. Zeker hoogst belangrijke tijdperken. Ik gevoel mijn onvermogen, om het gewigt van dezelven duidelijk te teekenen; maar Hij, die onze gedachten verstaat, kent ook mijn' wil, en Hij zal dien gewis niet versmaden. Hierop vertrouwende, bied ik dit mijn Legaat blijmoedig aan mijne lezeressen aan; terwijl ik heilig voorneem, om, indien God mij kracht en lust schenkt, met mijn' letterarbeid voort te gaan, zoo lang de zon nog over mij op - en ondergaat; te werken, zoo lang de dag des levens licht, is ons toch aanbevolen door de leer en het voorbeeld van onzen Goddelijken vriend en broeder, die eerst in zijne jongste oogenblikken, met stervende lippen, kon uitroepen: ‘het is volbragt!’
Geene verdediging van gebreken, die in dit mijn werk zullen gevonden worden, wil ik aanvoeren; verontschuldigingen, hoe gegrond ook, gelden voor de regthank van het algemeen niet,

{==VIII==} {>>pagina-aanduiding<<}
daar het elken schrijver volkomen vrij staat, lettervruchten, die hij onrijp of niet wel uitgevallen rekent, terug te houden. Ik zeg dus alleen, dat ik mijn best deed, om zoo goed te schrijven, als in mijn vermogen was; zonder gebreken is het gewis niet, want het is menschelijk werk. Ondanks de naauwkeurigste oplettendheid, waarmede de drukproeven nagezien zijn, (waarvoor ik openlijk mijne erkentenis betuig), is door mijne eigene onoplettendheid eene fout ingeslopen, omtrent den naam van ernestine, die ik van bladz. 227 tot bl. 256 Christina heb genoemd; hiervoor vraag ik verschooning, en wensch mijna lezeressen en lezers al de menschelijke zaligheid, waarvoor zij vatbaar zijn.

P. Moens.
Utrecht,
den 10 October 1829.


{==IX==} {>>pagina-aanduiding<<}

Inhoud.
De geboorte van den mensch	Bladz. I.
Iets over de opvoeding	- 39.
Nog een enkel woord, de opvoeding betreffende	- 101.
De huwelijks-verbindtenissen	- 124.
Onbedachtzaamheid	- 162.
De vestiging van het Christendom, of het eerste Pinksterfeest, na Jezus verheerlijking	- 203.
Brief van Maria aan Christina	- 227.
Brief van Christina aan Maria	- 235.
Besluit van Maria	- 254.


{==X==} {>>pagina-aanduiding<<}

Maria op het buitenverblijf van Ernestina	Bladz. 257.
Geschiedenis van mevrouw B., of Louise Nieuwvliet	- 263.
Mevrouw Remi aan mevrouw B.	- 285.
Mevrouw B. aan mevrouw Remi	- 290.
De gevangenen	- 307.
Het besluit	- 327.





{==1==} {>>pagina-aanduiding<<}

De geboorte van den mensch.

Geen gewigtiger, geen belangrijker oogenblik bestaat voor het menschelijk wezen dan het oogenblik waarin het de zigtbare wereld intreedt, of het oogenblik der geboorte. Het is waar, het punt des tijds, waarin wij deze wereld verlaten, of het tijdpunt, waarin het aardsche leven eindigt, is voor ons ook hoogst belangrijk; doch het is slechts een gevolg van het zoo even genoemde oogenblik. De geboorte toch is in een' zekeren zin de aanvang van het sterven, of van eene onafgebrokene worsteling tegen den dood van het ligchaam. Hiervan overtuigt ons de hulpbehoevende toestand, waarin het magtelooze kind geboren wordt; onttrek aan hetzelve de noodige hulp, weiger het voldoen aan deszelfs eerste behoeften, en een gewisse dood verdoost de pas ontvlamde levensvonk. Neen, stervelingen! niets is voor u zoo gewigtig, zoo belangrijk, wij kunnen het elkander niet genoeg herhalen, als het oogenblik, waarin wij, geheel bewusteloos van ons aanwezen, ons den moederlijken

{==2==} {>>pagina-aanduiding<<}
schoot ontworstelen. Van dat oogenblik af behooren wij tot het uitgebreid menschengeslacht, dat bestemd is om eindeloos in volmaking toe te nemen. Van dat oogenblik af, is elk van ons even onmis baar in het plan der onbevatbare wijsheid van den Allerhoogste, als het grootste zonnestelsel, dat in de metelooze ruimte van het heelal bestaat. Even onmisbaar, als de eerste aartsengel. Met onze geboorte hecht zich eene nieuwe maar onmisbare schakel aan de keten der schepselen; eene keten, die van het stosje, dat in den zonneschijn wemelt, tot het eerste, het voortreffelijkste der geschapene wezens reikt. Verblijdend maar te gelijk diep roerend is dit denkbeeld, natuurgenooten! met uwe geboorte ontspringt niet slechts voor u, de stroom van levensgenot, die voortvloeit tot in de onzigtbare wereld; maar ook de onafgebrokene afwisseling van vreugd en smart, van behoefte en van bevrediging, neemt voor u een' aanvang. Meer hulpeloos, meer afhankelijk dan het redelooze dier, wordt gij aan de menschelijkheid toevertrouwd; uwe onnoozelheid, uwe volstrekte reddeloosheid is de aanbevelingsbrief, dien de Schepper van hemel en aarde u in de wereld medegeeft, een brief aan de liefdevolle ontferming van de naar zijne natuur of liefde geheelde kinderen der aarde; een aanbevelingsbrief die nimmer afgewezen wordt, dan alleen daar, waar de menschelijke natuur geheel ontaardt, en ver beneden de dierlijke schepping wegzinkt. Maar de geboorte, hecht ons niet slechts aan de onverbreekbare keten der schepselen; neen, zij schakelt

{==3==} {>>pagina-aanduiding<<}
ons ook vast aan de ondenkbare eeuwige voortduring, of, aan dien staat, waarin wij de vruchten van ons gedrag, vruchten, die wij hier in de eerste oefenschool, hier in dezen staat der ontwikkeling zaaijen moeten, zullen inoogsten. Bezig gehouden met soortgelijke gedachten, gelukkige ouders! die de geboorte van een kind moogt te gemoet zien, gevoelt gij voorzeker uwe voortreffelijke waarde. Immers uit uw aanzijn, zal eene nieuwe telg der Godheid ontspruiten, een wezen, dat nimmer eindigen zal, een wezen, dat door Gods engelen geeerbiedigd wordt als een natuurgenoot van Hem, wiens geboorte zij in Bethlehems velden bezongen. Ja, vooral gij, gelukkige moeders! gij onder wier hart een wordend mensch het geboorteuur tegensluimert; ja, vooral gij gezegenden onder de vrouwen! gij alleen moet uw' verhevenen rang in de rij der schepselen beseffen. Het onzigtbaar leven, dat in uwen schoot woelt, besluit in zich de kiem des eeuwigen levens. Gij draagt een' erfgenaam der eindelooze heerlijkheid onder uw hart. Een mensch, waarvoor de goddelijke Voorzienigheid vol liefde waakt, een wezen, tot welks heil Jezus uw goddelijke vriend en broeder ook geboren werd, leed, en stierf. Moeders! welk eene verhevene bestemming is niet de uwe! - Zoo dacht, zoo gevoelde ook de gelukkige moeder van Theodora, toen zij na bijna zes jaren, zoo wel als haar brave huwelijksvriend gewenscht te hebben, om zalige oudervreugd te mogen genieten, met onuitsprekelijke blijdschap haren geliefden Reinhart berigtte, dat

{==4==} {>>pagina-aanduiding<<}
zij hoop voedde, moeder te zullen worden. De beide echtgenooten dankten God, en beider zielen vereenigden zich dagelijks in het gebed, om bescherming en zegen.
Celesta, dit was de naam der nu zwangere gade van Reinhart, had in hare vroege kindschheid reeds de ouderlijke zorg moeten missen; haar vader kwam door een droevig toeval om het leven, toen Celesta nog eene zuigeling was, en zijne jonge diep bedroefde weduw overleefde hem slechts weinige maanden. Eene getrouwe vriendin der beide overledene ouders, nam het verlatene weesje, dat kommerloos rustte in de wieg, die naast de doodkist der moeder schommelde, als haar eigen kind aan. Ook deze edelaardige vrouw, Ernestina genaamd, was in haar vier en twintigste jaar reeds weduw, en zij had haar eenigst huwelijkspand, eer nog het graf des geliefden echtgenoots gesloten was, in eene vreesselijke stuiptrekking aan haren vollen boezem zien sterven. Celesta vond in deze beminnenswaardige vrouw, niet slechts eene liefderijke pleegmoeder, maar ook eene zoo godvruchtige als verstandige opvoedster. Ernestina bleef ook in lateren tijd de getrouwe, de wijze raadgevende moederlijke vriendin, van hare dierbare kweekeling. Geen wonder dan dat Celesta al spoedig aan deze hare geliefde opvoedster in de volheid van haar hart schreef, dat zij zwanger was, en het uur der geboorte van haar kind met duldeloos verlangen te gemoet zag. Ernestina verheugde zich regt hartelijk hierover; zij had menigwerf hare geliefde

{==5==} {>>pagina-aanduiding<<}
Celesta, wanneer zich deze tot weenens toe bedroefde, omdat haar echt met geene kinderen gezegend werd, vertroost, bemoedigd, en vriendelijk bestraft over hare ontevredenheid, met de wijze schikking van onzen hemelschen Vader, die, het zij Hij een' mensch geboren doet worden of sterven, niets dan het waarachtig geluk, niet slechts van het algemeen, maar ook van elk afzonderlijk mensch bedoelt. En de eerbiedwaardige vrouw, antwoordde hare nu zoo gelukkige vriendin op de volgende wijze:

‘Mijne dierbare Celesta!

‘Hoe hartelijk welkom mij altijd uwe brieven ook zijn mogen, nog nimmer schonk mij een derzelven meer dankbare blijdschap, dan de hier voor mij liggende; die ik, met een hart, dat in de borst van eene teeder liefhebbende moeder, met niet meer liefde voor u zoude geklopt hebben, heden wil beantwoorden. Gij weet het, uwe vreugd is mij de zoetste wellust. Uwe kwellingen doen mijne ziel lijden, en zoude ik mij dan heden niet met u verblijden, mijne lieve! niets toch op de geheele wereld kan eene gehuwde vrouw, wier hart wel geplaatst is, een edeler genoegen schenken, dan de onbeschrijfbare zoete hoop om moeder te zullen worden. De Schepper der natuur heeft zulk een zaligend gevoel aan het moeder worden onafscheidbaar verbonden, dat door hetzelve alle smarten, alle moeijelijkheden ver worden overtroffen. Ja in de geheele dierlijke wereld, heerscht die natuurlijke

{==6==} {>>pagina-aanduiding<<}
drift, dat heilig moederlijk verlangen, indien ik het zoo noemen mag, als eene ingeschapene neiging of instinct. En zoude de redemagtige mensch, die aan het hoofd der dierlijke wereld geplaatst is, dan die neiging niet op eene meer verhevene wijze mogen voeden? bij den mensch is het toch niet slechts een natuurlijk instinct of neiging om zijn geslacht voort te planten; neen, deze ingeschapene neiging wordt bij hem veredeld, door de schoone, door de grootsche bewustheid, dat elk wezen uit menschen geboren, door den adem, door den levendmakenden geest of kracht des Allerhoogsten, bezield wordt, ja dat het tot de zedelijke wereld behoort, en dat het bestemd is om eeuwig in volkomenheid toe te nemen. Dierbare Celesta! welk een verheven denkbeeld is dit niet! een denkbeeld, waardoor de rang van ouders, waardoor de rang van moeder tot eene onbeschrijfbare hoogte stijgt. Ook ik gevoelde dat, mijne lieve voedsterling! toen ik eenmaal de vrucht eener teedere huwelijksliefde onder mijn hart droeg. En ik kon God niet genoeg danken voor mijn aanwezen, een aanwezen, dat vatbaar is voor zulk eene zaligheid. Dankend gevoelde ik mijne hooge menschenwaarde, toen ik mijn geboren kind aanschouwde. En toen ik het, met stille dankbare tranen besproeid, aan mijn' boezem voedde. Ja mijne Celesta! ik gevoel ook nu nog heden, schoon het stoffelijke omkleedsel van mijne kleine lieveling jaren lang in den schoot der aarde heeft gesluimerd, met een' weemoedigen wellust mijne hooge waarde als moeder. Want, daar ginds in

{==7==} {>>pagina-aanduiding<<}
de onzigtbare wereld, leeft toch een onsterfelijk, een eeuwig volmaak baar wezen, dat ik op deze aarde gebaard heb. Ja, ik ben moeder van een heerlijk, van een zalig wezen, dat boven de engelen verheven is; of is het ook niet een natuurgenoot van Jezus Christus, den grooten Zoon des menschen, den eerstgeboren, den voortreffelijksten Zoon van God. Vergeef mij deze uitbreiding, lieve dochter! maar elke gedachte aan de bestemming der vrouw, wekt in mij de heiligste aandoeningen, ja zelfs eene soort van edelen trots; zoodat ik met bewondering en aanbidding uitroep: Mijn God! wat is de mensch een voortreffelijk wezen! Maar te gelijk gevoel ik dan ook, met schaamte en smart, tot welk eene treurige laagte het menschelijke geslacht, door moedwillige ontaarding, en ach! elke afzonderlijke sterveling, door eigen afdwaling en het toegeven aan zinnelijke begeerten gezonken is! Doch laat ik tot mijn onderwerp terugkeeren; gij weet het, mijne lieve! aan u schrijvende, laat ik zoo gaarne aan mijne denkbeelden den vrijen loop; het is dan waarlijk zoo? mijne Celesta treedt in den voortreffelijken rang der moeders? in haren schoot woelt reeds een wordend menschelijk leven? mijne Celesta, die ik zag geboren worden, die ik zoo magteloos, zoo geheel van alles onbewust aan de borst der jonge blijde moeder zag voeden? mijne Celesta, die ik als een hulpeloos weesje in mijne bescherming nam, terwijl ik mijn' hemelschen Vader dankte voor dat geschenk, hetwelk ik uit zijne zegenende hand, als ter vertroosting over het gemis van mijn

{==8==} {>>pagina-aanduiding<<}
eigen kindje ontving? mijne Celesta zal nu zelve moeder worden! het zaligste genot, dat menschen hier op aarde smaken kunnen, wordt voor haar bereid! neen, mijn geliefd kind! ik kan mij naauwelijks voorstellen, dat ik zoo gelukkig ben; dat mijne moederlijke zorg voor u, heden met zoo veel hemelsche vreugd beloond wordt. Hoe menigwerf heb ik vurig gebeden, dat God mijn leven zoude behoeden, tot ik u zoo ver opgekweekt had, dat gij in staat waart om zelve in uwe behoeften te voorzien; om uwen wil, lieve Celesta! deed elke geringe ongesteldheid, die ik gevoelde, mij voor uw lot bekommerd zijn. Ik zeg of schrijf dit, mijne lieve! waarlijk met schaamte; want onze hemelsche Vader behoefde mijne zorg niet, om u te behouden en op te voeden. Doch dit behoort tot de zwakheden, waartoe wij maar al te menigwerf vervallen.
O mijn kind! wanneer gij zoo schuldeloos op mijnen schoot speeldet, wanneer uwe onnoozele liefkozingen mij het hart zoo verteederden, dan gevoelde ik mij zoo gelukkig; maar te gelijk gevoelde ik dan ook, hoe afhankelijk dat geluk was van Hem, die onze lotgevallen zoo wijs als liefderijk bestuurt. In een oogenblik toch, kon al het zoet, wat ik genoot, verbitterd worden; uit de duizend en duizend menschelijke kwalen, had slechts ééne mij behoeven te treffen, en mij onbekwaam kunnen maken om u te verzorgen, of, ik had stervende u op nieuw verlaten kunnen zien, en aan vreemden toevertrouwd, of, de goddelijke wijsheid had uw pas begonnen leven hier op aarde kunnen doen eindigen. Dit

{==9==} {>>pagina-aanduiding<<}
gevoelde ik, en alle hoogmoed op mijn vermogen om u nuttig te kunnen zijn, verdween als eene ijdele schaduw. Neen, ik kon het mij toen niet verbeelden, dat ik ooit beleven zoude, dat gij volwassen waart, en dat gij vol liefde mij eenmaal in mijne krankheid bijstand zoudet kunnen bieden, gelijk gij zoo veel maanden lang in het jaar vóór uw huwelijk met Reinhart gedaan hebt.
Celesta! hoe werd mijn lijden toen door uwe teedere zorg en oppassing niet verzacht; meer dan honderdvoud hebt gij mij toen alles, wat ik voor u deed, vergoed; de lange bange nachten, die ik vol angst wakend bij uw wiegje doorbragt, toen eene kwaadaardige scharlakenkoorts uwe teedere krachten verteerde; de treurige dagen, die ik met u op mijn' schoot sleet, terwijl uw kermen mij het hart verscheurde, en uwe brandende lipjes, telkens op nieuw naar verkoelende lafenis bleven smachten; die bange nachten en treurige dagen, dierbaar kind! zijn eindeloos meer dan beloond, door het onvermoeid geduld, door de in alles voorziende liefde, waarmede gij aan mijn krankbed waaktet, ja, eindeloos meer dan beloond, zoo vaak gij met medelijdende tranen in uwe schoone sprekende oogen, mij, de artsenijen of de verkwikkingen toediendet, of mij liefkozend vertroosttet. Celesta! dat alles behoort tot de zaligheden, die eene moeder of eene moederlijke opvoedster kan en mag verwachten, wanneer het altijd weldoend Opperwezen haar kroost in het leven behoudt, en zij hare heiligste pligten aan hetzelve getrouw vervuld heeft. Neen, ik vergeet het nim-
{==10==} {>>pagina-aanduiding<<}
mer, mijne lieve! met hoe veel standvastigheid gij de neiging van uw hart onderdruktet, en het sluiten van uwe echtverbindtenis met Reinhart telkens uitsteldet, zoo lang gij geloofdet, dat ik uwen bijstand behoefde; ook schoon Reinhart, wat zeg ik, schoon ik zelve u dringend bad om eene verbindtenis, die gij met geheel uwe ziel wenschtet, te voltrekken. Voorzeker den goddelijken zegen hebt gij u waardig gemaakt, door zoo veel dankbaarheid, door zoo veel liefde en medelijden, aan mij betoond. Maar dien zegen hebt gij ook genoten, en geniet gij heden overvloedig, niet waar, mijne dochter? Maar ook uwe deelnemende moederlijke vriendin genoot Gods liefderijke goedkeuring op haar gedrag omtrent u; die goedkeuring bleek zoo duidelijk in uwe getrouwheid aan 
pligt en deugd, en in het onvermengd genoegen, dat ik smaakte, toen ik u met den edeldenkenden Reinhart voor eeuwig vereenigd, den weg door dit leven zoo blijmoedig, zoo in alle opzigten gelukkig zag bewandelen. Het is waar, iets nog bleef u, uw' voortreffelijken echtgenoot, en ook mij, te wenschen over. En ook die wensch staat heden vervuld te worden, mijne geliefde! nog eenige maanden slechts, en ik hoop een kind van mijne Celesta dankend aan mijn zegenend hart te drukken. Nog weinige maanden slechts, en ik hoop u eene gelukkige moeder te zien. Gij weet het, mijne lieve! zonder ongeduldig naar mijn' overgang in de onzigtbare wereld te verlangen, zag ik, sinds uwe opvoeding voltooid was, met kalme gerustheid

{==11==} {>>pagina-aanduiding<<}
het uur mijner ontbinding te gemoet; doch verhoort God nu mijne bede, dan beleef ik nog de geboorte van uw eerste huwelijkspand, dan wieg ik het kind van mijne Celesta nog op mijnen schoot; dan zie ik u nog, met den blozenden zuigeling aan uwe borst, met hemelsche vreugde in uwe oogen, en den lach der moederlijke zaligheid op de lippen, God in stille verrukking danken. Ja dan zie ik uw' Reinhart nog door onuitdrukbaar gevoel verteederd, u en het zuigend wicht, waarin u beider beeld zich vereenigt, omhelzen. Hemelsche Vader! vergun mij in mijne klimmende jaren nog deze namelooze vreugd. Doch is mijne taak vroeger afgedaan! Vader! uw wil geschiede!
Ik moest de pen nederleggen, lieve Celesta! de aandoeningen overwonnen mijne allengs verzwakkende kracht, doch ik heb mij weder hersteld; de schoone dagen die ons de late herfst thans geeft, zijn voor mijne gezondheid, die sinds eenige weken wankelend was, hoogst nuttig en versterkend geweest.
Het hier boven geschrevene werd dan ook in mijn schrijf kistje gesloten, en ik wilde met uwen neef T. die in de vorige week van de hoogeschool is gekomen, en eenige dagen bij mij vertoeft, eene kleine wandeling doen. Die goede jongen heeft geduld genoeg om met mij, bejaarde vrouw, dagelijks door velden en dreven te dwalen. Hij zet mij zelfs daartoe aan, of liever hij vleit mij daarom, alsof hij zich uitnemend daarmede vermaakte. Ook geloof ik, dat hij dit waarlijk doet, want hij heeft mij opregt lief, en de geneesheer

{==12==} {>>pagina-aanduiding<<}
heeft verzekerd, dat het maken van beweging in de frissche lucht, voor mij de eenige artsenij is. En gij weet, Thomas kent geene grootere vreugd dan iets tot nut van zijn' evenmensch te doen; en waarom zoude hij dan ook niet met genoegen zijne bejaarde, maar toch niet ontevredene vriendin, in den omtrek van haar landelijk verblijf rond geleiden; doch van de voorgenomene kleine wandeling, nadat ik zoo ver aan u geschreven had, kwam niets; want de heer en mevrouw Leeuwenthal vergezeld door twee kinderen kwamen juist de laan oprijden, toen wij uit zouden gaan, zij bleven tot laat in den avond, en dwongen Thomas en mij eene belofte af, om den verjaardag van mevrouws vader, die gelijk gij weet aan haar huis woont, te komen vieren. Dit hebben wij dan ook den volgenden dag gedaan; en zie daar mijne lieve dochter! de oorzaak, waarom mijn brief aan u zoo lang half afgeschreven is blijven liggen. Nu heb ik weder eenige uren, die mij zoo geheel toebehooren; immers, voor zoo ver wij menschen, die eigenlijk over het volgend oogenblik niet beschikken kunnen, dit mogen zeggen. Ik las het door mij geschrevene daar nog eens na, en ware het niet een brief aan u, mijne Celesta! dan zoude ik voorzeker zulk eenen verwarden of van het onderwerp zich gedurig verwijderenden stijl, niet ter lezing verzenden. Maar mijne lieve dochter weet, hoe het mij gaat, wanneer ik met een vol hart, dat of door droefheid, of door vreugd overstelpt is, schrijf. Geene enkele letter wordt dan ook doorgehaald. Ik kan

{==13==} {>>pagina-aanduiding<<}
mij verbeelden, hoe gij u verwonderen zult, omdat ik mij na het lezen van uw berigt, zoo geheel aan de vreugde overgaf, daar ik zoo menigwerf uw al te ongeduldig wenschen, om moeder te worden, afkeurde, en u op alle mogelijke wijzen trachtte te doen gevoelen, dat een kinderloos huwelijk even zoo gelukkig kan zijn als een echt, die met kroost gezegend is. Doch verwonder u daar niet over, mijne lieve, ik zoude immers onverstandig hebben gehandeld, wanneer ik uw verdriet vermeerderd had door uw lot te beklagen, en door mijne onbevredigde wenschen bij de uwen te voegen! Neen, ik was verpligt om u en alle nog kinderlooze gehuwde vrouwen te waarschuwen tegen een ontevreden morren over het wijs bestuur van onzen hemelschen Vader, die dan alleen ons de liefste genoegens onthoudt, wanneer het genot daarvan schadelijk zoude zijn. Wij mogen vrij om de vervulling van onze redelijke begeerten, bidden en wenschen, maar wordt ons gebed niet verhoord, dan moeten wij ook ontwijfelbaar zeker gelooven, dat de vervulling van die begeerten met ons wezenlijk heil strijden zoude. Koude onverschilligheid omtrent het verkrijgen of niet verkrijgen van hetgeen wij voor wenschelijk houden, wordt van geen' mensch, van geen' Christen gevorderd. Ware dat zoo, dan zou het geloof aan Gods wijze liefde geheel dood, dan zoude onderwerping aan Gods altijd goeden wil geene deugd wezen; dan zouden wij geene dankbaarheid kennen, geene reine blijdschap genieten. Neen, ik herhaal het, wij mogen bidden om hetgene wij

{==14==} {>>pagina-aanduiding<<}
verlangen, ja ik zeg nog meer, ons gebed wordt altijd verhoord, schoon ons op ver na niet altijd gegeven wordt, hetgeen waarom wij bidden; doch het gemis daarvan, wordt op eene andere wijze door onzen hemelschen Vader vergoed; en het niet geven van hetgeen, waarom wij gebeden hebben, is even zulk eene groote weldaad, als het geven daarvan zoude geweest zijn. Zoo behoort, of liever zoo moet de ware Christen denken, of hij miskent, of lastert zelfs, de onbevatbare volmaaktheid des eeuwigen, die niets kan willen dan wat goed, dan wat voor de geheele schepping, en voor elk afzonderlijk gedeelte daarvan heilzaam is. Ware uw huwelijk nimmer met kinderen gezegend geworden, lieve dochter! geloof mij, ook dat zoude tot uw geluk noodzakelijk zijn geweest. Of wordt ook niet menigwerf het ouderlijk hart door de rampen, die het kroost treffen, of door de ontaarding en ondeugd van hetzelve, verscheurd? wordt het huisselijke leven niet menigwerf door ondankbare, door liefdelooze en onredelijke kinderen verbitterd? en zoude een kinderloos huwelijk, door onderlinge liefde, door onderlinge zelfvolmaking, en door het genot van tallooze zedelijke en zinnelijke genoegens, ook niet waarlijk gelukkig kunnen zijn? Vereerenswaardige voorbeelden bevestigen dit. Doch wat schrijf ik! de vurige wensch van mijne lieve kweekeling wordt bevredigd. Tot bevordering van haar waarachtig heil en dat van Reinhart schijnt de geboorte van een kind te behooren; dit is het, dat mijn hart door de zaligste blijdschap doet kloppen. Geluk

{==15==} {>>pagina-aanduiding<<}
dan, duizendwerf geluk, mijne Celesta! met den gezegenden toestand, waarin gij u bevindt. Ik wil nog eenige moederlijke raadgevingen hierbij voegen en dan mijn' vreesselijk langen brief fluiten.
Het is bij mij ontwijfelbaar zeker, dat de gezonde gesteldheid van ziel en ligchaam, voor een groot gedeelte afhangt van de goede, de reine gesteldheid, waarin de ziel en het ligchaam van onze ouders zich bevinden.
De ondervinding overtuigt ons immers, dat ligchamelijke kwalen, meer of min op het kroost worden overgeplant, en waarom dan ook niet de zedelijke krankheden, of onedele neigingen, waardoor de ziel, die op zulk eene onbegrijpelijke wijze met het stoffelijk gedeelte vereenigd, of als vermengd is, besmet wordt. Doorgaans toch hebben kinderen zoo wel iets van de geaardheid der ouders, als eenige gelijkheid of gelaatstrekken derzelven? en is dit zoo, gelijk het niet te ontkennen is; dan is het voorzeker eene der heiligste ouderlijke pligten om voor reinheid van zeden en gezondheid van het ligchaam te zorgen. De goede God zij gedankt, mijne Celesta! noch gij, noch uw brave Reinhart maakten zich schuldig aan de ongeregelde en zedelooze leefwijze, waardoor het bederf der levenssappen, de verslapping der zenuwen, ja de jammerlijkste kwalen veroorzaakt worden. Ach, het wordt te weinig opgemerkt; maar tallooze kinderen brengen de kiem der verschrikkelijkste ligchaamsellende, door de ouders hen medegedeeld, met zich ter wereld. Ach! hoe veel duizend kinderen worstelen van hunne geboorte aan met het

{==16==} {>>pagina-aanduiding<<}
vendste lijden; ook de ouders bedroeven zich daarover, zonder te bedenken, dat zij het aan zich zelven en aan hun eenmaal gehouden zedeloos gedrag te wijten hebben. Ja, zonder te bedenken, dat eenmaal hunne kinderen aan gene zijde van het graf, de krankheden, waarmede zij besmet ter wereld kwamen, tot verderf van ziel en ligchaam hun op de verschrikkelijkste wijze zullen verwijten. Wij weten het, eene bedorvene of ongeregelde mengeling van levenssappen, geeft maar al te veel voedsel aan onedele neigingen, of berooft het zedelijke, dat in den mensch is, van de noodige krachten, om aan verleiding tegenstand te bieden, en om onredelijke begeerten te onderdrukken. Waarlijk, de vriend van God en menschen bedroeft zich tot in de ziel, wanneer jonge lieden zich onzedelijk gedragen, hunne onreine neigingen den vrijen teugel vieren, en weigeren over hunne hartstogten te waken. Zulke ongelukkigen zondigen niet slechts tegen zich zelven, door hunne voortreffelijke menschenwaarde met voeten te treden; maar zij zondigen ook verschrikkelijk tegen hunne nakomelingen, voor wie zij het genot des aanwezens vergiftigen. Ja nog verschrikkelijker zondigen zij tegen den goeden, den liefderijken Vader der menschen, wiens heerlijk beeld zij uit de menschelijke natuur pogen uit te wisschen, en wiens voortreffelijkste geschenken, reine onschuld en gezondheid, namelijk, zij ondankbaar versmaden. - Doch schoon mijne Celesta deze dierbare Gods geschenken altijd heilig hield, en de vrucht van hare zuivere huwelijksliefde dus niet door eigene

{==17==} {>>pagina-aanduiding<<}
schuld aan jammer en ellende zal ter prooi geven, toch kan ik u, mijne geliefde kweekeling! niet genoeg aanraden, om, vooral gedurende de maanden uwer zwangerheid, over uwe driften en hartstogten te waken. Het is nog niet volkomen bekend, hoe veel invloed schrik, afgrijzen, of sterk ontvlamde begeerten uitoefenen, op het nog ongeboren kind; doch dit laat zich toch natuurlijk begrijpen, dat, wanneer het bloed der moeder ongeregeld door de aderen vloeit, wanneer de orde, die in de mengeling der levenssappen heerscht, verbroken wordt, het kind, dat door het bloed en door de sappen der moeder gevoed moet worden, ook door de gevolgen van die wanorde wordt aangedaan. Doe dus uw best, mijne lieve Celesta! om u tegen elken storm der hartstogten te wapenen, om uwe begeerten verstandig te besturen en te beteugelen. Bewaar zoo veel mogelijk eene liefelijke kalmte in uwe ziel, houd u bezig met alles, wat goed en schoon is, en laat onze dierbare Christelijke godsdienst u elk oogenblik tot blijmoedigheid stemmen. Zie het gewigtvol maar zalig uur der geboorte van uw kind, met eene vrolijke hoop te gemoet. Ik stel genoeg vertrouwen op uw verstand en uwe godsdienstige denkwijze, om mij verzekerd te houden, dat geene noodelooze angstvalligheid de vreugd, die gij u bij het geboren worden van uw huwelijkspand voorstelt, zal verbitteren. Neen, het sterven der moeder was nooit verbonden aan de geboorte van haar kind. Het is waar, bijkomende omstandigheden kunnen, naar menschelijke wijze gesproken, het sterven der

{==18==} {>>pagina-aanduiding<<}
moeder veroorzaken; maar staat het niet gelijk met alles, wat wij in ons leven doen, of ondergaan? ons eten en drinken zelfs kan door bijkomende omstandigheden doodelijk worden. De geringste ongesteldheid kan de gevaarlijkste wending nemen, het weldadigste geneesmiddel kan door de eene of andere wanorde in ons gestel verkeerd werken, en het middel zijn, dat onzen dood verhaast of veroorzaakt. Doch het denkbeeld, dat ons lot in de hand van onzen liefderijken Vader is, stelt ons omtrent alles gerust. Duizend en duizend vrouwen worden moeder, zonder dat het kraambed eene sterfkoets wordt, tegen eene enkele, waarbij dat plaats heeft. En heeft dit, tot onze smart, al eens plaats, dan was het sterven op dit oogenblik, volgens de wijze liefde des Eeuwigen, het best gekozen middel tot waarachtig heil der stervende en der overblijvenden. Maar neen! mijne Celesta kent in dit opzigt geene vrees; ook de smart, die gij te wachten hebt, dit weet ik, mijne lieve! schrikt u niet af; want de blijdste verwachting lenigt de vooruitgeziene smart, en de zaligste vreugd zal dezelve beloonen. Ik verbeeld mij met welk een rein genoegen gij al het noodige tot de komst van de nieuwe kleine wereldburger of burgeres, in gereedheid brengt. Ik verbeeld mij, met welk een onuitsprekelijk welgevallen, gij elk kleedingstuk, dat de kleine, onnoozele behoeft, vervaardigt en beschouwt. Ik stel mij voor, wat gij gevoelen zult, zoo menigwerf gij het vertrek, tot uwe kraamkamer bestemd, intreedt; ik stel mij voor, welke gewaarwordingen uwe ziel zullen door-
{==19==} {>>pagina-aanduiding<<}
stroomen, wanneer gij uwe verlangende blikken op de kraamkoets of op net nog ledig staande wiegje vestigt; ik weet het, een donker wolkje zal wel eens voor u de blijde toekomst overschaduwen, de vlugtige gedachte zal wel eens in u opkomen: het is niet onmogelijk, dat mijne kraamkamer, waarin ik de eerste zalige moedervreugd hoop te genieten, in een treurtooneel verandert. Hoe vele rampen kunnen mij niet 
treffen? zal mijn kind leven? zal ik het gezond in dit wiegje zien sluimeren? Maar ook dan verheft zich mijne lieve Celesta, boven soortgelijke kwellingen; want zij gevoelt, dat dezelfde almagt en liefde, die haar elk oogenblik beveiligt, ook in het uur der smart, over haar en haar kind zal waken. Bij den Allerhoogste is geen gevaar groot of klein; bij elke ademhaling behoeven wij zijne bescherming, even zoo wel als in den dringendsten nood. Ook het leven van uw nog ongeboren kind, kan, zonder de almagtige kracht van Hem, die alles geschapen heeft, noch heden, noch bij de geboorte, noch bij het opgroeijen, een oogenblik voortduren. Ook dat leven moet aan deszelfs groote bestemming voldoen, hetzij het vroeg of laat eindige. God alleen weet wat het beste is, en Hij, die de volmaaktheid zelve is, kan niets dan wat best en volmaakt goed is, voor zijne schepselen verkiezen.
Doch het wordt tijd, dat ik eindelijk mijn geschrijf aan u, afbreek. Ik zit hier zoo stil, zoo gerust in mijn' grooten koepel, aan het einde van de breede eikenlaan; ik heb zulk een vrij, zulk een ruim uitzigt over de heuvelachtige weide, die nog met

{==20==} {>>pagina-aanduiding<<}
vele kleurige kruiden pronkt, en waarin eene talrijke kudde schapen vreedzaam zich het geurig voedsel uitkiest. De herfstzon schijnt zoo helder, en geeft aan het bosch, waarop mijn oog daar ginds stuit, zulke verschillende, maar altijd schoone tinten; ja, dit alles, lieve Celesta! verheldert mijn' geest en verruimt mijn hart; ik zoude den geheelen dag wel willen voortschrijven; doch het lezen zou u vermoeijen, niet waar? Nu, gij moogt dezen brief wel bij gedeelten, op verschillende dagen, doorlezen. Vaarwel, mijne beste! groet hartelijk uwen Reinhart. Laat mij niet lang naar berigten van u wachten; God behoede en zegene u, dit is de bede van uwe eeuwig liefhebbende moederlijke vriendin

Ernestina.

Dat deze brief, hoe uitgebreid en meestal den gewonen briefstijl missende, die ook wezen mogt, voor Celesta hartelijk welkom was, zullen mijne lezeressen ligtelijk begrijpen. Wie toch waardeert niet de taal van het hart eener vriendin, de taal van het hart eener moeder? en was de godvruchtige Ernestina niet Celesta's moeder? wat zeg ik, de eerbiedwaardige vrouw was meer verdienstelijk nog dan de trouwhartigste moeder. Deze toch volgt de inspraak der natuur, Ernestina volgde de inspraak der ontfermende Christelijke liefde. De moeder, die haar kind met smart baarde, en het aan haren boezem zoogde, wordt zelve, indien hare zedelijke natuur al verbasterd is, door het dierlijk instinct, of de ingeschapene aandrift, gedwongen, om voor haar

{==21==} {>>pagina-aanduiding<<}
hulpeloos kind te zorgen. Doch Ernestina werd, door het edelste medelijden met het hulpelooze weesje, gedreven, om de zorg voor hetzelve op zich te nemen. Haar medelijden verhief zich tot reine kinderliefde; en met onafgebrokene getrouwheid bleef zij voor de belangen van haar aangenomen kind waken. Maar dit is ook de pligt van elke vrouw, die een kind aanneemt, of die de plaats der eigene moeder bekleedt. Ja het is de pligt van elke vrouw, aan wie de opvoeding der jeugd wordt toevertrouwd.
Dubbel eerbiedwaardig is daarom, in mijn oog, de zoogenaamde stiefmoeder, dat wil zeggen, die in stede of in plaats der eigene moeder optreedt, dubbel eerbiedwaardig, zeg ik, is in mijn oog deze, wanneer zij de taak, die zij vrijwillig op zich neemt, naar eisch vervult. Verdubbelde dank van haren echtgenoot en diens kroost, dat zij als haar eigen aanneemt, komt haar toe. Want geene ingeschapene aandrift, geen instinct, geene stem des bloeds, of hoe ook de natuurlijke neiging der moeder om hare kinderen lief te hebben, moge genoemd worden, is de drijfveer, die de stiefmoeder doet handelen. Neen! het is gevoel van pligt, het is deugd, wanneer zij de kinderen van haren huwelijksvriend liefderijk verzorgt, en tot nuttige leden der maat. schappij opvoedt.
Celesta ging gelukkig voort in hare zwangerheid; zij genoot eene onafgebrokene gezondheid; hare opgeruimdheid, hare werkzaamheid, hare geregelde leefwijs, en het genot van zuivere lucht, die dagelijks haar huis doorstroomde, en waarin zij, zoo

{==22==} {>>pagina-aanduiding<<}
wel gedurende de helderste winterdagen, als bij het naderen der lente, bijna elken dag zich met wandelen verlustigde, bragten hier veel aan toe, en eer de lentemaand eindigde, werd de beminnenswaardige vrouw, tot onuitsprekelijke vreugd van haren geliefden Reinhart, van hare moederlijke vriendin, en van allen, die haar kenden, op de gelukkigste wijze moeder van een gezond kind, eene dochter namelijk. Celesta had in de bangste oogenblikken, haar leven, en dat van haar kind, en geheel haar lot volkomen aan Hem, in wiens hand wij leven en zijn, toevertrouwd. Haar lijden was zielverscheurend voor haren echtgenoot, doch de eerste en luide kreet van het geboren wordend kind, die voor het ouderhart de zalige toon des levens is, wekte nooit gekende aandoeningen. Weenend door eene mengeling van vreugd, dankbaarheid en innige bekommering, staarde Reinhart zwijgend de verrukte moeder aan. Op haar verbleekt gelaat verdrong nu het teederste moederlijke gevoel op eenmaal de trekken der hevigste smart. Tranen, die hare van wellust glinsterende oogen ontvloeiden, getuigden van het onuitsprekelijke dankgebed, dat uit haar hevig kloppend hart ten hemel steeg. Reinhart kuste die tranen van hare wangen, terwijl hij nevens haar bed knielde, en, met van blijdschap bevende lippen, zeide: ‘mijne Celesta! o hoe goed is God! geheel ons leven zal dankbaarheid zijn, niet waar? dierbare!’ Nu trad hij naar Ernestina, terwijl deze de jonggeborene, die zich nog luid liet hooren, en de heldere oogen voor het flaauwe licht, dat zich in de kraam-
{==23==} {>>pagina-aanduiding<<}
kamer verspreidde, opende, op haren schoot hield, en met innige liefde en vreugd aanstaarde. Reinhart nam het wichtje, klemde het aan zijn juichend hart, en gevoelde de waarde van den schat, die hem geschonken was; eene waarde, die het bezit van eene geheele wereld overtrof. 
Celesta strekte de nog krachtelooze armen uit naar haar kind; Reinhart legde het in dezelve neder; en gedachten, die geen engel zou kunnen uitspreken, ontwaakten in de ziel der moeder van een, voor de eeuwigheid in het aanzijn geroepen wezen. Ja, mijne geliefde lezeressen! ik moet het bij herhaling, u en mij zelve zeggen, de geboorte van een' mensch is (schoon die bij elken polsslag plaats heeft) een heilig, een plegtig tijdstip voor de geheele zigtbare schepping van God. Maar wat de geboorte van een kind is voor eene regtgeaarde moeder, neen, geene taal, hoe rijk ook, kan dit uitdrukken. Ik wil Celesta hier zelve, uit de volheid van haar gevoel, laten spreken; dit deed zij in den eersten brief, dien zij, ruim vier weken na hare bevalling, aan mevrouw beerta, die weleer de speelgenoot harer kindschheid was, schreef, en dien ik hier woordelijk mededeel.

Geliefde Lucie!

Elke gelukwensch, dien ik ontvangen heb, was mij van harte welkom; doch de uwe, roerde mij op eene buitengewone wijze. Het deelnemen in alles, wat ons betreft, vergelijk ik altijd bij eene fluweelen koord, die menschen en menschen te zamen strengelt. Maar wanneer een vriend of eene vriendin,

{==24==} {>>pagina-aanduiding<<}
die wij nog met eene heiliger soort van liefde, dan die van breeder of zuster, ik noem die liefde ware vriendschap, beminnen, zich zoo geheel met ons gevoel schijnt te vereenigen, ja, wanneer die vriend of vriendin niet slechts met welgevallen verneemt, wat ons eigenlijk verblijdt, maar uit den beker der vreugd zoo eenstemmig met ons drinkt, en het ook niet ontziet, om aan den kelk der smart de lippen te zetten, en eene teug te nemen, die hart en ziel doorstroomt; zie, lieve Lucie! dan gevoelen wij eene zielen - gemeenschap, of liever, eene zielen-Vermaagschapping, waardoor onze vreugd verdubbeld, en onze smart gelenigd wordt.
Zoo ging het mij, onder het lezen van uwen lieven brief; gij roerdet de fijnste snaartjes van mijn gevoel, en mijn geluk scheen, met het lezen van elken regel, nog toe te nemen. Met drift verlang ik nu om u te zien, om u mijne schoone, voor haren leeftijd groote, en bij uitnemendheid lieve zuigeling te toonen. O kom met uwe drie beminnelijke kleinen, toch spoedig bij mij. Ik ben nu met u gelijk in rang, Lucie! ik ben moeder! veel, zeer veel laat ik mij daarop voorstaan. En de trotschheid van mijn' lieven Reinhart, kan ik u niet beschrijven. Ik zal al mijn verstand noodig hebben, om zijn' hoogmoed te beteugelen; hij leest over mijn' schouder in mijn' brief, moet gij weten, wat ik aan u schrijf; en tot zijne straf hiervoor, maak ik u met zijne gebreken bekend. En wat nog wel het ergste van alles is, van dezelfde lieve lippen, waarmede hij mij een' kus op de wangen drukt,

{==25==} {>>pagina-aanduiding<<}
vloeijen deze stoute woorden: ‘geef mij de pen, vrouwtje! dan schrijf ik: mijne Celesta is niet minder trotsch op haren, boven dien van koninginne, verhevenen rang als moeder, dan ik op dien van vader.’
Nu, laat dat zoo zijn, lieve vriendin! maar dit is eene gewisse waarheid, als mijne zuigeling daar zoo blozend aan mijne volle borst ligt, en mijne dankbare vreugdetranen op de donzige koontjes nedervloeijen, o dan zou ik mijn lot met geen' engel in den hemel wenschen te ruilen. Menigwerf verwonder ik mij, dat een menschelijk wezen voor zoo veel zaligheid op deze aarde vatbaar is. Eer mijn kind geboren was, was ik reeds boven alle beschrijving gelukkig, door de hoop, die mij zoo liefelijk aanlachte; doch ondanks mij zelve, vermengde zich nog altijd eene heimelijke angstvalligheid met het genoegen, dat ik smaakte. Welk een' strijd heb ik nog door te staan, dacht ik menigwerf, het is niet onmogelijk, dat ik daaronder bezwijk. Ach, ja! in een zwak oogenblik schilderde mijne verbeelding mij wel eens de zielesmart van mijn' geliefden Reinhart, wanneer hij zijn kind, in rouw gekleed, zijn kind, dat hij ten koste van het leven der moeder verkreeg, op den schoot van eene vreemde, ach! aan de borst van eene gehuurde voedster zou zien liggen.
Doch, zulke zwakke oogenblikken waren maar zeldzaam. Spoedig hernamen rede en godsdienst haar gezag, en beteugelden de al te wilde en geheel nuttelooze vlugt der verbeelding. Het denkbeeld dat mijn kind voor, of in de geboorte sterven zou,

{==26==} {>>pagina-aanduiding<<}
was mij ook niet geheel vreemd. ‘Vlei ik mij niet al te veel?’ vraagde ik mij zelve menigwerf, ‘zoude mijn geluk niet al te groot zijn, wanneer ik alles, waar ik zoo lang, zoo vurig om gewenscht heb, eindelijk verkreeg?’ Ja ik moet het bekennen, lieve Lucie! menig noodig stukje kindergoed, dat ik vervaardigde, is, wanneer die gedachten mij overvielen, met tranen besproeid. Maar ook dan trachtte ik mij met Christelijken moed en onderwerping te wapenen.
Ook mijne nooit genoeg gedankte moeder en opvoedster, die al mijne zwakheden kent, was mij tot troost en ondersteuning. Zij is de laatste maand bij mij gebleven, en ook nog is de dierbare vrouw onze huisgenoot. O dat ik haar bewegen kon, lieve Lucie! om hare overige levensdagen hier bij ons te slijten; doch wie weet, waar de edele Christin nog toe besluit. De dag vóór mijne bevalling bevond ik mij zoo volkomen wél, en opgeruimd, als ik nog ooit geweest was. Ik bragt alles voor de huishouding in orde; ik verlustigde mij in de toebereide kraamkamer, met alles na te zien. Ik deed zelfs nog eene kleine wandeling, met Reinhart en mijne moeder in den tuin. De liefelijkste geuren der ontlokene lentebloemen verkwikten mij. Tegen den avond speelde ik mijn altijd geliefd 31st Evangelisch gezang op de piano; Reinhart vergezelde mijne toonen met zijne fluit, en mijne lieve moeder met hare zachte, maar nog vrij heldere stem.
Wij begaven ons vrolijk ter rust. Tegen den morgen gevoelde ik mij niet wel meer, mijne moederlijke vriendin bleef bij mij, ook toen ik de

{==27==} {>>pagina-aanduiding<<}
vreesselijkste smarten leed; met een' betraanden lach op haar gelaat, zeide zij dan bij herhaling: ‘houd moed, mijne Celesta! moedervreugd zal dit alles straks dubbel vergoeden.’ De lieve vrouw had gelijk, want eer de klok nog middag sloeg, weergalmde een voor mij onbeschrijfbaar zaligend geluid door het kraamvertrek. Het waren de eerste kreetjes van mijne Theodora, van mijn onschatbaar godsgeschenk. Lucie! ik trilde van blijdschap; ik dacht aan geen lijden meer; elke tik van mijn hart was lofzang. Neen! ik kan het u niet zeggen hoe ik te moede was, het was hemel om mij heen, hemel in geheel mijn aanwezen. Zoo zal, zoo moet het eenmaal zijn, wanneer wij in den heerlijken morgen der opstanding, de gestorvene lievelingen onzer ziel, levend en onverderfelijk aan het hart knellen. Mijn strijd was doorgestreden; ik had een levend kind ter wereld gebragt; mijn Reinhart stond daar, sprakeloos, met oogen, waarin vreugdetranen glinsterden; met oogen, die hij beurtelings op mij en naar den hemel sloeg. Ik verstond zijn dankgebed, dat met het mijne ineen smolt; hij drukte mijne, door geledene smart nog klamme hand, aan zijne lippen, en aan zijne zwoegende borst. Ik zag mijn kind, dat in mijn oog zoo schoon was als een cherubijntje, in de armen van mijne door verrukking weenende moeder.
Doch dit alles, lieve vriendin! hebt gij ook ondervonden, dat weet ik. Gij hebt het mij zoo menigwerf pogen te beschrijven, hoe zalig het u was, toen het eerste kinderlijk geschrei u in de ooren klonk. Wie heeft toch zwaarmoedige of zwartgal-
{==28==} {>>pagina-aanduiding<<}
lige menschen in het hoofd kunnen brengen, dat de eerste kreten der geboren wordende kinderen, sprekende bewijzen zijn, dat deze aarde een tranendal is? of dat de menschelijke natuur hare droefheid, omdat zij met erffchulden beladen is, door het eerste weenen van het bewustelooze kind uitdrukt? Zeg het mij, lieve Lucie! indien gij kunt, hoe zijn soortgelijke gedrogtelijke denkbeelden toch ontstaan? de zoo schoon gevormde aarde, die van pool tot pool zoo rijk is in alles, wat hare bewoners behoeven, deze gezegende aarde zou een tranendal zijn? Neen! de Schepper van het heelal overzag eenmaal, pok hier, alles wat Hij gemaakt had, en het was goed. Goed was het, want het was volgens het hoogst volmaakte plan des Scheppers gevormd. Goed was het, want het voldeed op de volmaaktste wijze aan het eeuwig wijs en liefderijk doel van Hem, die niets voortbragt dan alleen om zijne onbevatbare liefde uit te drukken. De aarde is nog de lusthof Gods voor alle reinen van harte, voor alle onschuldige kinderen, zoo lang ongeregelde begeerten en onreine neigingen hen uit dien vreedzamen lusthof niet verdrijven.
En nu ik toch aan het schrijven ben over een leerstelsel, daar ik mij nooit mede konde of wilde vereenigen, moet ik bij het bovenstaande nog voegen, dat ik aan de woorden uit onze Gewijde Schrift: de aarde zij om uwent wil vervloekt, volstrekt die beteekenis niet hecht, die wij heden ten dage aan het woord vervloekt hechten. Welk beschaafd, welk eenigzins edeldenkend mensch zal een

{==29==} {>>pagina-aanduiding<<}
schepsel, wat het ook zijn moge, vervloeken, en Hij, die de volmaaktheid zelve is, zou zijn eigen werk vervloeken, omdat één uit de millioenen menschen, tot wier heil dat werk bestemd was, een misdrijf gepleegd had? Neen! de eenmaal gezegende aarde blijft door alle eeuwen heen gezegend; dit vervloeken moet, even als het haten, het berouw hebben, en andere menschelijke uitdrukkingen, omtrent het Opperwezen gebruikt, verstaan worden. Vervloeken is misdadig, haten is een booze hartstogt, berouw hebben is een bewijs of een gevolg van zwakheid, en zou iets hiervan in het volmaakte Opperwezen kunnen vallen? Doornen en distelen zijn voorzeker in hetzelfde tijdperk, waarin granen, druiven en andere heilzame planten ontsproten, te voorschijn gekomen. Ook hebben doornen en distelen even zoo wel hunne nuttigheid als andere kruiden. De goddelijke Onderwijzer en Opvoeder der menschen kondigde slechts den stamvader van het menschengeslacht aan, dat zijn al te werkeloos leven, waardoor zijne zinnelijke begeerten, die hij niet ernstig verkoos te besturen, te sterk in kracht toenamen, moest eindigen, en dat hij op eenen anderen, min vruchtbaren grond, een' minder wenschelijken wasdom van voedzame planten zou ontmoeten; en in zoo ver was dit eene straf voor adams misdaad.
Ziet gij, lieve Lucie! zoo begrijp ik in mijne eenvoudigheid, dat vervloeken van onze schoone, milde en door God zoo liefderijk gezegende aarde. En wat nu de droefheid der menschelijke natuur over hare aangeërfde schulden betreft, ook dat kan

{==30==} {>>pagina-aanduiding<<}
ik, volgens mijn geweten, of innerlijk gevoel van regt en onregt, niet gelooven. Geene misdaad van ouders kan aan kinderen worden toegerekend; een vorst, die de nakomelingen van onderdanen, die, een paar eeuwen geleden, tegen de kroon opstonden, nu nog schuldig en strafbaar durfde verklaren, zulk een vorst zouden wij met regt de onregtvaardigste tiran noemen. En zoo iets zou de Vader en Schepper der menschen, Hij die vrijwerkende wezens, die in volmaking konden toenemen, maar die zich ook diep verlagen konden, schiep; Hij die wist wat van zijn maaksel te wachten was, die wist dat zijne kinderen uit geest en stof bestonden, kunnen doen; Hij zou de schuld der struikeling van één, op tallooze millioenen doen rusten? Goede hemel, waar hebben verkeerde uitleggingen der gewijde Schriften al niet aanleiding toe gegeven? Dat de menschelijke natuur van hare oorspronkelijke reinheid ontaard is, en dat die ontaarding reeds met de eerste stamouders aanving, dat geloof ik van ganscher harte. Ook dat die ontaarding tot eene geheele verwoesting der menschheid zoude zijn overgegaan, indien Jezus Christus niet op aarde gekomen was, om ons daarvoor te behoeden, om de menschelijke natuur weder te heiligen en tot eeuwig voortdurende volmaking in te wijden, ook dit geloof ik met mijne geheele ziel, maar dat wij om adams wil strafschuldig zijn, dat geloof ik niet. Jezus heeft door zijne leer en door zijn voorbeeld, ons den weg aangewezen, waar langs wij van kennis tot kennis, van volmaking tot volmaking kunnen vorderen, en het regt van Gods geliefde kinderen

{==31==} {>>pagina-aanduiding<<}
kunnen verkrijgen. Jezus heeft door zijne gehoorzaamheid tot zijn' dood aan het kruis toe, ons overtuigd, dat gehoorzaamheid en onderwerping aan Gods wijzen wil, ons tot heerlijkheid geleidt. Het plengen van zijn bloed is voor ons het onderpand van Gods vergevende liefde voor alle berouwhebbende zondaars; Jezus verrijzenis uit den dood is voor ons allen de plegtige verzekering, dat de verbastering der menschelijke natuur nu weder door eindelooze volmaakbaarheid is afgewisseld, en dat geheel het menschelijke geslacht weder in den rang, waartoe het bestemd was, hersteld is. Ja, heil ons! Jezus verheerlijking ginds in de onzigtbare wereld, strekt voor ons tot eene onwankelbare zekerheid, dat wij allen, voor zoo ver wij de leer en het voorbeeld van onzen goddelijken natuurgenoot en broeder trachten te volgen, ook eenmaal deelgenooten zullen zijn van die verheerlijking. Voorts laat ik het leerstelsel der erfzonden aan de geleerden over.
Deze uitweiding, lieve Lucie! moet gij mij ten goede houden. De klagt van eene goedhartige, maar weinig verlichte dame, die mij dezen morgen bezocht, gaf hier aanleiding toe. Zij verheugde zich over mijne herstelling uit het kraambed, en wenschte mij, uit grond van haar goed hart, veel heil. Ik haalde mijn kind uit de wieg, want, onder ons gezegd, Lucie! het doet mij zoo regt goed, wanneer ik mijne kleine lieveling kan vertoonen, aan wie het ook zijn mag; en zie ik dan eene mengeling van teederheid en verwondering op het gelaat van hem

{==32==} {>>pagina-aanduiding<<}
of haar, die een' vriendelijken blik op het wichtje werpt, en voegt men dan de woorden daarbij: ‘welk een schoon! welk een gezond kind!’ o, lieve vriendin! wat ik dan gevoel, kan ik niet noemen; trotsche blijdschap is het, geloof ik. Nu, ook voor mevrouw Lemming, dit was de bejaarde zuchtende dame, haalde ik, gelijk ik hier boven zeide, mijne lieve dochter uit de wieg. Zij beschouwde het kind meer met medelijden, dan met vreugd; en, toen ik het kleine, lieve, half slapende schepseltje met kusjes overlaadde, zeide mevrouw Lemming: ‘jammer, dat zulk een jong, sprakeloos kind, ook reeds der verdoemenis onderworpen is.’ Ik drukte het kind nu nog vaster aan mijn hart. ‘Neen, kleine engel!’ zeide ik, ‘uwe hemelsche Vader kan u niet verdoemen. Gij zijt nog onschuldig.’ Mevrouw Lemming ergerde zich wel over mijne woorden, doch hare goede natuur bovenkomende, nam zij het wichtje mij uit de armen, en wiegde het op haren schoot. Doch daar de lieve kleine, nu geheel ontwaakt zijnde, voedsel behoefde, drukte het kind deszelfs begeerte door de taal der natuur uit, dat wil zeggen: het begon luid te gillen. ‘Arm schaap!’ zeide nu mevrouw Lemming, ‘met regt beweent gij nu reeds de zondige wereld!’ - ‘Heden neen, mevrouw!’ hernam ik, ‘de weldadige Schepper der natuur, schonk het kind een instinct, om zijne behoeften door dit geschreeuw te kennen te geven. O ik ben daar zoo dankbaar voor; hoe zou ik anders weten, dat het iets noodig had?’- ‘Is het mogelijk?’ hernam zij, en zuchtte nog zwaarder.

{==33==} {>>pagina-aanduiding<<}
‘Weenend komt immers de mensch in de wereld! en heeft hij daar ook geene reden toe? daar hij reeds als een zondaar op deze jammervolle aarde, waar niets dan ellende, niets dan moeite en verdriet wonen, geboren wordt. Ach ja! de eerste kreet van het kind, verwijt aan onze eerste voorouders hunnen val, en kondigt zijne eigene bestemming aan, om te lijden.’ Mijne lieveling was intusschen met al hare krachten aan het zuigen. ‘De eerste kreet van mijn kindje,’ zeide ik, ‘goede mevrouw Lemming! was voor mij meer dan eene engelenmuzijk. Ach, neen! daar was niets in van een verwijt aan moeder Eva of vader Adam. Het was de stem des levens, die verschillende werktuigen in het zoo heerlijk gevormd menschelijke ligchaam, uit eene diepe sluimering wakker riep, en in beweging bragt. Want door dien eersten kreet, zoo heeft men mij op de duidelijkste wijze geleerd, wordt onder anderen de long, die vóór de geboorte nog werkeloos is, uitgezet en dus tot het ademhalen in staat gesteld. En waarom zou de natuur, of liever de weldoende Schepper der natuur, het bewustelooze kind reeds doen weenen, omdat het op deze aarde verschijnt? menschelijke ellende woont hier voorzeker, aan moeite en verdriet ontbreekt het ook niet, doch hier woont ook namelooze menschenvreugd; en het is juist die mengeling van leed en vreugd, die ons genot verhoogt, mevrouw! want zonder leed kenden wij geene vreugd; behalve, dat de mensch meestal zelf voor een groot gedeelte de oorzaak is van zijne ellende; oefenden wij meer ons verstand, om altijd

{==34==} {>>pagina-aanduiding<<}
de beste middelen tot ons heil te verkiezen! volgden wij altijd getrouw de leer van onzen goddelijken Verlosser! wij zouden waarlijk minder moeite en verdriet kennen. Onze hemelsche Vader bestemde geen schepsel tot lijden; schoon hij het lijden wel gebruikt, tot een behoedmiddel tegen het bederf onzer zedelijkheid, of tot eene heilzame artsenij om dwalenden teregt te brengen en zwakken in het goede te versterken. Neen, mijne kleine dochter heeft hare komst op de aarde niet beweend, zij baadt zich nog in zinnelijk genot; o, zie maar eens, hoe zij daar blozend ligt te zuigen. Ik verbeeld mij zelfs reeds, dat zij haren wellust bij alles, wat hare zintuigen streelt en opwekt, door lieve lachjes begint uit te drukken.’ Mevrouw zuchtte nog eens, zag mij met goedaardig medelijden aan, en onder het zeggen: ‘ja, zoo leeren en spreken de vrienden van het nieuwe licht hedendaags,’ stond zij op, nam afscheid, en vertrok.
Nu weet gij, beste Lucie! wat mij met zoo veel ijver over een onderwerp, dat anders voor geen' brief geschikt is, zoo ijverig deed schrijven; maar gij weet nu te gelijk ook hoe ik daarover denk, en ook dat vind ik zoo kwaad niet. Intusschen heeft mijn brief weder eene lengte gekregen, die ik niet voornemens was, hem te geven. Onderscheidene malen heb ik ook mijn schrijven moeten afbreken, nu eens om mijne kleine dochter aan de borst te leggen, dan door huisselijke bezorgingen, en ook eenmaal door het bijzijn van mijne lieve moeder Ernestina, die mij een' brief, door haar ontvangen, kwam voorlezen. Maar ik

{==35==} {>>pagina-aanduiding<<}
moet u nog iets omtrent den naam, dien wij ons kind hebben gegeven, en ook over den heiligen waterdoop mededeelen; Reinhart en ik noemden, in eene soort van geestvervoering, even na de geboorte van het kind, het te gelijk een Godsgeschenk, en dezen naam heeft het kleine engeltje behouden. Liefde en eerbied voor de overledene moeder van Reinhart, moet ook nog den naam dier zalige in ons kindje doen herleven. Het is dus Theodora Maria genoemd.
En wat nu het doopen betreft, gij weet lieve, ik behoor tot het kerkgenootschap, dat zich naar den godvruchtigen Christen Menno Simons, Mennoniten blijft noemen. Reinhart behoort tot het genootschap, dat in ons vaderland de gevoelens van den Geneefschen hoogleeraar Calvin, heeft aangenomen. Jammer is het, (dit moet ik tusschen beiden nog eens zeggen,) dat Hervormde Christenen, die in de hoofdzaak eenstemmig denken, die allen God in Geest en in waarheid aanbidden, in Jezus Christus als hunnen eenigen Verlosser en Zaligmaker gelooven, en Hem als zoodanig vereeren; jammer is het, zeg ik, dat zich die Christenen ooit door namen verdeeld hebben. Doch dit gebrek onteerde reeds de kindschheid van het Christendom. Paulus verwijt daarom aan eene der Christen gemeenten, dat zich eenige geloovigen noemden naar Cephas, eenige naar Apollos, en eenige naar Paulus zelven, daar toch alle het eenig zaligend Evangelium van Christus predikten; en er geen andere naam dan die van Jezus Christus onder den hemel kon verkondigd worden, om het menschdom tot behoud en zaligheid te ge-
{==36==} {>>pagina-aanduiding<<}
leiden. Maar daar dan nu toch onderscheidene namen bij ons plaats hebben, moeten wij ons dat getroosten, en elk, voor zich zelven moet zooveel mogelijk broederlijke eensgezindheid trachten te bevorderen. Maar om weder tot den heiligen waterdoop terug te komen, ik had, strikt genomen, er niets tegen, dat ons kind kort na de geboorte zoude gedoopt worden; maar ook Reinhart was volkomen te vreden, wanneer ik verkoos, dat deze plegtigheid wierd uitgesteld, tot het kind in de Christelijke godsdienst ware onderwezen, en deszelfs geloof aan Jezus den Zaligmaker der wereld beleed. Beiden beschouwen wij den waterdoop vooreerst als eene plegtige toewijding aan de eerdienst, van 
den eenigen waarachtigen God, en van Jezus Christus, dien Hij gezonden heeft.
Maar ten tweede beschouwen wij ook den waterdoop als een door Jezus geheiligd zigtbaar onderpand, van de vergeving der zonden, die aan allen, die God en hunne natuurgenooten liefhebben, en dus de liefde, dat kenmerk der Christenen in handel en wandel vertoonen, geschonken wordt. Dat Christenouders hunne jonge kinderen, die zij vast voornemen als Christenen op te voeden, reeds bij den doop aan God en Jezus toewijden, en het onderpand der vergeving van zonden, den onbewuste kleinen laten toedienen, dit geloof ik staat hun vrij; schoon noch de Heer, noch zijne apostelen immer geboden hebben, doopt ook de kinderen der geloovigen. Wel heeft de Heer integendeel gezegd, bij het instellen van den doop: onderwijst alle volken, en doopt ze.

{==37==} {>>pagina-aanduiding<<}
Wel zeide philippus de apostel van Jezus, toen de hoveling der Heidensche koningin candace verlangde gedoopt te worden: indien gij van harte gelooft, dan is u te doopen mij vergund. Dit immers pleit voor het doopen van bejaarden of onderwezenen. Wij hebben dan ook besloten ons kind, dat wij dagelijks aan God opdragen, en waarover wij dagelijks den zegen van Jezus dien eeuwig liefderijken kindervriend afbidden, niet te laten doopen, zoo lang het niet onderwezen is en gelooft, dat Jezus Christus de Zaligmaker der wereld is. Doch ik verzeker u, mijne lieve Lucie! ware mijn dierbare Reinhart een voorstander van het doopen der jonge kinderen, ik zoude mij daar niet tegen verzet hebben, en het had mijn geweten geheel geene opoffering gekost. Maar ik zoude dan mijne lieve Theodora al vroeg het plegtig doopen van een kind hebben laten zien, en haar daarbij gezegd hebben, dat ook zij eenmaal zoo met water was besprengd geworden, ook dat hare ouders toen beloofd hadden, haar den eenigen waren God en Jezus Christus, dien Hij tot behoud der menschen op aarde gezonden heeft, te leeren kennen, te leeren gelooven, en liefhebben. Doch nu Reinhart voor het niet zoo jong doopen stemde, verblijd ik mij hartelijk. Spaart God mijne kleine lieveling in het leven, Lucie! o dan zal het mij een wellust zijn, haar te onderwijzen, in de waarheden van onze schoone Christelijke Godsdienst; ja, dan zal ik haar den geest van het Christendom, dat is liefde voor God en menschen, al vroeg inboezemen.

{==38==} {>>pagina-aanduiding<<}
O ik zal haar als met de hand tot Jezus den behouder der menschen geleiden, tot dien volmaakte, dien goddelijke; ja tot Hem, die het menschelijk geslacht, dat van de waarheid was afgeweken, en in God een' wreker van misdaden, een' vertoornden Regter, die de grootste opofferingen ook zelfs met bloedige menschen offers vorderde, niet beminde, maar sidderend vreesde, tot Jezus zeg ik, die het geheele menschelijke geslacht, met dien waren God, dien het niet kende, verzoend heeft, daar het nu toch in dien God geenen wreker, geen' vertoornden Regter, maar een liefderijk Vader, die zijne verdwaalde kinderen terug roept, en vergeving schenkt, heeft leeren kennen; ja in Hem, in dien Jezus, zal ik mijne Theodora den eeuwig getrouwen vriend der menschen, met geheel haar hart leeren liefhebben en vereeren. En belijdt zij dan openlijk haar geloof jn dien verheerlijkten vriend en broeder, gelooft zij dan in zijn Evangelium, dat niets vordert dan gehoorzaamheid en liefde, en dat vergeving van alle zonden aanbiedt, dan zal zij tot eene zigtbare verzekering daarvan, den waterdoop, dien Jezus voor de geloovigen heeft ingesteld, ontvangen; en ik vertrouw, lieve vriendin! dat deze plegtigheid alsdan den sterksten invloed op haar zedelijk gedrag, voor geheel haar leven zal behouden. Eigen ondervinding leert mij dit, hoe menigwerf ik dan ook op den weg, die ten leven leidt, struikelde; de Alwetende ziet mijn berouw over die struikelingen; en de verzekering, die ik bij den doop ontving, dat berouw hebbende zondaren door Jezus ontfermende

{==39==} {>>pagina-aanduiding<<}
liefde vergeving vinden, vertroost en bemoedigt mij. Doch nu geen woord meer, of ik kan dezen brief van daag niet wegzenden. Reinhart kwam daar zoo even ook nog eens in mijne kamer, eer hij naar den heer T. ging, dien hij spreken moest. Hij drukte mij nog eens aan zijn hart, en kuste en liefkoosde Theodora, die hier naast mij in de wieg ligt, zoo lang tot zij wakker werd; nu loopt de lieve stoute man weg, en ik mag zien, hoe ik de kleine schreeuwster weder stil krijge. Vaarwel, lieve Lucie! en geef met man en kroost, spoedig een bezoek aan uwe liefhebbende en gelukkige vriendin,

Celesta.


Iets over de opvoeding.

De kleine Theodora groeide voorspoedig op. Ik heb mijne lezeressen genoeg bekend gemaakt met de beminnelijke en blijde moeder van dit kind, om haar overtuigd te doen zijn, dat geene liefderijke zorg voor hetzelve kan of zal ontbroken hebben. De natuurlijke neigingen van elk moederhart, strekken hiervoor ten waarborg. Maar wordt de trouwhartigste zorg der teederst liefhebbende moeder, wel altijd naar eisch en op eene redelijke wijze besteed? zeker elke moeder bedoelt het heil van haar

{==40==} {>>pagina-aanduiding<<}
kind, maar worden de beste middelen om dat doel te bereiken, wel altijd uitgekozen? Neen gewis niet; hiertoe wordt het geoefende verstand van den redelijken mensch gevorderd, en zien wij dit wel altijd gebruiken? De moeder die volstrekt ontbloot is van alle menschenkennis, die volstrekt onkundig is van het ligchamelijke gestel van den mensch, en van de geaardheid der lucht, welke wij inademen, zoo wel als van de geaardheid en kracht van het voedsel, dat zij haar kind geeft; eene moeder die nooit opgemerkt heeft, welken invloed bijkomende omstandigheden, als, omringend gezelschap, eigen luimen, redelooze gestrengheid, overdrevene toegevendheid, en soortgelijke dingen meer, op haar kind hebben, zulk eene moeder volgt slechts de ingeschapene aandrift, om haar kind te voeden en te koesteren, die zij met de dieren gemeen heeft. Schoon deze, de dieren namelijk, meer getrouw aan het natuurlijk instinct blijven, dan zulk eene moeder, die niet zelden uit overdrevene teederheid, zonder verstand, het ligchaam en de ziel van haar kind, met naauwelijks geneesbare krankheden overlaadt. Of zien wij niet menig kind door eene al te weekelijke opvoeding, voor altijd van het beste levensgenot, dat is de gezondheid beroofd? en door eene redelooze toegevendheid, of inwilliging van kwade begeerten, jammerlijk bedorven, en aan grievende teleurstellingen, in lateren tijd ter prooi gegeven? De treurigste voorbeelden daarvan zweven mij voor den geest, en ik kan niet van mij verkrijgen, om ook niet een paar daarvan aan moe-
{==41==} {>>pagina-aanduiding<<}
ders, die dit mijn werk lezen mogten, voor te stellen: schoon zij welligt zelven, met soortgelijke meer dan te veel zullen bekend zijn.
In mijne jeugdige jaren, huwde de zoon van mijn moeders broeder, de schatrijke Louise nimes een meisje, wier opvoeding jammerlijk was verwaarloosd. Zij was goedhartig, maar uiterst onwetend, en, gelijk doorgaans alsdan het geval is, eigenzinnig. Al spoedig werd hun echt met kinderen gezegend, Louise was wel onvermoeid in het zorgen voor de kleinen, doch dit deed zij op de onverstandigste wijze; zij overlaadde de wichtjes met voedsel, dat veeltijds voor dien teederen leeftijd ongeschikt was; de kleinen hadden daar smaak in, dit was haar genoeg. Zij onttrok hen zorgvuldig aan de vrije lucht, hield hen meestal in gesloten vertrekken; of, moesten zij die verlaten, dan werden zij zoo digt in allerlei bedekselen gewikkeld, dat zij naauwelijks adem konden halen. Te vergeefs werd de beminnende moeder hier tegen gewaarschuwd, en verzekerd, dat hare kinderen de luchtsgesteldheid, waarin zij leven moesten, nimmer zouden kunnen verdragen; terwijl andere kinderen, die door gewoonte tegen de lucht en het afwisselend weder gehard zijn, gezond en vrolijk, zoo wel in de donzige sneeuw des winters, als in het lagchend groen der lente, rond huppelen. Dit was ook zoo; want de kinderen van Louise werden bij het geringste togtje, door zware verkoudheden of bezettingen op de borst, in het uiterste levensgevaar gebragt. Ook het schadelijke voedsel, waarom zij, zelfs reeds ziek zijnde, dwongen, deed de kleine lijders allengs meer

{==42==} {>>pagina-aanduiding<<}
wegkwijnen. Van de vijf gezond geborene wichtjes, stierven twee aan zinkingen op de borst, eer zij drie jaren oud waren. Een derde kwijnde meer dan een jaar lang aan verstoppingen, en stierf eindelijk aan hevige stuipen. De twee overige bleven zwak en veeltijds koortsig. Ongelukkig ontstond op zekeren nacht brand in het huis; de doodelijk verschrikte Louise moest, daar de vlam hare slaapkamer naderde, met een half naakt kind, terwijl haar man het andere reeds in veiligheid had gebragt, vlugten. De brand werd gelukkig gebluscht eer veel schade daardoor was veroorzaakt; dan ach, de nachtlucht had op het vertroetelde kind, dat Louise niet behoorlijk had kunnen dekken, zulk eenen nadeeligen invloed, dat het den volgenden dag hevig ziek werd, en kort daarna stierf. Het nu nog eenig overgeblevene, (een dochterje,) leefde tot in haar 18de jaar, doch meesal ziekelijk en verdrietig. Zij kon volstrekt niets, dat haar ongewoon was verduren; het spelen in hare kindschheid vermoeide haar; aan iets te leeren durfde men niet denken. Het arme meisje zag andere kinderen van hare jaren, alle mogelijke vreugd genieten, zonder dat zij daar eenig deel aan kon hebben. Dit wekte nijd, want ook haar hart was door geene veredelende opvoeding gevormd. Als kind werden al hare begeerten bevredigd; bij haar opgroeijen strekten die begeerten zich verder uit, en konden niet altijd bevredigd worden; dit maakte het meisje gemelijk en wrevelmoedig, zoodat zij de liefde en achting van allen, die met haar omgingen moest missen. Elke wensch,

{==43==} {>>pagina-aanduiding<<}
die onvervuld moest blijven, werkte mede tot vernieling van hare zwakke gezondheid. Verveling en ontevredenheid pijnigden onophoudelijk het aan werkeloosheid gewone meisje, dat zelfs de liefde en zorg van hare ouders met ondank en kwade luimen beloonde; tot zij eindelijk zonder het leven genoten te hebben, en toch vermoeid van hetzelve, in de schoonste lentejaren overleed.
Nog ongelukkiger was het lot van den door opvoeding bedorvenen Ferdinand. Zijne moeder was eene der speelgenooten mijner kindschheid; zij huwde met een' zeeofficier, werd moeder van een' zoon, en werd weinig dagen na de geboorte van haar kind, door een schijnbaar toeval van het hart haars echtgenoots gescheurd. De smart, die dit verlies aan den jongen zeeman kostte, laat zich niet beschrijven. Zijne moeder nam de zorg voor het kind op zich, doch de goede vrouw, wier zoon elders zijne opvoeding had genoten, was weinig geschikt om hart en verstand van een kind te vormen, en om aan de zich ontwikkelende neigingen, eene wezenlijk goede rigting te geven. De liefhebbende en medelijdende grootmoeder, wilde aan het knaapje het verlies van zijne moeder vergoeden, door hem niets te weigeren, maar hem alles, wat hij verlangde toe te staan. Al ras heerschte dan ook de kleine dwingeland over de dienstboden, en over grootmoeder zelve. Wat zijne speelmakkers hem niet geven wilden, ontnam hij hun met geweld; of klaagde hen aan bij grootmoeder, die haren Ferdinand ten koste van alle regt en billijkheid, telkens bevredigde.

{==44==} {>>pagina-aanduiding<<}
Over elke beleediging wreekte hij zich, gelijk hem dat reeds van jongs af, wanneer hij zich aan stoelen, tafels, of ander huisraad bezeerde, ingeboezemd was; godsdienstig gevoel werd nimmer in den knaap opgewekt, eenige formuliergebeden des morgens en des avonds, of voor en na den maaltijd opgezegd, was alles, wat hij van godsdienst geleerd had, zelfs het van buiten leeren van eenige vragen uit hellenbroek, viel hem in lateren tijd te zwaar, en grootmoeder stelde daarom het afleggen van zijne belijdenis, waarvoor hij ook niet geschikt was, van jaar tot jaar uit. Hij was bij zekeren heer noordburg, een groot koopman, op het kantoor aangenomen; doch Ferdinand, ofschoon hij voortreffelijke vermogens bezat, was nooit gewoon die geregeld te gebruiken, en alle gezette arbeid was hem vreemd. Hij kreeg allengs meer kennis aan gemeene jonge lieden, die in zedeloosheid met elkander wedijverden. Ferdinand vond allengs meer vermaak in hun gezelschap, en welhaast ook in hunne buitensporigheden. Waar zij gebrek aan geld hadden, was hij altijd bereid om in dat gebrek te voorzien; en toen grootmoeder hem eindelijk deed begrijpen, dat hare omstandigheden zulk eene verkwisting niet duldden, sloeg de ongelukkige jongeling de handen aan het geld van den heer noordburg, dat juist op zekeren tijd toen hij verlegen was, in het kantoor ontvangen was. Al ras werd de diefstal ontdekt, Ferdinand vlugtte naar Engeland, de grootmoeder vergoedde alles aan den heer noordburg, en de ontvlugte dief werd dan ook

{==45==} {>>pagina-aanduiding<<}
niet bij het geregt aangeklaagd. De grootmoeder kreeg na jaren lang getreurd te hebben, haren lieveling op het spoor, en bewoog een' harer vrienden, om hem in Engeland te gaan opzoeken, en in het vaderland terug te brengen. De vriend vertrok, zocht en vond Ferdinand, maar om straatrooverij in de gevangenis, en veroordeeld om gehangen te worden. De ontstelde Hollander kreeg gelegenheid om den ongelukkigen booswicht te zien, en te spreken; dan ach, hij vond hem in eene vlaag van vertwijfeling, en volstrekt onvatbaar voor eenige vertroosting. Zoo moest de weenende vriend het jonge mensch verlaten, en den volgenden morgen, vernam hij tot zijne innige smart, dat Ferdinand zich in den kerker verworgd had, een uur slechts eer hij naar de strafplaats zoude gevoerd worden.
Gave God, dat alle moeders en opvoedsters van kinderen, zich voortaan aan soortgelijke voorbeelden spiegelden. Liefde zonder wijsheid, mag voor de redelooze dieren genoeg zijn, om het leven der jongen te beveiligen en te doen opbloeijen, maar voor den mensch, is zulk eene liefde op verre na niet genoeg. De weldadige Schepper en Vader der menschen, schonk het afschijnsel van zijn beeld aan de menschelijke natuur, dat wil zeggen, hij schonk haar vatbaarheid voor kennis, gevoel voor regt en onregt, en neiging tot alles, wat goed en schoon is. Die heerlijke trekken van het beeld der Godheid zijn wij verpligt te eerbiedigen, zorgvuldig te bewaren, en duidelijk te doen uitschitteren. En daalde wijze liefderijke Vader der schepping, niet anders

{==46==} {>>pagina-aanduiding<<}
werkt dan door middelen, laat hij den mensch bewusteloos van zijne eigen waarde, bewusteloos van den voortreffelijken aanleg, dien hij bezit, ter wereld komen; opdat de, tot denken en handelen reeds bekwame ouders, door het ontwikkelen van dien voortreffelijken aanleg hunner kinderen, den hoogsten wellust zouden kunnen genieten, en als in een' zekeren zin, de scheppers van hun eigen geluk, en dat hunner nakomelingen zouden zijn. De redelooze dieren komen niet zoo hulp- en magteloos ter wereld als de mensch; en ook zoo ras de ligchaamssterkte der dieren genoeg ontwikkeld is, om voor zich zelven te zorgen, worden zij aan de ouders vreemd, want de betrekking tusschen het jong en de voedende moeder, bestaat alleen om het geslacht in stand te houden. Doch met de redelijke mensch had God eene veel hoogere bedoeling; hij verrijkte hem met wijsheid, en vatbaarheid voor kennis. Deze schatten moest hij aan zijne nakomelingen mededeelen; doch dit zoude niet kunnen geschieden, wanneer het dierlijke leven van den pasgeboren mensch niet meer, niet langer hulp, niet meer, niet langer zorg vorderde, dan dat der schepselen, die na weinig dagen of weken zich zelven kunnen verzorgen. Ja meer jaren, dan de dieren dagen, heeft de jonge mensch hulp en zorg noodig, en het is behoefte aan de eene zijde, en de liefdevolle neiging om te helpen aan de andere zijde, die den band uitmaakt, welke kinderen en ouders, zoo vast aan elkander strengelt, terwijl intusschen de neiging tot volmaking van de geliefde

{==47==} {>>pagina-aanduiding<<}
voorwerpen, die als een zedelijk instinct, mag ik het zoo eens noemen, het met rede en zedelijkheid verrijkte menschelijke wezen, is ingeschapen, ook altijd, hetzij dan meer of min verkeerd, of ook waarlijk goed, werkzaam is. En de volwassen mensch eindelijk in den hem aangewezenen kring doet optreden.
Theodora genoot eene opvoeding, welke hare ouders en vooral hare moeder tot de grootste eer verstrekte; Want, schoon Celesta haar kind met eene soort van geestdrift lief had, het wezenlijke belang van dat kind werd toch altijd boven alles in het oog gehouden; en daar waar de teedere moeder al eens zoude gedwaald hebben, daar waakte de verstandige, de godvruchtige Ernestina over haar en de kleine lieveling, als een weldadige beschermëngel. Van de ligchamelijke opvoeding spreek ik niet; de geschriften van deskundigen hierover had Celesta gelezen, en de ondervinding van hare moederlijke vriendin, en die van andere opvoedsters, was vooral haar eene getrouwe geleidster. Het nog jonge kind werd, volgens den eisch der luchtstreek, die wij bewonen, gekleed, niet gelijk in de nabijheid van de noordpool, waar de Voorzienigheid zelf de dieren in dikke verwarmende vachten kleedt, maar ook niet als in het zuiden van Europa, of in andere werelddeelen, waar luchtige boomwol, en warmtestof afwerende zijde, genoegzame kleedingstof opleveren. Naar eisch dan toegerust, gewende Celesta hare kleine lieveling al vroeg in elk jaarsaizoen aan de vrije lucht, wanneer geene al te strenge koude dit verhinderde, en het van gezondheid blozende meisje, telkens

{==48==} {>>pagina-aanduiding<<}
door lucht en beweging versterkt en verfrischt, werd door weêr noch wind aangedaan. Het lachte en juichte luid, wanneer de vrij harde wind, struiken en boomen wiegde, of met de linten van haar hoedje speelde. Vrolijk strekte het de kleine mollige handjes uit, naar de zuivere witte sneeuw, die op de dorre takken, of op de haag, waar langs men het heen droeg, in den zonneschijn glinsterde. Maar zeldzaam werd zij door eene kleine verkoudheid gekweld, want dagelijksche gewoonte had het lief bevallig kind tegen de gedurige afwisseling van het weêr gehard.
Omtrent een jaar had Celesta hare kleine gezoogd, doch haar te gelijk ook met ligt verteerbare spijs, van tijd tot tijd gevoed; doch wijn of andere zoogenaamde versterkingen, die de zenuwen beurtelings spannen en verslappen, en het jeugdige bloed nog met meer vuur door hart en aderen jagen, prikkelden den smaak der altijd vrolijke en tevredene Theodora nimmer. Over de zedelijke opvoeding of over de ontwikkeling van het verstand en de vorming van het hart, had Celesta maar weinige of geene geschriften gelezen. Hare verstandige opvoedster, was gewoon te zeggen: ik geloof, dat men wat de zedelijke opvoeding betreft, maar heel weinig algemeene regels kan opgeven, of in acht nemen, daar toch de geaardheid der kinderen zoo verschillend is, en voor elk afzonderlijk, kan toch wel geen boek geschreven worden. Ernestina had hare kweekeling zoo veel mogelijk, met zelfkennis en algemeene menschenkennis trachten te verrijken; en dit was

{==49==} {>>pagina-aanduiding<<}
Celesta bij uitnemendheid van dienst, in het opvoeden van hare kleine lieveling. Hare algemeene regels van zedelijke opvoeding, bestonden voornamelijk in deze weinige.
Gehoorzaamheid moet al vroeg eene hebbelijkheid voor het kind gemaakt worden. Zoo lang het geen gebruik kan maken van zijne rede, moet het blindelings leeren gehoorzamen, en het moet, waar dit mogelijk is, de goede vruchten of gevolgen daar van ondervinden. In de tweede plaats moet men het vertrouwen van de nog jonge kweekeling weten te winnen, dit maakt het gehoorzamen gemakkelijk, en het vertrouwen is ook inzonderheid de grond van eerbiedige liefde. Nimmer moet de opvoedster haar woord, al betreft dit dan ook beuzelingen breken. Wat zij belooft moet het koste wat het wille vervuld worden. Maar ook wat zij gedreigt heeft, moet geschieden, in spijt van alle liefkozingen, ja in spijt der teederste neiging van het moederlijke hart. Het gedreigde kan toch nooit wezenlijk schadelijk zijn, maar het heeft altijd eene liefderijke bedoeling; kleine kinderlijke misdrijven moeten nimmer als kleinigheden voorbijgezien worden. Alle onedele neigingen, als hebzucht, afgunst, wraakzucht, en soortgelijke, moeten bij de eerste ontkieming zorgvuldig onderdrukt worden; het zijn de zaden van ondeugden, die in lateren tijd den mensch vernederen, en diep ongelukkig maken. Onwaarheid spreken moet vooral met den grootsten ernst als eene afschuwelijke misdaad bestraft worden; het liegen toch, baant den weg tot alle andere misdaden. -

{==50==} {>>pagina-aanduiding<<}

Aan deze regels bleef Celesta in het opvoeden van haar kind getrouw. Zoo ras het kind begon gewaar te worden, dit is toch de eerste werkzaamheid der ziel, ving, om mij zoo eens uit te drukken, de zedelijke opvoeding aan. Alles, waarop de kleine Theodora hare vriendelijke oogjes vestigde, liet men haar van zoo nabij mogelijk zien; waar zij de handjes naar uitstrekte, liet men haar betasten, doch kon dit niet zijn, zonder haar te beschadigen, of begeerde het kind iets, dat niet te verkrijgen was, dan trachtte de moeder hare lieveling eenige afleiding te geven, en wanneer dit niet helpen kon, dan beteugelde een ernstige, een bestraffende blik, (die toch altijd vroeger dan woorden door het nog jonge kind verstaan wordt,) het ongeduld of de dringende begeerte.
Bij het opgroeijen der lieve kleine, bleek het al spoedig, dat de zich ontwikkelende ziel, voortreffelijke vermogens bezat; deze verkregen door eene gepaste oefening van dag tot dag eene meer edele rigting. Zorgvuldig waakte de liefhebbende moeder, over het gevoel of het hart van haar kind; getrouw werd zij hierin bijgestaan, niet slechts door haren echtgenoot, maar ook door de eerbiedwaardige Ernestina, die eindelijk besloten had, bij hare geliefde dochter, (gelijk zij Celesta noemde,) te komen inwonen, dat is te zeggen, gedurende de wintermaanden, want de schoonste lente- en zomermaanden bragt zij nog altijd op haar fraai aangelegd landgoed door, waar ook Reinhart en Celesta en natuurlijk ook hun kind, haar dan meestal vergezelden.

{==51==} {>>pagina-aanduiding<<}

Elke vlek in de geaardheid van het bevallig opwassend meisje, die door de moeder wel eens onopgemerkt bleef, viel Ernestina in het oog, en werd zorgvuldig aangewezen. Zoo had, bij voorbeeld, Theodora eene overhelling tot hoogmoed, en eene al te groote zelfliefde; Celesta had wel zoo veel in haar vermogen was, trachten te zorgen, dat haar kind in deszelfs vroegste jeugd, door geene vleijerij was bedorven, doch zij had die niet geheel kunnen voorkomen. Het is zulk eene algemeene, schoon onedele gewoonte, om jonge kinderen opmerkzaam te maken, op hunne fraaije kleeding en sieraden, dat zij daar al spoedig eenigen prijs op beginnen te stellen. Maar niet minder onedel is de gewoonte om in de tegenwoordigheid van het kind, deszelfs bevalligheid, schoone oogen, fraai haar, enz., te roemen, en elkander de zich ontwikkelende bekwaamheden der kleinen, met ophef te vertellen. Wat zeg ik! maar al te veel heeft de kwade gewoonte plaats, om dienstboden of zoogenoemde gemeene lieden of kinderen, in het bijzijn van een jong opmerkzaam kind, met minachting te behandelen, of met minachting van hen te spreken. Het is niet mogelijk een kind tegen dit alles te beveiligen; de moeder zelve is in dit opzigt niet altijd bedachtzaam genoeg, om over haar eigen gedrag te waken. Met welgevallen ziet zij bij voorbeeld, hare kleinen naar haren smaak gekleed; ook is dit vrij onschuldig, want ook in de keus van kleeding vertoont zich het meerdere of mindere gevoel, voor het eenvoudig schoone. Het komt er slechts op

{==52==} {>>pagina-aanduiding<<}
aan, of men het kind te veel waarde aan uitwendigen pronk leert hechten, en daarop trotsch zijn. Welke moeder verhaalt ook niet gaarne in de volle vreugd over de schranderheid van haar kind, deszelfs uitmuntende bekwaamheid, geestige antwoorden, of zelfs kleine schalkstreken? Doch dit is ten hoogste af te keuren. Waarlijk lieve moeders! het met ophef verhalen van handelingen of gezegden uwer kleinen, waarin verstand of geestigheid doorstralen, in hun bijzijn namelijk, strooit de zaden van verachtelijken hoogmoed en waanwijsheid, in het jeugdige hartje. De kleine gelooft dan al spoedig boven anderen uit te munten; is met zich zelven voldaan, en kan allengs geene tegenspraak meer dulden. Ruim zoo schadelijk is nog het verhalen van, en het lagchen om, schalkachtig uitgevoerde guitenstukjes; gij moogt u met het betoond vernuft vermaken, en het lagchend, ook aan anderen doen opmerken, maar doe het nimmer in de tegenwoordigheid van het kind zelf; of het zal welhaast trotsch op zijne bekwaamheid zich toeleggen, om u verder op die wijze vermaak te geven, en in het eind niets meer ontzien, om kleine bedriegerijen te plegen, om menschen of zaken bespottelijk te maken, of zelfs om antwoorden te geven, die volstrekt in den mond van een kind niet voegen. Nog jonge kinderen reeds bekend te maken, met het onderscheid van rangen en standen in de maatschappij, is volgens mijne gedachte hoogst nadeelig. Het jonge kind leeft nog, als in het paradijs der onschuld, of liever in den staat der onschuldige natuur. En zoo lang

{==53==} {>>pagina-aanduiding<<}
het zich daarin bevindt, behoeft het zich aan de wetten der maatschappelijke orde niet te onderwerpen. Het ziet in het kind van den armsten daglooner, zoo wel een speelgenootje, als in het kind van een' kroondragenden vorst. En waarom zoude men den opluikenden mensch, vroeger dan noodig is, binnen den stand, waarin hij geboren is, beperken, hierdoor toch wordt het kind het denkbeeld ingeboezemd, dat het waarlijk van anderen onderscheiden is, of, dat het eene meer verhevene natuur bezit, dan armen of dienstbaren, en dus ook aanspraak heeft op meerdere voorregten. Denkbeelden, die veeltijds anders goede karakters besmetten, en naauwelijks in lateren tijd door rede en godsdienst bestreden en overwonnen kunnen worden. Bij het opwassen, en bij de meerdere vatbaarheid leert de jeugd toch als van zelve de onschendbare wetten der maatschappelijke orde kennen, en gevoelt alsdan ook duidelijk, dat de noodzakelijke onderscheiding niet in de menschen zelven te zoeken is, maar slechts in de standen, waartoe zij behooren, doch waaruit zij, door bekwaamheden, door braafheid, of door schijnbaar toevallige omstandigheden kunnen verplaatst worden.
De bevallige Theodora helde, gelijk ik zeide, over tot hoogmoed, en ingenomenheid met zich zelve; zij was bijzonder gevoelig voor vleijende toejuiching, en, zij geloofde wel eens iets veel beter te weten, dan andere jonge lieden. Doch dit bleef niet onopgemerkt; Ernestina vooral, waarschuwde de moeder van het lieve meisje bij elke gelegenheid,

{==54==} {>>pagina-aanduiding<<}
wanneer zich deze gebreken vertoonden. Nog in hare kindschheid had men haar doen gevoelen, dat ordelijk en zindelijk gekleed te zijn, welgevoegelijk is, maar dat fraaije kleederen of bijkomende sieraden volstrekt niets te beduiden hebben, en de waarde van den mensch dikwijls meer verlagen, dan wel verhoogen. Een ongehoorzaam, een boosaardig kind kan heel fraai opgeschikt zijn, lieve Theodora, zeide hare moeder menigwerf, maar zoudt gij het daarom meer liefhebben, dan het eenvoudig gekleede, maar goedhartige en aanvallige kind? immers neen? integendeel, de opschik doet het ondeugende kind nog meer in het oog vallen, en als ondankbaar, als zoo veel goede dingen onwaardig, verachten. En wanneer Theodora zich beter en wijzer dan anderen geloofde, dan deed men haar begrijpen, dat dit vooral bespottelijk is; daar de kunde en wijsheid van het kind, ja van den volwassene zelfs, zoo bekrompen is, en van zoo veel omstandigheden afhangt. De verstandige moeder legde zich wel eens toe, om Theodora beschaamd te maken, en het bespottelijke van waanwijsheid te doen beseffen; en dit vooral was een krachtig werkend geneesmiddel. ‘Waarop toch zoudt gij u verheffen, lief meisje!’ zeide Ernestina wel eens, ‘weet gij iets meer dan anderen van uwe jaren? dat hebt gij aan de gelegenheid, of aan de goedheid en het geduld van uwe ouders en leermeesters te danken; hadden andere meer onkundige jonge lieden, de gelegenheid gehad, die gij hebt, mijn kind, wie verzekert ons, dat zij u niet ver vooruit zouden

{==55==} {>>pagina-aanduiding<<}
zijn? of hebben zij minder sterke zielsvermogens dan gij? dan ligt ook meer verpligting op u, om die goed, en zelfs ook tot hun nut te besteden. Dank God voor dezelven, en bid om ze te mogen behouden; want in een oogenblik, door het geringste toeval, kunnen de schoonste verstandelijke vermogens gekrenkt worden.’ Soortgelijke vermaningen, die altijd met de hartelijkste liefde gepaard gingen, hadden een' onbepaalden invloed op de geaardheid van het meisje, want het vertrouwen, dat zij in hare ouders en lieve grootmoeder, gelijk zij Ernestina noemde, van jongs af stelde, deden haar elk woord met liefde en eerbied hooren, en elke les opvolgen. Schoon zij van tijd tot tijd toch ook struikelde, en de onedele neigingen, die zich niet geheel hadden laten onderdrukken, maar al te veel voedde. Doch haar godsdienstig gevoel, dat reeds in haren vroegsten leeftijd was opgewekt en veredeld, maakte haar vatbaar bij elke struikeling, voor het opregtste berouw, en sterkte haar ook telkens in de beste voornemens tot verbetering. Celesta had haar kind volgens den raad van hare opvoedster, een' raad, die volkomen met haar eigen gevoel instemde, al vroeg godsdienstige denkbeelden ingeboezemd. Eer het nog geregeld denken of spreken kon, had het de handjes leeren te zamenvouwen, en de oogjes leeren sluiten, wanneer het zag, dat de ouders een stil gebed deden; liet het kind zich intusschen hooren, of lachte het onschuldig, dan waren ernstige bestraffende blikken, de voor het kind bedroevende gevolgen hiervan. En zoo ras het vragen kon,

{==56==} {>>pagina-aanduiding<<}
wat de ouders gedurende die stille oogenblikken deden, was het antwoord: wij danken Hem, dien wij niet zonder eerbied mogen noemen, maar die de Almagtige is. Hem, die brood en vruchten doet groeijen, die ons regen en zonneschijn geeft, en ons leven beschermt door zijne goedheid en liefde; en wij bidden Hem verder om zijn' zegen. Liet het kind dan eenig verlangen blijken, om ook te mogen danken en bidden, dan lag men haar eenige weinige woorden in den mond, die zij met kinderlijken eerbied uitsprak. De natuur was het eerste leerboek, waarin de kleine onderwezen werd, bloemen, grashalmen, graanplanten, vruchten, zon, maan en starren, allen waren de veel beteekenende letteren in dat leerboek. ‘Hij, dien wij niet zien kunnen, maar dien wij eerbiedig God noemen,’ zeide Celesta, wanneer zij met de lieve kleine in de vrije natuur rondwandelde, ‘heeft dit alles doen worden, Hij maakte de zon, die ons verwarmt, die ons licht geeft, en den groei van planten en kruiden bevordert. God schiep de maan en de starren, die als het donker is, ons nog verlichten. Hij schiep ook deze aarde, die wij bewonen, en drenkt den grond met regen en dauw, opdat alles zoude kunnen uitspruiten. Door zijne Almagt krijgen de dorre boomen weder bladeren, als het lente wordt. Door zijne liefde en wijsheid worden menschen en dieren gevoed. De verstandigste mensch kan geen regenwolkje doen verschijnen, geen blaadje doen groeijen, dat kan alleen God, die ons allen zoo wél doet.’ Zij getroostte zich dan ook de eenvou-
{==57==} {>>pagina-aanduiding<<}
dige zinnelijke vragen, die het kind haar deed; maar zij zorgde toch altijd, dat het met den diepsten eerbied over het onzigtbaar wezen sprak; en naarmate de vatbaarheid van het kind toenam, trachtte zij de zinnelijke denkbeelden en voorstellingen uit de ziel van hare kleine te doen verdwijnen. ‘God is te verheven,’ sprak zij dan, ‘te onbegrijpelijk, dan dat menschelijke zintuigen Hem 
zouden kunnen bevatten. Wij zien God alleen, in alles wat Hij voortgebragt heeft; want, gelijk wij onze gedachten die wij ook niet zien, niet hooren en niet tasten kunnen, maar die alleen bestaan in het geestelijk gedeelte van den mensch, gelijk wij die gedachten door teekens of letteren uitdrukken en doen verstaan, zoodat anderen in of door die letters onzen geest zien en keren kennen, zoo vertoont zich het Opperwezen, dat zuiver geest is, in alles wat Hij geschapen heeft. Daarin leeren wij zijne Almagt, zijne wijsheid, zijne liefde, ja zijne onbesefbare volmaaktheid kennen.’ Celesta onderwees ook haar kind, zoo ras het daarvoor geschikt was, in het tweede goddelijke leerboek, in den bijbel namelijk, waarin de Schepper der natuur zich nader aan het menschdom heeft geopenbaard, als de eeuwig wijze bestuurder van onze lotgevallen, als de liefderijkste Vader, die in alle nooden voorziet, en die door alles wat gebeurt, ons waar geluk bevordert.
‘In den Bijbel,’ zeide Celesta, ‘komt het Opperwezen onze zwakheid, onze zinnelijkheid te hulpe; want daar zien wij Hem meer duidelijk in Jezus Christus, die een mensch was, maar vol-
{==58==} {>>pagina-aanduiding<<}
komen één met zijnen en onzen Vader, met zijnen en onzen God. In Jezus kennen wij het onbevatbaar volmaakt Opperwezen, dat nameloos weldadig, barmhartig, vergevend, maar ook heilig en onkreukbaar regt beminnend is.’ Theodora vond in haren jeugdigen leeftijd dan ook reeds een waarlijk verheven genoegen, wanneer zij in onze gewijde schriften las. Ja, bij het lezen der Evangelisten en Apostelen, kon zij zich menigwerf in de tijden der omwandeling van Jezus verplaatsen; zij verbeeldde zich dan Hem in den grooten tempel der natuur te hooren, en zij hing met geheel hare kinderlijke ziel aan zijne zegenende lippen. Zij zag Hem, in hare verbeelding, vol liefde het lijden van vrienden en vijanden verzachten, zij zag Hem de kranken vertroostend aanraken of toespreken, en de volkomene gezondheid wedergeven. Zij zag Hem de stommen doen spreken, de dooven het gehoor schenken, zij zag Hem het oog der blinden voor het verblijdend licht openen, en de gestorvenen aan ouders en vrienden hergeven. Dan gloeide het jeugdige hart van het meisje, door de heiligste liefde, en zij aanbad Hem, die leefde om aan allen wel te doen. Diep griefde haar zijn lijden, terwijl het denkbeeld, dat Hij dit alles tot heil der menschen onderging, haar de dankbaarste liefde inboezemde; Maria Magdalena beminde zij vooral, als de teedere, de aandoenlijke vriendin van Jezus, nooit las Theodora hoe die zwakke maar beminnenswaardige vrouw, nog bij het ledig graf van haren goddelijken vriend weende, of ook tranen blonken

{==59==} {>>pagina-aanduiding<<}
in de oogen van het meisje. En wanneer dan de verrezene Jezus, bewogen door de liefde der treurende, ach! der kleingeloovige vriendin, het doordringende woord Maria! uitsprak? dan schitterde aandoenlijke vreugde op het gelaat der jonge lezeres, en met Maria Magdalena zonk zij, zalig door een meer dan menschelijk gevoel, aan de voeten van den verheerlijkten Jezus, dien zij ook haren Meester, haren goddelijken Leeraar noemde. En schoon de boeken der vier onderscheidene levensbeschrijvers van Jezus, of de vier Evangelisten, voor Theodora eene onuitsprekelijke waarde hadden, zoo wel als de handelingen en brieven der Apostelen, zij las toch ook met genoegen, onder het opzigt van hare moeder, de gewijde schriften uit nog vroegere eeuwen, of het Oude Testament. De wording dezer aarde, dat kleine gedeelte van het heelal, deed haar Gods almagt, wijsheid en goedheid bewonderen en aanbidden. De eenvoudige geschiedenis van het eerste menschenpaar, door hare verstandige moeder volgens den aard der schrijf- en spreekwijze des ouden tijds, opgehelderd en toegelicht, was in het oog van Theodora zoo bevallig als eerwaardig. De uitbreiding van het menschelijk geslacht boeide hare aandacht, de verbastering der eenvoudige zuivere zeden bedroefde haar, maar de zorg van het Opperwezen voor het behoud der kennis aan den eenigen waren God, door het afzonderen van eenen volksstam, die meer onmiddellijk door het Opperwezen zelven werd opgevoed, vervulde het lieve meisje met heiligen eerbied voor Gods onbevatbare goedheid en wijsheid.

{==60==} {>>pagina-aanduiding<<}
Zij las de geschiedenis van Abraham, den stamvader ook der Joden, met het diepste ontzag. Dat spreken van God met een' mensch, deed haar menigwerf wenschen, dat zoo iets ook in onze dagen mogt plaats hebben. Doch dan deed hare moeder haar begrijpen, dat zoo iets in de jeugd van het menschdom slechts noodzakelijk was, vooreerst, omdat de goddelijke bevelen toen nog niet beschreven waren, in de tweede plaats, omdat de mensch toen nog niet geschikt was, om meer afgetrokkene denkbeelden te vormen, maar zinnelijk, of op eene wijze, die op de zintuigen werkte, behoorde onderwezen te worden; en eindelijk om den mensch van de nietigheid der afgoden, die nooit onmiddellijk verschenen, onderwezen of spraken, te overtuigen. ‘Al de ongoddelijke voorwerpen,’ zeide Celesta, ‘als beelden, zon, maan, starren, of andere schepselen, die godsdienstig vereerd werden, spraken slechts door bedriegelijke priesters of priesteressen; maar nooit onmiddellijk, nooit verschenen zij zigtbaar, ter hulp, ter bescherming, of ter bemoediging, gelijk de eenige ware God, die uit liefderijke toegevendheid, zijne tegenwoordigheid zoo menigwerf zigtbaar en hoorbaar maakte, om het geloof, of het vertrouwen van zijne godvruchtige kinderen op Hem te vestigen, of te versterken.’
De jonge Theodora vergenoegde zich dan ook met deze toelichtingen harer moeder, en roemde met stillen eerbied Gods vaderlijke wijsheid en liefde. Het eenvoudig herderlijke leven der aartsvaderen streelde op eene bevallige wijze hare verbeelding,

{==61==} {>>pagina-aanduiding<<}
zonder die op eene buitengewone wijze te ontvlammen. Neen, door het lezen van gezonde uitleggingen en reisbeschrijvingen, werd zij met de zeden en gewoonten der volken, die nog in het Oosten bestaan, ja, waarvan nog onderscheidene stammen een omzwervend leven leiden, bekend gemaakt, waardoor zij dan ook de van ouds gewijde geschiedenis beter verstond. Ook leerden Celesta en Ernestina haar vooral opmerken, met welk eene nooit volroemde wijsheid God alles dienstbaar maakte aan zijn eeuwig liefderijk plan, om het geheele menschelijk geslacht, hoe vatbaar ook voor afdwaling en misbruik maken van zedelijke vrijheid, tot deszelfs bestemming, dat is tot het waarachtig geluk te geleiden. Ja, bij het lezen en opmerken, hoe zelfs het kwaad, dat de menschen bedreven, hoe zelfs de schijnbare verwarring door de wijsheid des Eeuwigen bestuurd werd tot bereiking van deze eenige groote bedoeling. Dan riep niet zelden de jeugdige lezeres uit: ‘lieve moeder, hoe groot en hoe goed is God!’ De geschiedenis van jozef, bij voorbeeld, die op zulk eene bedroevende wijze aanving, die zoo veel billijke verontwaardiging tegen zijne afgunstige en onbarmhartige broeders verwekte; maar die eindigde met het behoud van Jakobs geheele geslacht, met de vestiging van den door God afgezonderden volksstam, die in het meest beschaafde land tot een volk moest gevormd worden; deze geschiedenis van jozef werd altijd met nieuw genoegen, bewondering en stichting door Theodora gelezen. De vergevende liefde van jozef roerde haar dan tot weenens toe; en bij het sterfbed van den

{==62==} {>>pagina-aanduiding<<}
zegenenden Jakob eerbiedigde zij den door God verlichten grijsaard, voor wien de donkere toekomst ontsloten scheen. Niet minder bewoog haar de geschiedenis van mozes; en hoe duidelijk zij die ook mogt kennen, nog altijd gevoelde zij den angst der moeder, die haren onnoozelen zuigeling aan zoo veel doodsgevaar moest ter prooi geven. Maar ook nog altijd zegende zij de Egyptische prinses, die zich over het schreijende wichtje ontfermde; en nog altijd juichte zij met de jeugdige mirjam of Maria, die zich aanbood, om eene zoogvrouw voor het bevallige knaapje op te zoeken, en die aan de bekommerde moeder nu niet slechts het blijde berigt bragt, dat de kleine lieveling behouden was; maar ook, dat zij hem nu vrij aan haren boezem konde voeden.
In de wonderdadige verlossing van Israel uit de slavernij van Egypte, leerde Celesta hare dochter Gods vaderlijke liefde en wijsheid vol eerbied opmerken; want immers in al deze wonderen of buitengewone gebeurtenissen moesten niet slechts de nakomelingen van Jakob, maar ook al de volken, die de toen bekende aarde bewoonden, overtuigd worden, dat die God, die door de Israelieten als de eenige ware God werd aangebeden, ook waarlijk de almagtige Schepper en Onderhouder der natuur, wier wetten Hij zelf bepaald had, en wier loop of werking Hij bestuurde, zijn moet. Neen, niet slechts tot heil en onderwijzing der Israelieten viel dit alles voor; maar ook tot heil en onderwijzing der meest afgedwaalde Heidensche volken, waaronder ook door alle tijden heen, aanbidders van den eenigen waren

{==63==} {>>pagina-aanduiding<<}
God, die de Beschermgod der Israelieten was, de dienst der afgoden verzaakten. Ook in het langdurig omzwerven der Israelieten in de woestijn of in schaars bevolkte landstreken, dat Theodora altijd las met de landkaart vóór haar liggende, deed Celesta zoo wel als hare overige onderwijzers, Gods vaderlijke liefde en zorg opmerken. Een door slavernij vernederd volk was toch niet geschikt om een eigen vaderland aan daarin gedrongene volken te ontweldigen en te verdedigen. Even weinig was het geschikt, om in eene geregelde maatschappij, waarin alle leden van elkander afhangen, waarin de wetten elk afzonderlijk beschermen, en te gelijk het algemeene heil bevorderen, te leven. Neen, de lang onderdrukte en daardoor van edele eerzucht en achting voor zich zelven beroofde hoop menschen, moest veredeld, aan orde en wetten gewend, en door ware heldenmoed ontvlamd worden. God, de liefderijke Opvoeder van dit volk, die, volgens zijne volmaakte wijsheid, geene onmiddellijke herschepping van een geheel volk noodig of nuttig keurde, bewerkte deze herschepping door middelen, waarop in het vervolg ook de nakomelingen, zelfs bij de grootste verbastering, konden terug zien. Het omzwervende Israel werd de beschermende tegenwoordigheid van het Opperwezen, zinnelijk vooral, ook gewaar in eene, het leger overschaduwende wolk, des daags, en in eene lichtende kolom als van vuur, des nachts; ja, het werd de tegenwoordigheid van het ontzag vorderende Opperwezen zinnelijk gewaar, toen dat Opperwezen op den in rook gehulden top van den

{==64==} {>>pagina-aanduiding<<}
bevenden berg Sinai, onder donderslagen en vlammende bliksemstralen, aan het geheele volk de wet, wier hoofdsom liefde voor God en den naasten behelst, deed hooren. Neen, zoo vertoonden zich de goden der Egyptenaren nooit aan hunne aanbidders; geene Egyptische of andere Heidensche goden hadden ooit een bewijs gegeven, dat zij in staat waren hunne vereerders op eene bijzondere wijze te beschermen, gelijk de eenige ware God die door Israel aangebeden werd, zijne vereerders beschermd had in Egypte, toen het geheele land door pest, door schadelijk gedierte, door hagel, of sprinkhanen verwoest werd, en alleen de landstreek, waar de slaafsche Hebreën woonden, van al deze rampen bevrijd bleef, ja toen over die landstreek de vrolijk opgaande zon helder bleef schijnen, terwijl haar glans door nacht-zwarte wolken voor het overige Egypte, gedurende drie treurige dagen, op eene schrikwekkende wijze bedekt bleef. Neen, de menigvuldige valsche godheden der Egyptenaren, hadden koning farao met zijne heermagt niet kunnen beveiligen, tegen de zamenvloeijende golven in de roode zee, toen geheel het leger van Israel door den eenigen waren God, den Schepper van hemel, aarde en zee, beschut werd, en veilig over den bodem der zee, als over een gebaand pad, heen trok. Dit treffende bewijs van Gods almagt, vervulde de volken met eerbied en ontzag voor Hem, die over Jakobs nakroost waakte. Alle reisgezelschappen, groot of klein, die door de woestijnen, van de eene vruchtbare streek naar de andere trokken, moesten zich voorzien van spijs en drank,

{==65==} {>>pagina-aanduiding<<}
gedurende de reize, wilden zij niet van honger en brandenden dorst bezwijken. Voor het talrijk Israelitische leger was het niet mogelijk, zich telkens van nieuwen voorraad te voorzien, maar ook dit was onnoodig, want de eenige ware God zorgde, dat elken morgen een voedzame hemeldauw om het leger, tot korrelen gestold, verspreid lag. Het volk had dit voedsel, waaraan zij den naam van Manna gaven, slechts op te zamelen en tot voedzaam en smakelijk brood te bereiden. Smachtte het volk van dorst, bij gebrek van heldere waterbronnen; de almagtige Beschermgod zorgde, dat zelfs uit eene barre rots, eene zuivere waterfontein ontsprong. Beklaagde zich het volk, omdat het zich geene lekkernijen van buitengewoon vleesch kon bereiden; de toegevende vaderlijke Beschermgod, die de winden gebiedt, deed als op derzelver vleugelen scharen van gevogelte, het omzwervende volk te gemoet vliegen. En welk een' invloed moest dit alles niet hebben, ook zelfs op de volken, die Israel vijandig waren? en die het land dat Israels voorvaderen ten eigendom gegeven was, bewoonden. Voorzeker werkte de schrik, dien zij voor Israels God hadden, mede, om hen telkens in den strijd te doen bezwijken. En welligt hebben velen uit die volken ook toen de afgodsdienst verlaten en zich aan den waren God toegewijd, wanneer zij dan ook in de voorregten van Israel deelden. Doch ook niet alleen zorgde het weldoend Opperwezen, voor het levensonderhoud der zwervende Israeliten; neen, ook met namelooze goedheid schikte hij zich, mogen wij ons

{==66==} {>>pagina-aanduiding<<}
zoo eens uitdrukken, naar de menschelijke zwakheid, of neiging tot zinnelijkheid; daarom liet hij door mozes het volk bevelen, om een zigtbaar heiligdom te vervaardigen, prachtig en bij uitnemendheid werkend op de zintuigen. Ja, een heiligdom, bestaande in eene draagbare hut of tent, die geheel aan Gods zigtbare tegenwoordigheid was geheiligd. Eene tent, waarin eene met goud overtogene kist of ark zich bevond, waarin de hoofdsom der zedelijke wet, op twee steenen tafelen, onmiddellijk als met den vinger Gods geschreven, bewaard werd. Welke ark de verbondskist werd genoemd, omdat zij de bewaarplaats was van de beschrevene wet, die tot een getuige diende van de verbindtenis, die tusschen God en het volk bestond; immers zoo lang de Israeliten getrouw bleven aan hunne gedane beloften, om al de geboden der zedelijke wet te willen gehoorzamen; zoo lang zoude ook het namelooze Opperwezen hun Beschermgod blijven, en hun alle aardsche zegeningen doen genieten. Ook liet het Opperwezen door mozes eene plegtige, eene werkzame eerdienst voorschrijven. Eene eerdienst, die door de zinnen op het gevoel werkte, maar die ook te gelijk het diep geroerd gevoel, aan den geest van de ware godsdienst, dat is reinheid van hart en zeden verbond, en het meer opgeklaard verstand bevredigde. Op dit alles leerde de beminnelijke Theodora dagelijks hare aandacht vestigen, en het geschiedkundig gedeelte des Bijbels bezat, volgens hare opgehelderde begrippen, niet minder goddelijke schoonheden, dan een der overige gedeelten. Ja het

{==67==} {>>pagina-aanduiding<<}
oplettend beschouwen van Gods almagt, wijsheid, en liefde in de natuur; eene almagt, die tallooze zonnestelsels in het heelal door alle eeuwen heen draagt; eene almagt, die jaarlijks voor ons, uit doodschijnende boomen, lagchende bloemtuilen, groene loofrijke priëelen, of met smakelijke vruchten beladene getuigen van Gods goedheid, vormt; eene wijsheid, die de orde der dingen zoo heerlijk regelt, en in stand houdt; die alles op zijn' tijd doet te voorschijn komen; die bergen, wouden en wildernissen, uit met vocht bevrachte wolken drenkt; die op de toppen der hoogste bergen door alle eeuwen heen, ijs en sneeuw doet bestaan, om tallooze beken en rivieren, die de dalen doorstroomen, daar uit te doen geboren worden; eene onbevatbare liefde, eindelijk, die alle schepselen, hoe gering in ons oog ook, de vreugd des aanwezens doet genieten; het oplettend beschouwen, zeg ik, van die almagt, wijsheid en liefde, in de zigtbare schepping, was oorzaak, dat de jonge Theodora alles, wat zij in den Bijbel beschreven vond, omtrent het Opperwezen, zoo wel met haar verstand, als met haar hart voor onbetwistbare waarheid hield. Niets toch vond zij in den Bijbel beschreven, dat met de orde der dingen, of met de natuur strijdt. In alles had zij het liefderijk doel der weldoende Godheid leeren opmerken; in de dwalingen, in de misdrijven zelven, die door de gewijde schrijvers zijn opgeteekend, had Theodora afschrikkende voorbeelden en belangrijke waarschuwingen leeren zien, en geheel de verzameling der gewijde boeken, was haar dierbaar geworden. Haar

{==68==} {>>pagina-aanduiding<<}
aangekweekt gevoel voor ware schoonheid, deed haar ook vooral het dichterlijk gedeelte des Bijbels bewonderen. De Oostersche gloed, in de beeldrijke dichtstukken der profeten, en de gezangen van David of andere dichters verspreid, verwarmden haar jeugdig hart, verkwikten haar verstand, en ontvlamden nog hare dankbare liefde voor den Algoede, die boven zoo veel tallooze weldaden ook nog deze onberekenbare weldaad voegde, dat hij geschriften uit de vroegste eeuwen, aanteekeningen van de kindschheid des menschdoms, door zijn' geest of goddelijken invloed, had doen vervaardigen, en door zijne zorgende voorzienigheid zulk eene reeks van eeuwen, waarin wereldheerschappijen ontstonden en wegzonken, bewaard heeft, om ook ons, ja om ook het laatste menschelijke geslacht tot verlichting des verstands, tot versterking in het goede, tot troost in rampspoed, en tot het voeden der zaligste hoop te verstrekken. Nog een kind zijnde, werd haar dagelijks iets, dat nuttig voor haar gekeurd werd, uit den Bijbel voorgelezen; in lateren tijd deed zij dat zelve. Onderscheidene spreuken vol levenswijsheid, waren al vroeg in haar geheugen geprent, ook onderscheidene gedeelten van gewijde dichtstukken, die tot verheerlijking van Gods grootheid en liefde aanleiding gaven, werden al vroeg met waardigheid en gevoel door het lieve meisje uitgesproken, want de verstandige Celesta begreep, dat het geheugen zoowel als andere zielsvermogens, zouden die de behoorlijke sterkte verkrijgen, niet minder oefening noodig hadden, dan de vermogens van het ligchaam.

{==69==} {>>pagina-aanduiding<<}

Wel ver dus van het geheugen af te matten, gewendde zij toch haar kind aan het zorgvuldig bewaren van verschillende indrukken, ja aan het bewaren van schatten, die in lateren leeftijd nog nut en vermaak schenken. Hoe menig grijsaard toch verlustigt zich met hetgeen hij in zijne jeugd leerde? hoe menigwerf is hem nog in den laten avond zijns levens, eene leerrijke, eene opwekkende spreuk uit den Bijbel, die hem als uit het voorledene, toen hij die las en van buiten leerde, invalt, nu eene herbloeijende bloem op zijn eenzaam pad, die hem verblijdt; hoe menigwerf bemoedigt hem, wanneer zijne oogen reeds verdonkerd zijn, of in slapelooze nachten, eene vertroostende belofte, die hij als knaap of jongeling in zijn geheugen prentte. Wat zeg ik, hoe menigwerf wordt nog de stervende verkwikt, door eene hem invallende bijbelplaats, of door het gedeelte van een gezang, dat uit zijn geheugen als verrijst, dat van zijne verstijvende lippen vloeit, en zijne ontkluisterde ziel in het betere leven overvoert.
Theodora's leeslust was nooit in hare kindschheid of jeugdigen leeftijd, door eene al te sterke prikkeling, die het lezen van onnatuurlijke vertellingen, roovergeschiedenissen of soortgelijke smaakoverspannende geschriften veroorzaakt, bedorven. Neen, Celesta had haar kind gezond zielevoedsel toegediend, zij gaf het de beste geschriften voor kinderen in handen, zoo als korte levensbeschrijvingen van vaderlandsche braven, uit beide geslachten, schetsen uit de vaderlandsche geschiedenis, beginselen

{==70==} {>>pagina-aanduiding<<}
van natuurkunde, gumal en lina, enz. In lateren tijd en vooral bij het onderwijzen in de aardrijkskunde las het lieve meisje ook de geschiedenis van andere volken, vooral bevielen haar die van Grieken en Romeinen, ja zelfs meer wijsgeerige geschriften, in een' zuiveren stijl geschreven, streelden den smaak van Theodora. De voornaamste vaderlandsche dichters waren hare lievelingen, en haar welgeoefend oordeel wist al vroeg valsch vernuft van echte dichterlijke schoonheden, op de keurigste wijze te onderscheiden. Het spreekt van zelf, dat Theodora ook met de beste voor haren leeftijd geschikte godsdienstige geschriften van nabij bekend was; zij las die altijd met toenemend genoegen; de Bijbel voor de jeugd door onzen grooten van der palm, was Theodora's handboek. De Uren aan de godsdienst gewijd, door den waardigen leeraar roll vertaald, schonken haar menig waarlijk gelukkig uur. De gronden van de Christelijke godsdienst waren haar op de verstandigste wijze al vroeg aangetoond. De verstandige moeder, zoo wel als de waardige leeraar, die haar onderwees, maakten er vooral hun werk van, om de leer van Jezus, zoo als die eenvoudig in het Evangelium en in de brieven der apostelen, afgescheiden van alle menschelijke stelsels en bijvoegsels, gepredikt wordt, door haar verstand en hart te doen omhelzen. Theodora geloofde dan ook in den eenigen waren God, die de volmaaktheid zelve is, en in Jezus Christus, dien Hij tot ons heil in de wereld gezonden heeft. Ja, zij geloofde, dat Jezus Christus uit liefde voor het menschdom

{==71==} {>>pagina-aanduiding<<}
het zwaarste lijden had ondergaan, dat zijn sterven aan het kruis den schrik voor den dood had weggenomen, en dat God, zijn en onze Vader, door Hem op te wekken, geheel het menschelijke geslacht overtuigd had, dat door de zegepraal van Jezus over alle verzoeking, zelfs over den vreesselijken angst voor duldelooze marteling, afgrijselijke bespotting, en den smadelijksten dood, ja dat de onderwerping en gehoorzaamheid van Jezus, de geheele menschelijke natuur in hare oorspronkelijke waarde en regten hersteld had. Theodora geloofde met geheel hare ziel, dat de opstanding en verheerlijking van Jezus, het onderpand is van onze eindeloos toenemende zaligheid, voor zoo ver wij de vergeving van alle zonden, die allen berouw hebbenden wordt aangeboden, met een blijmoedig vertrouwen aannemen. Zij geloofde, dat werkdadige liefde, de geest van God, de geest van Jezus en van geheel het Christendom is. Geloof toch en liefde, en de daarop gegronde hoop, om ook in het hoogere leven aan een eindeloos toenemend geluk te kunnen gelooven, en op de volmaaktste, de uitgebreidste wijze alles, wat rein en goed is, lief te hebben, dit was Theodora geleerd als het wezen van het ware Christendom te beschouwen. Achttien jaren oud zijnde, beleed zij dit openlijk, en haar geliefde leeraar, de trouwhartige vriend van hare grootmoeder, moeder, en ook van haar, verklaarde openlijk, Theodora eene deelgenoot te zijn van Jezus koningrijk, een lid van zijne gemeente, en tot een blijk, dat zij onderwezen was volgens Jezus

{==72==} {>>pagina-aanduiding<<}
bevel, dat zij met haar hart en verstand geloofde, dat de gekruiste en gestorvene Jezus ook hare zwakheden en zonden wilde vergeven, werd zij met het doopwater besprengd, en aan de gezuiverde eerdienst, die zwakke stervelingen den Allerhoogste toebrengen, gewijd.
Plegtig werd deze dag als een der gewigtigste dagen van Theodora's leven gevierd. Zij was in de gemeente, die eenstemmig Jezus als de Zaligmaker der wereld met dankende liefde erkent, die in Hem den onzienlijken God als de liefderijke Vader der menschen in geest en waarheid aanbidt, als eene zuster aangenomen. Zij had zich voor het oog van God en de gemeente verbonden, om volgens de leer van Jezus, God en al hare natuurgenooten lief te hebben, met verstand en hart, ja zij had zich verbonden, om aan die reine leer getrouw te blijven, alle kwade neigingen te bestrijden, en alle Christelijke pligten te vervullen. Met onbeschrijfbare aandoeningen werd de zoo hartelijk geliefde dochter door hare ouders omhelsd, en gezegend. De groote schoone gedachte, dat een kind, hetwelk zij van God hadden afgebeden, dat hun in eenen geheel hulpeloozen staat, geheel onbewust van deszelfs eigen aanwezen, ter opvoeding was toevertrouwd, dat nu dit kind, zoo veel jaren met de teederste liefde verzorgd, het rijk van Jezus op aarde openlijk was ingelijfd; ja dat dit kind, eenmaal zoo geheel zonder eenige kennis, nu met heerlijk ontwikkelde zielsvermogens, met kennis aan den eenigen waren God, en aan Jezus Christus,

{==73==} {>>pagina-aanduiding<<}
dien Hij tot heil der menschen in de wereld gezonden heeft, nu met een hart vol liefde voor alles, wat zedelijk goed, rein en schoon is, zich aan de eerdienst des Eeuwigen, zoo uit vrije keuze verbonden was, deze groote schoone gedachte verspreidde in de ziel der ouders, eenen meer dan menschelijken wellust. Zij omhelsden de geliefde nu niet slechts als dochter, maar ook als eene zuster, gelijk met hen in het rijk van Jezus, gelijk met hen in alle voorregten, en in verhevene menschenwaarde. Ook de godvruchtige Ernestina weende door blijde ontroering, zij zegende de jonge Christin, en de dag der vreugd werd aan de reinste dankbaarheid geheiligd.
Niet minder plegtig was voor het gezin de blijde feestdag, toen Theodora met hare moeder en grootmoeder, de gedachtenismaaltijd van Jezus dood en menschenliefde had bijgewoond en genoten. Theodora gevoelde nu haar onwaardeerbaar geluk als Christin; het brood en de wijn waren voor haar de zigtbare onderpanden van de eeuwig blijvende liefde des verheerlijkten verlossers, de zigtbare onderpanden van het aan haar geschonken regt op eindelooze zaligheid, ja ook van haar deelgenootschap aan de heerlijkheid, waartoe haar goddelijke broeder en Heer in den hemel verheven is. Ook haar gevoelvol hart klopte van liefde voor al de belijders van Jezus leer, die zij allen als hare broeders en zusters door één geloof en door ééne hoop, als door onverbreekbare banden vereenigd, beschouwde. En Reinhart en Celesta, zagen de gewigtige, maar schoone taak der opvoeding voltooid.

{==74==} {>>pagina-aanduiding<<}

Theodora had niet slechts het duidelijk, het eenvoudig Evangelium van Jezus, waarop ons geloof zoo onwankelbaar gegrond moet zijn, leeren kennen en verstaan; maar men had ook het doordenkend, en onderzoeklievend meisje bekend gemaakt, met menschelijke leerstellingen, waardoor verschillende kerkgenootschappen zich van elkander onderscheiden. Dit moge aan velen onnoodig schijnen, doch in den tijd dien wij sinds eenige jaren beleven, geloofden de ouders van Theodora zoo wel als hun vriend, de brave leeraar De Moor, zulks wel degelijk noodzakelijk; vooral dan, wanneer de onderwezene bestemd schijnt, om in een' uitgebreiden kring met lieden uit verschillende kerkgenootschappen te verkeeren. Spitsvindige redeneringen toch, dit leert ons de ondervinding, brengen zelfs het geoefend verstand wel eens in verwarring, vooral dan, wanneer juist dat wat de drogredenaar bewijzen wil, zijn' hoorder of zijne hoorderen onbekend is. De opvoeders van Theodora volgden om die reden de les van Paulus, onderzoekt alle dingen en behoudt: het goede. Theodora kende dan ook bij voorbeeld, al de leerstelsels van het pausgezinde genootschap volkomen; zij kende al het strijdige daarvan met de leer van Jezus en zijne Apostelen; al het strijdige met het gezond verstand; maar dit alles deed hare liefde voor de onwetend dwalenden niet verflaauwen, schoon zij de list van meer schranderen, die uit afschuwelijk eigenbelang de onkunde en domheid onder de menigte voortkweekten, met geheel hare ziel verachtte. Ook van de overige Christen - genootschappen kende

{==75==} {>>pagina-aanduiding<<}
Theodora meest alles wat menschen volgens hunne begrippen hebben vastgesteld. Zij omhelsde daarvan wat op Jezus leer scheen gegrond, en wat met de rede, die door de Christelijke godsdienst verlicht is, niet strijdt. Alles wat met de namelooze volmaaktheid van het Opperwezen instemt, en dus ook in Jezus leer begrepen is, geloofde Theodora. Al het overige hield zij voor vaststellingen van menschen, die aan dwalingen en misverstand onderhevig zijn. Vooral dan, wanneer zij buiten de grenzen der zinnelijke wereld iets meenen te kunnen vaststellen.
Theodora's geloof was dus voor wankelen beveiligd, en, schoon zij nimmer als verdedigster daarvan dacht op te treden, zoude zij het zich tot eenen pligt gerekend hebben, wanneer haar echt Christelijk geloof wierd aangevallen, met wapenen, die het Evangelium en de verhelderde rede haar aan de hand gaven, die aanvallen af te weren.
Maar heb ik de jonge Theodora voor mijne lezeressen als Christin geschetst; ik moet haar ook nog in andere opzigten nader doen kennen. Uit hare al vroeg verkregene kennis aan Gods goedheid en liefde, op de geheele aarde zoo duidelijk zigtbaar, vloeide natuurlijk ook hare kinderlijke dankbaarheid voort, niet slechts voor elk genot des levens, maar ook voor de gezegende plek gronds, waarop zij geboren werd, of, liefde voor haar vaderland, dat men haar in al deszelfs waarde had leeren kennen; zij beminde het om de voorregten, die zij daarin genoot, om de brave voorvaderen, wier onwankelbare trouw, heldenmoed, en godsvrucht haar zoo

{==76==} {>>pagina-aanduiding<<}
levendig in de geschiedenis waren voor oogen gesteld, en zij beminde het uit eene natuurlijke edele neiging, om zich aan de tooneelen harer schuldelooze jeugd, ja om zich aan alles, wat haar het dierbaarst was vast te hechten. Vaderlandsliefde toch behoort onder de schoonste trekken der onbedorvene nienschelijke natuur! Heerlijk schitterde die trek in ons goddelijk voorbeeld, in Jezus, die de leden der verbasterde natie, waartoe hij als mensch behoorde, als dwalende schapen vol liefde wilde opzoeken en te regt brengen. Ja heerlijk schitterde die trek der reine menschelijke natuur in Jezus, toen Hij den ondergang van zijn vaderland, bij het naderen van deszelfs hoofdstad beweende. De in de aardrijkskunde geoefende Theodora kende het goede en schoone van andere landstreken en werelddeelen, ook verlangde zij wel eens om zoo veel mogelijk daarvan te mogen zien; doch Nederland, de schepping van haar voorgeslacht, het tooneel van godsdienst en vrijheidsliefde, het heiligdom van schoone kunsten en nuttige wetenschappen; Neder land, waar zij de eerste levensvreugd smaakte, waar zij de eerste blijken van ontfermende liefde had ontvangen; Nederland, waar opregtheid, openhartigheid en goede trouw nog even ver verwijderd van onbeschaafde lompheid, als van tot veinzerij toe verfijnde beschaafdheid zetelen; Nederland, was haar boven alles dierbaar. Doch men hoore het beminnelijke meisje zelve, in den volgenden brief aan eene harer vriendinnen geschreven, nadat zij met hare ouders en nog eenige vrienden van eene reis langs den Rijn tot in Zwitserland, terug was gekeerd. Ik wil dien brief,

{==77==} {>>pagina-aanduiding<<}
hoe uitgebreid die ook zijn moge, hier woordelijk mededeelen.

Lieve Sophia!

De tijd, tot onze reize bestemd, dien ik met zoo veel ongeduld, gedurende een geheel jaar te gemoet zag, is dan weder voorbij; ach! ja voorbij, met al de onbeschrijfbare genoegens, die ik gesmaakt heb. Maar neen, dat laatste is onwaar, de genoegens, die ik gesmaakt heb, zijn niet voorbij, zij worden in mijn geheugen nog frisch en levendig bewaard, en zoo menigwerf ik mij daarmede wil verlustigen, kleurt mijne gedienstige verbeelding die weder zoo schoon bijna, als toen ik die eerst genoot. Nu een paar dagen geleden, betraden wij weder den vaderlandschen grond, en lieve Sophie! ik kan u heilig verzekeren, dat ik met welgevallen, (neen dat is het regte woord niet) dat ik met hartelijke toegenegenheid, de Nederlandsche velden, weiden, bosschen, steden en dorpen wederzag. Gaarne ware ik nog eenige weken langer op reis geweest, en hadde dus ook gaarne nog meer landstreken bezocht; doch mijn lieve vader kon zijne ambtsbezigheden niet langer door een' ander laten waarnemen, en pligtbetrachting gaat boven verlustiging, niet waar? ook ben ik hartelijk dankbaar, voor het vermaak, dat mijne ouders mij verschaft hebben. Duizend en duizend meisjes, zelfs van mijnen stand, moeten dat missen; ook behooren soortgelijke reizen, in den grond beschouwd, niet noodzakelijk tot onze opvoeding of tot ons geluk, zegt mijne verstandige grootmoeder, schoon zij het zien van Gods heerlijke schepping, ook in

{==78==} {>>pagina-aanduiding<<}
andere gewesten, onder de voortreffelijkste genietingen van den mensch rekent. Doch die waardige vrouw roemt de Goddelijke wijsheid ook daarin, dat de trek om te reizen minder algemeen eigen is aan het vrouwelijke geslacht, dan aan de andere helft van het menschdom, die meer sterkte bezit, die meer gehard is tegen vermoeijing, en minder voor gevaren vreest. Welk eene wanorde (zegt zij) zoude het niet veroorzaken, wanneer meisjes, vrouwen en moeders altijd met vurigen drift haakten, om verre reizen te doen; zoo als het nu is, kost het maar weinig, om die drift, wanneer die al eens ontwaakt, te beteugelen. Het meisje, dat nog vrij van alle verbindtenissen leeft, zoude toch niet gaarne in vreemde landen reizen, zonder een' mannelijken bloedverwant, aan wien zij zich veilig kon toevertrouwen. Doch de gehuwde vrouw, kan volstrekt niet welvoegelijk zonder haren echtgenoot reizen, en gevoelt zich ook aan de vervulling van hare huisselijke pligten verbonden, terwijl de moeder door de natuur zelve met de teederste banden aan het hulpbehoevende kroost gehecht is. Intusschen telt mijne lieve grootmoeder de gelegenheid om te kunnen reizen, gelijk ik die nu had, onder de dierbaarste genietingen des levens. En waarlijk, vriendin! dat is het ook. Ik heb een dagverhaal van mijne reis gehouden; doch dat is nog niet in orde overgeschreven, in het vervolg zend ik het u. Voorloopig moet ik u toch het een en ander zeggen; vooreerst dan, dat het varen, vooral met de stoomboot, op den Rijn allerbekoorlijkst is. De oevers van die rivier leveren verrukkende uitzigten

{==79==} {>>pagina-aanduiding<<}
op; nu eens bloeijende dorpen en steden, vruchtbare bouwlanden, waarover de, toen wij daar waren juist rijpe, graanhalmen als eene gouden zee golfden, of uitgestrekte bosschen; dan weder hooge rotsen, digt met wijnranken begroeid, of om derzelver oudheid eerwaardige bouwvallen, die met bemoste muren en half gegruisde torens, luid boven het graf der eeuwen, de vergankelijkheid ook van het reuzenwerk der menschen prediken. En tusschen al deze verrassende tooneelen aan de oevers, zweefden wij op het water met de voortsnellende stoomboot, terwijl de opgestegen rook, als eene zwarte vlag, die door den glans der middagzon verguld, of door de volle maan des nachts verzilverd scheen, woei en zich om den dampenden mast kronkelde. Het gezelschap tot Frankfort, bestond uit eene mengeling van verschillende natiën; Nederlanders, Duitschers, Engelschen, Franschen, zelfs Italianen en een paar jonge Grieken, die op eene der Duitsche hoogescholen studeren, bevonden zich daar met ons. De beide jonge Grieken, schenen aan al hunne overige reisgenooten belangstelling in te boezemen; ik beschouwde hen met eene soort van eerbied en deelneming. Dit dacht ik, zijn toch afstammelingen van een volk, dat door vrijheid en vaderlandsliefde van ouds uitmuntte; een volk, waaronder kunsten en wetenschappen zoo heerlijk bloeiden, toen het overige gedeelte van Europa, nog door woeste barbaren bewoond werd. Een volk, waaronder wijsheidminnaars, gelijk Socrates en Plato, de kennis aan den waren God zoo nabij kwamen. Een volk waar-
{==80==} {>>pagina-aanduiding<<}
onder Homerus en Hesiodus, met eene onbeschrijfbare geestkracht, hunne poëtische denkbeelden deden overvloeijen in gezangen, die nog voor elk, wie het ware schoone bemint, zoo welluidend galmen; een volk eindelijk, waaronder een Phidias, en Praxiteles, door hun gevoel en 
verbeeldingskracht, het marmer bezielden en tot hemelsche Goden schiepen. Lieve Sophie! vindt gij niet, dat deze jonge Grieken, nu nog eene soort van geestvervoering in mij verwekken? Ja ik wil het wel bekennen, ik denk nimmer aan de oude Grieken zonder een gevoel, dat ik naauwelijks weet uit te drukken; en nu de nakomelingen van dat heldenvolk zich der slavernij trachten te ontworstelen, en zoo duidelijk toonen, dat zij van hunne voorvaderen niet geheel ontaard zijn, nu zijn ook deze voor mij hoogst belangrijk. Want behalve dat ik altijd in echte overblijfsels der oudheid iets meen te zien, dat uit de verstorven eeuwen nog tot mij spreekt, behalve dat, zeg ik, is de echte nakomeling van een eerwaardig geslacht, voor mij even als een schuldeisscher, die zijn' wettig' eigendom vordert; immers de eer en de achting, die zich de vaderen door hunne deugd en edele daden hebben verworven, beschouw ik als het voortreffelijkste erfgoed der niet ontaarde kinderen. Doch het spreekt van zelve, dat indien deze hun erfgoed door een schandelijk gedrag verbeurd hebben, zij op vereering en achting ook geen regt meer hebben. Eer en achting door de vaderen verdiend, bezitten voor mij oneindig meer waarde dan wapenschilden en hoogklinkende namen, waardoor zooveel

{==81==} {>>pagina-aanduiding<<}
beuzelachtige Adamskinderen, zich van hunne broederen zoeken te onderscheiden. Neen, voor die adellijke namen en wapens gevoel ik geene schaduw van eerbied, zij hebben integendeel voor mij iets bespottelijks; wat weten wij het toch, of die adellijke jonkheer van...., of die adellijke freule van...., die wel eens veel dommer en onkundiger zijn, dan de knecht of het kamermeisje, die hem, of haar bedienen; ja, menigwerf met hun adellijk hoofd, en met hunne handen oneindig minder nuttig zijn in de maatschappij, dan de eenvoudige schoenmaker of veehoeder, dien zij naauwelijks in hunne tegenwoordigheid kunnen dulden; wie weet (zeg ik) of die jonkheer en freule niet afstamden van een' voorvader, die door woeste rooverrjen, of door het vermoorden van een of ander opperhoofd eener andere roofbende, zijne verhessing tot den adelstand heeft verworven; doch gelijk ik zeide, des te eerwaardiger zijn mij de waarlijk edele nakomelingen van waarlijk edele voorvaderen. Met eerbied bemin ik onzen gezegenden Koning Willem; niet alleen om zijne standvastige deugd, zijne wijsheid, zijne godsvrucht, en vaderlijke volksliefde; maar ook omdat hij tot het geslacht van den grondlegger der Nederlandsche vrijheid, van onzen moedigen, regtvaardigen en wijzen prins Willem I behoort. Kende ik een' echten afstammeling van den roem onzer oude zeehelden, van M. de Ruiter, en ware hij zijne voorvaderen waardig gebleven, of, kende ik zulk een' echten zoon van hugo de groot, of van andere waarlijk edele menschen, geloof mij, vriendin! ik zoude dien met dankbaarheid vereeren, al ware hij

{==82==} {>>pagina-aanduiding<<}
dan ook een geringe daglooner. Ja nu dit onderwerp ook, onder het schrijven aan u, mijn' brief is ingeslopen, moet ik er nog bijvoegen, dat ik de Joodsche natie, die daar zoo geheel op zich zelve onvermengd onder alle volken rondwandelt, altijd met eene soort van heilige bewondering, zoude ik haast zeggen, beschouw. Hoe veel volksstammen zijn niet als in elkander weggesmolten. Ja alleen, om maar eens ons vaderland te noemen, wie kan hier op goede gronden getuigen, ik stam af van de Batavieren? of van de Franken? of van de Noormannen? de Joden intusschen, schoon van een veel ouder geslacht, kunnen op gewisse gronden zeggen: de twaalf zonen van Jakob waren onze stamvaders. Dit is dan ook de reden waarom ik, bij het ontmoeten van een' braven, eerlijken, godsdienstigen jood, altijd met een' stillen eerbied denk: mensch! gij behoort tot den oudsten adel; gij zijt een echten zoon van den grooten herdervorst Abraham, aan wien geen aardsche koning, maar de Heer der geheele aarde, gansch Palestina als een aanzienlijk, als een adellijk erfgoed voor zijne nakomelingen heeft geschonken. Naast de Joden plaats ik, wat oudheid en onvermengdheid betreft, de Grieken. Die kinderen van Aristides, van Epaminondas, van Leonidas en van duizend andere beroemde mannen der oudheid, hebben, voor zoo ver zij edel denken en handelen, ook nog het hoogste regt op de eer en de achting, die hun voorgeslacht heest verworven. En zoo kom ik dan, na een' vrij grooten uitstap gedaan te hebben, weder op de stoomboot, tusschen Keulen en Frankfort, bij de Grieksche jongelingen te huis.
Ik meende in hen de kenmerken der milde lucht-
{==83==} {>>pagina-aanduiding<<}
streek, waarin zij opgevoed zijn, eene luchtstreek voor menschelijke schoonheid zoo gunstig, duidelijk te zien. Ook dacht mij, dat de in hun vaderland herborene vrijheid, over hun gelaat en hunne houding heldenmoed en menschenwaarde had geademd. Mijn vader sprak met hen in het Hoogduitsch, dat zij, benevens het Fransch en het Latijn, vrij goed volgens de gronden geleerd hadden; hunne antwoorden waren kort maar minzaam. Een edel vuur schitterde in hunne oogen, wanneer zij Griekenland noemden; de oudste van hun beiden, dien ik zoo twee- of drie en twintig jaren oud denk te zijn, was meestal afgetrokken; over zijn mannelijk schoon gelaat zweefde eene wolk van droefgeestigheid, en boven zijne groote zwarte wenkbraauwen scheen een edele ernst, een veel beteekenend plan uit te broeden.
Een achtingwaardige Duitscher, (ik geloof een hoogleeraar, die de reisgenoot der beiden Grieken was,) verhaalde ons, toen zijne jonge vrienden zich naar beneden begeven hadden, en wij den schoonen zomeravond op het dek genoten, de geschiedenis dezer jongelingen, die ik u zoo kort mogelijk wil mededeelen. Zij waren broeders, en behoorden tot een oud aanzienlijk geslacht. Attika was hun geboortegrond. De vader der jongelingen had zich reeds in het eerste jaar des opstands bij de helden, die de slaafsche ketenen poogden te verbreken, gevoegd. Lang hadden hem de Turksche dwingelanden gedrukt en gesard, zij hadden meer dan eenmaal de voortbrengselen van zijn landgoed weggeroofd. Een dier monsters, die jaarlijksche schattingen kwamen inzamelen, had, toen de man op

{==84==} {>>pagina-aanduiding<<}
dat oogenblik de asgeperste som niet betalen kon, zijn' jongsten zoon, een' knaap van elf jaren, in slavernij weggevoerd, en hem gedreigd ook zijne vrouw en overige kinderen, bij eene volgende inzameling, voor zijne oogen schandelijk te mishandelen, en gekluisterd als slaven te verkoopen. Doch deze bedreigingen werden door den verontwaardigden Alexander, dit was de naam van den getergden Griek, verijdeld. Hij verkocht zijn landgoed, bragt zijne vrouw en zijn kroost bij een' zijner bloedverwanten op Kandia, en streed met leeuwenmoed onder de vanen der vrijheid. Alexander was een der helden, die met Marco Bozaris in den roemvolsten middernacht tot bij de tent van het Turksche legerhoofd doordrongen, en een aantal moordzieke vijanden voor den heldenmoed der Grieksche Christenen deden zwichten. Alexander streed nog aan de zijde van marco bozaris, toen deze door een' slaafschen verrader doodelijk gewond werd. Alexander zwoer met een' duren eed den dood van zijn' heldhaftigen vriend, dien hij met zijne armen omving, te zullen wreken. Hij hielp den stervenden held op eene veilige plaats bij de zijnen brengen, en heeft honderdvoudig zijn' eed vervuld, tot hij eindelijk onder de puinhoopen van Missolonghi ook den dood der helden stierf. Troosteloos beweende zijne weduwe, met hare zeven kinderen, den dood van den gevallen vrijheidsvriend. Alexis, de oudste zoon, was door de teederste liefde met de schoone Rosalia vereenigd, dat meisje was als een jong hulpeloos weeskind, in het huis van Alexander en Aspasia opgevoed, en als de aan-
{==85==} {>>pagina-aanduiding<<}
staande echtgenoot van Alexis reeds door de beide ouders gezegend, ja als eene geliefde schoondochter had Alexander ook haar naar Kandia 
gebragt, en daar vaarwel gezegd. Doch hij had zijne gade bij zijn scheiden doen beloven, zijne beide zonen, Alexis en Eutychus, naar Duitschland te zullen zenden, om op eene der voornaamste hoogescholen hunne reeds begonnene letteroefeningen voort te zetten; opdat zij, van bijgeloof en vooroordeelen bevrijd, als verlichte Christenen zouden terugkeeren, om hun vaderland te helpen vrijstrijden. Aspasia handelde getrouw aan deze belofte, en de bloedverwant bij wien zij zich bevond, was haar daarin behulpzaam. Hij vond de beste gelegenheid, daar hij een' uitgebreiden handel dreef, om de jongelingen met brieven van aanbeveling naar Duitschland, en wel naar Göttingen te zenden. Daar ontvingen zij het treurige berigt, dat hun dappere vader voor vrijheid en vaderland zijn leven had opgeofferd. ‘Wij zullen zijne heldhaftige voetstappen drukken,’ (zeide Alexis weenende,) ‘de laatste druppel van het bloed, dat door mijne aderen vloeit, is Griekenland geheiligd.’ Zijn broeder viel hem aan de borst, ‘ja gewis!’ (riep hij uit,) ‘de grond die het bloed van onzen dierbaren vader moest verzwelgen, is ons heilig, wij willen dien aan de dwingelanden ontrukken.’ Beiden maakten zij voortreffelijke vorderingen op de hoogeschool, doch na twee jaren daar vertoefd te hebben, scheen de gezondheid van Eutychus door een al te hevig verlangen naar zijn vaderland en naar zijne familie, van dag tot dag weg te kwijnen. Het ijverig voortzetten van zijne letter-
{==86==} {>>pagina-aanduiding<<}
oefeningen werd hoogst schadelijk voor hem geacht, en de kundigste geneesheeren rieden eenstemmig, dat de jongeling voor eenigen tijd naar Griekenland zoude terugkeeren. Hiertoe werd besloten, en Alexis wilde zijn' broeder vergezellen, en dan spoedig wederkomen. 
Eene gunstige gelegenheid bood zich aan, de jonge Grieken vertrokken met een schip van Triest, kwamen gelukkig in Attika, werwaarts de weduwe van Alexander, met hare vijs dochters en Rosalia, weder vertrokken was, om, ware het mogelijk, nog iets van hare bezittingen te redden. Doch lieve Sophia! wat de Duitsche hoogleeraar ons verder verhaalde, kan ik u niet zonder afgrijzen en zielesmart schrijven. Ik zal beproeven of ik dit morgen doen kan, heden roept de tijd, om voor mijne lieve moeder de huishouding te bezorgen. Ik zal dezen grooten maar toch slechts half afgeschrevenen brief toch maar verzenden, dan weet gij voor het minst dat ik weder de vaderlandsche lucht met u inadem. Vaarwel, mijne beste! morgen geef ik u met de schrijfpen weder een bezoek; altijd ben ik uwe liefhebbende

Theodora.

Vervolg van den vorigen brief.

Met een' hartelijken morgengroet aan u, lieve Sophia! neem ik de pen weder op. Het is nog heel vroeg, welligt slaapt gij nog; schoon de tijd, dien gij daaraan verkwist, nu de stilte des nachts voorbij is, zich dan ook zeker wreekt, door u met een heerleger van droombeelden te bostormen. Maar neen, vergeef

{==87==} {>>pagina-aanduiding<<}
het mij, lieve Sophia! ik weet dat gij even als ik, de bekoorlijke morgenuren niet ongenoten in het niet laat wegzinken. Uwe verstandige moeder heeft, zoo wel als de mijne, u het leven, dat zoo vlugtig voorbij snelt, en dat ons als een kostbare schat, waarvan wij eenmaal rekenschap moeten geven, toevertrouwd is, te hoog leeren waarderen, om het noodeloos te verslagen. Ook voor u staat de gouden spreuk: werkt terwijl het dag is, met elken lichtstraal duidelijk geschreven. Welnu dan, in mijne verbeelding zie ik u ook reeds bezig aan iets, dat u tot nut verstrekt, of u zedelijke verlustiging schenkt. Voor het laatste bestem ik vooral de vroege morgenuren. Na dat ik mijne stille godsdienstoefening met een blijmoedig dankend hart heb verrigt, neem ik doorgaans iets bij de hand, dat niet onmiddellijk tot het vervullen van huisselijke pligten behoort. Ik neem, bij voorbeeld, de teekenpen of het penseel in de hand, en tracht mijn gevoel voor het zielverteederend schoon der natuur, voor zoo ver mij dat mogelijk is, met krijt of verwen uit te drukken. Op een' anderen tijd voldoe ik mijn' leeslust, neem een' van onze beste schrijvers of dichters, dat is te zeggen den geest dier menschen, die in hunne gedrukte bladen spreekt, met mij naar den tuin, waar bloemen en vruchten mij tegenlagchen, en morgenkoeltjes met wolken van geur bevracht, mij omwaaijen, of naar gindschen beplanten heuvel, van waar ik het uitzigt heb over velden, weiden en dorpen, die als in eene zee van verzilverde morgendampen zwemmen; en waaruit het gezang der vrolijke landlieden, gemengd met het vreugd uitdrukkende geblaat en gebulk van

{==88==} {>>pagina-aanduiding<<}
grazende schapen en runderen, oprijst; terwijl tallooze vogelen, boven mij, de lucht door hun veeltoonig lied doen weergalmen. Wat zegt gij, vriendin! begint mijn geschrijf niet een regt dichterlijk aanzien te krijgen? maar in waarheid, dit kan bijna niet anders, want ik heb heden zulk een bekoorlijk plekje gekozen, en de geheele natuur die mij omringt, is zoo poëtisch, dat gevoel en verbeelding, al waren die ook in een' ijskouden slaap gezonken, zouden moeten ontwaken en ontvlammen.
Maar laat ik, bij al het bovenstaande, u ook nog in eenvoudig proza zeggen, dat ik mijne vriendschappelijke briefwisseling, die ik onder mijne zedelijke verlustigingen tel, ook tot het werk in mijne vroege morgenuren bestemd heb. Nu en dan wordt ook wel eens het een of ander handwerkje, dat tot sieraad voor onze kleeding verstrekt, of kunst en smaak moet ten toon spreiden, door mij in den lieven morgenstond met vlijt verrigt. En vordert dan eindelijk de goede orde, dat ik mij in onzen kleinen huisselijken kring begeve, o dan vangen weder nieuwe vrolijke feesturen voor mij aan. Met een' blijden morgenkus omhels ik mijne dierbare ouders, en mijne hartelijk geliefde en altijd opgeruimde grootmoeder, die in hare klimmende jaren nog op het vol genot des levens roemt, en op wier lieftallig en toch eerwaardig gelaat de lach der jeugdige vrolijkheid, en de zalige zielevrede, door de wijsheid der ondervinding als overschaduwd, op de beminnelijkste wijze uitgedrukt is. Waarlijk Sophia! het ouderlijke huis is voor mij een heiligdom der onschuldige vreugde. Doch ik moet

{==89==} {>>pagina-aanduiding<<}
mijn verhaal, waarvan ik gisteren met zoo veel ontroering afstapte, en dat zich nu toch eenmaal in mijn' brief heeft weten in te dringen, vervolgen. Alles wat mij heden omringt, is geheel strijdig met hetgeen ik u schrijven moet; de natuur is zoo kalm, zoo gestemd tot schuldelooze vreugd! Ik zit, moet gij weten, met mijn schrijfkistje op mijn' schoot, onder die twee hooge acaciaboomen voor den grooten koepel; zij staan in vollen bloei, en elk morgenkoeltje, dat als de geest der schepping, zachtsuizend over de toppen wandelt, doet een' stroom van bloesemgeur naar beneden over mij heen vloeijen. Eene haag van rozenstruiken, vol opene bloemen en blozende knopjes, die zich van tusschen het groen ontwikkelen, omringt mijne zitbank. Van alle zijden hoor ik het gepiep en getjilp van jonge vogeltjes, die door de ijverig heen en weder vliegende ouden gevoed worden, terwijl het gegons der tallooze insekten, die in den glans der zon spelen, of over de met dauw beperelde bloemen zweven, als de zachte muzijktoonen der werkzame natuur, om mij heen ruischen; zeide ik nu niet te regt daar straks, dat mijn gekozen plekje bekoorlijk is? en de mij omringende tooneelen poëtisch zijn? Maar nu de geschiedenis van Alexis en Eutychus. Zij vonden Attika weder in de magt der Turken, en men ried den jongelingen, volstrekt niet aan land te komen, vooral niet zoo lang de wraakzuchtige geweldenaars met barbaarsche wreedheid de familiën van de opperhoofden der opstandelingen, (gelijk zij de vrijheidminnende Grieken noemden,) vervolgden, en aan hunnen wraaklust opofferden. De ongelukkige weduwe van Alexander

{==90==} {>>pagina-aanduiding<<}
was weinige dagen voor dat Attika weder overweldigd werd, met hare kinderen naar haren geboortegrond teruggekeerd. Doch sinds den inval der Turken, werd het gezin door een' getrouwen vriend van den gestorvenen held, met de teederste zorgvuldigheid verborgen gehouden. Alexis en Eutychus lieten zich niet weerhouden, want, immers! hunne dierbaarste panden weder te zien, was hun doel roet de geheele reis, en dit doel te bereiken, was voor Eutychus de zoo lang met smart verlangde artsenij. De jongelingen betraden dan ook weder hunnen geboortegrond, doch de puinhoop der verbrande ouderlijke woning rookte hen te gemoet: alles was verwoest, de heerlijke olijfboomen en de bekoorlijke mirteboschjes waren tot asch verteerd. Lang dwaalden zij door de uitgemoorde en verbrande dorpen en vlekken; hier en daar vonden zij nog wel eenen bekende, maar het duurde lang eer zij eenig narigt kregen van hunne geliefde familie. Eindelijk gelukte dit toch, doch de diepste geheimhouding werd hun ten sterkste aanbevolen. In eene diepe vallei lag het landgoed van een' Joodschen geneesheer, wiens kunde ook bij de Turken hoog geschat werd, eene omstandigheid, waardoor de man tot nog toe gespaard was gebleven. Deze was een getrouwe vriend geweest van Alexander, die hem ook vele diensten had bewezen, en de dankbare vriendschap van den godvruchtigen Israeliet deed zijn hart bloeden boven het graf van den gestorvenen held, en dauwde verkwikking over diens familie. De jongelingen ijlden in diepe stilte daar heen, maar hemel! welk een tooneel! eene bloeddorstige Egyptische roof-
{==91==} {>>pagina-aanduiding<<}
bende in Turksche dienst, had het schoone landgoed van den vromen Salomo ontdekt, en was daar op aangevallen; een woedend krijgsgeschreeuw verdoofde de jammerkreten der ongelukkigen, die gemarteld werden. Een doodelijke schrik rilde de beiden broeders door de leden; beiden waren met 
pistolen en sabels gewapend, aan terugkeeren dachten zij niet, geene woorden ontvloeiden hunne lippen, en beider bevleugelde stappen verkondigden hun onwankelbaar besluit, om met het dierbaar gezin te sterven. Maar eene hooge rotspunt verhief zich aan de regterzijde der voortsnellenden; en van die rots klonk op het onverwachts een angstvolle gil. Alexis blikte opwaarts. Een meisje in het wit gekleed, maar met bloed bevlekt, en met zwarte losgeretene in den wind zwierende lokken, vlugtte voor twee booswichten, die haar dachten ingehaald te hebben; doch zij wierp zich van de rots, en viel bijna verpletterd voor de voeten van Alexis, die op eenen zielverscheurenden toon luid uitriep: ‘mijne Rosalia!’ hij nam haar in zijne armen, doch zij was doodelijk gewond. De stem van Alexis had haar slechts nog eenmaal uit hare bewusteloosheid gewekt; zij opende hare schoone zielvolle oogen, en poogde te vergeefs haren verbrijzelden arm hem om den hals te slaan. ‘Vlugt,’ (zeide zij,) ‘ik bezweer u bij onze liefde, vlugt, Alexis! zij hebben uwe moeder in mijne armen vermoord, uwe beide zusters zijn in ketens geklonken, onze vriend is ontvloden, maar zijn gezin ligt vermoord. Niets kunt gij redden, vergroot mijne smart niet in dit oogenblik, door uw leven nutteloos op te offeren, leef

{==92==} {>>pagina-aanduiding<<}
en duld, opdat wij elkander mogen wederzien.’ Zij sprak dit met eene gedurig afgebrokene stem. In den val was het borstbeen gebroken, het bloed stroomde haar uit den mond; zij zag Alexis nog eenmaal met brekende oogen aan, poogde hare lippen tot een lachje te dwingen, doch een pijnlijke trek verving hetzelve; ‘de eer van uwe bruid bleef ongekrenkt,’ stamelde zij, en ademde niet meer. Daar stond nu de jongeling, met zamengewrongene handen en ten hemel geslagene oogen, bij het bloedig lijk van Rosalia. Hij hoorde het wild getier der barbaren niet; deze trokken met hunnen geroofden buit, zonder de jongelingen in de schaduw van de rots op te merken, voort, en de vlam ging op uit de nog onlangs zoo vreedzaam bewoonde vallei, Alexis zag den brand niet, hij zag het niet, dat zijne beide zusters, met ijzeren ketenen om den hals, in slavernij werden voortgesleept, Eutychus zag het, en knarste op de tanden. Hij wekte zijn' broeder uit diens bewusteloosheid, ‘Alexis!’ (riep hij,) ‘ uwe Rosalia is eene hemelling, maar cecilia en Menona zijn slavinnen, wij moeten haar bevrijden, kom, leggen wij dit dierbaar lijk in een gras ter rust, kom, zoeken wij onze vermoorde moeder op, dat haar stof met dat van Rosalia de opstanding moge tegensluimeren.’ - ‘Ha, mijne moeder vermoord,’ (riep Alexis) De beiden broeders ijlden door vuur en rook naar de verwoeste woning. Zij vonden de slagtoffers der barbaarsche woede, en herkenden de geliefde moeder, wier hart met een' dolksteek doorboord scheen. Nu eerst gaven tranen lucht aan den boezem van Alexis. ‘Mijne moeder,

{==93==} {>>pagina-aanduiding<<}
(kermde hij,) o waarom was ik niet hier om u te beschermen?’ bitter weenend bragten de jongelingen het lijk naar de plaats, waar dat van Rosalia lag. Eenige verstrooide bewoners der kleine vallei, die ook dierbare lievelingen te betreuren en te begraven hadden, boden trouwhartig hulp; en toen de dag weggezonken was, wierp de maan haar vertroostend schijnsel over de koele legersteden der geliefde dooden. De gastvrije Salomo was nu ook teruggekeerd, ook hij was van gade en kinderen beroofd, en weende luid met de zonen zijns vriends in de stilte van den middernacht. ‘Mijne zusters in slavernij? (jammerde Alexis,) ja, ik zweer het, ik zal haar bevrijden, ik zal mijne moeder en mijne Rosalia wreken aan de tijgers in menschelijke gedaante.’ Eutychus drukte hem de hand; ‘bevrijden en wreken willen wij,’ (zeide hij snikkend.) Hun Joodsche vriend toonde hun het nuttelooze en wanhopende van zulk een besluit, immers in deze oogenblikken. Het kostte veel, om den leeuwenmoed der jongelingen te bedwingen, Salomo bragt hen in een klooster, bij een' eerwaardigen geestelijke, ook weleer een vriend van Alexander; Eutychus werd hier schijnbaar doodelijk krank, doch herstelde, en uit gehoorzaamheid aan den zilverharigen geestelijke, en volgens de getrouwe raadgeving van Salomo, keerden de beiden jongelingen naar Duitschland terug, en zetteden hunne letteroefeningen met ijver voort, doch reikhalsden naar een gepast oogenblik, om de verwoesters van hun vaderland en van hun aardsch geluk met mannenmoed te bestrijden. Ziedaar, lieve Sophia! het verhaal dat ik uit den

{==94==} {>>pagina-aanduiding<<}
mond van den Duitschen hoogleeraar woordelijk heb afgeschreven. Ik gaf mij de moeite, om ook u dit heden mede te deelen, want mijne reisbeschrijving (laat ik dien grootschen naam nu eens aan mijne dagelijksche opteekeningen geven,) zal nog zoo spoedig niet in orde zijn. Te Frankfort namen wij afscheid van ons reisgezelschap, en ik durf zeggen, tot mijn leedwezen. Onze nieuwe reisgenooten zult gij uit mijn boven gemeld dagverhaal leeren kennen, ik moet mij haasten om dezen te eindigen, want de lange heldere zomerdag, dien ik kort na zijne glinsterende geboorte hier begroette, is reeds zoo vrolijk opgegroeid, dat hij mij naar onze ontbijtkamer begint te wenken. Ik moet u alleen nog zeggen, ik heb de Zwitsersche lucht met een' onbeschrijf baren wellust ingeademd. Met geestverrukking zag ik de toppen der Alpen, met hunne blinkende kroonen van eeuwig ijs en sneeuw, mij uit de wolken tegenblinken. Met mijn' vader en nog een paar jonge lieden beklom ik het gebergte, waar de Rijn, die ook ons vaderland besproeit, ontspringt. Mijne lieve moeder was te vermoeid, om zoo hoog met ons op te klimmen. Sophia! wat ik gevoelde, kan ik u niet beschrijven, toen ik den hemel boven mij, zoo azuurblaauw, door de gouden stralen der zon verlicht zag, toen ik het zwerk onder mij zag drijven, en de dampen der vallei, door het middaglicht met rozekleur omvloeid, tegen het gebergte als rollende golven zag opstijgen. En toen ik aan mijne zijde het gemurmel van beken hoorde, die uit eeuwige ijsrotsen vloten; en deze beken doen den breeden golvenden Rijn geboren worden! Vriendin! ik moest daar Gods

{==95==} {>>pagina-aanduiding<<}
wijsheid en liefde aanbidden, hoe heerlijk is niet onze aarde gevormd! zonder bergen, hadden wij geene stroomende rivieren, ja, zonder zulke hooge bergtoppen, ver boven den, door terug gekaatste zonnestralen verwarmden dampkring verheven, bezat de aarde geene voorraadplaatsen van ijs en sneeuw, waaruit beken en bronnen onophoudelijk naar de dalen afvlieten. Het bloeijende landschap, met al zijne bosschen en torenspitsen, lag vóór mij in zulk eene diepte, dat ik niet alles meer kon onderscheiden. Slechts de uitgestrekte meren schenen mij blinkende spiegels, en de rivieren zag ik als zilveren banden zich door de dalen slingeren. Ik verfrischte mij met eenige druppelen water van den Rijn, daar, waar hij als een magteloos knaapje uit zijne eeuwen oude wieg van, door den zonneschijn schitterend ijs, zacht ruischend ten voorschijn treedt.
Met weerzin daalden wij weder naar beneden: wij zagen verschillende rijnbeken in elkander vloeijen, en zich telkens met nieuwe vereenigen. Zwitserland heeft voor mij iets verbindends. Niet slechts om zijne stoute natuurtooneelen, die de Majestueuse Almagt van den Schepper der wereld zoo ontzagwekkend ten toon spreiden, maar nog om iets, dat ik naauwelijks weet te noemen; om eene soort van verzustering, geloof ik, met ons vaderland. Beide landen toch zuchtten eenmaal onder het juk der dwingelandij, waarvan zij een' onoverwinnelijken afkeer hadden. Beiden hebben zich, onder den goddelijken zegen, door eigen kracht aan het geweld ontworsteld. Beide landen hadden een' vasten wil, om zich vrij te strijden,

{==96==} {>>pagina-aanduiding<<}
en zij deden het, want, wat kunnen menschen niet, wanneer zij met al hunne vermogens willen. Grootmoeder zegt dat een vaste, door wijsheid bestuurde wil in den mensch, een schaduwtrek is van de goddelijke Almagt, en de lieve vrouw heeft gelijk. Menigwerf dacht ik tot het verrigten van het een of ander geheel onvermogend te zijn; doch zoo ras ik het volstrekt wilde verrigten, en ik riep mijn alles overleggend verstand te hulp, dan ging het mij al vrij knap van de hand, lieve vriendin! Doch daar ben ik op eenmaal geheel buiten Zwitserland, en ik moet u nog zeggen, dat wij ons al de plaatsen lieten aanwijzen, waar de edele zoon der vrijheid, de eeuwig geliefde Willem Tell, namelijk, zijnen heldenmoed aan al zijne landgenooten heeft ten voorbeeld gesteld. Op de plaats, waar hij het teeken der slavernij, waar hij den hoed van den trotschen wreedaardigen landvoogd weigerde zijne hulde te bewijzen, en de gedreigde doodstraf bespotte, op die plaats fluisterde mij mijn geleigeest, (want ik geloof dat ik dien heb,) op een' bevalligen toon in: Willem Tell, die zijne waarde als mensch handhaafde, was uw natuurgenoot, en ik was trotsch daarop; en daar, lieve Sophia! waar de edele boogschutter, met verkropte smart en gramschap, op den appel, dien de baarbaarsche landvoogd op het hoofd van Willems onschuldig zoontje had geplaatst, mikte, daar rilde eene koude huivering mij door merg en bloed. Mij dacht ik zag het knaapje de onschuldige oogen gerust en vertrouwelijk op de hand van zijn' vader, die den doodelijken pijl moest afschieten, vestigen. Goede hemel! (dacht ik in dat

{==97==} {>>pagina-aanduiding<<}
oogenblik,) grootmoedige tell! waarom ten hoon van God en de natuur den elendigen barbaar gehoorzaamd? Doch ijlings klonk mij het antwoord in de ooren, dat de heldhaftige vader gaf aan het onmensch, op de vraag: waartoe dien tweeden pijl in uwen boezem verborgen? om (zoo luidde dit antwoord,) om wanneer ik door eene onwillekeurige siddering mijn kind had getroffen, met dezen tweeden pijl u het tijgerhart te doorboren. O toen was ik met den grootmoedigen Zwitser verzoend. Ik verbeeldde mij wel den krachtvollen leeuw in kluisters te zien klinken, doch ik zag den dwingeland ook van slaafschen angst beven, zelfs voor de geboeide vuist, die als over leven en dood heerschte, en dus ook welligt hare kluisters kon verbreken. En dank zij de zorgende Voorzienigheid! die ook Zwitserlands vrijheidlievende kinderen zegende. Ja, de vuist van tell ontwrong zich aan de kluisters, en spande op nieuw den forschen boog, maar nu niet om het leven der onschuld te beschermen, maar om den dood in de eerlooze borst van een monster te zenden. De landvoogd viel, en zijn val was het teeken tot den opstand der verbroederde Zwitsers. Ook deze Willem Tell verhoogt in mijn oog, de betrekking, die Nederland heeft op Zwitserland. Beide landen hadden tot aanvuurders van den pligtmatigsten opstand, een' held, door wijsheid, dapperheid en godsvrucht vereeuwigd. Beider naam was Willem. O, voor Nederland en Zwitserland is de grondsteen van den tempel der vrijheid door een' heldhaftigen Willem gelegd. Voor die beide landen zal tot in het laatste

{==98==} {>>pagina-aanduiding<<}
nageslacht, de naam, Willem, hoogst welluidend klinken. Doch ik vergeet al weder dat het laat wordt; ik heb Zwitserland met aandoeningen verlaten, elken morgen, wanneer ik den allengs breeder wordenden Rijn bij mijn ontwaken weder zag, scheen hij mij een heldere perelsnoer, welks begin en eind met vrijheid en regt waarderende volken op eene edele wijze versierd is.
Onze reistogt was alweder langs de oevers van die rivier. Te Schafhausen zag ik haar in al hare majesteit; neen, daar was de Rijn geen magteloos knaapje meer, maar een jeugdige kragtvolle held, die de aarde deed sidderen, en den hemel scheen te willen bestormen. Met een donderend geraas, dat mij geheel verdoofde, sprongen zijne breede wilde golven van rots tot rots nederwaarts, en wentelden zich naar den asgrond, die bruiste en kookte; het stuivende schuim scheen zich bij elken val, met de wolken te vermengen, al de kleuren van den regenboog schitterden in de zwevende droppelen, die door de zon werden beschenen; wijd in het rond vielen zij in een' digten stofregen op loof en kruiden neder. En wanneer men op een' afstand den waterval beschouwt, dan schijnt een breede zilveren sluijer luchtig golvend van de rotsen nederwaarts te hangen. En dat ontzaggelijk schoone tooneel, waarbij de trotsche mensch, hoe reusachtig zijne bedrijven ook al veeltijds zijn mogen, zoo nietig, zoo magteloos in bedwelming wegzinkt, dat ontzaggelijk schoone en grootsche tooneel, is deszelfs eersten oorsprong verschuldigd aan de waterdruppelen, die ik daar ginds

{==99==} {>>pagina-aanduiding<<}
uit ijs en sneeuwklompen heb zien vloeijen! In vervolg van tijd lieve Sophia! krijgt gij zonder fout het geheele, u beloofde dagverhaal, te lezen.
Hoe meer ik den vaderlandschen bodem naderde, des te sterker deed zich ook weder het verlangen naar duizend geliefde voorwerpen gevoelen. Al het schoone, al het bekoorlijke, dat ik in vreemde landstreken gezien heb, heest mij voorzeker verrukt, maar de innige liefde voor mijn vaderland niet uitgedoofd. Het is daarmede, geloof ik, als met ouders, die zich wel vol algemeene liefde verlustigen, bij het zien van schoone rijk begaafde kinderen hunner beste vrienden; maar die toch hun eigen kroost, al wekt het dan ook de algemeene aandacht door geene uitmuntende hoedanigheden op, met eindeloos meer teederheid, liefhebben, en ook veel verkieslijker vinden, dan het vreemde. Nog lagen de met wijnranken bekranste heuvelen en rotsen van Duitschland voor mijne verbeelding, nog was het als of de Alpen met hunne ijskroonen, door de avondzon verguld voor mij stonden. Nog strooide als het ware de Rijnval, zijn in de zon gekleurd schuim bruisend om mij heen, toen de torenspitsen, die zich boven den vlakken grond van Nederland verheffen, mij vriendelijk tegenblonken. En, geheel mijn hart klopte voor ons dierbaar vaderland. Neen, het pronkt met geene hemelhooge Alpen of ruischende watervallen, maar het biedt ons onoverzienbare graanvelden, die als meren van golvend goud het oog tot zich lokken; het biedt ons malsche grasweiden aan met lommerrijke boomen omplant, waar tallooze runderen vreedzaam grazen, of in de

{==100==} {>>pagina-aanduiding<<}
verkwikkende schaduw herkaauwen. Ja Nederland biedt ons ook uitmuntende vergezigten aan, die alleen door de gewoonte hunne ziel-innemende bevalligheden hebben verloren. Of is het geen bekoorlijk vergezigt, te zien op de tallooze woningen onzer landbouwers, die door welvaart en zindelijkheid van den trap van beschaving, die het maatschappelijk leven hier bereikt heeft, getuigen; is het geen bekoorlijk vergezigt, te staren op bloeijende dorpen en steden, die als uit den grond weleer aan zee en stroomen ontwrongen, opgegroeid zijn? getuigen de vruchtbare akkers, de vol kunst aangelegde lustplaatsen, de in weiden, velden en bosschen herschapene moerassen, niet van den versijnden smaak, en van de onvermoeide vlijt der Nederlanders. Laat uw oog slechts weiden van het plekje, waar ik zoo gaarn met u zit, lieve vriendin! naar de overzijde van den scheeprijken stroom; en den geest der nijveren, der om weldadig te zijn, spaarzame Nederlanders zult gij opmerken, als sprekende in menige bevallige boerderijen, keurig aangelegde moeslanden en tuinen, of zwevende op de wieken van tallooze molens, die hier het overtollig water uit lagere landen scheppen, en in kolken of stroomen overstorten, ginds onderscheidene granen tot bruikbare spijs vormen; olij uit het hennepzaad doen vloeijen, lijnwaad tot eene vloeibare stof, geschikt om papier te maken, bereiden, of de boomstammen uit het Noorden van Europa, tot planken en ander timmerhout zagen. Doch ik heb meer dan genoeg gezegd, om u te doen begrijpen, dat ik ons vaderland lies en schoon vind. O, het was mij zoo wel om

{==101==} {>>pagina-aanduiding<<}
het hart, toen onze vaderlandsche boomen mij weder verkwikkende koeltjes toewaaiden; gij zoudt mij met reden uitlagchen, Sophia! wanneer ik u zeide dat het geblaat der schaapjes op onze vaderlandsche heidegronden, dat het geblaf der vaderlandsche honden, en het gekraai der vaderlandsche hanen mij veel bevalliger, veel welluidender voorkwam, dan het geluid van soortgelijke dieren op vreemden grond. Nu, lach maar, het staat u vrij, ik ben niet anders, vaarwel lieve! ik pak mijn schrijftuig op, en teeken mij in haast uwe liefhebbende

Theodora.



Nog een enkel woord, de opvoeding betreffende.

De brief van Theodora aan hare vriendin, doet ons zien dat het beminnelijke meisje niet onbedreven was in de geschiedenis der volken; ook overtuigt ons hare belangstelling in de zaak der Grieken, dat zij de hedendaagsche woelingen in het oosten van Europa, met geen onverschillig oog beschouwde. De verstandige Ernestina had in haren jeugdigen leeftijd, zich menigwerf op hare wijze boos gemaakt, over het toen nog meer heerschend begrip, dat vrouwen of meisjes zich niet behoefden te bemoeijen met vrede of oorlog onder de mogendheden, ja zelfs niet met de regeringswijze van ons eigen vaderland. Immers op zijn best genomen, werden nu eene halve eeuw

{==102==} {>>pagina-aanduiding<<}
geleden, meisjes uit den aanzienlijksten stand, met de algemeene geschiedenis bekend gemaakt; onder andere standen wisten dochters en vrouwen zoo weinig van de Assyrische, de Perzische, de Grieksche, of Romeinsche wereldheerschappijen, als de schoothondjes, die zij liefkoosden, of de kanarievogeltjes, die voor haar zongen. Het werd ons geslacht ook zoo diep ingeprent, dat soortgelijke kennis noodeloos was, dat zulks ook als eene onbetwistbare waarheid geloofd werd. Waren de mogendheden in oorlog, wat ging dat een vrouwelijk wezen aan? als maar geene vijanden in ons eigen land alles kwamen verwoesten; en wat onze overheden uitvoerden, ja, dat was volkomen onverschillig. Geene vrouw of geen meisje las ooit een nieuwspapier, dan alleen voor zoo ver het verkoopingen van meubelen of van juweelen bekend maakte; of voor zoo ver in hetzelve naar keukenmeiden, werkmeiden of andere dienstboden werd gevraagd. Bekendmakingen van trouwen, geboren worden, en sterven, las men, eene halve eeuw geleden, nog niet zoo dagelijks in de nieuwspapieren; anders hadden deze voorzeker ook tot dat gedeelte der nieuwsbladen behoord, dat men (tot vernedering van ons geslacht) de vrouwencourant noemt. Natuurlijk had dan ook Ernestina haar aangenomen kind volgens geheel andere begrippen opgevoed, en Celesta, die zich daar zoo wel bij bevond, had bij het vormen van het verstand en hart harer lieve dochter, die zelfde regelen in acht genomen. Tafereelen uit de vaderlandsche geschiedenis waren al vroeg verlustigend voor Theodora, doch dit was niet ge-
{==103==} {>>pagina-aanduiding<<}
noeg; de geschiedenis van dat vaderland, leerde zij spoedig aaneengeschakeld kennen, benevens deszelfs grafelijke en andere wijzen van bestuur. De geaardheid van de bewoners, de dieren en planten, die van elders overgebragt, of aan het land natuurlijk eigen zijn, en vooral ook de betrekking, waarin ons vaderland met andere mogendheden door alle eeuwen heen gestaan 
heest, en nog staat. Ook had men het meisje een denkbeeld gegeven van alle regeringsvormen onder verschillende volken; bij voorbeeld: willekeurige (of despotike), naar vaste wetten voor vorst en volk geregelde (of constitutioneele), adelregering (of aristocratie), en volksregering (of democratie).
Een bejaarde oom van den heer Reinhart, die eenige dagen bij zijn' geliefden neef en nicht had doorgebragt, schreef aan Celesta hieromtrent het volgende. Uit het antwoord van de beminnelijke vrouw, zullen mijne geliefde lezeressen het best met hare denkwijze in dit stuk bekend worden.

De Heer van Delden aan Mevrouw Reinhart.

Zeer geachte Nicht!

Ik dank u en mijn' waarden neef voor al het goede, dat ik bij ulieden genoot. Ook ben ik gezond en gelukkig te huis gekomen. Ik weet, dat Reinhart thans voor een paar weken op reis is, daarom rigt ik mijn' brief alleen aan u; ook wilde ik eens een vertrouwelijk woordje met u spreken; want onze

{==104==} {>>pagina-aanduiding<<}
gedachten in brieven mede te deelen, is immers toch zoo veel als spreken; en wat wij, bij elkander zijnde, met woorden uitdrukken, drukken wij, van elkander gescheiden zijnde, door letters of teekens uit. - Wel nu, dat zij dan zoo; gij zult het uw' ouden oom van delden niet ten kwade duiden, lieve, altijd vriendelijke, altijd opgeruimde Celesta! dat hij eens eenige aanmerkingen maakt op uw gedrag omtrent mijne lieve, jonge nicht, Theodoortje! Ik heb mij elken dag over dat meisje meer verwonderd, dan ik u zeggen kan; mijne moeder (zaliger gedachtenis) plagt hare dochters geheel anders op te voeden. ‘Geleerde vrouwen,’ zeide zij, ‘kunnen onmogelijk goede huishoudsters of goede moeders zijn. Als een meisje redelijk goed lezen en schrijven kan, dan is het over genoeg, met andere dingen heeft zij niets te maken, behalve met alles, wat tot de huishouding behoort. Dat zij daar kundig in moet zijn, dit spreekt van zelven; want dat alles ligt buiten den werkkring van den man, even gelijk staatszaken, benevens alles, wat tusschen rijken en staten voorvalt, buiten den werkkring ligt van de vrouw.’ Mijn vader was van hetzelsde gevoelen; het is dus niet onnatuurlijk, nichtje lief! dat ik van mijne jeugd af een' geweldigen afschrik had van vrouwen, die men geleerd noemt; ook werd ik door een paar voorbeelden hierin gesterkt. Zekere mevrouw S. was bekend als eene dichteres; zij maakte ook heel roerende verzen, die mij wel eens de oogen deden overloopen, wanneer zij een' watervloed, die menschen en dieren wegspoelde, beschreef; of wanneer zij een meisje,

{==105==} {>>pagina-aanduiding<<}
dat door een' trouweloozen minnaar was verlaten en aan eene borsttering stierf, zoo schilderachtig vertoonde. Doch ik moet zeggen zoo als het is, met de huishouding liep spoedig alles in de war. Kwam de keukenmeid vragen, wat des middags moest opgedischt worden, en mevrouw was vol dichterlijke gedachten, dan graauwde zij de arme dienstbode toe: ‘loop heen met uwe aardwormen ziel, ik geniet heden hemelsch voedsel.’ Kwam dan des middags de goede man aan den disch, dan vond hij niets. En mevrouw zelve scheen meer te behoeven, dan hare godenspijs. Dit legde den eersten grond tot huiskrakeelen; aan de dienstboden werd nu het bestuur overgelaten, en dus maar al te veel aanleiding gegeven tot verwaarloozen, verkwisten, en zelfs tot dieverij. De kinderen, wier geboorte een zegen voor het huwelijk scheen te moeten worden, hielpen de verwarring slechts vergrooten. De dichterlijke moeder waande zich veel te verheven, om zich met het oppassen van hare kinderen, dat zij beuzelachtig noemde, bezig te houden. De ongeduldige man, die niets dan wanorde zag, schuwde zijn eigen huis allengs meer, en alles eindigde met den volkomenen ondergang van een gezin, welks welvaart door orde, spaarzaamheid en vlijt den heerlijksten bloei had kunnen bereiken.
Zoo kende ik ook eene adellijke freule, die, ik weet zelf niet hoe veel talen had geleerd, en eene bibliotheek bezat als een hoogleeraar. Deze dame wilde met geene andere meisjes van hare jaren of van haren stand verkeeren; zij zag op allen met verachting neder, en noemde de besten onder haar,

{==106==} {>>pagina-aanduiding<<}
domme onwetende kleuters, zij was alleen spraakzaam, wanneer zij in gezelschap was, waar zich geleerde heeren bevonden; deze bewonderden wel hare kunde; maar welgevallen boezemde zij niet in. Integendeel, de arme freule vond op het laatst ook geene bewonderaars meer, dit maakte haar gemelijk; hare geleerdheid zelve, waarmede zij nu niet meer pralen kon, werd haar bij het klimmen der jaren tot last. Nergens zag zij zich bemind, vrouwelijke bezigheden had zij nimmer willen leeren; verveling, menschenhaat, en lasterzucht vergezelden haar op den eenzamen levensweg, tot zij onbetreurd in het graf zonk.
Is het nu wel te verwonderen, lieve nicht! dat ik een' afschrik van geleerde vrouwen heb? maar al dit bovenstaande, gij moet den ouden man zijne praatzucht vergeven, diende slechts tot eene inleiding van hetgeen ik omtrent u, en uwe dochter wilde zeggen. De eerste dagen, die ik bij u doorbragt, hebt gij mij zeker wel eens hooren zuchten; wanneer Theodoortje elken morgen met zoo veel drift de courant opnam, en dan vraagde, of zij ons die voor mogt lezen; met bijvoeging: ik verlang zoo hartelijk om te weten of de Russen weder met de Turken zijn slaags geweest, en hoe de ongelukkige, de onderdrukte Portugeezen het hebben. Meisje, dacht ik dan, wat kan u dat toch schelen? Intusschen las zij maar ijverig voort, en bragt mij dan eene landkaart, zeggende: lieve oom! zie toch eens, daar ligt Silistria, daar Schumla, hebben de Russen dat, en kunnen zij daar, over het Balkan gebergte komen, kijk dan hadden zij die vlakte maar door te trekken,

{==107==} {>>pagina-aanduiding<<}
om Konstantinopel te naderen. En vraagde ik dan: verlangt gij daar zoo naar kind lief! dan was het antwoord: wel wie zou dat niet wenschen? lieve oom! de Turken zijn immers uit Azië gekomen! en hebben Konstantinopel, die schoone weleer Bizantium genoemde stad, overweldigd? wie zoude ook niet wenschen, dat zulk een despotiek bestuur als dat van de Turken is, uit Europa, en van onder de Christenmogendheden verdwene? zij noemen de Christenen slechts honden, en ontzien zich nooit om die te vermoorden. Ik moest haar dan wel gelijk geven, maar ik bekommerde mij maar, dat het lieve ding al te wijs of al te geleerd zoude worden. Ik zag het ook met weerzin, dat zij bij verschillende gelegenheden de constitutie, of de grondwet voor den dag haalde, om het een of ander na te zien. ‘Goede hemel!’ (zeide ik in mij zelven,) ‘een meisje van zestien of zeventien jaren kent de grondwet beter dan ik! Dat kan immers niet goed komen!’ Op hare kamer vond ik Engelsche boeken openliggen; ik vraagde of zij daar in las? ja oom lief! (was het antwoord,) ik lees in mijne vrije uren thans de Engelsche geschiedenis, door David Hume. Dat zij Fransch verstond, dat dacht ik wel; maar Engelsch, dat is goed voor een' kantoorklerk. En in waarheid, lieve nicht! ik begon te vreezen, dat Theodoortje door hare groote geleerdheid ongelukkig zoude worden. Maar dit moet ik toch ook bekennen, noch gij, noch uwe dochter hebt iets van mevrouw S, of van de geleerde freule. Nooit hoorde ik u, of Theodoortje, van uwe taalkennis, of van uwe bedrevenheid in andere kundigheden spre-
{==108==} {>>pagina-aanduiding<<}
ken. Gij zijt eene vrouw, Celesta! zoo als ik eene vrouw wenschen zoude. De oude van delden vleit niet. En uwe dochter zoude ik, wat huisselijkheid betreft, aan alle meisjes ten voorbeeld willen 
stellen. Ik heb wel met ernst op u beiden gelet. Als wij in groote gezelschappen waren, heb ik u met verscheidene vrouwen hooren praten, alsof gij van niets wist dan van de kinderkamer, de wasch, en de keuken, en zoo moet het ook zijn. Theodoortje snapte met hare jonge vriendinnetjes, (dit is waar, want ik beluisterde haar,) niet altijd over modeplaatjes, modewinkels, en alles, wat daartoe behoort; maar regt bevallig over duizend zaken, over fraaije bloemen, nieuwe muzijk, schilderstukjes, die zij, of anderen vervaardigd hadden, en zoo al voort. Uwe dochter schijnt ook de lieveling van allen te zijn. Alle huisselijke bezigheden verrigt zij, nevens u, zoo vlug, zoo handig, als ik immer gezien heb. Meer dan eenmaal zag ik met genoegen zelfs dat zij in de keuken bezig was; vooral toen uwe oude keukenmeid ziek was, een bewijs, dus dacht ik, dat het lieve meisje zich zoude kunnen redden, ook dan, wanneer zij in vervolg van tijd zich eens in een' staat bevond, waarin zij geene keukenmeid houden kon; ook zelfs toen uwe oude Anna weder gezond was, hoorde ik u meer dan eenmaal zeggen, lieve Theodora! dit of dat maakt Anna nooit goed klaar, weet gij, want de oude ziel is wat eigenzinnig, gij zult dat zelve dienen te doen. Oogenblikkelijk was dan ook het lieve meisje gereed, ook schoon zij met veel lust scheen te zitten lezen, of op de piano zat te spelen. Met een altijd

{==109==} {>>pagina-aanduiding<<}
vrolijk gezigt stond zij op, drukte u een' kus op de wangen, en huppelde naar de keuken. Neen als het zoo gaat, waar moeder en dochter meer of min geleerde vrouwen zijn, dan mag ik het wel lijden, schoon ik niet begrijpen kan, hoe dat toegaat. Ik bid u alleen, mijne goede nicht! laat het meisje toch niet al te letterkundig worden; denk toch dat hare bestemming waarschijnlijk is echtgenoot en moeder te worden; en wanneer de man, die haar ten deel valt, een' afkeer heeft van geleerde vrouwen, dan zoude het een ongelukkig huishouden kunnen geven; en maken de kleine kinderen dan eens, dat moeder niet meer zoo alles kan lezen in Hollandsche, Fransche, Engelsche en Duitsche boeken, ach, dan zal zij zich immers diep ongelukkig gevoelen? ik zal dien tijd zeker niet beleven, maar ik kan met droefheid daar aan denken; want ik kan u opregt zeggen, ik houde veel van het meisje! groet haar hartelijk voor mij, en ook Reinhart, als hij terug komt, ook vooral uwe waarde pleegmoeder, die ik hoog acht, ook zij is eene door en door verstandige vrouw, en heeft toch ook niets van die geleerde vrouwen, die in mijn oog zoo hatelijk zijn. Vaarwel, zeer geliefde nicht! na u den zegen des hemels te hebben toegewenscht, noem ik mij uw' liefhebbenden oom

jozua van delden.



{==110==} {>>pagina-aanduiding<<}

Antwoord van Mevrouw Reinhart aan den Heer van Delden.

Geliefde Oom!

Uw vertrouwelijk schrijven aan mij, schonk mij een wezenlijk genoegen, en ik reken het mij tot eer, u op denzelfden toon te mogen antwoorden. Mijn beste Reinhart is gisteren avond van zijn uitstapje terug gekomen, tot vreugd van mij en onze lieve dochter. Ik geloof, dat Reinhart (onder ons gezegd) een weinig naijverig of jaloers was, toen ik hem den brief, dien ik van u ontvangen heb, liet zien. Zoo veel (zeide hij) heeft mijn goede oom nog nooit aan mij geschreven. Dat zal ik den waardigen man eens onder het oog brengen. Doe dat niet (antwoordde ik), lieve Reinhart! want onze waardige oom zoude zeker zeggen, dat gij afgunstig tegen mij waart; morgen hoop ik den mij zoo welkomen brief te beantwoorden, en hierin houde ik woord. In waarheid, oom lief! ik vind zoo veel tot lof van mij en mijne lieve dochter in dien brief, dat ik bijna gelooven zoude, dat Reinhart geen ongelijk heeft, wanneer hij zegt, dat oom van delden zijne beide nichten opregt lief heeft. En (voegt de ondeugende man daar dan bij) liefde spreidt eenen digten sluijer over al de gebreken. Nu dat zij zoo. Ik wil maar zonder een woord over iets anders meer te schrijven, overgaan tot het voornaam onderwerp, waarover uw vereerende brief handelt.
Een vrouwelijk wezen, dat men eene geleerde vrouw noemt, kan in uw oog, oom lief! niet onbe-
{==111==} {>>pagina-aanduiding<<}
valliger, niet hatelijker zelfs zijn, dan in het mijne. Doch ik wil u eerst eenvoudig vertellen, wat ik zoo volgens mijne eigen begrippen, door geleerdheid, en vervolgens wat ik door eene geleerde vrouw versta. Ik geloof dat een mensch heel wijs kan zijn, en een' schat van gezond verstand kan bezitten, zonder dat hij den naam van een' geleerde behoeft te dragen. Terwijl een mensch die heel veel geleerd heeft, die bij voorbeeld alle levendige en doode talen, die bij namen bekend zijn, bestudeerd heeft, niet altijd veel gezond verstand, of ware wijsheid bezit. Ik versta dus in mijne eenvoudigheid door geleerdheid, eene verzameling van verkregene of opgezamelde kundigheden; die (wanneer de bezitter van zulk een boeltje wijs genoeg is, om het beste gebruik daarvan te maken,) onbeschrijfbaar veel kan toebrengen tot algemeene verlichting, beschaving en verEdeling; ja, die onbeschrijfbaar veel nut in de maatschappij kan stichten. En in waarheid, lieve oom! dan is zulk een geleerde, achting en eerbied waardig. Maar is hij, die een' schat van kundigheden verzameld heeft, niet wijs genoeg om dien schat behoorlijk aan te leggen; bezit hij geene gezonde oordeelkracht genoeg, om de waarde van elke kundigheid te berekenen, en vooruit te zien, welk nuttig gebruik hij van het een en ander maken kan; of is hij kleingeestig genoeg, om niet tot heil van het algemeen, maar slechts tot het verzadigen van zijn' eigen hoogmoed en van zijne roemzucht te arbeiden, zoo zelfs, dat hij al zijne overige vermogens, die hij ontvangen heeft, om nut en vreugd om zich heen te verspreiden, aan dien arbeid op-
{==112==} {>>pagina-aanduiding<<}
offert? zie, dan is zulk een geleerde in mijn oog al een heel nutteloos wezen; hij is dan gelijk aan een' vruchtboom, die niets voortbrengt dan bladeren, of gelijk aan eene uitgedroogde beek, die in plaats van verkwikkend water aan te bieden, slechts dorre planten der 
woestijn, op haren zandigen bodem laat wortel schieten. In een' man duldt men die verkeerde roemzucht nog eenigzins, om dat men van ouds gewoon is, dat mannen, die de gelegenheid daartoe hebben, zich, het koste wat het wille, roem zoeken te verwerven, hetzij door heldendaden, door ontdekkingsreizen om de wereld, door het vormen van zonderlinge plannen, of door het nasporen van alles, wat oude en vreemde volken spreken en bedrijven. En treft men nu al eens eenen dorren geleerden man aan, ja, dan zegt men van hem: hij is niet aardig in de zamenleving; hij weet zelfs de vreugd van het huisselijk leven niet te genieten; hij behoort nergens te huis, dan op zijne kamer bij zijne bestoven boeken. Zie, oom lief! zoo denk ik over de geleerdheid; doch het zijn ook maar de gedachten van eene vrouw, die zich niet op het bezit van geleerdheid beroemt. Maar nu ga ik over (immers zoo spreken de redenaars, wanneer zij van het eene gedeelte tot het andere in hunne verhandelingen of vertoogen overspringen,) maar nu ga ik dan over om te zeggen, wat ik door eene zoogenoemde geleerde vrouw versta, die dan in het oog van al hare verstandige broeders en zusters zoo onbevallig is. Door zulk een wezen, versta ik, ja.... wat versta ik er eigenlijk door? een ding, dat geheel niet aan zijne bestemming voldoet. Mijn oog

{==113==} {>>pagina-aanduiding<<}
valt daar juist op de kolom van mijne lamp, die hier voor mij op de tafel staat; wanneer daar het bovenstel ware afgenomen, en water in plaats van olie gebruikt om in te gieten, en vervolgens eene roos of eene lelie daar ware ingezet, dan zoude ik dit eene nuttelooze en belagchelijke vertooning vinden. Ja wie de kolom zoo toegesteld, wanneer het duister wierd en ik licht behoefde, op tafel zette, zoude ik voor krankzinnig houden, en zeker elk met mij. Wanneer een vrouwelijk wezen nu, dat bestemd is om alle donkere punten in het maatschappelijk leven te verhelderen, dat bestemd is om het lijden, waar zij dit aantreft te verzachten, om met de weenenden deelnemend te weenen, met de blijden zich te verblijden, en het doornig pad van hare natuurgenooten, die aan hare zijde wandelen, met bloemen te bestrooijen, wanneer zulk een vrouwelijk wezen, zeg ik, geheel deze hare bestemming uit het oog verliest, en alleen zich zelve bedoelt, dan handelt zij strijdig met de natuur, ja wanneer zij geheel hare vrouwelijke praalzucht, of zoo gij wilt, ijdelheid, verwisseld heeft met de ellendige roemzucht des dorren kamergeleerden; wanneer zij slechts kundigheden begeert te verzamelen, niet om de zamenleving daarmede te vervrolijken, en te veredelen, maar om daarmede te schitteren en haren jammerhartigen hoogmoed te verzadigen, ja, dan vergelijk ik zulk eene vrouw bij de door mij hier boven beschrevene lamp, die in plaats van de donkere kamer te verlichten, waartoe zij bestemd was, slechts met eene bloem pronkt, en alles om zich heen donker laat. Mijn lieve oom zal uit al dit geschrevene nu

{==114==} {>>pagina-aanduiding<<}
toch wel begrijpen, dat ik nooit het plan had, om uit mijn eeig dierbaar meisje, zulk een ellendig onding te vormen. Ook overtuigt mij de inhoud van uw' brief, (voor zoo ver die Theodoortje betreft,) dat gij haar ook niet voor zulk eene vrouwelijke geleerde houdt. Ik geloof ook, dat wij in onzen tegenwoordigen tijd, minder klagten zullen hooren over geleerde vrouwen, dan wel in vroegere tijden; en de reden daarvan, heb ik gemeend te vinden in het verschil, dat plaats heeft in de opvoeding van het vrouwelijke geslacht, wanneer men die van vroegere eeuwen vergelijkt met de hedendaagsche. Mijn' lieven verstandigen oom, heb ik meer dan eenmaal hooren zeggen, dat de beschaving en algemeene volksverlichting, sinds zijne vroege kindschheid met reuzenstappen gevorderd is. Nu heb ik eens in eene gedrukte redevoering van een' onzer knapste vaderlandsche mannen, gelezen: dat de toenemende beschaving en volksverlichting, den sterksten invloed heeft op het lot der vrouwen; mijn gevoel verzekerde mij, dat dit de waarheid was, maar dan is het ook niet te verwonderen dat de vrouwen over het algemeen, nu een beter lot hebben dan in vroegere tijden, want mijn lieve oom mag het mij niet kwalijk nemen, maar zoo geheel uitgesloten te zijn van alle wetenschappelijke kennis, gelijk het vrouwelijk geslacht in vroegere eeuwen was, houde ik toch voor geen gelukkig lot. Uitmuntende huishoudsters konden de vrouwen ook toen zijn, dit beken ik, want de goede aanleg, waarop wij met regt mogen roemen, en de ons natuurlijk eigene werkzaamheid ging in die dagen der vrouwelijke onwetendheid ook

{==115==} {>>pagina-aanduiding<<}
niet verloren. Immers de vrouwen der meest onbeschaafde wilden zelfs, die weinig meer geteld worden dan lastdieren, zijn uitmuntende weefsters, landbouwsters, en vervaardigsters van hutten. Terwijl zich de mannen, wanneer zij niet jagen of vechten, met zingen, dansen, spelen of slapen den tijd trachten te verdrijven. Doch hoe was het ook over het algemeen met het mannelijk geslacht in vroegere tijden? ik wil mij nu maar eens tot ons vaderland bepalen, hoe zeg ik, was het met het mannelijk geslacht gesteld, toen het meisje weinig meer dan haren naam en de waschlijst leerde schrijven, toen de vrouw weinig meer behoefde te weten, dan dat zij, wanneer het regende, zich in huis moest verschuilen? Wij hadden, dit is waar, altijd onze waarlijk beroemde geleerden, ook ontbrak het ons niet aan pedante, halve en kwart geleerden. Maar de kern van onze maatschappij, die uit kooplieden bestond, roemde ook weinig meer dan op kennis van alles, wat den koophandel betreft. Verder breidden de kooplieden over het algemeen hunne kennis niet uit. De zoon en kleinzoon werden opgevoed, gelijk vader en grootvader opgevoed geweest waren; de namen der landen waarop zij handelden waren hun bekend, iets meer daarvan te weten, werd onnoodig gekeurd; het lezen, voor zoo ver het tot geene Godgeleerdheid behoorde, werd tijd verkwisten genoemd; het schrijven kwam slechts op het kantoor te pas, en de nijvere koopman verheugde zich, wanneer hij na eenen geheelen dag met schrijven en rekenen te hebben doorgebragt, zijne overige uren kon dooden in een koffijhuis, of in een'

{==116==} {>>pagina-aanduiding<<}
anderen gezelschapskring, waar de koopzorg door een' frisschen dronk wijn werd van het hart gespoeld. Het huisbestuur was aan de goede vrouw volkomen toevertrouwd; de spijs was op den behoorlijken tijd smakelijk toegerigt, orde en zindelijkheid heerschten in het geheele huis, het gewonnen geld werd best besteed en de kinderen genoten eene uitmuntende verzorging. Waar het nu op deze wijze toeging, daar was niets meer te wenschen over. En werden de zonen opgevoed als de vaders, even stipt hield ook de moeder zich in het opvoeden der dochters, aan de regels, die moeder en grootmoeder in acht hadden genomen. Met elke verandering vreesde men voor verslimmering. Het meisje ging ter school tot zij van haar A B boek af, de Trap der Jeugd, de Historie Davids, de Fransche Tirannij, het Evangelium en de Catechismus, met spellen en lezen was doorgeloopen, en een weinig schrijven geleerd had: vervolgens moest zij naaijen, merken, en stoppen leeren, tot zij eindelijk door moeder zelve werd onderwezen in het omgaan met de wasch, en met den pot. En nu ook was de dochter volleerd, en kon hare plaats in de maatschappij als vrouw en moeder behoorlijk bekleeden. En vergeef het mij oom lief! de mannen van dien tijd hadden ook aan soortgelijke gezellinnen genoeg. Maar werd nu de sluimerende zucht naar meerdere kennis, door eene of andere omstandigheid in eene dier toenmalige vrouwelijke kweekelingen opgewekt, dan bevond zij zich zonder eenige leiding, dwaalde als een schip zonder kompas in de ruimte voort, en geloofde om zoo te spreken, wanneer zij

{==117==} {>>pagina-aanduiding<<}
in Noorwegen of op IJsland strandde, dat zij zich naar gelukkig Arabië of naar een der Moluksche eilanden, heen geduurd had. De waan maakte haar trotsch, stelde haar bloot aan de bespotting van beter wetenden, en aan de afgunst van hare onnoozele zusteren, die veilig langs de voorouderlijke kust bleven voortroeijen, en noch kracht, noch moed bezaten om de ruimte te kiezen. Wat zegt mijn goede oom van zulk een' beeldrijken briefstijl? maar ik weet, dat de scheepvaart, die gij zoo dagelijks voor oogen hebt, uw lust is, daarom wilde ik die ter hulp roepen, om mijne gedachten te helpen afteekenen, en sieraad bij te zetten. Ik wilde eenvoudig maar zeggen, dat eene vrouw, die een weinig meer kundigheden bezat, dan vrouwen over het algemeen, ieders opmerking tot zich trok; de goedhartigen onder uw geslacht, bewonderden haar, vleijers noemden haar godinne, minder goedhartigen benijdden haar, omdat zij hen overtrof, en omdat zij zelven te loom en te traag waren om met haar te wedijveren. De verstandigsten konden hare waanwijsheid niet dulden; zij zelve zag op andere vrouwen als op nietige beuzelachtige wezens neder, en deze, niet ongevoelig voor die vernedering, vierden hare magtelooze wraak den vrijen teugel, dat wil zeggen, zij zochten met valkenoogen hare gebreken op, stelden die met eenige bijvoegsels ten toon, en konden niet genoeg dankbaar zijn dat zij geene geleerde vrouwen waren. Zeg nu eens, lieve oom! heeft uwe nicht Celesta niet heel knap in de tijden, die reeds vóór hare geboorte vervlogen zijn, teruggezien? doch ik wil mij de eer daarvan

{==118==} {>>pagina-aanduiding<<}
niet geheel toeëigenen; mijne dierbare pleegmoeder heeft nog een gedeelte dier tijden beleefd, en zij heeft mij dat alles meer dan eenmaal beschreven. Dat men nu in onze dagen minder klagten hoort, over zoogenaamde geleerde vrouwen, schrijf ik daar vooral aan toe, dat ons geslacht over het algemeen meer in den rang der redelijke wezens, zoo als de wijze Vader van het menschdom het ook gewild heeft, wordt erkend. Men heeft eindelijk ontdekt, dat de zielsvermogens der vrouw, even vatbaar voor ontwikkeling, wat zeg ik, welligt meer vatbaar daarvoor zijn dan die van het, naar het ligchaam sterkere geslacht. Ik geloof zelfs, dat de zielskrachten der vrouw, die van den man op eene zekere haar eigene wijze overtreffen; juist in die maat, waarin hare ligchaamskrachten voor die van den man moeten wijken. De beide helften van het menschdom, (dit vertrouw ik,) zijn, wanneer men alles tegen elkander kon opwegen, volkomen gelijk bedeeld. Doch ik vrees dat mijn lieve oom mij welligt voor al te eenzijdig zal houden; nu, dat zeggen wij van onzen kant ook wel eens, wanneer mannelijke schrijvers hun geslacht een weinig ten koste van het onze verheffen. Wij moeten dit aan elkander toegeven, maar ik blijf er bij, daar, waar aanhoudend afgetrokken denken het zenuwgestel sterk vermoeit, daar, kan de man het, met zijn sterker stoffelijk omkleedsel of ligchaam, beter en langer uithouden dan de vrouw. Doch daar, waar het op vlugge bevatting, op juiste, fijne beoordeeling, of gevoel van harmonie, en welluidendheid aankomt, daar zal de vrouw het van den man

{==119==} {>>pagina-aanduiding<<}
winnen. Doch ik heb reeds meer dan te lang mij met de zielskrachten bezig gehouden. Het is mij genoeg, dat de algemeene beschaving en volksverlichting in ons land zoo ver gevorderd is, dat die krachten ook in het zwakkere, of gaarn zoude ik, indien het mijn' lieven oom niet ergerde, zeggen: in het minder beligchaamde, maar meer bezielde geslacht, naar waarde geschat worden dan voorheen. Dit maakt dat de meisjes eene geheel andere opvoeding genieten, hare zucht naar algemeene kennis wordt tegenwoordig opgewekt en bevredigd, zij worden aan de beoefening van nuttige wetenschappen gewend, zoo gemakkelijk zoo weinig vermoeijend als zij voorheen alleen aan het leeren kennen der letteren, en aan het spellen in haar A B boek gewend werden. Een aankomend meisje, dat heden op de kaart, of op de wereldglobe alle landen, bergen, rivieren, meren en oceanen weet aan te wijzen, dat de vaderlandsche geschiedenis van de vroegste eeuwen, meer of min kent, ja dat ons weet te vertellen, in welke landen de thee, de koffij, de suiker, en de specerijen groeijen, waar de kinaboom wast, en waar het meeste vershout geteeld wordt, die ons kan zeggen waar het vaderland is van den olifant, den tijger, den leeuw, den ijsbeer, en het sabeldier, waar de parelen meestal van den bodem der zee gehaald worden, waar het meeste goud, zilver, ijzer, en andere metalen uit den schoot der bergen gegraven worden; zulk een meisje, zeg ik, munt niet uit boven hare speelgenooten, of opgroeijende vrindinnen. Ook dan niet wanneer zij, om hare denkbeelden goed te leeren

{==120==} {>>pagina-aanduiding<<}
regelen en aaneengeschakeld voort te brengen, kleine verhalen, zamenhangende brieven, enz., door hare onderwijzers heeft leeren opstellen, zoo weinig, als wanneer zij hare moedertaal zuiver spreekt en schrijft, en eenige andere levende talen in den grond verstaat. Neen, ik herhaal het, zulk een meisje munt niet boven anderen uit. Want voorondersteld zijnde dat geene buitengewone omstandigheden, kinderen uit den beschaafden burgerstand verhinderen, kunnen alle meisjes zonder onderscheid in dat alles hedendaags onderwezen worden en meer of min vorderingen maken, naar dat zij leergraag of vlug van begrip zijn. Deze algemeene oefening, in kennis nu, behoedt het ijverig lerende en verstandige meisje voor die hatelijke trotschheid en waanwijsheid, en doet den naam van geleerde vrouw allengs geheel verdwijnen. Maar ook het meer geoefende verstand der hedendaagsche meisjes, maakt haar bekend met hare bestemming voor den huisselijken kring, en met al de pligten, die zij daarin te vervullen hebben, ja daar zij op hare zoogenaamde geleerdheid niet trotsch kunnen zijn, kunnen zij ook niet met verachting op het vervullen van die pligten nederzien, of zich vrouwelijke bezigheden schamen. Zij zijn overtuigd, dat zij niet bestemd zijn om op de hoogeschool, zich tot volksleeraars, geneesheeren, regtsgeleerden, of filosofen te vormen, en zij zijn met haren stand volkomen tevrede. En eene vrouw, die de rol van geleerde wilde spelen, zoude in de ziel van ieder welopgevoed en met algemeene kundigheden verrijkt meisje, even zoo veel afkeer verwekken, als oudtijds in de ziel van den waren

{==121==} {>>pagina-aanduiding<<}
geleerde. Inderdaad mijn lieve oom! ik heb u te lang bezig gehouden, maar ik had mij nu eenmaal verstout om u zoo duidelijk mogelijk mijne gedachten te doen weten; en het eene woord volgde zoo al uit het andere. Doch is het lezen van mijn' brief u te vermoeijend? leg hem dan maar ter zijde, veel gewigtigs bevat hij toch niet. Eer ik eindig, moet ik evenwel iets van mijne bedoeling in het opvoeden van mijne dochter zeggen.
Gelukkig dat mijne lieve pleegmoeder over mijne liefde voor het eenig van den hemel afgebeden kind, zorgvuldig waakte; ach die liefde had ondanks mijn' goeden wil zoo gemakkelijk kunnen ontaarden, en tot zwakheden, ja tot het voeden van jammerlijke gebreken aanleiding geven. Mijn brave Reinhart was door zijne menigvuldige bezigheden bijna gedwongen, de geheele opvoeding aan mij toe te vertrouwen, ook is eene moeder het best geschikt, om de leidsvrouw van hare opluikende dochter te zijn. Mijne bedoeling was van het eerste oogenblik, dat ik moeder werd af, mijne kleine lieveling vatbaar te maken, voor de reinste, de zaligste menschenvreugd, die hier op aarde en eenmaal aan geene zijde van het graf kan genoten worden. En daar een gerust geweten, dat zich geene schending van goddelijke of menschelijke wetten te verwijten heeft, daar een kinderlijk vertrouwen op de zorgende voorzienigheid, en een gegronde hoop op eeuwig toenemend geluk, de eenige heldere bronnen zijn, waaruit reine menschenvreugd ontspringt, gevoelde ik dat het mijn heiligste pligt was, mijn kind tot deze bronnen te geleiden. De leer van Jezus

{==122==} {>>pagina-aanduiding<<}
strekte mij hier ten rigtsnoer, liefde voor God en menschen, was al vroeg de drijfveer der kinderlijke handelingen van mijn aanvallig meisje. Ik had slechts te zorgen dat geene harer neigingen eene verkeerde rigting nam, ik weet het, ondanks mijne zorg, (want ook die was maar al te gebrekkig,) struikelt mijne lieve Theodora niet zelden; doch zij kent nu hare verpligting om in zelfvolmaking te vorderen, en haar berouw over elke zwakheid, zal voorzeker haar vergeving doen vinden bij Hem die de berouwhebbenden bemint. Wat het verkrijgen van kundigheden betreft, mijn kind weetgierig en vlug zijnde, zoo ging dit met weinig moeite allerbest. In plaats van beuzelachtige sprookjes, vertelde ik haar, toen zij nog op mijn' schoot speelde, het een of ander uit de geschiedenis van ons vaderland; en dat zij mij goed verstond en begreep, hiervan overtuigde zij mij door aan hare speelgenootjes mijne vertellingen over te brengen; of zelve de eene of andere gebeurtenis al spelend zoo goed mogelijk te vertoonen. In lateren tijd, heb ik haar het land met al zijne voortbrengsels, met al zijne bronnen van bestaan en ware voorregten leeren kennen; ook moest zij weten, volgens welke wetten het bestuurd wordt, wie die wetten geeft, en op welk eene wijze die uitgevoerd worden. Weten de menschen dat niet, hoe kunnen zij dan dankbaar zijn voor al de rust en veiligheid, die zij genieten? Welk belang kunnen zij stellen in een land, dat zij niet regt kennen, en hoe kunnen zij de bestuurders van hetzelve hoogachten en blijmoedig gehoorzamen, indien zij niet weten volgens welke regels die bestuurders

{==123==} {>>pagina-aanduiding<<}
handelen. Al de overige kundigheden, tot welker verzameling ik mijn kind aanmoedigde, stonden dacht mij, in verband met hare onschendbaarste pligten omtrent God, of hare natuurgenooten. Maar dat ik haar ook voor den huisselijken kring heb getracht op te voeden, hiervan bekent mijn lieve oom zelf, ooggetuige geweest te zijn. Niets is mij ondragelijker dan een meisje of eene vrouw, die zich haren aangewezenen werkkring schaamt. Even bespottelijk even strafbaar zoude ik het vinden, wanneer mijne Theodora een' afkeer toonde van vrouwelijke bezigheden, een' afkeer toonde van in de ziekenkamer hulp en troost te bieden, of, wanneer zij alle huisselijke orde versmadende zich alleen tot de eene of andere studie bepaalde, als wanneer mijn brave Reinhart met afkeer van zijne mannelijke werkzaamheden, zich bezig hield met voor de keuken en de wasch te zorgen. Ja nu ik van mijn' lieven man spreek, komt het geheele mannelijke geslacht mij voor den geest; ook dat, lieve oom! is sinds eene halve eeuw, onbegrijpelijk veel vooruit gegaan; denk al weder maar eens aan de kooplieden, die voorheen geene boeken kenden, dan kantoor- of rekenboeken, die nergens vermaak in zochten dan in het koffijhuis, of bij de wijnflesch. Onze kooplieden zijn heden sieraden in de geletterde wereld. Men vindt onder hen de edelste volksdichters, schrijvers, en wijsgeeren; en toch blijven zij getrouw in hunnen aangewezen werkkring, als koopman. Maar het is ook natuurlijk, dat zulke mannen nu ook liefst levensgezellinnen hebben, die niet slechts de dagelijksche spijs smakelijk weten te bereiden, of doen bereiden, maar

{==124==} {>>pagina-aanduiding<<}
die ook den maaltijd kruiden door geestrijke en verstandige gesprekken; levensgezellinnen, die de vrije uren van den werkzamen man, vrolijk en belangrijk doen voorbijsnellen, en waaraan hij de eerste vorming van het verstand en het hart der kinderen, gerust kan toevertrouwen. Kon ik mijne lieve eenige dochter eenmaal als eene soortgelijke levensgezellin van een edel, een weldenkend man, vol liefde, den weg door het leven zien bewandelen; o! dan zoude ik als de zaligste moeder, God vurig dankende sterven. Vaarwel, hartelijk geliefde oom, verschoon mijne langwijligheid, uw lieve brief heeft mij daartoe uitgelokt. Man en dochter groeten, u. Ik teeken mij met hoogachting, lieve oom! uwe nicht en dienares

C.R.



De huwelijks verbindtenissen.

Is het oogenblik, waarin de geboren wordende mensch het leven op deze aarde aanvangt, hoogst gewigtig, de stap, dien de volwassen mensch volgens zijn' eigen vrijen wil doet, wanneer hij, door zich te vereenigen met eene gekozene wederhelft, over zijn geluk of ongeluk in dit leven beslist, is voorzeker ook allerbelangrijkst. Onwillekeurig, onbewust wordt hij een deelgenoot van het aardsche leven, en ook over het oogenblik, waarin hij dat leven verwisselt, over het

{==125==} {>>pagina-aanduiding<<}
oogenblik, waarin hij sterven zal, kan hij niet beschikken. Immers! indien hij niet tegen God opstaat; de menschelijke natuur ontheiligt, en zich met eigen handen in de ondoordringbare duisternis der toekomst stort. Maar geheel vrij, bestemt de mensch zelf het oogenblik, waarin hij zich met eene gade verbindt, en daardoor den grond legt tot een' nieuwen steunpilaar der maatschappij. Maar ook, wordt de mensch door de hooge volmaakte wijsheid des Wereldbestuurders, in het aardsche of onzigtbare leven geroepen? zijn eigen verstand is verantwoordelijk voor de keus, die hij tot grondvestiging van zijn lot hier op aarde vrijwillig doet. Wee daarom de ongelukkige jongeling, wee daarom het beklagenswaardige meisje, wanneer de vrijheid, om, na eene verstandige overweging te kiezen, aan eigenbatige neigingen, of lage zinnelijke driften wordt opgeofferd. De wrange vruchten van zulk eene versmaade vrijheid, worden als dan voorzeker, maar al te jammerlijk gesmaakt, en de aan elkander gekluisterde ongelukkigen zien elk levensgenot vergiftigd, en slepen, indien zij door schandelijke zedeloosheid ten hoon der wetten zich niet van elkander losrukken, of wanhopend zich in het verderf storten, hunne vaak gevloekte, hunne vaak met tranen besproeide ketens voort, tot een van beiden in het graf zinkt, en de andere op den afgetreden baan, daar zoo veel doornen opschoten en elke bloem vertrapt werd, met naberouw en vertwijfeling in het hart, terugziet. Voorbeelden uit het dagelijksche leven bevestigen deze treurige waarheid te overvloedig, terwijl daar waar het reinste, het heiligste gevoel door een gezond

{==126==} {>>pagina-aanduiding<<}
oordeel bestuurd wordt, bij het ontwaken van den teedersten hartstogt, het hoogste menschelijke geluk, aan de, door liefde vereenigden, te beurt valt. Karel en lucia, (want ik wil mijne lezeressen eenige tafereelen, door waarheid mij voorgespiegeld, afteekenen,) Karel en lucia vierden met alle mogelijke pracht hunne huwelijksverbindtenis. De bruidegom was de zoon van een aanzienlijk ambtenaar, en de oudste van negen kinderen, waarmede het huwelijk des ambtenaars gezegend was. Hij kon met een' zijner jonge vrienden eene heerlijk bloeijende fabrijk overnemen, zijn vriend was bij dezelve opgegroeid, en verstond alles volkomen; doch hij verlangde een' deelgenoot, die geld bezat, om met hem die zaak voort te zetten. Karel die van dit deelgenootschap veel verwachting had, pleegde met zijn' vader ernstig raad hierover; doch de goede man kon zijn' zoon geenen geldelijken bijstand bieden. Het eenige middel waarop men den jongeling het oog deed vestigen, was een huwelijk, mits dat zijne gade geld hadde, waarmede hij vrij kon handelen. Dan immers was alles gevonden? Het oog der vrienden van Karel viel op lucia, zij was een ouderloos meisje, zij was eenige jaren ouder dan hij, en schoon de natuur haar met weinig bevalligheden had bedeeld, zij was rijk, en was Karel meester van hare goederen, dan kon hij deel nemen in de bloeijende fabrijk, en hij was voor zijn geheele leven bezorgd. Aan de geaardheid of aan de hoedanigheden van lucia werd niet gedacht. Karel kende geene liefde, en hij verbeeldde zich, dat hij in de zamenwoning met eene vrouw,

{==127==} {>>pagina-aanduiding<<}
zich met weinig moeite naar alles zoude kunnen schikken. Lucia werd zonder eenig verzuim van voorouderlijke pligtpleging, ten huwelijk gevraagd; zij vond geene gewigtige redenen tot een volstandig weigeren, en voldeed dus aan het verlangen van Karel en diens familie, dat wil zeggen, zij werd zijne vrouw. Doch kort na de bruiloftsdagen, ontstond reeds eene vrij hevige oneenigheid, lucia wilde meesteres blijven van alles, wat zij bezat, doch dit streed met de bedoeling des jongen mans; en, aangemoedigd door zijn' vader en andere vrienden, deed hij zijne regten gelden. Maar nu was ook de huisselijke rust voor altijd verwoest. De fabrijk nam toe in bloei, doch Karel en lucia die elkander niets naar den zin konden doen, gevoelden, dat een huwelijksband zonder liefde, vreesselijk knellend is. Gaarne waren zij elkander ontvloden, doch de opspraak die dit maken zoude, weerhield hen, ook waren na drie jaren twee kinderen de vruchten van deze ongelukkige verbindtenis. Ook die kinderen bragten geen' zegen voor de ouders in de wereld mede; van de geboorte der kleinen af, werd over de opvoeding getwist; niet omdat men het heil der onschuldige wichtjes waarlijk bedoelde, maar omdat het eene behoefte geworden was, elkander tegen te spreken en tegen te werken.
Dagelijks vond men stof tot nieuwe kwellingen, Karel, wiens leven zoo geheel verbitterd was, bemoeide zich ten laatste niet meer met zijne fabrijkzaken, en zocht verstrooijing in woeste gezelschappen; ook zijn vriend en deelgenoot, worstelde, schoon on-
{==128==} {>>pagina-aanduiding<<}
schuldig, met allerlei tegenspoeden. De fabrijk was alras vervallen, zij werd verkocht, en lucia verwenschte haar huwelijk, waardoor zij hare bezitting verloren had, en zich duldeloos ellendig zag. Karel ontvlugtte zijne boosaardige vrouw, en ongelukkige kinderen, dwaalde lang in Frankrijk rond, en werd eindelijk een wanhopende zelfmoorder. De verarmde lucia (door Karels familie als de oorzaak van diens ongeluk beschouwd, en om hare gemelijke en boosaardige geaardheid van elk verlaten,) leefde nog eenige jaren in bangen kommer voort, en liet stervende, hare beiden kinderen, wier opvoeding verwaarloosd was, aan gebrek en verleiding ter prooi.
Schoon nu niet alle huwelijken, die uit eigenbaat gesloten worden, altijd zulke verschrikkelijke gevolgen hebben, nimmer kunnen zij toch de bron zijn van ware levensvreugd. Het is waar, zijn de beiden verbondenen goedaardig en inschikkelijk, of bezit een van beiden gezond verstand genoeg, om de luimen des anderen te dulden, en voor de huisselijke rust onschadelijk te maken? ja dan kan de zamenleving van zulke verbondenen nog met eenige genoegens vermengd zijn, men kan dan aan elkander gewennen, de kinderen uit zulk een' echt, kunnen het knellende der ouderlijke verbindtenis verzachten, of geheel doen ophouden, en eene soort van welwillende gemeenzaamheid, die wel eens vriendschap genoemd wordt, kan soortgelijke gehuwden, tot in den hoogsten ouderdom, voor elkander onmisbaar doen zijn. Doch dit is op ver na niet altijd het geval, en ook hoe veel moet niet zamenloopen om een huwelijk

{==129==} {>>pagina-aanduiding<<}
zonder op achting steunende liefde, op zulk eene wijze dragelijk te maken? behalve, dat harten, die behoefte gevoelen om lief te hebben, en bemind te worden, in zulk een huwelijk door een onafgebroken lijden wegkwijnen.
Aline was naauwelijks volgroeid, toen zij zich reeds door aanbidders omringd zag; want zij was uitmuntend schoon, en dat schoon werd verhoogd door de aanminnigste bevalligheid. Onder al de jongelingen die naar hare hand dongen, bevond zich ook de vrolijke Julius, zijne gestalte en zijn gelaat waren mannelijk schoon, en hij paarde met goedhartigheid veel geestigheid. Aline vond in zijn' omgang behagen, en welhaast was hij haar begunstigde minnaar. Hare bekoorlijkheden hadden eenen onweerstaanbaren invloed op den jongeling, duizend levens, indien hij die bezeten had, zoude hij hebben willen opofferen voor haar bezit. Ook Aline beminde hem, met al het vuur der jeugd.
De tegenstand die de beiden gelieven bij ouders en vrienden ontmoetten, deed hunnen hartstogt nog meer ontvlammen, het huwelijk werd voltrokken, algemeen werd het jeugdige paar toegejuichd, en het gevoelde zich onuitsprekelijk gelukkig. Zoo vervloog het eerste blijde huwelijksjaar, Aline werd moeder van eene dochter, en nu scheen niets meer te wenschen over. Doch naauwelijks hersteld zijnde, trof haar een waarlijk droevig ongeluk; eenige vruchten die met brandewijn waren ingemaakt, schenen te zullen bederven, men ried haar die te laten opkoken, dit werd gedaan, Aline was daarbij tegenwoordig. Door eene kleine

{==130==} {>>pagina-aanduiding<<}
onvoorzigtigheid vat de brandewijn vlam, Aline vliegt toe, om te helpen blusschen, doch de vlam grijpt hare lokken aan. Al de tegenwoordig zijnde personen, staan door den schrik als bedwelmd, (Julius was niet te huis,) Aline vlugt gillend van de eene kamer in de andere, hierdoor woedt de vlam voort, en eer eene der meest bejaarde dienstboden haar de noodige hulp biedt, is haar aangezigt op eene allerjammerlijkste wijze gebrand. De regterzijde had vooral verschrikkelijk veel geleden; Julius was ontroostbaar, toen hij te huis gekomen zijnde, van het gebeurde onderrigt werd; vruchteloos verzekerde hem de wondarts, dat het leven van zijne jonge gade niet in gevaar was; vruchteloos poogde Aline zelve, zijne zielesmart door hare liefdevolle toespraak te verzachten. Julius treurde steeds, dan alleen om het verlies der schoonheid zijner gade, en waarlijk deze ging geheel verloren. Het gansche aangezigt was misvormd en onkenbaar geworden; het regter oog was bijna geheel weg, de wang vol breede likteekens, en alle zachte regelmatige trekken uitgewischt. Voor altijd was nu het huisselijk geluk der jonge echtelingen verwoest, want Aline bemerkte al ras na hare herstelling, dat Julius niets dan hare uitwendige bekoorlijkheden met drift bemind had. In het begin trachtte hij wel zijn' weerzin, voor zijne onbevallig gewordene gade te verbergen, doch al spoedig was hij omtrent de arme Aline geheel onverschillig. Hij verscheen nergens meer met haar in het openbaar, en eer een jaar vervlogen was, was het door de geheele stad bekend, dat Julius eene

{==131==} {>>pagina-aanduiding<<}
jonge schoone opera - zangeres met geschenken overlaadde, ja zelfs geheel onderhield. Bij dit verleidend meisje sleet hij al den tijd, die hem van zijne ambtsbezigheden overschoot, en de ongelukkige Aline, die veel minder ligtzinnig dan Julius, hem waarlijk met geheel haar hart beminde, sleet nu, door zielesmart gefolterd, hare jeugdige dagen. Haar kind, dat gelukkig opgroeide, kon maar alleen haar treurig lot verzachten, doch nimmer deed zij Julius eenige verwijtingen, integendeel poogde zij zijne liefde door alle mogelijke oplettendheden te winnen, met inspanning van al hare krachten, verkropte zij haar leed, en dwong zich om opgeruimd te schijnen. Doch alles was vruchteloos. Ach ja, vruchteloos trad zij hem telkens, wanneer hij voor eenige oogenblikken te huis moest zijn, met hare zuigeling op den arm te gemoet; greep dan zijne hand, drukte die aan haar hart, en zeide op den toon der engelachtigste minzaamheid: ‘lieve Julius! zie onze Emma kent u reeds; o zie! zij strekt hare armpjes naar u uit, en lacht u toe, welhaast zal zij u stamelend vader noemen.’ Hij liefkoosde dan ook de kleine, want Julius was een kindervriend, hij nam de vriendelijk vleijende Emma dan vaak in zijne armen, en zeide in eene soort van verrukking: ‘Emma zal een uitmuntend schoon meisje worden.’ Zuchtend en een' stillen traan wegdroogende, hernam Aline dan: ‘wat schoonheid is, ondervindt hare ongelukkige moeder!’ Eindelijk liet zich Julius door de jonge zangeres geheel kluisteren, en zijne getrouwe Aline zag maar al te duidelijk, dat zij hem tot overlast verstrekte. Om-
{==132==} {>>pagina-aanduiding<<}
trent eene scheiding wilde zij hem om redenen, niets voorstellen, maar zij besloot toch onherroepelijk, hem te verlaten. De eenige zuster van 
Aline's moeder, eene ongetrouwde dame, Agatha genaamd, woonde sinds eenige jaren met eene vriendin in Zwitserland, op een heerlijk landgoed nabij Lauzanne. Zij had Aline tot haar twaalfde jaar opgevoed, en beminde haar met moederlijke teederheid, ook was Aline hare eenige erfgenaam. Deze geliefde tante, waaraan Aline hare opregte liefde voor Julius het eerst in hare brieven had toevertrouwd, en die ook de eenige deelgenoot was van haar tegenwoordig betreurenswaardig lot, stelde zij geheel in haar vertrouwen. Op zekeren dag kwam Julius te huis om het middagmaal te houden, maar vond noch Aline, noch de kleine Emma. Mijnheer was een paar dagen uit de stad geweest, en de dienstboden zeiden, dat mevrouw kort na zijn vertrek, met het kind, en een jong Duitsch meisje, dat zij sinds eenige weken in hare dienst had genomen, in eene reiskoets was gestapt, en weg gereden, na dat zij eenige bevelen het huishouden en het ontvangen van mijnheer bij zijn te huis komen betreffende, had gegeven. Julius wist niet wat te denken; hij ging in Aline's kamer, en op het juweelkistje dat hij haar, toen zij zijne bruid werd, had geschonken, lag een brief, waarvan het opschrift aan hem luidde; hij brak dien brief open, en las de volgende regelen. ‘Vaarwel, Julius! onberaden hebben wij ons aan elkander verbonden, gij bemindet niet Aline, maar slechts de ligt uitwischbare trekken van haar gelaat. Deze zijn verloren

{==133==} {>>pagina-aanduiding<<}
gegaan, en de kluisters, die onze huwelijks-verbindtenis u dragen doet, zijn u duldeloos knellend geworden. Ook ik was ligtzinnig genoeg om uw zinnelijk welgevallen, voor opregte liefde te houden; doch dit betuig ik plegtig, ik beminde u met geheel mijn hart. Dit gevoelde ik eerst, toen ik u begon te mishagen; ik heb veel daardoor geleden, ach! ik vleide mij uw hart te zullen winnen, doch te vergeefs. Die hoop is voor altijd verloren, zelfs ons dierbaar kind was niet in staat om uw hart aan de ongelukkige moeder eenigzins te hechten. Gaarne had ik van u willen scheiden, om u daardoor meer vrijheid te doen genieten, doch indien ik dan slechts voor een gedeelte mijn regt op ons kind aan u had moeten afstaan, zoude ik tot wanhoop gebragt zijn geworden. Neen op het kind, welks moeder gij kunt verstooten, komt u geen regt toe; dit zegt mijn gevoel, en opdat geene wetten dit zouden tegenspreken, ontvlied ik u voor altijd. Ik laat u in het volle bezit van alles, wat ik bij ons huwelijk u aanbragt; voor gebrek ben ik en is mijne lieve Emma beveiligd. Slechts eenige kleinigheden van waarde, die mij voor onzen echt reeds toebehoorden, heb ik mede genomen; al de kostbaarheden die gij mij geschonken hebt, zult gij vinden, ook den eenvoudigen, maar mij eens zoo dierbaren trouwring; doch dezen heb ik met geweld door midden gebroken, zij die mijne plaats wettig of onwettig vervangt, moet dien niet dragen. Julius! uw zedeloos gedrag grieft mij, de lage boeleerster aan wie gij uw' goeden naam, aan wie gij uwe eer hebt opgeofferd, zal en kan u nooit gelukkig maken.

{==134==} {>>pagina-aanduiding<<}
Kan het met regt en wetten bestaan! o, kies dan eene vrouw die gij om hare hoedanigheden lief hebt; maar niet slechts om haar bevallig gelaat, dit weet gij kan veranderen. Geen sterveling moet onderzoek naar mijn verblijf doen; ik weet wel, dat u dit verblijf vrij onverschillig zal zijn; maar liefde voor ons kind kon nog wel eens in het vaderhart ontwaken; ik zal zorgen, dat gij na mijn' dood weet, waar Emma zich onthoudt, en zijt verzekerd, dat ik het onschuldig kind leeren zal, u lief te hebben. Nogmaals vaarwel, Julius! Gods beste zegeningen worden over u afgebeden, door uwe onschuldig verstootene

Aline.’

Bij het lezen van dezen brief klopte het hart van Julius bijna hoorbaar; onschuldig ja, dat was Aline; dat zij hem lief had, en dat hij die liefde met minachting had vergolden, dit getuigde zijn geweten. Maar Aline was immers onbehagelijk geworden! zij boezemde hem geen welgevallen meer in, alles, wat schoon was, boeide zijne zinnen, en waarom zoude hij dan ook de bevallige zangeres, niet veel meer mogen beminnen, dan eene vrouw zonder eenige bekoorlijkheden, waaraan slechts maatschappelijke wetten hem gekluisterd hadden. Op soortgelijke wijze voortredenerende, en in tweestrijd met natuurlijke goedheid van hart en geheel zinnelijke drift, leefde hij in het gedurig bijzijn zijner boeleerster voort. Doch francisca, (zoo was haar naam,) hare kostwinning als zangeres moede, wist het zoo ver te brengen dat Julius, die nu eene stad buiten het land zijner geboorte ter woning verkoos, haar na zijne echtgenoot onder-
{==135==} {>>pagina-aanduiding<<}
scheidene malen geregtelijk te hebben doen oproepen, huwde, juist vijf jaren na dat Aline met haar kind verdwenen was. Wel hadden eenige lieden, die belang in Aline's lot stelden, haar zoeken op te sporen, doch te vergeefs; zelfs den koetsier, die haar eenige uren ver van de stad bragt, had zij weten te misleiden, door omwegen te kiezen; zij werd dan zelfs in Frankrijk, waar zij bloedverwanten en vrienden had, te vergeefs gezocht. Hare tante in Zwitserland werd door Julius voor dood gehouden, tot welk vermoeden een klein misverstand, omtrent den naam, aanleiding had gegeven. Dat Aline van deze tante erven moest, was hem onbekend gebleven, of liever hij had nimmer met ernst daaraan gedacht en vernam daar ook niet meer naar; zijn huwelijk met francisca schonk hem geene vreugd. Het is waar, hare bevalligheden bleven lang 
onverwelkt, doch zij was ergdenkend, minijverig, ligt geraakt, en trouweloos. Tweemaal werd zij moeder, eerst van een' zoon, en vervolgens van eene dochter; doch beide kinderen die zij, ondanks de begeerte van Julius, door eene minne liet opvoeden, stierven, eer hun geboortedag voor de eerste reis verjaarde. Duizendwerf dacht Julius aan het hem eenmaal zoo dierbare kind der ongelukkige Aline, zijne verbeelding schilderde hem dan het van gezondheid blozende wicht aan den vollen boezem der liefkozende moeder, over wier ontsierd gelaat de teederste moederliefde eene soort van heilig welgevallen verspreidde. En ach! waar was dat kind? waar was de verstootene moeder? In den brief van Aline las hij het is waar, dat hij na haren dood iets omtrent

{==136==} {>>pagina-aanduiding<<}
het verblijf van de jonge Emma zoude vernemen, maar welligt waren beiden, moeder en kind, lang in eene betere wereld overgegaan. Immers eenige maanden na het vertrek van Aline, had een schip dat uit de haven van Duinkerken naar Boulogne zeilde, schipbreuk geleden, meest al het scheepsvolk en de reisgenooten waren omgekomen. Onder de laatsten bevond zich eene jonge Hollandsche vrouw, met een kind, iets meer dan een jaar oud; het lijk der moeder, was met het kind in de verstijfde armen geklemd gevonden, en begraven. Het linnengoed was gemerkt A.L.C., juist de naamletters van Aline, en van dien tijd af, was deze Hollandsche vrouw niemand anders in het oog van Julius en zijne bekenden, dan Aline. Julius en francisca werden van jaar tot jaar meer oneensgezind, krakeelziek en verbitterd tegen elkander. Zoo sleepten zij het leven tien droevige jaren voort; doch toen werd eene kwaadaardige ziekte de oorzaak van francisca's dood. Julius had geene reden om haar te betreuren, maar nu hij van haar verlost was, en op zijne afgetredene baan terug zag, en gelegenheid had tot ernstig nadenken, beschuldigde hem toch zijn geweten ook niet weinig; want in plaats van francisca's bedorvene geaardheid door geduld en eene liefderijke behandeling te verbeteren, had hij haar niet zelden getergd, hare onbezonnene drist doen ontvlammen, en haar verbitterd, zoo dat hij door de hevigste wroeging zich gemarteld gevoelde. Daarbij kwam nog het terugdenken aan de hem zoo opregt liefhebbende Aline, die zijn onedel gedrag te haren opzigte,

{==137==} {>>pagina-aanduiding<<}
met zoo veel geduld, met zoo veel beminnelijke inschikkelijkheid had verduurd; hij noemde zich zelven hard en wreedaardig. Immers met het verlies van Aline's bekoorlijkheid, waren hare goede hoedanigheden van dag tot dag toegenomen, zijne verbeelding bragt hem voor den geest hoe veel geluk hij met Aline en zijn vrolijk opgroeijend kind zou hebben kunnen genieten. Aline had toch niets verloren, dan hetgeen de tijd ook zelfs aan de schoone francisca ontnam. Maar Aline's liefderijke geaardheid, was door haar ongeluk nog op eene veel edeler wijze ontwikkeld geworden, en zoude, indien hij hare liefde met wederliefde beloond had, voor hem eene onuitputbare bron van huisselijke zaligheid zijn geworden. Met francisca had het tegendeel plaats gehad; met het klimmen van hare jaren, namen hare ondeugden toe, hare gemelijkheid en krakeelzucht hadden het huisselijk leven tot eene gedurige foltering gemaakt. Julius gevoelde zich nu diep ongelukkig, zijne aanzienlijke goederen schonken hem nimmer eenig waar genoegen, dan alleen wanneer zich de gelegenheid aanbood om aan ongelukkigen eene weldaad te bewijzen. Doch Julius was nimmer gewoon die gelegenheden op te sporen, en vooral nu, verhinderde zijne moedeloosheid hem, tot heil van anderen ijverig werkzaam te zijn. Bragt het schijnbaar toeval de noodlijdenden onder zijne oogen, ja dan was hij tot weldoen gereed, en de bewustheid van iets goeds verrigt te hebben, verwarmde hem het lijdend hart. Een zijner trouwste vrienden, sobier genaamd, woonde te L, hij was reeds de meest geliefde speelgenoot

{==138==} {>>pagina-aanduiding<<}
van Julius kindschheid geweest, en de jaren hadden hun altijd jeugdig vriendschapsverbond niet verbroken. De man was eenmaal gelukkig gehuwd geweest; doch zijne dierbare gade stierf in den bloei van haar leven, toen het eenig pand van hunne huwelijksliefde slechts vijf jaren oud was. De treurende vader leefde geheel voor dit kind, het was een zoon, waaraan hij de verstandigste opvoeding gaf; en om dezen zijn' lieveling niet van hem te scheiden, toen tijd en bekwaamheid den jongeling uitnoodigden om de hoogeschool te bezoeken, veranderde de vader van woonplaats, en koos zich te L.... een geschikt verblijf. Doch eene spoedig toenemende borstkwaal deed den liefhebbenden vader maar al te duidelijk gevoelen, dat hij zijn'veel belovenden zoon welhaast aan zich zelven zoude moeten overlaten. Willem (dit was de naam des jongelings,) was ontroostbaar, en week noch nacht noch dag van het ziek- en sterfbed. Julius, die de doodelijke krankheid van zijn' vriend had vernomen, wilde hem nog eenmaal zien, en bezocht den vriend zijner jeugd, een paar dagen voor dat diens lijden in den kouden slaap des doods eindigde. Sobier strekte de uitgeteerde hand met een zigtbaar welgevallen naar Julius uit; ‘mijn vriend! (sprak hij met eene zwakke stem,) u heden vaarwel te mogen zeggen, is voor mij nog eene blijde verrassing aan deze zijde van het graf. Wij hebben elkander in geene jaren ontmoet, maar ik heb u nimmer vergeten; en God zij gedankt, gij ook mij niet; dit getuigt heden uwe komst tot den stervenden vriend.’ Julius was diep geroerd, hij wilde de sterfkamer niet verlaten, zoo lang zijn

{==139==} {>>pagina-aanduiding<<}
geliefde sobier leefde; ook Willem smaakte nog een weemoedig genoegen, want voor zijnen dierbaren vader zag hij nog een' druppel vreugd in de laatste teug, die de levenskelk aanbood, gemengd. Ook zag hij nu een' weenende met hem weenen. Sobier sprak nog zoo veel zijne krachten toelieten, telkens met Julius, en dat wel op den toon der ongeveinsde vriendschap: ‘Klaag niet over uw ongeluk (zeide hij onder anderen toen zijn vriend dit deed,) als of God u te veel doet lijden; neen mijn Julius, de wrange vruchten van uw ligtzinnig gedrag kunnen niet anders voor u zijn, dan smart verwekkende; zonder ware liefde huwdet gij een meisje, wier verdiensten gij niet kendet, het was dus natuurlijk dat gij onverschillig omtrent haar wierd toen het waas der schoonheid, dat u aan haar hechtte, verdween. Ik heb u, dit weet gij, meermalen tot uwen pligt terug geroepen; maar de verleiding had voor u meer kracht dan de getrouwe vriendschap. Uw afwijken van het pad der deugd heb ik betreurd, Julius! ik kende de goede, de schoone vermogens van uwe ziel, die gij verwaarloosdet. Denk niet dat ik u heden eenige verwijtingen doen wil; neen Julius! het verdriet dat gij geleden hebt, is voorzeker eene heilzame artsenij voor u geweest, en uw berouw, want dat leest mijn verzwakt oog op uw gelaat, zal u bij onzen hemelschen Vader vergeving doen vinden. En tot een bewijs lieve vriend! dat ik aan uw terugkeeren op den weg der deugd geloof, beveel ik u het dierbaarste, dat ik in de wereld heb, - mijn zoon; help gij over hem waken, waarschuw hem

{==140==} {>>pagina-aanduiding<<}
wanneer hij ligtzinnig een' gewigtigen stap denkt te doen; Julius! ach het scheiden van mijn' Willem is voor mij de eenige bitterheid in de oogenblikken des doods, ik sterf anders zoo gerust; ik heb menigwerf gestruikeld, ik heb niet altijd gehandeld volgens de inspraak van mijn geweten, ik heb niet altijd aan de leer van Jezus getrouw gewandeld, maar Hij, die mijn goddelijke Vriend, mijn Broeder is, Hij, aan wien de magt in hemel en op aarde gegeven is, heeft medelijden met menschelijke zwakheid, en geleidt mij, hiervan ben ik overtuigd, tot zijnen en mijnen God, tot zijnen en mijnen Vader, die in Hem, in den verheerlijkten Jezus, de menschelijke natuur als gereinigd, en als ingewijd tot eeuwig toenemende volmaking, beschouwt.’
Zoo sprak de allengs wegstervende sobier, doch bij tusschenpoozen. Aandoenlijk was zijn jongst vaarwel aan zijnen geliefden Willem, die aan de borst van zijn' stervenden vader gezonken, de plegtige belofte, om aan het gevoel van pligt getrouw te zijn, en zich als een edel mensch, als een waar Christen in alle omstandigheden te willen gedragen, al snikkend aflegde. Sobier zegende nu voor het laatst zijn' zoon en zijn' vriend, en, met den blijmoedigen lach der hoop op de lippen, sluimerde hij zacht tot het betere leven over. Julius drukte met eene bevende hand de gebrokene oogen van zijn' vriend digt; en Willem, wiens overspannen gevoel zich in bewusteloosheid verloor, werd van het sterfbed naar zijne eigen kamer gebragt. Julius dankte den hemel, dat hij ter goeder uur te L....

{==141==} {>>pagina-aanduiding<<}
was gekomen, want hij had een' der beste Christenen zien sterven, en deze Christen was zijn vriend geweest, en nu een verheerlijkte hemeling. ‘Neen, zoo kan, zoo zal ik niet sterven, (sprak hij bij zich zelven,) sobier had zijn jeugdig leven niet verkwist, gelijk ik, sobier had zijne zinnelijke driften beteugeld; ik heb mij door dezelven tot dwaasheden, ach tot verachtelijke ondeugden laten vervoeren. Berouw, ja, dat pijnigt mij. Maar is het genoeg berouw te hebben om gerust te sterven, zoo lang onze goede voornemens niet tot rijpheid gekomen zijn, zoo lang wij geene vruchten van onze verbetering kunnen aantoonen! neen, met een door angst beklemd hart zal ik stervend in de donkere toekomst wegzinken, maar dit zal toch de laatste bede zijn, die op mijne lippen besterft: O God! zijt mij arme zondaar genadig.’ Willem die door reden en godsdienst naauwelijks voor vertwijfeling werd beveiligd, vertrok, nadat het lijk van zijn' vader ter aarde was besteld, met Julius, naar diens woonplaats. De groote vacantie was juist aangevangen, en Julius die alles aanwendde om zijn' jongen vriend eenige verstrooijing te verschaffen, sloeg hem voor, om gedurende dien tijd een reisje te doen; de keus viel op Engeland, en de stoomboot bragt de beide reizigers gelukkig en voorspoedig op dat belangrijk eiland. Geen oogenblik werd hier verzuimd, om de voornaamste steden en dorpen te bezoeken, en alles, wat eenigzins voor merkwaardig werd gehouden, te zien. Onder anderen vertoefde Julius met zijn' jongen vriend eenige dagen te Oxford; aan Willem was van een' der hoog-
{==142==} {>>pagina-aanduiding<<}
leeraars te L..., een brief, benevens een manuscript toevertrouwd, beiden had hij beloofd eigenhandig aan den geleerden T.... te Oxford te bezorgen. De jongeling 
hield zijn woord, hij werd op de minzaamste wijze door den Engelschen hoogleeraar en diens familie ontvangen, en met zijn' reisgenoot meer dan eenmaal ten maaltijd genoodigd. Beiden maakten aan dit gastvrij huis kennis, ook met andere hoogleeraars, en met zich op de hoogeschool oefenende jongelingen, zoo dat het scheiden van Oxford met de onaangenaamste gewaarwordingen werd te gemoet gezien, vooral door Willem, die aan het huis van den vriendelijken geleerde, wien hij den bovengemelden brief en de papieren had ter hand gesteld, kennis gemaakt had met eene jonge dame, die een' zonderlingen indruk op zijn gevoelvol hart had gemaakt. Eerst hield hij haar voor eene dochter van den hoogleeraar, doch zij was dit niet; maar eene jeugdige vriendin van Miss molly, het eenig kind der teederminnende ouders. Willem vond het bijzijn der beide meisjes allerbelangrijkst, doch Miss julia deed de teederste neiging in hem ontwaken, door haar onbeneveld verstand, haar zacht, maar door godsdienst veredeld gevoel, en niet minder door hare uitwendige bevalligheid. Zij was de lieveling van des hoogleeraars gezin, hare lieve schuldelooze vrolijkheid was op het naauwst vereenigd met den beminnelijksten ernst, die zich wel eens in een' zachten weemoed scheen te verliezen. In het kort, julia boezemde elk, die haar slechts eenmaal zag, belangstelling in, en de geheele ziel van Willem hing aan het bekoorlijke

{==143==} {>>pagina-aanduiding<<}
meisje. Zonder eenige achterhouding beleed hij dit aan Julius; ‘mijn jonge vriend!’ (sprak deze,) ‘ik heb met een wakend oog uw gedrag gadegeslagen; dat het waarlijk belangrijke meisje u liefde inboezemde, verwonderde mij niet; zij heest in mijn oog iets van eene heilige, iets dat geheel het hart voor haar inneemt, doch ik heb uw' stervenden vader beloofd u te waarschuwen tegen elken onbezonnenen stap; julia is u vreemd, hare ziel geloof ik is rein, want met eene soort van eerbiedwekkende edelheid, schittert die schoone onschuldvolle ziel door den luchtigen sluijer, die haar omkleedt, en toch kunnen wij dwalen; weet gij of zij in alle opzigten geschikt is, om de gezellin uws levens te zijn? weet gij of zij u weder bemint, en schoon dit niet onmogelijk is, weet gij, dat hare ouders hare liefde zullen goedkeuren? weet gij of het meisje u zoude kunnen en willen volgen naar uw vaderland? zijt op dit alles bedachtzaam, mijn vriend! en maak het meisje niet ongelukkig, door haar liefde voor u in te boezemen, zonder dat ooit eene huwelijksverbindtenis die liefde kan bekroonen.’ - ‘Tracht deze spoedig opgevatte liefde te overwinnen,’ (hernam Julius nogmaals op den avond vóór hun vertrek van Oxford,) doch ik zal, dit verzeker ik u, aan den hoogleeraar T.... schrijven, en bij hem naar het lieve meisje vernemen. Willem moest zich hiermede tevreden houden; maar welk eene verrassing was het niet voor hem en Julius, toen zij den volgenden morgen zich op den postwagen plaatsten, en julia onder geleide van eene bejaarde dienstmaagd

{==144==} {>>pagina-aanduiding<<}
van den hoogleeraar T...., onder de reisgenooten ontmoetten. Julia was gesluijerd, en weende onophoudelijk. Willems hart klopte van medelijden en van verlangen om te weten, wat het beminnelijke meisje deerde, en wat tot zulk een spoedig vertrek aanleiding had gegeven. Ook Julius was niet minder verlangend om dit te weten, en op de eerste plaats waar men van postpaarden veranderde, nam hij op de minzaamste wijze julia, die nu overluid snikte, bij de hand; lieve Miss! vraagde hij, mag ik de oorzaak van uwe droefheid niet weten? zij wilde, doch kon niet antwoorden. ‘Ach, mijnheer!’ (sprak de dienstmaagd,) ‘kort na middernacht is de treurige tijding gekomen, dat de moeder van Miss julia doodelijk krank ligt, zij woont daar ginds op dat kleine dorp, waarvan gij de torenspits boven het geboomte zich ziet verheffen.’ Julia barstte op nieuw in tranen uit, maar de hartelijke deelneming van Julius en Willem scheen hare erkentenis te vorderen; dit gaf zij door een' zachten handdruk, en een' verteederenden blik te kennen. Men naderde eindelijk aan het dorp; hier moest julia met hare geleidster uitstappen; julia en Willem deden het ook, zij wilden hier een' later komenden postwagen afwachten, en vergezelden de weenende naar eene nederige landelijke woning. Hier vernamen zij, dat de kranke weduwe nog leefde, maar zich in een' hopeloozen toestand bevond. Julia vloog in de ziekenkamer, knielde luid schreijende aan de veege sponde, drukte hare gloeijende lippen op de klamme hand der kranke, en riep in liet Hollandsch: moeder,

{==145==} {>>pagina-aanduiding<<}
dierbare moeder! kent gij uwe julia niet meer!’ - ‘O Voorzeker,’ (antwoordde de stervende in dezelfde taal,) ‘eeuwig geliefd kind! zoude ik u niet kennen! ik dank God, dat gij mij nog levend vindt, ik heb u nog veel te zeggen.’
Julius stond als in den grond vastgeworteld, de stem der kranke schokte geheel zijn gevoel; het krankbed naderen? neen dat kon hij niet. Willem zag of hoorde niets anders, dan de luid schreijende julia. ‘O ween zoo niet, mijn dierbaar kind! (hernam de moeder,) gaarn ware ik nog eenigen tijd bij u gebleven, maar Hij, die ons lot bestuurt, weet beter wat nuttig voor ons is, dan wij. Julia! uw vader, om wiens toenemend heil gij al vroeg hebt leeren bidden, leeft nog, hij woont te..... in Holland, zijn naam is Julius, uw doopnaam is Emma; maar ik wilde zijn' naam, die mij zoo welluidend was, in u voor mij levendig bewaren. In mijn schrijfkistje zult gij twee brieven aan uw' vader vinden; mijne vriendin amalia heeft mij beloofd, u, zoo ras ik begraven zal zijn, naar Holland te brengen. Neen, uw vader zal zijn kind niet verstooten; zeg hem, dat uwe moeder met een hart dat nog voor hem klopte, gestorven is.’ Nu kon Julius het niet langer uithouden, Willem geloofde, dat hij een toeval kreeg, en hield hem in zijne armen. Hij werd in eene andere kamer gebragt; amalia, de achtingwaardige eigenares van het huis, spaarde geene moeite om Julius als in het leven terug te roepen.
‘Mijne Aline!’ (kermde hij,) ‘ik moet haar zien, zij moet den wreedaard, die haar verstooten

{==146==} {>>pagina-aanduiding<<}
heeft, vergiffenis schenken.’ Amalia kende de geschiedenis van Aline, zij begreep dus alles; en maakte (vergezeld van den geneesheer,) de zieltogende vrouw met de komst van Julius bekend. Aline bleef vrij bedaard, zij dankte de zorgende Voorzienigheid, die haar vergunde haar geliefd kind aan deszelfs vader, met stervende lippen toe te vertrouwen, en verlangde Julius te zien. Sidderend als een misdadiger, die zijne veroordeeling moet hooren, trad de diep nedergedrukte man, door Willem vergezeld en ondersteund, voor de legerstede van Aline, wier hoofd tegen den zwoegenden boezem van de weenende julia rustte. Julius knielde, greep de hand van Aline, drukte die aan zijne lippen, terwijl tranen op dezelve nedervloeiden. ‘Aline,’ (sprak hij,) ‘ik durf op uwe vergiffenis niet hopen, maar ach, klaag mij niet aan bij den regter der wereld, hier (op zijne borst slaande,) hier woont de knagende worm, die u gewroken heeft en nog wreekt.’ - ‘Julius!’ (antwoordde Aline op den toon der teederste liefde,) ‘Julius! vader van mijn dierbaar kind! nooit heb ik opgehouden u lief te hebben. Ach ik heb u alles vergeven, ook ik heb mij zelve beschuldigd, eene huwelijks - verbindtenis met u gesloten te hebben, zonder te weten of uwe liefde voor mij op een' duurzamen grond gevestigd was. Ik beminde u met geheel mijn hart, doch dat was niet genoeg om onderling gelukkig te zijn, ook is het vrouwelijke hart veel meer geschikt om zich onafscheidbaar te hechten, aan een voorwerp, dat eenmaal welgevallen inboezemde, dan het

{==147==} {>>pagina-aanduiding<<}
mannelijke hart. Ik heb God vurig om uw waarachtig heil gebeden, dit doe ik nog, op dit oogenblik. O neem uit mijne verstijvende hand, de hand van ons kind; en zweer mij, eer ik sterf, dat gij met vaderlijke liefde over hare jeugd zult waken.’ Zij drukte de hand van Emma in die van Julius; deze sloot zijne dochter en hare stervende moeder in zijne beiden armen, en riep het Opperwezen tot getuigen van zijn onwankelbaar voornemen, om met de teederste liefde zijne vaderlijke pligten te vervullen, ja! hij riep het Opperwezen tot getuige van zijn opregt berouw; ‘Aline! mijne Aline!’ (zuchtte hij,) ‘ach, dat God uw leven nog verlengde, opdat ik het leed, u aangedaan, eenigzins mogt kunnen vergoeden!’ Zij lachte hem minzaam toe; ‘dat leed is reeds vergoed,’ (zeide zij,) ‘nu gij de stervende Aline, de uwe noemt. Ook is dat leed nuttig voor mij geweest, lieve Julius! tegenspoed was voor mij de beste oefenschool; ik heb mijne zwakheden en gebreken in dezelve leeren kennen, ik heb geleerd, dat het waarachtig menschelijk gelijk niet moet gezocht worden, in iets, dat vergankelijk is. Zonder het lijden van zielesmart, had ik het hart van mijne dierbare Emma, die ik den, mij zoo lieven naam julia gaf, welligt nooit voor deugd en godsdienstliefde kunnen vormen. En ach, voor welk zielelijden had als dan ook die onschuldige lieveling, niet bloot gestaan?’ - Aline was door spreken en aandoeningen zoo vermoeid, zoo geheel uitgeput, dat zij bijna bewusteloos haar verlangen om zacht nedergelegd te worden, door teekens uit-
{==148==} {>>pagina-aanduiding<<}
drukte. Zij viel in eene diepe sluimering; Julius hield zijne blikken op haar verbleekt gelaat gevestigd. De overblijfsels van hare jeugdige bevalligheid schenen hem in deze 
oogenblikken, nog zijne ligtzinnigheid en wreedheid te verwijten. De likteekens waren door de hand des tijds veel verminderd, en Julius was zich zelven een raadsel; hoe was het mogelijk eene vrouw te kunnen verwaarloozen, die ondanks het verlies van uitmuntende schoonheid, nog zoo veel teederheid, zachte geaardheid, en goedwilligheid in al hare trekken uitdrukte. Ja dit scheen hem onmogelijk, en toch had hij dat gedaan. Na ruim twee uren gerust te hebben, ontwaakte Aline nog eenmaal, zij zag Julius aan hare sponde nedergeknield, hij hield hare hand in de zijne, zij zag julia in dezelfde houding nevens hem, terwijl de arm van haren vader haar omvatte, beiden weenden, ‘mijn Julius! mijne julia!’ (stamelde Aline,) ‘ik sterf blijmoedig, God is de liefde zelve, Hij zal u zegenen.’ Zij zweeg, en de schaduw des doods verspreidde zich over haar gelaat, en met eene diepe ademhaling eindigde het leven van haar bewerktuigd omkleedsel, en ook haar lijden. Julius en Aline schenen eenmaal in den bloei des levens bestemd te zijn, om de beste aardsche zegeningen te genieten; beiden waren in het ruim bezit van tijdelijke goederen, eer en aanzien vielen hun te beurt, en toch werd hun leven eene aaneenschakeling van verdriet en kwellingen; alleen om dat ligtzinnige drift hen eene huwelijks-verbindtenis deed sluiten, eene verbindtenis, niet op ware hoogachting voor innerlijke verdiensten,

{==149==} {>>pagina-aanduiding<<}
niet op gevoel van onderlinge menschenwaarde, en dus niet op ware, boven alle lotgevallen verhevene liefde, gegrondvest. Julius had sinds zijne gade hem ontweken was, geen genot van zijne tijdelijke goederen gehad; zijne leefwijze met francisca had hem de achting van alle braven doen missen, en onophoudelijk knagend naberouw had zijn leven verbitterd, ook Aline klaagde zich zelve aan, omdat zij de heiligste verbindtenis had gesloten, met een mensch, wien zij niet genoeg kende, om haar lot aan hem toe te vertrouwen. Zij beminde hem opregt, maar eene neiging, die door geene ware verdiensten gevoed wordt, schenkt geen' zielewellust. Nu had slechts de behoefte om lief te hebben die neiging doen voortduren, en Emma, het geliefde huwelijkspand, had in het hart van de door tegenspoed gelouterde Aline, het gevoel van pligt om den vader van haar kind lief te hebben op de krachtigste wijze versterkt. Welligt zullen mijne lezeressen wenschen te weten, hoe Aline met hare dochter in Engeland was gekomen; ik heb gezegd dat Aline eene tante had, die in Zwitserland woonde; deze ontving de ongelukkige met moederlijke teederheid, en schoon zij het verlaten van haren echtgenoot niet goed kon keuren, vleide zij zich toch, dat Aline's afzijn, en de inspraak van het vaderhart Julius tot zijn' pligt zouden terugbrengen; zij liet om die reden zijn gedrag door een' vriend in Holland bespieden; doch toen men haar zijn voornemen om francisca te huwen, deed weten, scheen alle hoop op zijne verbetering verloren, en zij deed haar best om Aline te vertroosten. De opvoeding

{==150==} {>>pagina-aanduiding<<}
van Emma, die om bovengemelde reden julia werd genoemd, hield de beide vrouwen op eene aangename wijze bezig. De tante was eene verstandige, eene menschkundige vrouw, zij spande niet slechts al hare vermogens in, om de kleine julia met ware zieleadel te verrijken, maar zij wist ook op eene liefderijke wijze het hart en het verstand van hare Aline te veredelen. Schoon ver van Nederland gescheiden, leefden tante en nicht volgens vaderlandsche wijze in Zwitserland, want Nederland bleef haar geliefd vaderland; Nederlandsche dienstboden hadden de tante naar Zwitserland vergezeld, en in haar gezin werd ook niets anders dan de Nederduitsche taal gesproken, schoon de beide vrouwen zich in de landtaal, zoo wel als in het zuiver Hoogduitsch en Engelsch oefenden. Ook de lieve kleine leerde al vroeg elk dier talen naar eisch uitspreken. En amalia eene Engelsche dame, die bij de tante van Aline sinds eenige jaren inwoonde en julia hartelijk lief had, leerde haar vooral het Engelsch zoo goed als eene inboorling van dat land spreken en schrijven. Julia bereikte naauwelijks haar dertiende jaar, toen zij met hare moeder den dood der beminnenswaardige Agatha betreurde. Aline erfde alles wat de overledene had bezeten, en daar amalia na den dood van hare vriendin niets vuriger verlangde dan naar haren geboortegrond terug te keeren, liet zich Aline gemakkelijk overhalen om haar daarheen te volgen, en deze keus berouwde haar niet. Amalia die al vroeg weduw geworden was, huwde ten tweedemaal met een' vriend van den hoogleeraar T....

{==151==} {>>pagina-aanduiding<<}
hare vriendin Aline bleef bij haar inwonen, en julia genoot verder eene verstandige en beschaafde opvoeding. Zij was nu bijna achttien jaren oud, en in haar herleefde het beeld der weleer zoo bekoorlijke Aline. Julius kon de wending van zijn lot niet genoeg zegenen, het is waar, Aline's dood kostte hem de bitterste smart, vooral griefde het hem, dat hij het haar aangedane onregt niet had kunnen vergoeden, doch des te meer scheen zijne dochter liefde en zorg van hem te vorderen. Hij keerde eindelijk met haar en Willem, naar Holland terug; dat de jonge lieden elkander beminden, bleef geen geheim voor hem, en hij vond geene reden om hunne hoop op eene nadere verbindtenis te leur te stellen. Willem zette zijne jetteroefeningen op de hoogeschool ijverig en met roem voort. En julia, die nu weder haren doopnaam Emma had aangenomen, schonk Julius de zaligste vadervreugd, doch toen Willem op het punt stond om de hoogeschool te verlaten, en een aanzienlijk ambt, waartoe hij geroepen werd, te aanvaarden, zag de vader het oogenblik, waarin hij zijn geliefd kind zoude moeten afstaan, met bekommering te gemoet. Zijn eigen genoegen dat haar bijzijn, dat hare liefderijke zorg hem elken dag schonk, wilde hij gaarn aan de vervulling van hare wenschen opofferen; doch telkens wanneer hij aan hare huwelijksverbindtenis met Willem dacht, herleefde ook al het gebeurde met hem en Aline, voor zijnen geest. Goede hemel! dacht hij menigwerf bij zich zelven, wanneer hij op zijne bevallige Emma een' blik vol vaderlijke liefde wierp, ook uwe schoonheid, dierbaar

{==152==} {>>pagina-aanduiding<<}
meisje! is gelijk die van uwe moeder, slechts een morgendamp; en verdwijnt deze, en Willem is even laaghartig als ik was, hoe rampzalig zal dan ook niet uw lot zijn. Maar dat Willem een edeler hart dan het mijne was, bezit, dit bemoedigt mij. Emma had nog eenige vaste goederen in Zwitserland, en Julius besloot, na rijpe overweging, die op eene voordeelige wijze voor haar te verkoopen, nog vóór dat haar huwelijk werd voltrokken. Hij reisde tot dat einde met haar derwaarts, Emma verlangde de tooneelen van hare zorgelooze kindschheid nog eenmaal weder te zien, en de omstandigheden waarin Willem zich bevond, duldden niet dat hij op dien tijd mede reisde, hoe veel deze kortstondige scheiding ook aan hem en zijne lieve Emma kostte.
Gedurende het verblijf van Julius en Emma in Zwitserland, trof eene der voormalige speelgenootjes van Emma, die juist denzelfden naam droeg, een beklagenswaardig ongeluk; zij beklom, namelijk, met een vrolijk jeugdig gezelschap, eene der hooge Alpen en stortte door onvoorzigtigheid van een' harer onbezonnen geleiders, van eene vreesselijke steile ijsrots; door den val was haar regter arm verbrijzeld, en haar aangezigt onherstelbaar geschonden. Julius maakte hiervan gebruik, en schreef de volgende regels aan Willem, wiens liefde hij wilde beproeven. ‘Mijn jonge vriend! als mijn zoon zal ik u altijd blijven liefhebben, doch mijn schoonzoon zult gij niet kunnen worden. Emma leeft, bekommer u niet in dit opzigt. Doch ik moet u van alles onderrigten; gij weet mijne geschiedenis, gij weet wat het verlies

{==153==} {>>pagina-aanduiding<<}
der schoonheid mijner zalige Aline, voor haar en mij heeft uitgewerkt. Beiden waren wij beklagenswaardig. O mijn geliefde Willem! behoed u voor zulk een lot. Emma, die het lot harer moeder schijnt geërfd te hebben, verklaart u volkomen vrij van alle verbindtenis. Een ongelukkige val heeft haar van het gebruik harer ledematen voor altijd beroofd, en hare bevalligheid, met afzigtelijkheid, (want zoo moet ik het noemen,) afgewisseld. Ik wil u gelooven, wanneer gij zegt, dat uwe liefde het bedroevende van dit alles kan overwinnen; maar jongeling! gij zijt een zinnelijk mensch, voorzeker minder een slaaf der zinnelijkheid dan ik was; maar wij kennen waarlijk ons zelven niet, onverwachte omstandigheden maken menigwerf ons hart van eene zijde bekend, die zonden zulke omstandigheden voor altijd ons vreemd zouden gebleven zijn. Gij zoudt u welligt aan de zamenleving met eene verminkte gade, wier gelaat afschrik inboezemt, kunnen gewennen; maar zoudt gij het kunnen dulden, dat anderen u bespotteden, en de ongelukkige door eene verachtelijke behandeling haren jammerlijken toestand nog meer deden gevoelen; want waar zijn ligtzinnige of onbarmhartige menschen niet al toe in staat? O neen, Willem! Emma kan, Emma moet de uwe nooit worden. Ik herhaal het, zij verklaart u volkomen vrij, en zal zich met haar ongunstig lot trachten te bevredigen. Vaarwel, mijn zoon! Emma raadt u zoo ras mogelijk eene andere keuze te doen, uw geluk zal haar vertroosten. Nograaals vaarwel, ik blijf uw vaderlijke vriend

Julius.’

{==154==} {>>pagina-aanduiding<<}

De vader had niets van deze proefneming aan zijne dochter gezegd, want hij besloot, (wanneer de jongeling zich van zijne geliefde waarlijk ontslagen rekende) het aan haar zelve over te laten, om van een' aanstaanden echtgenoot, die slechts eene bevallige gade verlangde, af te zien, of hem zijne misleiding bekend te maken. Het eerste besluit zoude hij als vader, die het duurzaam geluk van zijn kind bedoelde, haar met kracht van redenen trachten te doen omhelzen, waartoe het voorbeeld, dat zij in hare geliefde moeder had gezien, niet weinig, volgens zijn denkbeeld, zoude medewerken. Doch hoe werd Julius niet verrast, bij het ontvangen van den volgenden brief, waarin ook eenige regelen voor Emma waren gesloten. De brief van Julius luidde aldus:

‘Geliefde Vader!

Van dezen naam doe ik geen' afstand, daar ik voor eeuwig voor het oog des Alwetenden met uwe dierbare dochter vereenigd ben. Neen! bij den hemel, wat ook van de uitwendige gestalte mijner Emma moge geworden zijn, zij is de mijne, de mijne voor dit en het volgende leven. Onze zielen zijn door de heiligste liefde vereenigd, door eene liefde, die niet op uitwendige gelaatstrekken, die niet op het bevallige, wat zeg ik, die niet op de volkomenheid van den vergankelijken sluijer, die het eeuwig schoone menschelijke wezen bedekt, gegrond is. Deze liefde is boven alle wisselvalligheden eindeloos ver verheven. Ja, mijn vader! ik waardeerde de uitwendige bekoorlijkheden van mijne dierbare Emma hoog; ik dankte

{==155==} {>>pagina-aanduiding<<}
den weldadigen Schepper en Onderhouder der natuur, voor dit edel geschenk van mijne geliefde, maar ik zoude dat geschenk nimmer begeerd hebben, zonder dien schoonen, dien voortreffelijken zieleadel, waarop het eeuwig voortdurend wezen, waarmede het mijne zoo naauw vereenigd is, roemen mag. Mijne Emma vordert in haren nu ongelukkigen toestand, kan het zijn, nog meer liefde, nog meer teederheid, dan ik haar immer toedroeg; ik moet haar vertroosten, ik moet haar lot op alle mogelijke wijzen verzachten, dit is mijn heiligste pligt. De voltrekking van ons huwelijk, is een maatschappelijke en door de godsdienst geheiligde pligt, die ons de vrijheid geeft om zonder schending der goede orde, om zonder kwetsing van eenige welvoegelijkheid, als echtgenooten te zamen te leven; doch het eigenlijk verbond der liefde is gesloten in hetzelfde oogenblik, waarin wij met hart en mond verklaarden, dat wij elkander beminden en getrouw zouden zijn. Deze verklaring werd toen door den overaltegenwoordigen God verstaan, en ons huwelijk de vereeniging van ons bezield menschelijk wezen, was in den hemel gesloten. Niets, volstrekt niets kan dus op aarde dit heilig verbond verbreken. Ware ik bedelarm, mijn vader! en volstrekt buiten staat om mijne geliefde Emma in haren hulp- en reddeloozen toestand naar eisch te verzorgen; kon ik met geene mogelijkheid haar ongeluk verzachten, en stortte ik haar door de voltrekking van ons huwelijk in de diepste ellende; verzwaarde ik hierdoor haar lijden, ja dan, mijn vader! zoude ik van onze uitwendige, of wettige verbindtenis afzien, maar

{==156==} {>>pagina-aanduiding<<}
eenmaal gesloten verbond, mijne getrouwheid aan de ongelukkige Emma, zoude daarom niet wankelen. Het dierbaar meisje kan mij daarvan niet ontslaan. Maar dank zij de zorg van Hem, die ons lot bestuurt, ik bezit tijdelijke goederen in overvloed, om het leven van eene hulpelooze gade met alle mogelijke genoegens te doorweven. Dat moet, dat wil, dat zal ik doen. Emma zal aan mijne zijde, al haar leed vergeten, want het zal mijn hoogste wellust zijn, haar geluk uit te breiden, en al het bittere, dat voor haar in den levenskelk gemengd is, te verzoeten. En is het mogelijk dat gevoelloozen mij bespotten! (want zelfs het heiligste, waarvan wij ons een denkbeeld kunnen vormen, wordt bespot,) welnu, zulke ellendige kleine zielen zijn ver beneden mijne opmerking, ik stel mijn' roem daarin, dat ik mijne Emma het reinste levensgenot door mijne teederste liefde kan aanbieden, en wie haar met eenige minachting kan behandelen, zal ik voor een onmensch houden. De hemel behoede mij, dat ik ooit zoo iets gewaar worde. Maar neen, de ligtzinnigste zelfs is meêdoogend; het koudste hart wordt bij het zien van lijdende natuurgenooten door medelijden verwarmd, en zelfs de meest verharde booswicht eerbiedigt het ongeluk. Vaarwel, mijn vader! gij hebt mij eenmaal tot uw' schoonzoon aangenomen, toen gij mij de hand van uwe dochter gaaft, gij kunt die dierbare hand niet terugnemen, gij kunt mij den rang van uwen schoonzoon niet betwisten, neen, u gehoorzamend en liefhebbend, blijf ik uw zoon

Willem.’

{==157==} {>>pagina-aanduiding<<}

Julius genoot onder het lezen van dezen brief eene vreugd, die zich niet laat beschrijven. Hij brandde van verlangen, om zijne lieve Emma alles te verhalen. Met zijn' brief en ook dien voor Emma in de hand, spoedde hij zich om zijne dochter in de bekoorlijke vallei, aan welker ingang de landelijke woning stond waar zij toen hun verblijf hielden, op te zoeken. En hij vond het beminnenswaardige meisje, dat in de hut van eene arme kranke weduwe eenige verkwikking had gebragt, onder een' eikenboom, waar eenige lammeren graasden, van hare gedane wandeling vermoeid nederzitten, met het beschrijvende lofdicht op Zwitserland, door onzen Vaderlandschen dichter h.h. klyn, voor haar open geslagen. Julius plaatste zich nevens haar op den zodenbank, en toonde haar het opschrift van het briefje aan haar gerigt; ‘O, van mijn' Willem!’ (riep zij,) ‘lieve vader!’ en wilde hem den brief ontnemen. - ‘Neen, zoo niet Emma!’ (hernam hij, lagchend,) ‘ik moet u eerst den sleutel geven, die u den inhoud van dit kleine blad papier zal ontsluiten.’ En nu verhaalde hij zoo kort mogelijk, op welk eene wijze hij de liefde van haren Willem beproefd had. ‘Deze liefde is als goud in het vuur gelouterd,’ (voegde hij daarbij,) en liet haar nu het afschrift van zijn' brief aan Willem lezen, en vervolgens ook, met zelfvoldoening op het vaderlijk gelaat, des jongelings antwoord. Heldere vreugdetranen blonken in de oogen van het meisje, zij zonk aan de borst van haren vader, en zuchtte: ‘wat ben ik toch gelukkig! O, mijn vader! wat

{==158==} {>>pagina-aanduiding<<}
deedt gij! maar het is goed; om uwen wil, ik dank u.’ Zij opende nu het aan haar gerigtte briefje, en las het volgende:

‘Mijne eenig dierbare Emma!

Gij zoudt dan waarlijk de banden die ons voor eeuwig vereenigen, willen verbreken? neen, dat kunt gij niet. Even weinig als uw of mijn aanwezen vernietigen. Wat ook mijne bruid, wat ook de uitgekozene gezellin mijns levens moge overgekomen zijn, ons lot is en blijft voor tijd en eeuwigheid vereenigd, vreugd en leed moeten wij te zanten dragen: de Allerhoogste is getuige, dat wij ons hiertoe verbonden hebben. Ik heb mijne bezigheden zoo weten te schikken, lieve Emma! dat ik mij na weinig dagen op reis kan begeven; dan vlieg ik naar Zwitserland, daar sluit ik u aan mijn hart, daar wil ik u vertroosten en helpen, en u de geneesmiddelen toedienen, daar wil ik met u lijden, God bidden om uw behoud, en u mondeling verzekeren, dat ik hier, en aan gene zijde van het graf, eeuwig ben uw liefhebbende

Willem.’

Emma besproeide deze regelen met tranen, die eene mengeling van gewaarwordingen haar afpersten; de standvastige liefde van den uitgekozen vriend harer ziel, schonk haar een' verteederenden wellust, schoon het haar toch eenigzins griefde, dat haar vader deze beproeving had in het werk gesteld; want Emma gevoelde hoe smartelijk het zijn moet, voor een

{==159==} {>>pagina-aanduiding<<}
edel hart, wanneer het de reinste neigingen ziet mistrouwen. Maar was het aan een' vader, die uit gebrek aan zelfkennis eenmaal zoo jammerlijk verdwaalde, en die zijn eenig kind zoo hartelijk beminde, niet ligt te vergeven, dat hij uit teedere bezorgdheid, zijn' jongen vriend, met eene soort van wantrouwen, volgens zijne eigene jeugdige zwakheid beoordeelde? Zoo dacht ook de beminnelijke Emma, zoo dacht ook haar geliefde Willem, toen hij, schoon Emma wel oogenblikkelijk schreef, dat hij misleid was, maar, eer deze brief hem in handen kwam, op reis gegaan zijnde, zich op de bekoorlijkste wijze verrast gevoelde, toen hij haar weder zag. Hij had nachten en dagen doorgereisd, en stapte vroeg in den morgen nabij het verblijf van Julius en Emma van het rijtuig, want hij wilde de lieve lijderes, door zijne onverwachte komst, geene aandoeningen die haar schadelijk konden zijn, veroorzaken. Hij vertoefde eenige oogenblikken in de gastvrije hut van een' koeherder; en liet zich bij Julius aanmelden. Deze ijlde den jongeling te gemoet, sloot hem in zijne armen, en noemde hem op den toon der weemoedigste vreugd, zijn' geliefden zoon. Doch als in den zelfden adem voegde hij daarbij: ‘Willem! kunt gij mij eene beleediging vergeven?’ - ‘Zoude Emma's vader mij kunnen beleedigen? (was het antwoord,) O mijn vader! zeg der lieve ongelukkige, dat ik hier ben, ik moet haar zien, ik moet haar lijden verzachten, om 's hemels wil, breng mij bij haar.’ En eer Julius nog kon antwoorden, stond Emma in een sneeuwwit morgengewaad, met een van gezond-
{==160==} {>>pagina-aanduiding<<}
heid blozend driejarig meisje aan de hand, aan de zijde van haren vader. Zij kwam terug van eene morgenwandeling, en had voor dit kind, waarvan zij veel werk maakte, en dat het dochtertje was van in de 
nabijheid wonende landlieden, in de vallei eenige wilde aardbeziën en bloemen geplukt. De vreemdeling die door haren vader met eene omhelzing verwelkomd werd, wekte hare oplettendheid, zij trad toe, en Willem ziende, ontsnapte haar als werktuigelijk een luide vreugdekreet. Willem rukte zich uit de armen van Julius, en de schoone bloeijende Emma zonk aan zijn hart; doch hij kon zijne oogen niet gelooven, hij overlaadde haar als in verrukking met liefkozingen, en vraagde bij herhaling: ‘gij zijt immers mijne Emma, mijne dierbare Emma?! maar hemel, hoe vind ik u weder? engelachtig meisje! wat hebt gij toch geleden? of droom ik? en omhels ik reeds eene hemelling?’ - ‘Willem!’ (zeide zij,) haar gelaat aan zijne borst verbergende, ‘ik heb niets geleden, gij zijt misleid.’ De vreugd der beide gelieven was onbeschrijfbaar, aan beleedigend wantrouwen werd volstrekt niet gedacht. Julius verhaalde alles en beschuldigde zich zelven; hij zeide ook meer dan eenmaal zuchtend: ‘Willem! ik heb uw edel hart naar mijn eigen zwak hart beoordeeld, dit smart mij; doch Emma legde dan hare zachte hand op de lippen van haren geliefden vader, terwijl Willem verzekerde, dat zijn geluk door het gebeurde nog eindeloos verhoogd was, nu hij het onheil, waarover hij zich bedroefd had, door het zaligste genot zag vervangen. Immers, de zwarigheden, die hem

{==161==} {>>pagina-aanduiding<<}
verhinderd hadden, de reis naar Zwitserland, met Emma en haren vader te ondernemen, waren, nu die reis zoo hoog noodzakelijk scheen, op de zonderlingste wijze uit den weg geruimd, en hij had dus zijne aanstaande bruid veel spoediger weder gezien, dan hij zich had durven voorstellen. Doch voegde hij, Emma omhelzende daarbij: ‘ik mag toch wel eenige vergoeding voor mijn' doorgestanen angst genieten, niet waar; o, ik weet zulk eene schoone heerlijke vergoeding, lieve Emma! hier op den Zwitserschen bodem moesten wij ons trouwfeest vieren; vragen wij hiertoe de toestemming van onzen geliefden vader.’ De jongeling verkreeg zijn' wensch, want het belang van Emma vorderde nog eenige weken in Zwitserland te blijven. De noodige papieren werden uit Holland ontboden, en het huwelijk werd naar 's lands wijze gevierd. De geheele eenvoudige woning van Julius was met kransen gesierd; de weg naar de kerk was met loof en bloemen bestrooid, en voor al de gulhartige valleibewoners, was de trouwdag van het jonge paar, een der vrolijkste feestdagen; voor gelukkiger echtelingen was de zon nooit opgegaan, en deze dag, was de eerste schakel van de schoone keten des huisselijken levens, die tot aan het graf reikte, Na alles verrigt te hebben, keerde de blijde vader met zijne kinderen naar Holland terug. En (schoon vreugd en rampspoed gedurende het leven der gehuwden afwisselden,) hunne ware liefde was boven alle wisseling verheven, en bleef voor hen de bron van reine menschelijke zaligheid. En ook Julius, (die in hoogen ouderdom nog met smart

{==162==} {>>pagina-aanduiding<<}
aan de misstappen zijner jeugd dacht,) stierf vol hoop op vergeving, door zijne kinderen en bloeijende kleinkinderen beweend.


Onbedachtzaamheid.

Sophia aan Theodora.

‘Mijne altijd geliefde Vriendin!
Hoe veel genoegens uwe waardige ouders mij ook hebben doen genieten, waarvoor ik mijn' hartelijken dank in den hier ingeslotenen brief betuigd heb, was ik toch, gedurende mijn verblijf in uw ouderlijk huis niet zoo regt weltevreden, als ik voorheen daar plagt te zijn. De reden daarvan zult gij welligt zelve gevoelen; zoo niet, dan wil ik u met al de opregtheid, die ware vriendschap vordert, die mededeelen. Dat wij elkander reeds als kinderen zusterlijk beminden, behoef ik u niet te herinneren, ook niet dat die zusterlijke liefde in lateren leeftijd bleef voortduren, en dat wij ons onderling verbonden, om elkander zoo veel mogelijk behulpzaam te zijn, om in zedelijke volkomenheid te vorderen, en tegen het inwortelen van gebreken te waarschuwen: dit begrepen wij, en ik begrijp het nog zoo, is het duidelijkste kenmerk van ware, hoewel schaars gekende vriendschap.
Wat zeg ik! het is niet alleen het kenmerk, maar

{==163==} {>>pagina-aanduiding<<}
het is ook de hoofdpligt van zulk eene vriendschap. Ook durf ik zeggen, dat wij over het algemeen daar getrouw aan zijn gebleven; ja, welligt heugt het u nog lieve, hoe menigwerf gij eene zwakheid in mij opmerktet, of mij de beginsels van eene onedele neiging leerdet kennen; zoo deed ik ook met u, en schoon wij al eens verkeerd beoordeeld geloofden te worden, wij kenden geene verbittering, want de hartelijkste liefde en belangstelling heerschten in ons gedrag, en bezielden zelfs den toon, waarop wij elkander toespraken; terwijl wij altijd eindigden, met de banden onzer vriendschap door erkentenis nog vaster toe te halen. Zoo was het voorheen; doch wat u betreft, geliefde speelgenoot mijner kindschheid! is dit heden geheel veranderd. Immers, toen gij een paar maanden geleden ons, in gezelschap van uw' braven vader, den heer en mevrouw W..., en den heer Finère, met een bezoek verrastet, bleef het door mijne moeder en mij niet onopgemerkt, dat Finère niets onbeproefd liet om, gelijk men zegt, bij u zijn hof te maken; ja ook dat zijne laffe vleijerij, u niet altijd mishaagde. Ik kende u genoeg, om overtuigd te zijn, dat Finère, wiens gelaatstrekken den lagen, den listigen wellusteling verrieden, u nooit ware liefde zoude kunnen inboezemen; neen, maar de toegevendheid, waarmede gij den beuzelachtigen lof, dien hij u toezwaaide, hoordet en aannaamt, maakte mij, wat zeg ik, maakte zelfs mijne lieve moeder voor u bekommerd. Ware Finère dom? meer of min onbeschaafd! ware zijn uiterlijk voorkomen eenigzins terugstootend? of bezate hij de kunst niet om zijne

{==164==} {>>pagina-aanduiding<<}
grove gebreken, om zijne verachting van alles, wat waarlijk goed en schoon is, te verbergen? dan zou hij gewis volstrekt buiten staat zijn, om ooit voor u gevaarlijk te worden. Doch het tegendeel van dit alles heeft plaats. Finère is schrander, weet heel veel, en maakt hier door zijn bijzijn belangrijk; Finère is bijna overdreven beschaafd, ik weet mij hier niet beter uit te drukken; hij weet zich naar alles te schikken; zijn wellust, zijne zedeloosheid weet hij onder de naauwgezetste zedigheid te verbergen, zijne list neemt het masker der gulle opregtheid aan, zijn voorkomen is voor de onergdenkenden boven alle beschrijving innemend, terwijl zijne eigene, voor zijne jaren, wel geoefende menschenkennis, de zwakste zijde van het hart, dat hij zoekt te bederven, weet te ontdekken. Zoo hebben achtingwaardige lieden die hem van zijne kindschheid af onder hunne oogen zagen opgroeijen, hem leeren kennen, ja bij ondervinding leeren kennen. De ongelukkige opvoeding die hem te beurt viel, heeft deze onedele geaardheid aangekweekt en gevoed. Mijne geliefde moeder, die den invloed, dien ik als vriendin weleer op u had, kende, geloofde, dat het mijn pligt was, den huichelaar voor u te ontmaskeren; ik gehoorzaamde, en gaf u in den eersten brief, dien ik na uw bezoek aan u schreef, eene flaauwe schets van Finères karakter; flaauwe zeg ik, en met regt, want vooreerst kon ik geen denkbeeld voeden, dat Finère eenigen indruk op mijne lieve edeldenkende Theodora kon maken; ik geloofde slechts, en dit geloof ik nog, dat uw speelziek vernuft gaarn met het zijne wedijvert; dat, ja wel

{==165==} {>>pagina-aanduiding<<}
de lof, dien hij u toezwaait, u wel eens bedwelmt, doch dat uw gezond verstand, die beuzelarij bespot, en dat gij over het algemeen, u uit eene soort van meisjesachtige ijdelheid vermaakt met zijne schijnbare verliefdheid. Maar ook in de tweede plaats, wilde ik Finères karakter niet met zulke levendige kleuren teekenen, als men mij had aangeboden, omdat ik door eigen ondervinding niet overtuigd was, en het oordeel van de beste menschen toch zoo menigwerf door bijkomende omstandigheden dwaalt, of tot al te groote gestrengheid overhelt.
Maar deze brief van uwe getrouwe vriendin werd door u beantwoord op een' toon, die mij duidelijk deed zien, dat uwe vriendschap voor verkoeling vatbaar is; dit heeft mij innig bedroefd; voor mijne lieve moeder kon ik dit niet verbergen, gij weet het, zij is de vriendin van mijn hart, gelijk ook uwe lieve moeder de vriendin van uw hart is. Meer dan eenmaal had mij de liefhebbende leidsvrouw mijner jeugd gewaarschuwd, tegen het onbepaald vertrouwen dat ik op uwe vriendschap vestigde; niet dat zij u in staat rekende om ons gesloten verbond geheel te verbreken, neen, maar de verstandige vrouw kende de zwakheid van hare Sophia: ‘slechts eene ligtzinnige behandeling, slechts eene onbevallige luim van uwe vriendin,’ (sprak zij,) ‘is vaak genoeg om de rust van uw hart te verstoren, en u smart te veroorzaken. Hiertegen moet gij u wapenen, mijn kind! Doortje met haar waarlijk beminnenswaardig hart is niet zonder gebreken, evenmin als gij, mijne lieve! (ja vervolgde mijne moeder,) lieve Sophia,

{==166==} {>>pagina-aanduiding<<}
onder uwe gebreken, (want waarom zoude ik die met den verzachtenden naam van zwakheden bestempelen?) onder uwe gebreken behoort ook eene soort van asgunst, die uit overdrevene eigenliefde geboren wordt; zoudt gij het kunnen dulden, dat Theodora zich buiten u eene vriendin verkoos, waaraan zij meer vertrouwen schonk en meer liefde betoonde dan aan u? eene vriendin, in wier boezem zij de geheimen en aandoeningen van haar hart met meer gulheid uitstortte, dan in het uwe? neen, dat zoudt gij niet kunnen dulden, mijne Sophia! of de innigste zielesmart zoude u het leven verbitteren.’ Weenend viel ik mijne moeder dan om den hals, ‘neen, neen,’ riep ik, ‘dat zal nooit gebeuren; Theodora's vriendschap voor mij is onwankelbaar!’ - ‘Ik wil dat gelooven,’ (hernam de mij liefhebbende moeder,) ‘maar het is niet onmogelijk, dat gij eenmaal met uwe vriendin van gevoelens verschilt, terwijl zij eene andere vriendin aantreft, die op dat oogenblik eenstemmig met haar denkt, ja die hare keus omtrent iets, dat door u afgekeurd wordt, toejuicht, of een ontwerp, waarvan gij een' afschrik hebt, helpt ten uitvoer brengen; voorzeker zal alsdan die nieuwe vriendin uwe plaats vervangen in het hart van Theodora, en gij zult vreesselijk daardoor lijden, mijn kind! ook schoon Theodora eindelijk hare dwaling inziet, en uwe getrouwheid regt doet; het likteeken der wond, die zij u toebragt, zal zij toch nooit geheel kunnen uitwisschen. Alleen dan, mijne Sophia! wanneer uw verstand over uw gevoel de wacht houdt, kunt gij u tegen het grievende van al deze kwellin-
{==167==} {>>pagina-aanduiding<<}
gen beveiligen. Nu reeds bedroeft gij u over een weinig koelheid in Doortjes brief,’ zoo sprak zij toen ik haar uw' brief toonde; ‘bedenk het toch, wat zoude eene meerdere koude of eene terugstooting kunnen 
uitwerken! Wee ons, mijne lieve! wanneer wij het geluk van ons leven afhankelijk maken van de afwisselende luimen onzer natuurgenooten, al zijn het dan ook de besten onder hen, die niet ongevoelig kunnen blijven voor de liefde en getrouwheid van dezulken, die hun waarachtig heil bedoelen.’ Doortje! ik heb deze woorden van mijne moeder diep in mijn geheugen geprent en ik heb haren raad trachten op te volgen, hoe veel moeite mij dit ook kostte; dan ach, het is er ver af, dat ik mij voor grievende kwellingen geheel beveiligd heb. Uwe ouders noodigden mij zoo vriendelijk, zoo dringend, om eenigen tijd bij en met u te komen doorbrengen. In de weinige regelen, die gij bij hun geschrift voegdet, heerschte weder zoo den ouden vriendschappelijken toon, dat ik met toestemming mijner dierbare moeder, vol ware vreugd van die uitnoodiging gebruik maakte. En toen gij mij zoo regt hartelijk omhelsdet, toen wij weder geheel gelukkig in elkanders bijzijn waren, had ik u wel om vergeving willen vragen, voor elke gedachte aan verkoeling uwer vriendschap. Doch hoe spoedig veranderde dit alles niet? Uwe verkeering met Finère werd door uwe brave ouders afgekeurd, maar ondanks die afkeuring heerschte tusschen u beiden, eene gemeenzaamheid, die aan de hartelijkste vertrouwelijkheid grensde. Dit bragt ik u onder het oog, het is waar, gij verzekerdet mij,

{==168==} {>>pagina-aanduiding<<}
dat niets dan zucht om u te vermaken, zucht om met zijne overdrevene teederheid voor u, die gij toch nimmer gevoed hadt, den spot te drijven, u zijn gezelschap deed verkiezen. Ik geef hem immers geene hoop? was uw antwoord, toen ik u het verkeerde in uw gedrag wilde doen opmerken. Zijne ijverige dienstbetooningen bevallen mij, en zijne kruipende onderdanigheid streelt mij, en waarom zoude ik mij zelve dit onschuldig genoegen ontzeggen. Maar alles wat ik hier tegen inbragt was vruchteloos, en gij beloondet mij, met mij van dag tot dag te doen gevoelen, dat uw hart zich van mij verwijderde, terwijl gij Augusta... uwe boezemvriendin noemdet, en haar ook in mijne tegenwoordigheid als zoodanig behandeldet. Hare dagelijksche bezoeken schonken u de uitbundigste vreugd, gij verklaardet niet zonder haar te kunnen leven. In hare tegenwoordigheid werd ik niet zelden door de openlijkste minachting gegriefd; zelfs de wetten der welvoegelijkheid, die zoo duidelijk voor het verfijnd gevoel geschreven staan, werden te mijnen opzigte niet zelden moedwillig overtreden. Of is het voeren van fluisterende gesprekken in de tegenwoordigheid van eene derde, geene schending van die wetten? en strijdt het spreken in eene taal, die eene derde niet verstaat, niet met alle welvoegelijkheid? en spraakt gij niet veeltijds met Augusta in het Engelsch, dat ik nimmer geleerd heb. Het is waar, uwe natuurlijke goedhartigheid zag ik wel eens in strijd met de zucht, om Augusta ten koste van mij te behagen, ach, uwe voormalige vriendschap en liefde voor uwe Sophia, verbeeldde

{==169==} {>>pagina-aanduiding<<}
ik mij nog menigwerf te zien ontwaken; het scheen u dan leed te doen, dat ik verdriet had, en menig een' stillen traan poogde te verbergen. Doch met de uiterste zorgvuldigheid ontweekt gij een vertrouwelijlt gesprek met mij, of wanneer ik meer dan eens u vraagde: Doortje! wat heeft u toch omtrent mij zoo doen veranderen? heb ik u beleedigd? dan was uw antwoord: gij verbeeldt u, dat ik veranderd ben, maar is het ook geene beleediging mij voor zoo ligt geraakt te houden? vlugtig gaaft gij dan eene andere wending aan het gesprek, of gij wendet iets voor om mij te verlaten. Intusschen bleef het mij niet onbekend, dat gij nu en dan onder voorwendsel van de zieke mevrouw G.... te bezoeken, aan het huis van Augusta kwaamt, waar Finère zich dan ook bevond, schoon uwe ouders u met vriendelijken ernst allen omgang met dien man verboden hebben. En het zijn die zamenkomsten, die zoo volstrekt met uw' pligt strijdig zijn, waarom ik zoo spoedig de pen opgevat heb, om u dezen te schrijven. Niets van al wat mij betreft vorderde zoo veel haast; uw eigen hart zoude u welligt door den tijd hebben doen gevoelen, dat gij eene vriendin, die u zoo hartelijk lief heeft, onregt hebt gedaan. Doch, ook zoo ras ik eene letter voor u op het papier zette, moest ik het gevoel van mijn hart uitdrukken. Dit moet gij mij vergeven; maar al wildet, al kondet gij mij haten, uitgekozene speelgenoot mijner jeugd! Augusta kan uw waar geluk niet bedoelen; want zij helpt u in het verzaken van uwe heiligste pligten, de gehoorzaamheid aan uwe ouders, namelijk. Wat

{==170==} {>>pagina-aanduiding<<}
kan toch worden, bid ik u, van uwen verboden omgang met een' jongeling, die bij uwe ouders alle achting verloren heeft? met een' jongeling, wiens naam over het algemeen door zedeloosheid bevlekt is? met een' jongeling, dien gij zelve niet eens tot uw' vriend zoudt willen verkiezen! maar die uwe schoonheid, uwe talenten, en zelfs uwen zoogenaamden moed om vrijwillig te handelen, hemelhoog verheft. Ik ben overtuigd, Doortje! dat gij uw eigen gedrag vooral ten opzigte van uwe ouders, veroordeelt, want de goedheid van uw hart, de edelheid van uw gevoel, kunnen zoo ver niet verbasterd zijn, dat gij, zonder knaging in uw geweten, uwe verkeering met Finère, en dat op eene geheime wijze, zoudt kunnen voortzetten. Neen, mijne beste! ik moet het u zeggen, pligt, en liefde voor uw geluk, voor uwe eer en goeden naam; gebieden het mij, ik moet het u zeggen: uwe trotschheid duldt niet, dat gij uwe verkeering met Finère afbreekt; men doet u gelooven, dat het ware grootheid is volkomen vrij, als een op zich zelf staand wezen te handelen, en gij waant u sterk genoeg te zijn, om alles, wat met eer en reine zedelijkheid strijdt te overwinnen, maar, dierbaar meisje! ik bid u om de liefde voor uw tijdelijk en eeuwig belang, om de rust en het geluk van uwe ouders, en van allen, die u liefhebben, ja om de rust en het geluk van uwe teruggestootene vriendin, ik bid u, keer terug, keer terug tot uwen pligt, mijne lieve, mijne afdwalende vriendin! onttrek u aan laaghartige schepsels, die uwen zielevrede verwoesten, en u de dankbare gehoorzaamheid, die gij aan

{==171==} {>>pagina-aanduiding<<}
uwe ouders verschuldigd zijt, doen versmaden, Finère is een lage booswicht, en wat zal ik van Augusta zeggen? zij is uwe vriendschap onwaardig. Geen naijver doet mij dus schrijven, neen, gij hebt mij uwe vriendschap onttrokken, kies u eene vriendin, die u aan de deugd doet vasthouden, die u zoo getrouw lief heeft als ik, en ik zal mij tevreden houden. Ik zal u, indien gij dit verkiest, nooit met mijn bijzijn, of met mijne brieven lastig vallen, zijt slechts door deugd gelukkig, dit zal mij over het verlies van de vriendin mijner jeugd vertroosten. Vaarwel Doortje! ik beveel u aan de zorgende Voorzienigheid van Hem, die u en mij op den weg des levens, elkander deed vinden, en het verbond der vriendschap, gelijk wij toen waanden, voor eeuwig deed sluiten. Voor altijd blijf ik mij noemen, uwe met geheel haar hart om uw heil biddende vriendin

Sophia.

Deze brief zoo geheel uit het hart van het edeldenkende meisje geschreven, bleef slechts eenige dagen onbeantwoord; Sophia was door gewoonte en opregte vriendschap met al te sterke banden aan hare vriendin gehecht, dan dat zij het losrukken van die banden niet op de smartelijkste wijze zoude gevoelen, en het verderf, waarin Theodora zich dreigde neder te storten, niet zoude betreuren. De ouders van Sophia woonden weleer in dezelfde stad roet Reinhart en Celesta, en de trouwhartigste vriendschap vereenigde de beiden huisgezinnen. Sophia was omtrent een half jaar ouder dan Theodora, zij was de oudste

{==172==} {>>pagina-aanduiding<<}
van vier kinderen, over wier geboorte de ouders zich verblijdden; doch daar een tweede dochtertje kort na de geboorte overleed, en twee veel belovende knaapjes, het eene twee en het andere vier jaren oud zijnde, aan de diepbedroefde ouders door den dood ontnomen werden, bleef Sophia het eenig telgje uit een der op ware liefde gevestigde huwelijken. Zij en Theodora waren lieve vrolijke gespelen; zelfs eer zij nog in staat waren hare gedachten door woorden behoorlijk uit te drukken. Ja reeds op den schoot van eene der beide liefhebbende moeders, dartelden de onschuldige spelende kinderen niet zelden, sloegen dan de armpjes elkander om den hals, en drukten liefkozend kuschjes op elkanders blozende wangen. Beide groeiden voorspoedig op, speelgoed en kinderlijke lekkernijen deelden zij gulhartig met elkander. Ook genoten zij hetzelfde onderwijs, en beider geestvermogens ontwikkelden zich meestal in gelijke mate. Theodora leerde ruim zoo vlug als haar speelgenootje, doch deze scheen tot meer ernstig nadenken gestemd, en bij het opluiken, won Sophia het in oordeelskracht, boven de ruim zoo geestige Theodora. Beiden muntten uit in het beoefenen der schoone kunsten, Doortje bespeelde de piano en de guitarre voortreffelijker dan hare jonge vriendin, doch deze had de overhand in de behandeling van het penseel. Hare door geestkracht bezielde hand vormde de bevalligste beelden, en de bekoorlijkste natuurtafereelen, terwijl Theodora zich slechts vergenoegde met fraaije bloemen naar het leven, op het paneel als neêr te strooijen. Het godsdienstig gevoel was

{==173==} {>>pagina-aanduiding<<}
al vroeg in de ziel der beide meisjes opgewekt en gevoed; zij vereerden en beminden in den Schepper der natuur, den liefderijken den ontfermenden Vader der menschen, en beide hadden van jongs af geleerd hare dankbare liefde uit te drukken, door de getrouwe navolging van Jezus, ons goddelijk voorbeeld, dat is, door het weldoen en beminnen van alle natuurgenooten.
Theodora vierde haar zestiende verjaardag, toen de vader van Sophia die een' gewigtigen post bekleedde, het berigt ontving dat hij verplaatst werd, naar A....; dit stoorde de algemeene vreugd, en het spoedig daarop volgende vertrek der waardige vrienden van Reinhart en zijne gade, deed het verloren gaande genot van zoo veel huisselijke genoegens hartelijk betreuren. Maar vooral baarde de scheiding der jonge vriendinnen, de bitterde droefheid. Het is waar, beurtelings werd het haar vergund, van tijd tot tijd eenige dagen bij elkander door te brengen, doch daar elk van haar, de eenige dierbare schat der ouders was, kostte het dezen altijd veel, om eigen genoegen, aan dat van het eenig geliefde kind op te offeren. Ook werd de vader van Sophia na slechts een en een half jaar zijn' post te A. bekleed te hebben, door eene hevige krankheid aan gade en kind ontrukt. De treurende weduw en dochter bleven om gewigtige redenen haar vast verblijf te A. houden, en de familie Reinhart poogde menigwerf door haar vertroostend bijzijn, de smart der weenenden te verzachten.- Voor de eerste reis, had Sophia na den dood van haren vader, aan het

{==174==} {>>pagina-aanduiding<<}
huis van den Keer en mevrouw Reinhart gelijk wij uit haren medegedeelden brief zagen, een paar weken doorgebragt, terwijl hare moeder intusschen het gezelschap genoot, van eene harer meest geliefde bloedverwanten, toen zij die zoo onbeschrijfbaar veel belang in het heil van hare jonge vriendin Helde, in geene opgeruimde geestgesteldheid, maar integendeel met verdriet en kommer in het hart terugkeerde; want zij geloofde hare geliefde Theodora te moeten vergelijken bij een ongehoorzaam, maar onergdenkend kind, dat met bloemen speelt, waaronder vergiftige slangen zich verschuilen. Natuurlijk maakte Sophia hare moeder deelgenoot van hare bekommering, en deze verstandige vrouw gevoelde zich verpligt, om hare vriendin mevrouw Reinhart, bekend te maken met de geheime bijeenkomsten van hare dochter met Finère, iets dat Sophia uit eene welligt verkeerde schroomvalligheid had nagelaten. Hoe gelukkig deze kennisgeving voor Theodora was, zullen mijne lezeressen uit den volgenden brief van haar aan Sophia, en in dien van hare moeder overtuigend zien.

Theodora aan Sophia.

O mijne Sophia! mijne geliefde, mijne getrouwe maar door mij beleedigde vriendin! Het is in deze oogenblikken eene dringende behoefte voor mijn hart, te belijden, dat ik uwe zusterlijke liefde, uwe heilige vriendschap onwaardig ben.
Ik ken uwe schoone groote ziel; gij zult mij al mijne verkeerdheden, gij zult mij mijne schijnbare

{==175==} {>>pagina-aanduiding<<}
trouweloosheid vergeven, van harte vergeven; maar ware hoogachting, dien gewijden grond van ware vriendschap, kunt gij de moedwillig verdwaalde, de tegen beter weten handelende, niet weder schenken. Neen, Sophia! ik ben diep, ach, diep weggezonken; mijne trotschheid is vernederd, mijn zelfvertrouwen is gestraft! Ware mijn verachtelijk gedrag, omtrent u, in staat geweest om uw hart van mij te verwijderen, en mij door u aan mijne dwaasheid over te laten, Sophia! wat zou dan van de ongelukkige Theodora geworden zijn! Ja had de zorgende Voorzienigheid mij door uwe deelnemende liefde, door de trouw van uwe brave moeder niet aan het verderf ontrukt, hoe verschrikkelijk zoude alsdan mijn lot niet heden zijn; en in welk eenen betreurenswaardigen toestand, zouden mijne dierbare ouders zich alsdan heden bevinden. Neen, ik kan u niet alles verhalen, de pen beeft in mijne hand; en mijne denkbeelden zijn verward. Mijne lieve moeder, zoo wel als de geneesheer verbieden mij het schrijven, maar deze weinige regelen moesten toch voor u op het papier vloeijen; ik weet het, uwe reine ziel kan zich niet meer met de mijne op zulk eene edele wijze verzusterd gevoelen, als toen ik nog al de zaligheden der onschuld, al de rust van een tevreden geweten genoot; en mijn hart eenstemmig met het uwe klopte. Hoe mij dit bedroeft Sophia, hoe dit mijn hart doet bloeden, kan ik niet uitdrukken, ik heb niets, niets tot verontschuldiging in te brengen, dit alleen moet ik u plegtig verzekeren, mijne trouwloosheid omtrent u, was slechts schijnbaar; nooit heb ik opgehouden u innig

{==176==} {>>pagina-aanduiding<<}
lief te hebben, ook toen niet, toen de ondeugende Augusta mij, (ik weet zelve niet op welk eene wijze,) aan zich boeide; maar neen, ik mag het geene liefde voor u noemen, want het aanwezen der liefde doet zich door vertrouwelijkheid en teedere belangstelling kennen, en beiden poogde ik u, ondanks mij zelve, te onttrekken. Ach! ik weet niet welk een' maalstroom mij heeft medegesleept, ik moet de pen nederleggen; mijne dierbare moeder beveelt het aan hare door koortsgloed hijgende dochter. Ook belooft mijne moeder mij, zonder uitstel, aan hare vriendin, ach, aan de moeder van mijne beleedigde Sophia te zullen schrijven. Antwoord mij slechts met een paar regels, dat gij, in spijt van al het gebeurde, mij niet voor altijd alle deelneming onttrekt. Vaarwel, ik ben krank, zeer krank. Sophia! heb medelijden met uwe door eigene schuld en naberouw lijdende

Theodora.


Mevrouw Reinhart aan hare Vriendin Mevrouw .....

‘Achtingwaardige Vriendin!
Had ik ooit reden om den weldadigen Bestuurder van ons lot te danken, voor het geschenk, dat mij in de getrouwheid van u en uwe lieve dochter te beurt viel, het is heden, want zonder die getrouwheid, ware mijn eenig dierbaar kind voor mij en mijn' geliefden Reinhart, op de jammerlijkste

{==177==} {>>pagina-aanduiding<<}
wijze verloren geweest. Dankbare vreugdetranen vloeijen, terwijl ik dit schrijf, op liet papier, schoon mijn hart nog door bekommering gedrukt wordt. Theodora ligt in eene vrij hevige koorts, de geneesheer tracht mij gerust te stellen: maar kan eene moeder gerust zijn bij het ziekbed van haar eenig geliefd kind? mijn geheel aanwezen is gebed om haar behoud, ik schrijf, in hare kamer zittende; mijn lieve Reinhart heeft zich nevens hare legerstede geplaatst. Ik naderde daar zoo even zoo stil mogelijk de dierbare zieke, zij sluimerde, doch onrustig, het oog van mijn' Reinhart was vol vaderlijke teederheid op haar gelaat gevestigd, hij vleit zich, dat haar pols minder jaagt dan dezen voormiddag. Ik neem dan ook de pen weder op, want Doortje heeft mij zoo dringend gebeden om u, met al het gebeurde bekend te maken. Welligt hadden Reinhart en ik, vroeger moeten waken over de ontkiemende neiging in de ziel van onze dochter, hare neiging, namelijk, om gevleid te worden, en om eene soort van hoogmoed op schoonheid en talenten te voeden. De ondeugende Finère, (dit weet gij, lieve vriendin,) maakte maar al te spoedig gebruik van die neiging, en het lieve meisje vond behagen in zijn gezelschap. De heer standveld bragt hem het eerst met ons in kennis, en daar wij toen nog niet wisten, dat op zijn zedelijk gedrag iets te zeggen was, verscheen hij bij elke gelegenheid die zich aanbood, in onzen kleinen vriendenkring. Zijne ondeugden verborg hij onder bevallige wellevendheid, en zucht voor schoone kunsten. Hij bespeelde de viool meesterlijk, en

{==178==} {>>pagina-aanduiding<<}
paarde de klanken, die hij uit dat speeltuig lokte, met die der piano forte, die Doortje telkens met meer lust bespeelde, en niet zelden vergezelde dan ook zijne heldere stem, de hare. Dagelijks bragt hij Doortje de schoonste levende bloemen om na te teekenen, en hij las dan doorgaans, terwijl zij teekende, de schoonste dichtstukken van tollens, loots, r. feith, nierstrasz, warnsinck en andere vaderlandsche dichters. Zijne verkeering werd nu allengs meer welgevallig aan Doortje; doch aan Reinhart en mij mishaagde alleen iets, dat naar onopregtheid zweemde in zijn voorkomen, en de hooge lof, dien hij zoo overbodig Doortje toezwaaide. Doch daar zij onophoudelijk daarmede den spot dreef, daar zij duizendwerf verzekerde, nooit een soortgelijk mensch te kunnen beminnen, lieten wij haar op den eens gekozenen voet met hem omgaan, en ach, vriendin! (mijn geweten verwijt het mij,) de laffe vleitaal, waarmede hij van ons geliefd kind sprak, streelde welhaast mijn' braven Reinhart en vooral mij, maar al te veel. Het gerucht begon ons intusschen wel bekend te maken, met de onzedelijkheid van Finère; doch zijn gedrag onder ons oog, was zoo ingetogen, zoo onschuldig, dat wij elkander dagelijks herinnerden, dat elke liefdelooze beoordeeling van onze natuurgenooten, eene schending is der pligten van een' Christen. Zoo lieve vriendin! zoo bestaat de mensch, die niet over zich zelf heerscht, ongevoelig schendt hij goddelijke en menschelijke wetten, wanneer zijn eigenbelang die schending in een valsch licht vertoont, of zelfs met den schijn van ware verdien-
{==179==} {>>pagina-aanduiding<<}
stelijkheid versielt. Ja hoe menigwerf gelooven wij iets waarlijk goeds te verrigten, terwijl niets dan verachtelijke eigenbaat ons daartoe aanspoorde! Dit was mijn geval met Finère, mij dacht, ik 
zoude hem onregt hebben aangedaan, wanneer ik de waarschuwingen van brave vrienden, voor waarheid aanname; en intusschen deed ik die waarlijk brave vrienden het grootste onregt, door hen voor lasteraars te houden. Immers de vleijerij, die Finère omtrent mijne Theodora verkwistte, was voor mijne moedertrots zoo zoet, dat hij mij daardoor voor hem maar al te veel had ingenomen. De lage snoodaard bezit een' schat van menschenkennis, (dit weet gij vriendin;) ook de zwakke zijde van het moederhart had hij bespied; in mijne dochter beminde ik toch ook mij zelven; en behalve het genoegen, waarmede wij de uitmuntende talenten van een kind zien, en hooren roemen, eigent zich de moeder of opvoedster van eene dochter, een groot gedeelte toe van den lof, die de jeugdige voedsterling wordt toegezwaaid. Doch laat ik voortgaan. Doortje had gedurende hare verkeering met Finère, ook kennis gemaakt met Augusta van steinhof, een ouderloos meisje uit een adellijk geslacht gesproten, en omtrent tien jaren ouder dan Doortje; zij woont op haar zelve, en heeft een vast jaarlijksch inkomen, dat naauwelijks toereikend is om als eene adellijke jonkvrouw, die het zich tot schande zoude rekenen iets te doen, om zich te onderhouden, volgens haren stand te leven, en welk inkomen, wanneer zij huwt of sterft, weder aan de familie, die op deze wijze voor haar gezorgd

{==180==} {>>pagina-aanduiding<<}
heeft, vervalt. Deze Augusta, wier verstand door romaneske denkbeelden bedwelmd, en wier hart door overdreven gevoel bedorven is, had mijne lieve dochter op de zonderlingste wijze weten in te nemen, en aan zich te verbinden. Het griefde mij toen uwe lieve Sophia zich hier bevond, dat Doortje meer werk scheen te maken van Augusta, dan van de met haar opgegroeide speelgenoot. Meer dan eens onderhield ik mijne dochter daarover, doch dan was haar antwoord: ‘Lieve moeder! Sophia bemin ik met geheel mijn hart, dit weet zij; maar kan ik het helpen dat zij sinds eenigen tijd mij minder bevalt dan voorheen? dit zal wel weder teregt komen, denk ik. Augusta integendeel doet mij hare innerlijke waarde bij elke ontmoeting nog meer ontdekken, en (voegde zij op een' vrolijken toon daarbij,) mijn hart is toch ruim genoeg, om twee geliefde vriendinnen te bevatten.’ Ook zag ik duidelijk, dat Theodora, toen Sophia affcheid van haar nam, bitter bedroefd was, en haar dus ook nog hartelijk lief had. De slechte hoedanigheden van Finère waren intusschen meer algemeen bekend geworden, en door daadzaken bevestigd, ook voor Doortje bleven die kwade geruchten niet verborgen; wij rieden haar alle verkeering met hem af te breken, en, toen zij met hare gewone luchthartigheid dien raad in den wind sloeg, geboden wij haar dit ernstig. Aan Finère was reeds ons huis ontzegd, en wij geloofden nu, de deugd van ons kind, zoo wel als haren goeden naam beveiligd te hebben. Hare gemeenzame verkeering met Augusta bleef voortduren; menigwerf bragt

{==181==} {>>pagina-aanduiding<<}
Doortje middag en avond aan het huis der adellijke dame door, doch weinig dachten wij, dat de lieve ongelukkige, zich zelve zoo ver kon vergeten, om hare ouders ongehoorzaam te zijn, en Finère daar in haar gezelschap toe te laten. Deze huichelachtige booswicht smeedde het helsche ontwerp, om zich op de afschuwelijkste wijze aan ons te wreken, door het dierbaarste, dat wij op de wereld kunnen hebben, van eer en goeden naam te berooven, ja, om ons eenig kind in het verderf te storten. Jongstleden donderdag ontving Doortje, toen wij aan tafel zaten, een briefje van Augusta, waarin deze hare vriendin dringend verzocht, om vrijdag morgen met haar naar het landgoed van mevrouw de wed. Richard, (Augusta's tante) te rijden. Dat landgoed ligt ruim twee uren van hier, ik moet (zoo schreef Augusta,) jaarlijks een paar dagen bij de oude vrouw doorbrengen, ik verveel mij daar doodelijk, tante is oud en bijna altijd ziek, hare gezelschapsjufvrouw telt ruim zestig jaren, beide lezen nooit iets, maar brengen den tijd door met klagen, over den tegenwoordigen geest des tijds, over de verlichting, die zij eene kunstlamp van den vorst der duisternis noemen, en in het oordeel vellen over alles, waarvan zij niets weten. Bid uwe ouders, dierbare vriendin! dat zij u toestaan, om met mij te gaan; wij zullen den bitteren beker des jammers deelen, of liever met ons beiden een aantal doornen uit den weg ruimen, en rozen genoeg voor ons vinden, ik neem een paar goede boeken mede, de guitar en de fraaiste muzijk, die ik vinden kan; daar zijn op het oude sombere land-
{==182==} {>>pagina-aanduiding<<}
goed toch ook nog lievelingsplekjes, die wij zullen opzoeken, en waar wij ons boven de gevoellooze wereld, als boven een woelig mierennest zullen verheffen. Vaarwel, Theodora! gij geschenk des hemels voor mij! Verblijd met een 
gunstig antwoord uwe tot in den dood getrouwe

Augusta.

Doortje las dit briefje overluid, zij viel haren vader en mij om den hals, en zij vleide zoo minzaam om onze toestemming, dat wij die (schoon met weerzin,) gaven, en vrijdag morgen vroeg, was Augusta met een gemakkelijk rijtuig reeds voor de deur om Doortje af te halen.
‘Ik wenschte, dat wij onze toestemming niet gegeven hadden, (zeide Reinhart, toen de lieveling van ons hart vertrokken was,)’ ik mis haar niet gaarn zoo geheele dagen; zij scheen ook zelve niet opgeruimd, toen ik haar naar het rijtuig geleidde; ‘ik zou wenschen al weder terug te zijn,’ (zeide zij, mij het laatst omhelzende;) ‘haar afzijn bedroeft mij, ook, (antwoordde ik, een paar tranen afdroogende,) het is mij zoo eenzaam, zoo ledig, wij zijn aan het lieve meisje zoo gewoon.’ Beiden bleven wij ontevreden met ons zelven en onrustig. Dezen namiddag, lieve vriendin! ontving ik uwen brief, en het was mij onder het lezen van denzelven, als of ik in een' diepen afgrond verzonk. Een verschrikkelijk licht ging voor mij op, ik vloog als werktuigelijk naar de kamer van Reinhart, hij schrikte, want ik was doodsbleek en viel op een' stoel neder,

{==183==} {>>pagina-aanduiding<<}
terwijl ik hem den brief toereikte. Reinhart las, stampvoette, en riep, ‘goede hemel, wij zijn verraden, ons arm kind! ik wil, ik moet haar redden.’
Hij deed zijn best om mij tot bedaren te brengen, en gaf intusschen bevel om het rijtuig in te spannen.
‘Lieve Reinhart!’ (zeide ik, terwijl een vloed van tranen aan mijnen boezem lucht gaf,) ‘ik blijf niet hier, deze doodelijke angst zoude mij doen bezwijken, ik moet met u, en ons kind aan het verderf ontvoeren,’ - ‘dat geve de groote God,’ antwoordde de goede man, en hielp mij in het rijtuig, dat ons met ongeloofelijken spoed aan het landgoed van mevrouw Richard bragt; maar verbeeld u, hoe ons ouderlijk hart geschokt werd, toen men daar volstrekt niets van Augusta, of van hare komst wist; waar zouden wij nu heen? nergens deed zich eenige uitkomst voor ons op, doch Reinhart herinnerde zich dat Finère zich nu en dan weleens eenige dagen nabij S. ophield. Zijn oom, die sinds twee jaren als Consul in Engeland woonde, had in die streken eene kleine lustplaats, waarover aart Finère het opzigt was toevertrouwd. - ‘Goede hemel!’ (zeide ik luid weenend,) ‘daar heeft gewis de booswicht mijne onschuldige, ach neen, mijne ligtzinnige Theodora heen gevoerd.’ Voorzien van andere postpaarden reisden wij, ondanks den vallenden avond en den nacht, door, de uren rekten zich voor mij tot eeuwen, de vreesselijkste gedachten verscheurden mijne ziel, en mijn geliefde Reinhart leed niet minder dan ik. Geene vermoeijing gevoelde ik, schoon onrust en doodelijke angst mijne krachten verteerden.

{==184==} {>>pagina-aanduiding<<}

De zon was reeds opgegaan toen wij te V. (een klein dorpje, omtrent een half uur van S.) voor de herberg stil hielden; Reinhart vernam hier, waar de bedoelde lustplaats gelegen was, wij waren daar niet ver af, doch eer wij nog voortreden, (want de hijgende paarden moesten hier drinken,) vraagde een eenvoudig landmeisje aan den hospes uit de herberg, of hij haren vader een paard wilde verhuren voor een paar dagen. ‘Uw vader heeft immers een paard?’ (was het antwoord,) ‘wil hij dan zoo ver heen?’ - ‘Ja, vader moet twee paarden hebben,’ (hernam het meisje,) ‘want wij moeten spoedig rijden, al heel naar....., de zieke jonge jufvrouw, die bij ons is, wenschte, dat ik mede zoude rijden;’ en op de vraag van den hospes; ‘hoe, eene zieke jonge jufvrouw?’ scheen het meisje een weinig ontsteld, ‘ik moest niet van haar gesproken hebben,’ (zeide zij,) ‘maar gij zult immers wel zwijgen? goede hannes!’ - Ik behoef u niet te zeggen, lieve vriendin! dat Reinhart en ik elk woord hadden opgemerkt, (want wij stonden nevens de sprekende,) ik greep het meisje bij de hand: ‘eene zieke jonge jufvrouw, lief kind! (zeide ik,) wij wonen ook te..... en zoeken onze dochter, hoe lang is die jonge jufvrouw bij u geweest?’ - ‘ach, mevrouw! maar sinds gisteren avond laat, (antwoordde zij,) indien zij uwe dochter was? dan zoude ik God danken, zij is een' goddeloozen deugniet ontvlugt en wilde zich verdrinken, maar vader heeft haar gered, doch de verleider zoekt haar, zij is niet veilig bij ons.’ Nu was het mij, alsof hemel

{==185==} {>>pagina-aanduiding<<}
en aarde voor mij verdwenen, ik wankelde: ‘breng mij bij haar,’ (dit was alles, wat ik kon uitspreken,) Reinhart ondersteunde mij, het landmeisje geleidde ons naar hare wooing. ‘De ouders van de jonge jufvrouw zijn hier,’ (riep zij, de openllaande deur insnellende,) en eene goedhartige vrouw, trad ons te gemoet. ‘De heilige maagd nam uw kind in hare beschenning,’ (sprak zij, een paar tranen met haar voorschoot afdroogende,) ‘wees niet zoo droevig, lieve dame! uwe dochter had hare eer liever, dan haar leven, ik ben ook moeder, ik kan daarom regt medelijden met u hebben, kom, zij ligt hier op het bed van onze thérese,’ zij opende de deur van een klein kamertje en op eene reine legerstede lag Doortje, half sluimerend, en in het zindelijk nachtgewaad van het boerenmeisje! Reinhart riep luid met eene weenende stem; ‘mijne Theodora! omhels uwen vader.’ Doch de goede man schrikte zelf van zijn' onbedachten uitroep, want Doortje die de armen hem om den hals sloeg, verloor hare bewustheid, en het koude doodzweet scheen haar voorhoofd te bedekken, Wij wendden alles aan, om haar in het leven terug te roepen. Eindelijk ontwaakte zij in mijne armen, sloeg hare schoone sprekende oogen schroomvallig naar mij op, en zeide half fluisterend, ‘lieve moeder, waar ben ik? waar is mijn vader?’ oordeel zelve, wat wij gevoelden. Daar was geen geneesheer in den omtrek, doch wij verzorgden haar zoo veel mogelijk was, van alles, wat haar noodig scheen te wezen, en wij gunden haar nog een uur rust, die ik zelve ook hoog noodig had,

{==186==} {>>pagina-aanduiding<<}
maar niet kon genieten. De eerlijke landlieden verhaalden ons intusschen alles, wat hun bekend was. Zij waren roomschgezind, de landman was den vorigen avond nog laat bij een' overledenen bloedverwant geweest, om voor de rust der afgescheidene ziel te helpen bidden, bij helder maanlicht keerde hij terug, en moest voorbij het bovengemelde lustplaatsje; hij zag licht beneden in het huis, en een oogenblik stilstaande zag hij een venster op de eerste verdieping zachtjes openen, eene vrouwelijke gedaante daalde, (zich aan eene koord, of iets anders vast houdende,) op een hok voor duiven en hoenderen bestemd, dat onder het venster tegen den muur stond, neder: van hier waagde zij een' sprong, kwam gelukkig op den grond, en vlugtte toen als eene gejaagde hinde, (zoo drukte zich de goede boer uit,) den weg op langs den oever der rivier. Vast is de goddelooze Finère op het landgoed, dacht Henrdrik, en een eerbaar meisje ontvlugt hem, gelijk onze thérese hem eens ontvlugtte; hij verdubbelde nu zijne stappen, om de onbekende in te halen, en in veiligheid te brengen. Naauwelijks merkte de angstvallige vlugteling dit, of denkende, dat zij vervolgd werd, gaf zij een' luiden gil, vloog naar den oever en wierp zich in de rivier; zonder zich te bedenken, trok Henrdrik, dit was de naam des braven landmans, zijne bovenkleederen uit, sprong haar na en greep de ongelukkige, die zich aan zijne armen poogde te ontworstelen; terwijl hij haar toeriep, vrees niet, arm kind, ik weet wel wien gij ontvliedt, bij mij zijt gij veilig, hij bragt haar met moeite aan den oever, en droeg

{==187==} {>>pagina-aanduiding<<}
haar naar de naaste hut, want hij vreesde waarlijk voor vervolging. Ongelukkig was de bewoner dezer hut, slechts een vader met twee zonen; mijne lieve Doortje, kon hier slechts een weinig tot zich zelve komen, en moest toen met haren geleider, (zonder van kleederen te veranderen, en rillend van koude,) den weg naar diens woning vervolgen, doch hier werd zij op de liefderijkste wijze ontvangen, door moeder en dochter verkleed, gekoesterd, verkwikt, en ter rust gelegd. - Wij vonden geene woorden om deze brave lieden te danken. Ach, hoe gaarne zouden wij geheel onze bezitting gegeven hebben, indien wij de redding van ons kind daarmede hadden moeten koopen. Maar de brave Christelijk denkende landlieden, weigerden iets van ons aan te nemen, ‘ik deed immers niets dan mijn' pligt?’ (zeide Henrdrik toen Reinhart hem den redder van het leven, onzer geliefde dochter, bijna ten koste van zijn eigen leven noemde, ‘lieve hemel! dat zoudt gij immers ook gedaan hebben, wanneer mijne lieve thérese op het punt geweest ware om te verdrinken? hoor eens, mijnheer! (vervolgde de goede man,) gij zult, schoon gij zeker een Protestant zijt, wel weten dat wij Roomschgezinden, om gerust te kunnen sterven, de heilige sakramenten moeten gebruikt hebben; maar wij hebben, God zij gedankt! een' verstandigen en godvruchtigen pastoor, die daaromtrent ondericheid maakt. Nog ruim een jaar geleden, brandde daar ginds bij den molen een huis tot den grond toe af; een neef van mij, vloog door vuur en vonken heen en redde eene hulpelooze kraamvrouw, met

{==188==} {>>pagina-aanduiding<<}
haar pas geboren kind. Maar nog eenmaal waagde hij zich in de vlam, om een driejarig meisje, waarom de moeder nog kermde, ook te redden; doch hij werd onder de brandende balken en het gloeijend puin begraven. De vader van dien jongeling was niet slechts bitter bedroefd, om den dood van zijn' zoon, maar vooral, omdat hij zonder bediend te zijn, zoo als wij dat noemen, gestorven was. ‘Laat u dat niet bedroeven,’ (zeide toen onze pastoor,) ‘goede daden gelden veel meer in het oog van God, dan kerkelijke plegtigheden, hoe heilig die ook zijn mogen, en in den dag des oordeels zal Jezus, de Regter der wereld, niet vragen: hebt gij de heilige sakramenten gebruikt voor uw sterven? maar hij zal tot uw' zoon zeggen, gij hebt mij nagevolgd, gij gaaft uw leven tot redding uwer natuurgenooten, kom gij gezegende, neem deel aan de vreugd van uwen Heer.’ Aan deze woorden dacht ik ook toen ik in de rivier sprong, om uwe dochter te redden, ik beval mijne ziel aan onzen lieven Heer, en ik riep den heiligen stephanus aan, die zonder de heilige sakramenten gebruikt te hebben, dood gesteenigd werd en verzocht hem ook voor mij te bidden.’
Waarlijk, mijne lieve achtenswaardige vriendin! Indien de Roomsche geestelijken over het algemeen zoo dachten en leerden, hoe veel nader zouden zij dan hunne Hervormde of Evangeliesgezinde breeders, of liever de leer van Jezus niet komen! Ook op de aanmerking, die Reinhart maakte, dat Doortje (volgens de leer der Roomsche kerk,) schuldig aan ketterij het leven niet waardig werd gekeurd; ant-
{==189==} {>>pagina-aanduiding<<}
woordde Henrdrik met oogen, die van drift fonkelden: onze pastoor zegt, dat boosaardige Jezuïten of domme menschen zulk een leerstelsel mogen uitgevonden hebben, maar dat de ware Christen dat niet kan, niet mag gelooven; dwalen, (zegt de pastoor) is menschelijk, goede menschen vergeven dat ook, en zoude de volmaakt goede God het dan niet vergeven? Door ketterij verstaat onze pastoor niets anders, dan haat, nijd, leugen, bedrog en soortgelijke boosheid, dat is ongoddelijk, dat is ketterij, zegt hij, maar wie volgens zijn geweten God vereert, en de menschen lief heeft, die kan geen ketter zijn. Neen, maar wie aan de stem van zijn geweten ontrouw wordt, is tot alle goddeloosheid in staat. De vrouw van Henrdrik sprak op denzelfden toon; doch ik merk, dat ik door het woordelijk afschrijven van de taal dier eenvoudige brave lieden, (die zoo diep in mijn geheugen geprent is,) al te wijdloopig word. De sluimering van mijn geliefde Doortje is in eenen gerusten slaap overgegaan, dit maakt, dat ik tijd en stilte heb, om aan mijn' schrijflust te voldoen. Reinhart is nu ook weder geruster, op zijne kamer aan zijne noodige bezigheden.
Ik moet u nog het een en ander mededeelen. Zoo ras wij Doortje in staat oordeelden, om de terugreis aan te nemen, stond zij op, trok hare kleederen, die door de goede boerin gedroogd waren, zoo goed zij kon weder aan, en vergezeld door de bevallige thérese, die op onze voorspraak, hiertoe vrijheid had gekregen, reden wij naar...., Doortje was vermoeid, krachteloos en koortsig, doch haar gezond

{==190==} {>>pagina-aanduiding<<}
en jeugdig gestel overwint alle gevreesde gevaren, Het vriendelijke landmeisje helpt haar met de teederste zorg oppassen, en wij hopen op eene spoedige en volkomene herstelling. Bij tusschenpoozen heeft zij mij alles, wat met haar gebeurd is, op de volgende wijze verhaald: toen zij een paar uren met Augusta had voortgereden, vraagde zij bij herhaling, waar het landgoed van mevrouw Richard lag; Augusta hield zich alsof zij met verwondering ontdekte, dat de koetsier een' verkeerden weg gereden was, en bestrafte hem hier over. Nabij R., stond de koetsier stil om, gelijk hij zeide, naar den regten weg te vragen. Doch hier kwam Finère te paard uit het dorp op een' vollen galop aanrijden en groette, als bij verrassing de beide dames, hij bood haar aan vooruit te rijden, en haar op den regten weg naar mevrouw Richard te brengen, nu reed men voort, doch de landstreek werd Doortje allengs, geheel vreemd; zij werd angstvallig, doch Augusta trachtte haar gerust te stellen, eindelijk gaf Finère zijn paard aan zijn' knecht over, en vraagde vrijheid om zich in de koets te plaatsen, voorgevende, dat hij met duizeling in het hoofd gekweld was, doch toen men op een klein dorp van paarden wisselde, en vervolgens met buitengewonen spoed voortrende, begon Doortje hare valssche vriendin te mistrouwen; zij gaf dit met alle opregtheid bitter schreijende te kennen, gij misleidt mij, (zeide zij snikkende,) ik moet, ik wil terug naar mijne ouders! De uitkomst zal mij regtvaardigen, was het eenige antwoord, dat zij ontving. Finère zat zwijgend, maar verhinderde haar met

{==191==} {>>pagina-aanduiding<<}
kracht, het glas, dat men digt gesloten hield, te openen. Tegen den avond reed men door eene digte eikenlaan, naar eene niet onbevallige landwoning, en zoo ras de paarden stil stonden, droeg Finère mijne weenende en sidderende Theodora in eene prachtig versierde kamer; hier viel hij haar te voet; en smeekte het bijna wanhopend meisje om vergeving. ‘De teederste liefde,’ zoo sprak hij, ‘heeft mij tot deze handelwijze gedrongen, en tegelijk ook mijn gekrenkt gevoel. Uwe ouders hebben mij hun huis ontzegd, even alsof ik een gemeene snoodaard was; zoo iets kan een man, die prijs op zijne geboorte en op zijne eer stelt, niet ongewroken dulden, dit moest ik u belijden, dierbare Theodora! wees om 's hemels wil gerust, hier zijt gij meesteres. Het heeft mij veel gekost om Augusta mijn plan te doen goedkeuren, doch zij weet, dat ik uw duurzaam geluk bedoel. Schenk mij vrijwillig uwe hand; nu wij hier zijn, zullen uwe ouders onze nadere verbindtenis moeten goedkeuren.’ Doortje rukte zich van hem los, wrong de handen te zamen, en riep den hemel aan, om ontferming, zij wilde Augusta niet zien, maar eene bejaarde goedaardige vrouw geleidde Doortje naar een, voor haar geschikt vertrek, en bood haar alle mogelijke dienstbetooning; Doortje weigerde alles, wat men haar voorzette, zij verlangde slechts alleen te zijn, en, toen de dienstvaardige vrouw haar nachtlicht had ontstoken, en haar van alles, wat zij noodig dacht, had voorzien, wenschte zij, op een' medelijdenden toon, Doortje goeden nacht, en floot de kamerdeur achter zich digt. ‘Wat ik toen

{==192==} {>>pagina-aanduiding<<}
gevoelde,’ zegt mijn dierbaar kind, ‘laat zich niet beschrijven, mijne ongehoorzaamheid aan liefhebbende ouders, mijne ondankbaarheid, mijne ligtzinnigheid, al het onregt mijne dierbare, mijne getrouwe Sophia aangedaan, dit alles drukte op mijn geweten, als een vreesselijk zwaar gebergte. Neder geknield smeekte ik vurig vergeving, en hulp, van het liefderijk Opperwezen, en het was mij nu, alsof moed en kalmte mij de verhooring van mijn gebed verzekerden. Nu begon ik eenigzins bedaard naar uitkomst rond te zien, gelukkig vond ik een middel om mij uit het venster veilig neder te laten, aan een' gevaarlijken val dacht ik niet, maar ik dankte God nooit zoo vurig, nooit zoo met mijne geheele ziel, dan toen ik de vrije lucht inademde, den vasten grond betrad en bij het licht der maan voort vlugtte.’ Wat verder met mijn Doortje voorviel, beste vriendin! heb ik u reeds gemeld. Wat zoude van haar geworden zijn, indien zij niet had kunnen ontvlugten? wat zoude van haar geworden zijn, wanneer zij door eenen ongelukkigen val weder in de magt van den verachtelijken booswicht ware gekomen? ik mag daar niet aan denken, doch het liefderijk, het alles overziend Opperwezen, zonder wiens toelating geen vogeltje op de aarde neder strijkt, heeft over mijn kind gewaakt, en den engel der onschuld bevel gegeven om haar te beschermen, ook toen de lieve ongelukkige, hare onschuld ten koste van haar leven trachtte te behouden. Gij zult het mij vergeven, dat ik u zoo lang met mijn geschrijf heb bezig gehouden, vriendin, doch nu is mijne lieve dochter

{==193==} {>>pagina-aanduiding<<}
ontwaakt, de slaap heeft haar verkwikt, en ik geloof dat hare koorts veel minder is dan gisteren. Vaarwel, mijne hartelijk geliefde vriendin! Nogmaals dankt u mijne geheele ziel, voor uwe getrouwe waarschuwing, zoo doet ook mijn waarde Reinhart; ja dank zij ook uwe dierbare Sophia! Doortje verlangt onuitsprekelijk naar hare geliefde, maar beleedigde vriendin; kan het zijn, kom met haar voor eenige dagen bij ons, en deel in den ouderlijken wellust, dien het wederkeeren van ons afdwalend kind, tot den weg der deugd, ons doet smaken. De harde les, die het lieve meisje ontvangen heeft, zal welligt voor geheel haar leven nuttig zijn. Nogmaals vaarwel, en schrijf mij spoedig, dat gij eerlang door uwe komst met Sophia, de vreugd zult vergrooten van uwe liefhebbende

Celesta.’

N.S. ‘Ik heb nog vergeten u te zeggen, dat Finère het verblijf van mijne lieve Theodora bij de brave landlieden, reeds vroeg in den morgen na hare ontkoming ontdekt had, en het afschuwelijk ontwerp smeedde om haar, (wanneer Hendrik, gelijk hij vooronderstelde, het lieve meisje naar huis zou brengen,) weder in zijne magt te krijgen, doch deze helsche boosheid is, door uwe waarschuwing, mislukt.’
Aan Celesta's wensch werd alras voldaan; Theodora was nog niet volkomen hersteld, toen hare geliefde jonge vriendin haar met onbeschrijfbare blijdschap en liefde omhelsde. Sophia wilde niets hooren van beleediging, van vergeving, of van hernieuwing der

{==194==} {>>pagina-aanduiding<<}
vriendschap. ‘Doortje! (zeide zij,) bedroef mij toch niet door slechts een oogenblik te denken, dat mijne vriendschap voor u wankelen kon; ik heb dat nooit van de uwe geloofd, wat uw gedrag omtrent mij dan ook teekende; ik was overtuigd dat uw hart mij eenmaal regt zoude doen, ach, mijne lieve! het was alleen grievende bekommering over uw wezenlijk belang, die mij menigwerf tranen der innigste smart afperste; hebt gij gestruikeld? mijne lieve! ook uwe Sophia is daar niet voor beveiligd; maar God zij gedankt, gij hebt u weder opgerigt, en dit verblijdt immers de hemellingen nog meer, dan het staande blijven van anderen, die minder aanleiding tot struikelen hebben?’ - Het huisselijk geluk dat sinds eenigen tijd was gekrenkt, herbloeide mi ook weder volkomen, in de gastvrije woning van Reinhart; ja ook de allengs meer verzwakkende Christina, (die gedurende de laatste gebeurtenis zich op haar landgoed had bevonden,) genoot nu het zaligst genoegen; want men had voor de goede oude vrouw alles verborgen gehouden, om hare kalme zielrust niet te verstoren, tot dat het gevreesde onheil geheel voorbij was. Toen eerst deelde Celesta hare dierbare pleegmoeder het gevaar, waarin Theodora zich bevonden had, en waaruit zij gered was, mede. Dankende vreugdetranen ontvloeiden de oogen der eerbiedwaardige Christin: ‘Lieve Celesta!’ (sprak zij,) ‘Ja gewis heeft de goddelijke liefde over uw kind gewaakt, en ook u voor een knagend zelfverwijt beveiligd. Ja mijne geliefde dochter,’ (vervolgde zij, de hand van Celesta in de hare drukkende,)

{==195==} {>>pagina-aanduiding<<}
‘gij en uw brave huwelijksvriend, hebben niet altijd de pligten, die gij verschuldigd waart, aan het kind, dat u ter opvoeding toevertrouwd is, vervuld. Ik heb u meer dan eenmaal gewaarschuwd, mijne lieve Celesta! om over de zwakke zijde van het hart uwer dochter te waken; gij hebt ook in vele opzigten op mijne waarschuwingen acht gegeven, en hadt gij dit niet gedaan, dan ware welligt uw Doortje, een trotsch, een door eigenliefde ondragelijk meisje geworden; zij is dit heden niet, doch de overhelling daartoe, heeft zij behouden, vooral mijne lieve! moest gij meer gelet hebben op de geaardheid der jonge lieden, met wie zij verkeerde; Augusta had nooit gelegenheid moeten vinden om hare zoogenaamde vriendschap aan Doortje op te dringen; en Finère ach, wat zal ik u van dien ellendeling zeggen? Ik wil mij niet beroemen, eenige gegronde gelaatkunde te bezitten, doch dat ondanks zijn bevallig voorkomen, de onedele neigingen van zijne ziel, voor het opmerkzaam oog, in zijne trekken uitgedrukt staan, dit zullen velen met mij, moeten bekennen, en in waarheid, dat schrift der natuur, (of liever van den zorgenden Vader der menschen,) staat daar niet te vergeefs. Neen, het gezond verstand moet het trachten te ontcijferen; en dat kan het ook door een onvermoeid onderzoek, naar het gedrag, maar vooral naar de denkwijze van hem of haar, met wie wij zelven of met wie onze liefste betrekkingen, op eenen gemeenzamen toon verkiezen om te gaan. Welligt hebt gij, mijne lieve! welligt heeft uw Reinhart, wel eens gedacht: de ouderdom maakt moeder Christina

{==196==} {>>pagina-aanduiding<<}
een weinig ergdenkend, of wantrouwend; maar geloof mij, lieve Celesta, ik waak met allen mogelijken ijver tegen dit gebrek, dat den ouderdom niet zelden ontsiert, vooral dan wanneer menigvuldige misleidingen en teleurstellingen het vertrouwen op de deugd der menschen deden wankelen; maar ook hier is de middelweg, tusschen een onbepaald, een volkomen ongegrond vertrouwen, dat meestal aan de jeugd, die nog geene ondervinding heeft, eigen is; en een even ongegrond mistrouwen, of ongeloof, aangaande menschelijke deugd, hoogst verkieslijk. Ik heb de menschen, over het algemeen nog zoo opregt lief, als toen ik eerst met eenige bewustheid op het tooneel der zamenleving trad; alleen met dit onderscheid: toen beminde ik de menschen, omdat ik geloofde, dat zij waren gelijk zij zijn moesten; heden bemin ik de menschen zoo als die waarlijk zijn, dat wil zeggen, met hunne gebreken en deugden. De eersten wilde ik, (indien het zijn kon,) gaarne verbeteren; de laatsten eerbiedig ik. Maar om tot Finère en Augusta terug te keeren, dat de jongeling mij niet beviel, weet gij; waarom? kon ik toen niet zeggen, want (schoon het schrift der natuur, waarvan ik zoo even sprak, mij niet veel goeds in hem deed lezen,) de hemel behoede mij, dat ik daarom eenig vooroordeel tegen een' onbekende zoude voeden; God alleen weet toch, hoe velen van onze natuurgenooten, die een ongunstig voorkomen hebben, tegen hunne verkeerde neigingen strijd voeren, en juist daarom, meer hoogachting, meer waren roem op de aarde en in den hemel verdienen, dan anderen, die zich op de

{==197==} {>>pagina-aanduiding<<}
betrachting hunner pligten verheffen, terwijl zij min. der woelende hartstogten, minder neigingen om de heiligste pligten te schenden, te bestrijden hebben. Immers onze Goddelijke leeraar Jezus, verzekert ons dat de hemellingen zich meer verheugen, over een' zondaar, die zich tracht te verbeteren, dan over een aantal gelukkigen, die minder verbetering behoeven. Neen, ik had geen vooroordeel tegen Finère, ik wilde slechts ernstig onderzocht hebben, in hoe ver zijn zedelijk gedrag, hem de verkeering met een onschuldig en deugdzaam opgevoed meisje waardig maakte. Dit onderzoek scheen Reinhart noodeloos, om dat Doortje nooit in eene nadere betrekking met Finêre verlangde te komen, dan voor zoo ver hij een medelid van hare vriendschappelijke gezelschappen was. En intusschen boezemde hij het lieve meisje denkbeelden over de gewigtigste onderwerpen in, die het zuiver godsdienstig gevoel ondermijnen en de kracht om tegen zwakheden en ondeugden te strijden verlammen. Finère voedde Doortjes hoogmoed en ligtzinnigheid, zij dreef wel den spot met zijne vleijerijen, en toch waren deze een zoet vergif, waarop hare ijdelheid aasde. Ik durf u verzekeren, (indien de verkeering van Doortje met Finère niet door een' geweldigen schok gestoord ware,) uw arm kind zoude veel van hare menschenwaarde verloren hebben, en mogelijk maar al te vatbaar geworden zijn, voor de laagste gebreken; nu reeds kon zij hare ouders ongehoorzaam zijn, en misleiden. Ik zie dat die gedachte u ontroert, mijne lieve Celesta! O, laat ons den Bestuurder der menschelijke lotgevallen danken. Hij

{==198==} {>>pagina-aanduiding<<}
maakte de boosheid van Finère dienstbaar aan het goede, want immers het insluimerend gevoel van onze lieve voedsterling ‘het gevoel van pligt, ontwaakte, en zij is behouden.’ Celesta viel hare moederlijke vriendin om den hals en stortte tranen. ‘Ja ik moest uwen raad gevolgd hebben,’ (sprak zij,) ‘de schuld van mijn afdwalend, maar nu berouw hebbend kind, zoude op mijn geweten zwaar gedrukt hebben!’ Reinhart, die, zonder dat de beide vrouwen het vermoedden, zich in een kabinetje, waarvan de deur met eene reet open stond, met schrijven bezig hield, had alles wat Christina zeide, van woord tot woord verstaan. Nu trad hij te voorschijn, greep de hand der bejaarde vrouw, drukte die aan zijne lippen, en zeide op een' aandoenlijken toon: ‘ik heb alles gehoord, getrouwe moederlijke vriendin! ja ik heb mij zelven veel te wijten; ik vond behagen in het bijzijn van Finère, en, wanneer ik mijn hart onderzoek, vind ik dat dit behagen voornamelijk sproot uit trotschheid op mijne dochter, wier bewonderaar hij scheen te zijn; Doortje vertrouwde op haar vaders menschenkennis, het is dus vrij natuurlijk, dat zij den vleijenden jongeling, voor wien zij evenwel geene liefde gevoelde, niet van eenig onedel voornemen verdacht hield, tot zoo ver bleef het meisje onschuldig, doch toen ik haar bekend had gemaakt met Finères onzedelijk gedrag, en haar allen omgang met hem verbood, toen werd zij ongehoorzaam, en handelde onpligtmatig. Maar wie hadden haar daartoe de eerste aanleiding gegeven? immers hare ouders?’ Christina stemde dit toe, en merkte nog aan, dat

{==199==} {>>pagina-aanduiding<<}
niet slechts de gemeenzame verkeering met een' jongeling, maar ook die met eene gezellin, of vriendin, de oplettendheid van verstandige ouders of opvoeders vordert. Had Doortje Augusta nimmer gekend, of liever had men haar de huichelares in hare ware gedaante kunnen doen zien, zij ware nooit in gevaar geweest, om van het spoor der deugd te wijken, (sprak zij,) Augusta's overdrevene gevoeligheid, zij moge dan waar of valsch zijn, had op het jeugdig hart van Doortje een' onbepaalden invloed; dit weet gij lieve kinderen! smartte mij reeds bij de eerste kennismaking der beide meisjes. Augusta wendde voor, den vroegtijdigen dood van eenen geliefden zielsvriend te betreuren, dit boezemde Doortje medelijden in, doch in mijn oog was die droefheid geveinsd; ook beviel het mij niet, dat Augusta den mond altijd vol had van eene platonische liefde, of zielengemeenschap; de ondervinding heeft mij geleerd, dat jonge lieden, daar door niet zelden misleid worden, en ten val komen. - ‘Ik moet in waarheid bekennen, (hernam Reinhart,) Augusta's gelprekken met ons kind, bevielen mij niet, en mijne lieve Celesta, aan wie Doortje de brieven van Augusta niet zelden liet lezen, was over den inhoud derzelven nog minder voldaan, niet waar, lieve vrouw!’ Zuchtend antwoordde Celesta, dat zij Doortje niet zelden had zoeken opmerkzaam te maken, op de ijdele woordenpraal in die brieven, en op het hemelsbreed onderscheid, dat tusschen den inhoud derzelven, en dien van Sophia's brieven bestond. Ik begrijp nog niet, (voegde Celesta daar-
{==200==} {>>pagina-aanduiding<<}
bij,) wat ons bewogen heeft om de verkeering van Doortje met Augusta, niet slechts toe te laten, maar 
zelfs aan te moedigen. - ‘Lieve dochter! (zeide Christina,) begrijpt gij dat niet? O, wanneer gij, mijne beste, en ook gij, mijn goede brave Reinhart! wanneer gij beiden eens op den bodem van uw hart wildet rond zoeken, dan durf ik mij verzekerd houden, dat gij de oorzaak daarvan zoudt vinden; ik heb die met mijne zeventigjarige oogen reeds van het begin af meenen te zien, en ik wil om u de moeite van onderzoeken te sparen, het raadsel maar eens oplossen. Augusta is eene adellijke jonkvrouw, die met eene soort van verachting op lieden, die geene adellijke namen of wapens bezitten, nederziet; hieromtrent maakte zij een in het oog loopend onderscheid met Theodora, en zelfs met ons geheele gezin. Zij verzekerde, in Doortje, de vriendin van haar hart gevonden te hebben, zij roemde de talenten van het meisje, in al de adellijke gezelschappen waar zij den toegang had, ja zelfs bragt zij Doortje in kennis met elke edele dame, die zich vernederen wilde, om de hooggeroemde hoedanigheden van een burgermeisje op te merken. Dit alles was zeer streelend voor den onreinen geest des hoogmoeds, die zich in het ouderlijk hart, onder verschillende gedaanten verborgen hield.’ Reinhart, die de kamer, (terwijl Christina dit sprak, op en neder wandelde,) stond op eenmaal voor Christina stil, lag zijne regter hand op haren schouder, en de linker op zijn hart, ‘geraden zonderlinge vrouw, (sprak hij,) gij

{==201==} {>>pagina-aanduiding<<}
leert mij in mijn eigen hart lezen, ja, bij den hemel, ik was er trotsch op, dat Doortje met onderscheiding behandeld werd, door lieden, die zich boven den edelen burgerstand, (die toch de bloem der maatschappij is,) verheven wanen, ook zelfs de goddelooze Finère van..... scheen mij in zekeren zin te vereeren, door de vriend van ons huis te willen zijn. O, die verderfelijke hoogmoed! ik verfoei dien.’- ‘Wij willen dien kwaden geest bestrijden en uitdrijven, lieve Reinhart, (zeide Celesta, hem omhelzende,) gij hebt minder schuld dan ik, ik had veel meer gelegenheid, als moeder, om over onze dochter te waken, dan gij.’
De beide ouders dankten op nieuw de hun zoo dierbare moederlijke vriendin, die hun ook in dit oogenblik in zelfkennis eene les had gegeven. Sophia en hare moeder bleven eenige weken bij de familie Reinhart, op wier dringend verzoek de scheiding van tijd tot tijd werd verschoven. De jonge zusterlijke vriendinnen gevoelden zich, (indien dit zijn kon,) nog met heiligere banden dan ooit, vereenigd, en genoten door onderlinge vriendschap, weder al den zoeten wellust, dien zij in de dagen der eerst ontluikende jeugd hadden gesmaakt. Doortjes gezondheid herbloeide intusschen volkomen, en aan het vorig leed werd slechts met dankbaarheid ook voor vermeerdering van zelfkennis teruggedacht. De goedhartige Thérèze, aan wie het stadsleven niet kon behagen, keerde met een', voor haar, aanzienlijken bruidschat, (want zij stond op het punt om de vrouw van een' braven ijverigen boer te worden,)

{==202==} {>>pagina-aanduiding<<}
tot hare ouders terug. Van Finère werd in langen tijd niets meer vernomen, want hij deed eene buitenlandsche reize die bijna drie jaren duurde. Ook Augusta, (die door een' zamenloop van omstandigheden het grootste gedeelte van haar jaarlijksch inkomen moest missen,) zag zich gedwongen om bij mevrouw Richard te gaan inwonen, en in de ziekenkamer haren vorigen leeftijd, zoo afzigtelijk door list en huichelarij bevlekt, na te denken.
Ik zal met mijne lezeressen nog wel eens tot het huisgezin van mijnheer en mevrouw Reinhart terugkeeren, doch daar ik bij het schrijven dezer bladen, niet voornam een' aaneengeschakelden roman ter lezing aan te bieden, maar slechts eene soort van geschiedenis bij wijze van fragmenten, wilde dienstbaar maken aan het mededeelen van mijne gedachten over eenige onderwerpen, waarbij mijne vrouwelijke landgenooten vooral, belang konden hebben, gevoel ik mij ook volkomen vrij, om zaken van verschillenden aard ter bespiegeling of ter behandeling, (volgens mijne denkwijze,) te verkiezen, om ook hierdoor, kon het zijn, mijne lezeressen nut en genoegen te schenken.




{==203==} {>>pagina-aanduiding<<}

De vestiging van het Christendom, of het eerste Pinksterfeest, na Jezus verheerlijking.

Eeuwen waren in het niet verzonken sinds de vorming van deze aarde, tot eene schoone, rijke verblijfplaats voor denkende wezens; wezens, die door den Almagtige tot eindelooze ontwikkeling bestemd werden. Ja eeuwen waren in het niet gezonken, sinds de geboorte van het menschdom; van het menschdom, toegerust met vatbaarheid voor nameloos zalig genot, maar ook niet minder met vatbaarheid voor het jammervolste lijden. De mensch bekleedde den eersten rang in de dierlijke wereld, maar zijn dierlijk leven was slechts de band, die hem met de zigtbare schepping vereenigde; een veel hooger leven was hem door den onzienlijken God ingeademd. Het eigenlijk wezen van den mensch, dat voor geene ontbinding bestemd is, (een wezen op de onbegrijpelijkste wijze uit geest en stof tot eene levendige ziel gevormd,) dat wezen was verrijkt met eigenschappen, eenigzins gelijk aan sommige eigenschappen der godheid; het bezat kracht om te beoordeelen, en een' vrijen wil om de beste middelen tot bereiking van het beste doel, in het werk te stellen. Ja een' vrijen wil om door het verstand gevormde ontwerpen,

{==204==} {>>pagina-aanduiding<<}
ten uitvoer te brengen. Wie eerbiedigt niet de voortreffelijkheid van het menschelijk wezen; zijn niet zijn doordringend verstand en veel omvattend geheugen, flaauwe schaduwtrekken van Hem, die alles doorgrondt en voor wien het verledene, het tegenwoordige en de toekomst open liggen? is niet des menschen vasten wil een naauwelijks zigtbare weerschijn der Almagt, van Hem, die spreekt en het is daar, die gebiedt, en het is tegenwoordig? Maar hoe bedroevend, hoe diep vernederend is ook niet de beschouwing van den staat der verbastering, waarin dat voortreffelijk menschelijk wezen kan wegzinken, en ook werkelijk weggezonken was, eer Jezus Christus het in den rang, waarin de Schepper en Vader van het heelal de menschheid eenmaal plaatste, had hersteld. Immers, de zedelijk vrije mensch was een slaaf der zinnelijkheid geworden? immers had hij in plaats van zich door zelfvolmaking te vergeestelijken, door het involgen van lage begeerten, zich verdierlijkt. Het kenvermogen was door traagheid en zucht naar zinnelijk genot verlamd, het gevoel van regt en onregt was verbasterd, en de kracht om te beoordeelen, was diep ingesluimerd. De dorst naar waarheid, werd vergeefs door ijdelen schijn gelescht of bevredigd. Ja de menschelijke natuur, was over het algemeen van hare oorspronkelijke voortreffelijkheid jammerlijk ontaard; het leerboek der natuur was onleesbaar geworden, want de redemagtige mensch sloot het oog voor dat heerlijk schrift der Godheid, en plantte zijne moedwillige maar eindelijk ongeneesbaar gewordene verblinding,

{==205==} {>>pagina-aanduiding<<}
van geslacht tot geslacht voort. Toch bleef zich de liefderijke Vader van het menschdom ontfermen, toch onttrok hij zich niet aan zijne dwalende kinderen, die hij tot eindeloos toenemend geluk had bestemd. Neen, het was wel strijdig met zijne volmaakte wijsheid, elk mensch afzonderlijk, of elk volk, onmiddellijk te onderwijzen, of naar de bron der waarheid te geleiden; een volksstam, met zoo veel kennis van den waren God, als de mensch toen bevatten kon, begiftigd, was genoeg om ook voor andere volken het licht der waarheid te doen schemeren; maar ook aan deze volksstam openbaarde God zich meermalen, op eene bijzondere wijze. Abraham, dat voorbeeld van standvastig vertrouwen op den eenigen waren God, Abraham, die zich voor de besmetting der afgoderij had beveiligd gehouden, ja die als een zedelijk vrijwerkend wezen zijne denkenskracht oefende, was deszelfs hoofd. Aan dezen eerbiedwaardigen held in de zedelijke wereld, beloofde het Opperwezen eene talrijke nakomelingschap, maar vooral ook één' nakomeling, die de geheele aarde tot zegen zoude zijn. Deze nakomeling op eene voor den mensch onbegrijpelijke wijze met God zelven vereenigd, zoude aan het menschdom geschonken worden tot verlichting, tot reiniging van alle verbastering, en tot volkomen bevrediging van de eenmaal ingeschapene, maar in sluimering weggezonkene zucht naar waarheid, en waarachtig zedelijk geluk. Deze belofte des Allerhoogsten werd levendig gehouden, onder

{==206==} {>>pagina-aanduiding<<}
het nakroost van Abraham; nu eens door herhaling onmiddellijk van God zelven, dan weder door leeraars of dichters, die als gezanten van den eenigen waarachtigen God, en begaafd met het vermogen om de toekomende tijden in te zien, de algemeene volks-verlichting voorspelden. Ook werd die belofte van tijd tot tijd onder andere volken verbreid, zoo wel als de kennis aan Hem, die Jacobs nakomelingen niet zelden op eene buitengewone of wonderdadige wijze beweldadigde, en voor een' volkomen ondergang behoedde. En ook de verstandigste, de getrouwste beminnaars der waarheid onder die vreemde volken, verblijdden zich in het licht, dat zij zagen schemeren, en vleiden zich met de schoonste verwachting. Zoo naderde allengs de tijd der vervulling, der groote heerlijke vervulling, van hetgeen zoo plegtig beloofd was; de tijd door de namelooze wijsheid en liefde uitgekozen, en vastgesteld. Want de verbastering van het menschdom had eindelijk eene hoogte bereikt, waarvoor elk rein zedelijk wezen moest terug beven. Bij onderscheidene Heidensche volken waren de krachten der ziel wel ontwaakt en geoefend, doch deze werden meestal op de jammerlijkste wijze misbruikt. De vordering in wetenschappen, gaf niet zelden aanleiding tot nieuwe dwalingen, de bloei der schoone kunsten werkte mede, om der afgodsdienst valschen luister bij te zetten, en de meest edeldenkenden onder die Heidensche volken, brandden wel van begeerte naar waarheid, naar zuivere kennis van den Schepper des

{==207==} {>>pagina-aanduiding<<}
heelals, ja brandden van begeerte naar verzekering, omtrent hun lot na den dood; doch zij konden de ware bron der zuivere kennis, even weinig als de volkomene bewustheid der zalige onsterfelijkheid ontdekken. Ook zelfs onder Abrahams nageslacht was het helder licht der waarheid, door verachtelijken hoogmoed en lage zinnelijkheid met donkere nevelen omhuld geworden; de sleutel om het heiligdom der zuivere Godskennis te ontsluiten, was versmaad en verloren. De voorschriften der Godsvereering, zoo volkomen geschikt naar den kindschen toestand van het opluikende volk, werden daar, waar tijd en meerdere beschaving de verstandelijke vermogens meer had ontwikkeld, niet als trappen tot hoogere verlichting beschouwd, maar met verachting versmaad, of door eigenwijze menschelijke bijvoegsels van het eenvoudig schoon beroofd, en voor de onkundige menigte onkenbaar, en tot een' ondragelijken last gemaakt. Maar ook nu de duisternis zoo algemeen heerschte, nu moest de heerlijke zon der waarheid, voor het menschdom opgaan; nu moest de, voor zoo veel eeuwen aan Abraham voorspelde dag, aanbreken, want Gods belofte kon niet falen. Neen, zij werd op de voortreffelijkste wijze vervuld, Jezus, de van eeuwigheid geliefde des Vaders, Jezus, de eenige volmaakt gelijke aan Hem, die is, en was, en zijn zal tot in eeuwigheid, Jezus werd op deze aarde, werd in het van ouds beloofde land, uit eene dochter Abrahams geboren. De hemellingen roemden juichend Gods liefde voor de menschen, en de geheele menschelijke natuur, was in het oog van het eeuwig

{==208==} {>>pagina-aanduiding<<}
vlekkeloos Opperwezen, geheiligd en tot vordering op den weg der zelf-volmaking ingewijd. Jezus leer en leven deed alle nevelen, die den glans van waarheid en kennis omsluijerden, verdwijnen. Hij predikte eene Godsvereering, die niet in uitwendige plegtigheden, maar die in getrouwheid aan pligt, gevoel en deugd, bestaat. Eene Godsvereering, die door alle volken zonder onderscheid, op elke plaats des aardbodems kan beoefend worden. Eene Godsvereering, die aan elk mensch de zaligste zielerust schenkt, en die elk genot des levens veredelt. Jezus, de leeraar van God gezonden, stelde de onsterfelijkheid in het heerlijkst licht; hij vernietigde alle reden tot twijfeling aan eene eindelooze voortduring, aan eene eindeloos toenemende volmaking, en aan het wederzien van onze geliefde betrekkingen. Want immers hij verzekerde, dat slechts het ligchaam kon gedood worden, maar niet de ziel of het wezen van den mensch. Hij leerde, dat de reinen van hart God zullen zien, dat het loon der getrouwen groot in den hemel zal zijn. En bij de beschrijving van het uur der vergelding, verzekerde ons de goddelijke Jezus, dat allen, die de wet der liefde vervuld hebben, die de hongerigen spijsden, de dorstigen laafden, ja die het lijden hunner broederen verzachtten, als eeuwig gezegenden des Vaders, zullen ingaan in het rijk der eindelooze vreugd. Jezus leerde, dat het tegenwoordig leven slechts het begin is van ons aanwezen; doch dat wij in volmaking moeten vorderen, opdat wij eenmaal gelijk zouden worden aan zijnen en onzen Vader, waartoe gewis de eeuwigheid

{==209==} {>>pagina-aanduiding<<}
noodig is. Maar ook gaf de goddelijke Jezus ons de troostvolle verzekering, dat Hij allen die Hem liefhebben, bij Hem in de gewesten der heerlijkheid zal verzamelen. Dit toch was in zijn oog eene der schoone vruchten van het werk dat Hij hier op aarde verrigtte; hierop toonde Hij eene billijke aanspraak te hebben: ‘Vader!’ zoo sprak hij ‘Ik wil dat daar ik ben, ook allen zijn zullen, die mij lief hadden.’ Ja ook hij wilde zich verlustigen in het wederzien van zijne getrouwe vrienden, want ook deze allen moeten deelgenooten zijn van zijne hemelsche genietingen; ‘met Mij,’ antwoordde Hij den moordenaar aan het kruis, ‘met Mij zult gij nog heden in den staat der bevredigende zaligheid zijn.’ Woorden die het weder herkennen van hem zelven in dien staat bevatten. Het zalig weder herkennen van elkander, straalt met vertroostenden glans door zijne geheele leer, voor zoo ver die den toekomenden staat der menschen betreft, waartoe zoude Hij anders zijne vrienden, die zijne naderende scheiding betreurden, vertroost hebben met de belofte: Ik zal u allen tot Mij nemen, wij zullen tot den Vader gaan, en woning bij Hem maken. Ja zelfs geborenen in het andere leven, die elkander op deze aarde nimmer ontmoet hebben, zullen elkander daar, op eene voor ons nog onbegrijpelijke wijze kennen, want in het onsterfelijk wezen van den mensch sluimeren voorzeker zintuigen en kenvermogens, die ons in de tegenwoordige huishouding schadelijk, of voor het minst nutteloos zouden zijn. In de schoone parabel, die de goddelijke leeraar voor-
{==210==} {>>pagina-aanduiding<<}
stelde, om den staat der afgestorvenen te verzinnelijken, schildert Hij ons den, in armoede en ellende overledenen Lazarus, als bij uitnemendheid geliefkoosd door den geëerbiedigden en lang verheerlijkten stamvader Abraham, en de onbarmhartige rijke, die schoon onvereenigbaar gescheiden, van den 
door deugd gelukkigen Abraham, dien zoo wel als Lazarus kende. En schoon dit, het is waar, slechts eene parabel is, de volmaakt wijze en heilbedoelende leeraar, zoude het onmogelijke niet gebruikt hebben, om de onvervalschte waarheid in te kleeden. Neen, Hij die ons in alles gelijk is geworden, behalve de geneigdheid tot zondigen, Hij heeft ons overtuigend bewezen, dat het sterven geene scheiding maakt, tusschen liefhebbende vrienden. Naauwelijks nog had zijn Hemelsche Vader, door Hem uit den dood op te wekken, getoond, dat Hij over het werk van zijn' afgezant, over het werk van zijn' voortreffelijken zoon, die over alle verzoeking had gezegepraald, was voldaan. Naauwelijks vereerden de hemellingen in den opgewekten Jezus, de in haren rang herstelde, en gereinigde menschelijke natuur, of de verheerlijkte Jezus toonde ons ook, wat wij na den dood zijn zullen, onwankelbare getrouwen aan de wet der liefde namelijk. Was Hij het niet die de treurende vertroostte en verblijdde? was Hij het niet die medelijden had met de bitter weenende maar kleingeloovige Maria Magdalena, toen Hij hare zielesmart door namelooze verrukkingen deed afwisselen? was Hij het niet die zijne vrienden om zich heen verzamelde? die den berouwhebbenden Petrus bemoedigde? en den

{==211==} {>>pagina-aanduiding<<}
teeder liefhebbenden Thomas bevredigde? ja zelfs toen Hij de zigtbare wereld zegevierend ontweek, verzekerde Hij zijne vrienden dat Hij bij en met hen zoude zijn; bij en met allen, die zijne leer zouden aannemen, tot aan het einde der wereld. Neen, zulk eene troostvolle verzekering, van een eindeloos voortdurend leven, zulk eene vertroosting bij het afsterven van geliefden, zulk eene blijde bewustheid voor stervenden, konden de beste, de meest verlichte leeraars onder de Heidenen niet schenken; ach, ook niet voor zich zelven vinden, even weinig als zij de volkomene verzekering konden schenken of bezitten, van Gods vergevende liefde. Zij predikten wel het aanwezen van eene almagtige eeuwige Godheid, zij kwamen wel op het denkbeeld dat die Godheid volmaakt rein was, en een' afkeer moest hebben van alles wat onrein of verbasterd was in de menschelijke natuur; maar het middel om het onreine met het volmaakt heilige gemeenschap te doen hebben, dit kenden zij niet, daarom toch trachtten zij de Godheid, die zij zich voorstelden als het kwade hatende, en over elk misdrijf vertoornd zijnde, tot verzoening of bevrediging te dwingen, door de kostbaarse offeranden; door menschen, ja door eigen kroost zelfs, tot eer der goden door het vuur te laten verteren, of op eene andere wijze ter dood te brengen. Zelfs de Joden kenden God niet als een' liefderijken Vader; door uitwendige plegtigheden poogden zij zijne gunst te winnen; zij dachten zich te heiligen door het wasschen met water, maar niet door zuivere zeden, niet door het vervullen van

{==212==} {>>pagina-aanduiding<<}
de wet der liefde. Eerst in de volheid des tijds, waarin Jezus, volgens het ontwerp des eeuwigen, verschijnen moest, werden al die dwalingen opgehelderd. Het menschelijk verstand had zijne krachten uitgeput, om ware zielevrede, en gegronde hoop op een eindeloos leven na het sterven, te vinden, maar te vergeefs. De begeerten naar zuivere Godskennis bleef onverzadigd; het beschuldigend geweten werd door geene uiterlijke plegtigheden, door geene offeranden bevredigd; en de angstige onzekerheid omtrent de toekomst, werd niet weggenomen. Doch de beloofde hemelgezant verscheen onder de menschen en de veilige weg naar de bron der zuiverste kennis, de weg naar onbewolkte waarheid en waarachtig menschengeluk, was gebaand. Doch Jezus, die alle volken tot zaligheid riep, kon zonder de geheele orde der dingen te vernietigen, zijne stem niet over de geheele aarde doen weêrgalmen. Jezus kon niet alle volken onderwijzen, in zijn' korten leeftijd, die echter lang genoeg was, om de taak, die Hij op zich genomen had, te voltooijen; want in de volle kracht van zijn leven, vereerd en aangebeden door de weinige getrouwen die Hem kenden en in Hem geloofden, moest hij vrijwillig duldeloozen smaad en verachting overwinnen. Vrijwillig, ja toegerust met magt om zijne vijanden te vernietigen, en zich als de Heer der geheele menschenwereld te vertoonen, moest hij over den natuurlijken afkeer van grievend lijden, moest hij over den natuurlijken afschrik van een' schandalijken en smartelijken dood, zegevieren; en hierdoor de onoverwinnelijke groot-
{==213==} {>>pagina-aanduiding<<}
heid der onbevlekte, der met Gods beeld versierde menschelijke natuur, zelfs door den eersten Serafijn doen eerbiedigen. Neen, Jezus kon in zijn' korten leeftijd niet alle volken leeren en verlichten; Hij bepaalde zich alleen tot zijn vaderland. De dwalende Israeliten, die als verlatene schapen, aan blind vooroordeel en rustverwoestend 
bijgeloof ter prooi waren, schaarden zich daar om Hem, die sprak gelijk nooit een mensch heeft gesproken; het was dáár waar Hij nu eens op Palestina's bergen, dan weder in de bloeijende velden, of aan den oever van het golvend meer, het boek der schepping voor allen opende; het was daar, waar hij met goddelijk schoone eenvoudigheid, die hoofdeigenschap van wijsheidvolle, welsprekendheid, zoo wel voor het opluikend verstand van kinderkens, als voor denkende wijsgeeren, verstaanbaar en overredend predikte. Maar dit alleen beantwoordde niet aan het voorgestelde doel; Israël moest wel tot zaligheid geleid worden, maar ook de volheid der Heidenen moest ingaan. Het licht der waarheid moest voor alle volken opgaan, uit alle talen en natiën, moesten de deelgenooten van Jezus koningrijk, het rijk des vredes en der liefde verzameld worden. Maar hoe was dit mogelijk, slechts een klein getal onder de Joden hield Jezus voor den Messias, en dat klein getal sidderde voor de moorders van Jezus, die ook zijnen vrienden met uitzinnige woede den dood dreigden. Ja dat klein getal had moed noch vermogen, om onder vreemde volken de leer van Jezus te prediken. De meesten onder Jezus vrienden waren ongeleerde,

{==214==} {>>pagina-aanduiding<<}
onopgemerkte lieden, die zelfs hunne eigene moedertaal niet zuiver hadden leeren spreken; maar die aan den min beschaafden, aan den Galileschen tongval kenbaar waren. Doch bij Hem, die de werktuigen noodig tot onze spraak, vormde, bij Hem, die het zintuig des gehoors zoo volmaakt schoon schiep en doet werken, bij Hem is niets onmogelijk. Neen, Jezus gebood zijnen leerlingen, eer Hij van hen scheidde, dat zij te Jeruzalem de hen bezielende kracht des Allerhoogsten, of de geest Gods, zouden blijven verwachten. De leerlingen gehoorzaamden, zij vergaderden dagelijks, waarschijnlijk in eene der tempelzalen, voor feestvierende vreemdelingen bestemd; want de Pinksterdag, het verjaren der wetgeving op Sinaï, en te gelijk het feest der eerstelingen, naderde. Voor de tiendemaal ging de zon op, nadat Jezus als overwinnaar van dood en graf, in volle majesteit de zigtbare wereld was ontweken, en met de opgaande zon was de dag der uitbreiding van het Christendom geboren. De in drie werelddeelen wonende Israëliten, getrouw aan de eerdienst die mozes op goddelijken last had voorgeschreven, waren zamen gevloeid te Jeruzalem, waar de prachtige tempel, dat zinnelijk teeken van Gods onmiddellijke Vaderzorg voor Jakobs kroost, praalde. Al deze vreemdelingen onder verschillende volken geboren en opgevoed, spraken ook de verschillende landtalen op hunnen geboortegrond in gebruik; en verstonden naauwelijks genoeg Hebreeuwsch om deel te nemen aan de plegtige gebeden, en tempelzangen. Deze tallooze menigte vierde bene-
{==215==} {>>pagina-aanduiding<<}
vens de bewoners van Palestina, den feestelijken morgen, met het toebrengen van offeranden en het bijwonen der gewone plegtigheden. De voorhoven des tempels, zoo wel als al de gewijde gebouwen op Sion, waren met feestelingen vervuld; ja vervuld volgens het plan der 
volmaakte wijsheid van God, die zoo wel de natuur, als de menschelijke lotgevallen dienstbaar maakt, aan de volvoering van hetgeen Hij besloten heeft. Zoo bestuurt zijne Voorzienigheid de voetstappen van den vrijen mensch. Uit alle bekende volken, moesten de godsdienstige Joden opgaan naar Jeruzalem, want het Pinksterfeest vorderde dit; maar opgang en Pinksterfeest waren dienstbaar aan de vestiging van het Christendom. Want bestraald door het licht der waarheid, verrijkt met kennis aan den waarachtigen God en Jezus Christus, dien Hij gezonden heeft, moesten de uitlandsche Joden onder de Heidenen terugkeeren, en daar de heilrijkste zaden strooijen, waarvan de heerlijke vruchten in volgende eeuwen, aarde en hemel zouden verblijden. Maar om dit oogmerk te bereiken, moesten de nog te weinig geoefende, de schroomvallige leerlingen van Jezus, met buitengewone krachten, waardoor zich al hunne vermogens op eenmaal ontwikkelden, met onwrikbaren heldenmoed bezield worden. Maar ook de opmerkzaamheid der menigte, had cene buitengewone opwekking noodig, en in dat alles werd op de voortreffelijkfte wijze voorzien. De derde uur na het opgaan der zon, die boven Palestina gelijk boven alle landen, tusschen de keerkringen gelegen,

{==216==} {>>pagina-aanduiding<<}
opgaat wanneer het volgens onze tijdverdeeling zes uren in den morgenstond is; de derde uur, dat is volgens onze rekening om negen uren, had ontelbare scharen naar Sions heuveltoppen doen zamenvloeijen, en nu verhief zich een ontzagwekkend gedruisch, even als dat van een' verschrikkelijk voortgedreven luchtstroom, door de tempelgebouwen en welligt ook in den dampkring. Wat de natuurlijke oorzaak hiervan was, is niet bekend; zeker was het niet strijdig met de wetten der natuur, want haar Schepper en Onderhouder is een God van orde, maar ook de werkingen der natuur worden tot bereiking van nameloos heerlijke bedoelingen bestuurd. Het gedruisch verloor zich in het verblijf der vrienden van Jezus, welk verblijf zij, gelijk ik hier vóór zeide, in een der tempelgebouwen hadden gekozen. De menigte verdrong elkander om het geluid te volgen, en te zien, wat daar gebeurde, waar de lucht scheen heen te stroomen. Welligt hebben eenige bewoners van Jeruzalem, die bij de veroordeeling van Jezus zich hadden laten verleiden, om den bloeddorstigen kreet, kruist Hem! kruist Hem! mede aan te heffen, met siddering hieraan gedacht, en eene verschrikkelijke verschijning te gemoet gezien. Welligt hebben anderen zich ingebeeld, dat nu de volgelingen des Nazareners, op eene wonderdadige wijze stonden gestraft te worden. Hoe dit zij, duizenden drongen bij de vergaderden binnen, en staarden met ontzetting en verwondering op de twaalf uitgekozene leerlingen van Jezus, om, of op wier hoofden, helder lichtende vlammen schitterden. Maar hooger nog steeg

{==217==} {>>pagina-aanduiding<<}
die ontzetting en bewondering, nu zich deze twaalf Galilesche mannen tot bewoners van Egypte, van Perzië, van Rome, en van alle bekende landstreken wendden, en in al de verschillende talen verkondigden, dat God een' leeraar onder de menschen gezonden had, die de zoo lang beloofde Messias, de zoo lang verwachte Verlosser der volken was. En dat zij, nu die Leeraar, die goddelijke Verlosser in den hemel was opgenomen, aangesteld en bekwaam gemaakt waren, om in den geest van God en Jezus Christus, de verlossing van alle heerschappij der ondeugd, de verlossing van alle vrees voor dood en eeuwigheid, ja ook de vergeving van alle misdrijven, en den weg tot eindeloos toenemende zaligheid te verkondigen. Dit spreken in alle talen overtrof het begrip van alle menschelijke bekwaamheid; en als buiten zich zelven, vraagden duizenden elkander, wat mag dit zijn? Vijanden van den voor weinig weken gekruisigden Jezus, en welligt ook onder dezen, dezulken die zijne verrijzenis uit het graf, in spijt van de onderdrukte waarheid hadden vernomen, en wier beschuldigend geweten hun eene wrekende godheid voorstelde, zulke vijanden van den gekruisten, zullen voor hetgeen nu gebeurde gesidderd hebben. Maar ligtzinnige, of vooral verharde booswichten, die het niet konden dulden, dat Jezus van Nazareth als de beloofde Messias werd bekend gemaakt, poogden den diepen indruk, die het voorgevallene en vooral het spreken der Apostelen, in alle talen gemaakt had, door spotternij uit te wisschen; deze riepen de met oplettendheid

{==218==} {>>pagina-aanduiding<<}
luisterende scharen toe: wat hoort gij naar deze mannen, zij zijn door wijn verhit, en spreken wartaal die zij zelven niet begrijpen.
Hier zien wij den eersten tegenstand, die de uitbreiding van het pas geboren Christendom verduren moest, maar die gelijk alle tegenwerking van alles, wat waarachtig goed, heilzaam en heerlijk is, door alle eeuwen heen, de van God geschonkene krachten oefent, en tot zegepraal geleidt. Was de waarheid nooit bestreden, zij zoude ook nooit op zulke onwrikbare gronden voor het menschelijk begrip gevestigd zijn. Petrus nu bezield met heldenmoed, zoo wel om over zich zelven, om over zijne opvliegende driften, als over dreigende gevaren te zegevieren, Petrus, nu bezield door denzelfden geest der liefde en der waarheid, die zijnen goddelijken Meester het verschrikkelijkst lijden en den smadelijksten dood, tot heil van het menschdom, trotseren deed, Petrus verheft zijne stem tot de menigte, met zoo veel bezadigdheid als wijsheid; met een enkel woord maakt hij de laffe spotternij krachteloos. Maar met eenvoudige schoone welsprekendheid, die het hart roert, het verstand verheldert, ja die het vermogen om te oordeelen overreedt, doet hij de Israëliten opmerken, dat de door God verlichte leeraars reeds in vroegere eeuwen voorspeld hadden, wat nu gebeurde en eerlang nog gebeuren zou. Duidelijk ligt het in zijne woorden opgesloten, dat de groote dag des gerigts voor de Joden, nabij is; dat het opluikend geslacht, den bloedigen ondergang van burgerstaat en godsdienstplegtigheden, beleven zal.

{==219==} {>>pagina-aanduiding<<}

De voorteekenen, waarvan een hunner leeraars eeuwen geleden, had gesproken, waren nu toch aanwezig; de dageraad der algemeene verlichting immers ging reeds heerlijk op; het voor waarheid vatbaar, het krachtvol opluikend verstand, zag het hemelsch, het geestelijk koningrijk op aarde verschijnen, en zich op het puin van zinnelijke plegtigheden, op het puin van Israëls afzondering vestigen. Geene scheiding van Joden en Heidenen bestond meer, zelfs de zwakken, de twijfelmoedigen, de meest gehechten aan de oude Mozaïsche godsdienstleer, voedden toch een flaauw denkbeeld van eene algemeene verbroedering, die als een bevallig droombeeld zich aan hun geestelijk oog vertoonde. De in slavernij geborenen, zoo wel als de vrijen, werden nu tot deelgenooten van het geestelijk rijk der waarheid, genoodigd, en uit den nacht der onwetendheid, waarin zij wegsluimerden, als door den adem des Allerhoogsten gewekt, om zich in het licht, dat Jezus Christus verspreid had, te verheugen. Deze voorteekenen, die den naderenden val van vaderland, hoofdstad en tempel verkondigden, werden door velen met ontzetting gehoord en aanschouwd; doch de liefderijke Apostel wilde zijne landgenooten juist niet verschrikken, neen, hij schilderde hun ook de heerlijkste ontkoming door het geloof in Jezus Christus, die gekruisigd, gestorven, maar ook verheerlijkt is, en aan wien de heerschappij over de geheele menschenwereld is toevertrouwd. Nooit was eene redevoering rijker in voortreffelijke vruchten, dan deze van Petrus; want drie duizend zijner hoorders geloofden dat Jezus de beloofde Messias

{==220==} {>>pagina-aanduiding<<}
was; dat geen wereldlijk, maar alleen een geestelijk koningrijk eeuwig bestaan kan; dat geen vergankelijke rijksstaf de geheele aarde kan besturen, maar dat alleen kennis aan den waren God, de volken kan vereenigen, dat alleen algemeene verlichting des verstands, de waarheid kan doen eerbiedigen, en de eeuwigdurende wet der liefde kan doen gehoorzamen. Drie duizend geloofden in Jezus, keerden zich als afgedwaalde maar berouwhebbende kinderen, tot God, en werden door den waterdoop aan het belijden van Jezus leer toegewijd, en daardoor ook zelfs zintuigelijk van de vergevende liefde des eeuwigen verzekerd. Dit waren de gezegende eerstelingen van den heerlijken oogst, die na achttien eeuwen nog ver is van de volle rijpheid. Dit was de kiem van Jezus gemeente op aarde, eene gemeente, die uit alle geslachten der aarde vergaderd wordt. Maar welk een' feestdag was dit voor de vrienden van Jezus, voor de leerlingen die Hem ten hemel hadden zien varen niet! Nu begrepen zij alles, wat Hij hun geleerd had, nu begrepen zij wat zijn koningrijk beteekende, geene vergankelijke kroon, of geen vergankelijke troon, kon toch eenige waarde bezitten in het oog van Hem, die met de hoogste heerlijkheid bij God zijnen Vader bekroond is; neen, zijn koningrijk behoorde niet tot de zinnelijke wereld, vleesch en bloed, of het stoffelijk, het tot ontbinding rijpende omkleedsel, dat ons met de zigtbare wereld vereenigt, kan in geene betrekking staan, met een rijksgebied, dat zich over het eindeloos ontwikkelend wezen van allen, die op deze aarde geboren

{==221==} {>>pagina-aanduiding<<}
worden uitstrekt. Dit begrepen nu de door God verlichte Apostelen, en zij herkenden in hunnen verheerlijkten, in hunnen goddelijken Meester, den beloofden zoon van David, wiens troon in eeuwigheid niet zoude wankelen. De in Jezus geloovende feestelingen keerden intusschen, zalig door zielevrede en blijde verwachting, terug naar hunne woningen, zoo wel te Jeruzalem en in geheel Palestina, als in de wijd van elkander gelegene landen, waar zij geboren waren, en spaarden geene vlijt, geene zorg, om ook hun geluk aan anderen mede te deelen. ‘Dankt God, mijne kinderen,’ zoo sprak Atniël, een Jerusalems burger, die door de Apostelen gedoopt, tot de zijnen wederkeerde, ‘Dankt God, mijne kinderen! Gods beloften aan Abraham onzen vader, zijn vervuld. Door Abrahams zaad, door zijn' goddelijk grooten nakomeling, wordt de geheele aarde gezegend. Dankt God met mij; de lang verwachte Messias heerscht over de zielen der menschen, en biedt aan allen, die de wet der liefde gehoorzamen, aardsche en hemelsche zaligheid.’
Met lofgezang op de lippen, begaf zich de godvruchtige Samma, (nu hij openlijk beleden had, dat Jezus de van God gezonden Messias was, en op die belijdenis den doop had ontvangen,) terug naar zijne landelijke woning, aan den voet van den met palmboomen gekroonden Thabor. Hij snelde zijne ongeloovige reisgenooten vooruit, zijne geliefde Selima vergezeld door drie van gezondheid blozende kinderen, trad hem vol verlangen te gemoet; en de verteederende vadernaam, die de juichende kleinen

{==222==} {>>pagina-aanduiding<<}
hem tegen riepen, deed verrukkenden wellust door zijn aanwezen stroomen. ‘Selima! mijne geliefde Selima!’ zoo luidde de taal van zijn hart, terwijl hij de van blijdschap weenende vrouw in zijne armen knelde, ‘o, gij gezegende vriendin mijner ziel! de wonderdoende leeraar, tot wien gij, terwijl ik de eerstelingen van onzen akker, nu een jaar geleden, in Jehova's tempel ten offer wijdde, onze kinderen bragt, opdat Hij den zegen over de onschuldigen zoude uitspreken, die leeraar, is de lang verwachte Messias, de eenige onder de menschen die van den vlekkeloos heiligen God kon zeggen, Hij is één met mij, en wie mij ziet, ziet Hem, die mij gezonden heeft. Die Leeraar is de verwachte Messias, de Koning boven alle Koningen verheven, Selima! door Hem zijn wij verlost van de dienstbaarheid aan wetten, die ons een duldeloos juk deden torschen; door Hem hebben wij het regt om ons, Gods vrije kinderen te noemen. Kunt gij het mij vergeven, Selima, dat ik uit vrees voor de priesters en schriftgeleerden, u bestrafte, omdat gij voor deze onze lievelingen zijnen liefdevollen zegen hadt gevraagd?’ ‘Heil u, mijn dierbare Samma!’ antwoordde zijne juichende gade, ‘heil u, dat gij in den goddelijken gelooft. O, hadt gij het gezien hoe hij mijn' zuigeling met een oog, waaruit goddelijke goedheid straalde, beschouwde, hoe hij het kind in zijne armen nam, aan zijne borst drukte en zegende. Hoe hij zijne hand, waarmede Hij zoo even de oogen had aangeraakt, van een' jongeling, die sinds de eerste jaren der kindschheid, in een' eindeloozen nacht had rond

{==223==} {>>pagina-aanduiding<<}
gewandeld, maar wiens oogen nu door dit krachtvol aanraken, het heerlijk blinkend daglicht vrolijk aanschouwden, deze knaapjes op het voorhoofd lag!’ Selima sprak nog, toen Milka, hare zusterlijke vriendin, zich bij de gelukkige echtgenooten, (die nu voor hunne nederige woning in de schaduw van een' vruchtdragenden vijgeboom nederzaten,) voegde. ‘Ik weet, o Samma!’ zeide zij, met blijde verrukking, ‘ik weet, wat op het Pinksterfeest te Jeruzalem geschied is, ik weet, dat de groote profeet Jezus, die aan een kruis gestorven, uit het graf verrezen, en na zijne leerlingen verder onderwezen te hebben, ten hemel opgestegen is, zijne twaalf afgezanten met verheven geest en kracht heeft bezield. Ik weet ook dat duizenden Hem beleden hebben, o, ik heb Hem, den eeuwig gezegende als den beloofden Messias erkend, van het oogenblik af, toen Hij mijn stervend kind het leven terug schonk. Selima! gij waart ooggetuige van het lijden der, mij zoo dierbare, Saprhira; zij was alles, wat mij arme verlatene weduwe was overgebleven, met haar deelde ik het brood der bedrukten, maar het was mij zoet als honig, zoo lang mijn kind gezond en blijmoedig door onnoozele liefkoozingen mijn leed verzachtte. Maar eene doodelijke krankheid greep haar aan, de doodverw kleurde reeds het kinderlijk gelaat. Ik wrong de handen en riep den hemel aan, om ont ferming. Al het weinige, dat eenige waarde had en mij toebehoorde, gaf ik reeds den vorigen dag aan Jisram den Leviet, voor artsenijen, die hij mij verzekerde, dat voor mijne kleine lieveling heilzaam

{==224==} {>>pagina-aanduiding<<}
waren; doch na het gebruik derzelven, werd zij bewusteloos; ach, zieltogend lag nu mijn kind daar; zij hoorde mijn geschrei niet, hare vriendelijke oogen waren gesloten, en ik wachtte elk oogenblik den jongsten ademtogt. Nog graasde daar ginds onder de dadelboomen, mijn eenjarig lam; Saprhira had het liefkoozend opgevoed, en het was haar speelgenoot. Dit lam beloofde ik in mijne wanhoop, aan Jehova te zullen offeren, indien mijne stervende Saphira wierd behouden. Nu zag ik een reisgezelschap, dat naar Jeruzalem scheen op te gaan, ik vloog luid weenend naar buiten, en bad een' van het gezelschap mijn offerlam naar den tempel te Jeruzalem te willen brengen; ‘het is alles wat ik bezit,’ zeide ik, ‘welligt zal Jehova zich mijner ontfermen, en het gebed van den priester, voor mijn onschuldig kind verhooren. Maar neen, (voegde ik daar ijlings bij,) wat zoude ik voor de dooden nog offeren? welligt geeft zij in dit oogenblik den laatsten snik. Vergeef eene door smart uitzinnige moeder, dat zij u met hare bede wilde lastig vallen.’ Nu wendde zich een uit het midden der wandelaars tot mij, zijn gelaat was gelijk men dat der engelen beschrijft, vol majesteit en liefde, zijn aanblik was levenwekkend; droog uwe tranen, bedroefde moeder! (zoo sprak hij op den liefelijksten toon,) neen, Jehova's ontferming wordt niet door bloedige offeranden verkregen. Hij heeft mij gezonden om de treurenden te vertroosten, gelooft gij dit? geleid mij dan bij uw stervend kind. Ja, ik geloof Heer! riep ik snikkend en bragt hem in mijne hut. Saphira ademde

{==225==} {>>pagina-aanduiding<<}
nog bij tusschenpoozen, doch de koude des doods had zich over haar uitgebreid. De groote goddelijke Jezus, (want die was Hij,) raakte het voorhoofd van mijn achtjarig dochtertje, waarop het koude doodzweet parelde, aan; ‘word gezond, gij geliefde uwer moeder!’ sprak Hij, de schaduw des doods verdween van het gelaat mijner sapphira, en de rozekleurde levensgloed verspreidde zich over hetzelve. Zij opende hare, van vreugd weder glinsterende, oogen. ‘O, mijne moeder!’ riep zij, hare armen naar mij uitstrekkende, ‘waar ben ik?’ minzaam rigtte de leeraar het kind op, en gaf het mij, in de van verrukking sidderende armen; want ik stond, door verstommende bewondering weggezonken, als in den grond vast geworteld. Ik wilde nedervallen en Hem aanbidden, doch Hij ontweek met overhaasting mijne woning, ‘behoud uw geloof, uw geloof in mij, den van God gezondene, tot heil der menschen,’ riep hij mij toe, en ik zag hem niet weder. Het was zijn laatste opgang naar Jeruzalem; daar hebben zijne vijanden Hem gedood, maar Hij leeft in eeuwigheid. ‘Ja Hij leeft,’ hernam Samma, ‘wij zullen Hem wederzien, wanneer Hij ons in zijne heerlijkheid opneemt.’
Voor het laatst was de zilverharige jozef uit de bloemrijke velden van Jericho opgegaan, naar Sions tempel, om de groote jaarlijksche feesten te vieren; Hij hield weleer Jezus voor een' profeet van God gezonden, maar nu was Hij getuige geweest van de wonderdadige verlichting der Apostelen. Hij had het gezien en gehoord, hoe de geest van God en

{==226==} {>>pagina-aanduiding<<}
Jezus, zijne tegenwoordigheid door zigtbare teekenen uitdrukte. De redevoering van Petrus, zoo geheel in den geest van God en Jezus, had allen twijfel uit zijne ziel verbannen; hij beleed zijn geloof in Jezus, als in den beloofden Messias, den Zaligmaker der wereld, het doopwater had zijne grijze lokken besproeid, zalige kalmte was als met het doopwater in zijne ziel gevloeid, en gegronde hoop op de onsterfelijkheid, scheen voor hem de blinkende morgenstar des aanbrekenden dags eener eeuwige heerlijke toekomst. Vrolijk dankend reisde ook de grijze jozef, door zijne beide zonen ondersteund, naar het vreedzaam verblijf, reeds door zijne voorouderen bezeten. Hier aangekomen, schaarde zich op zijne beden, kroost en nakroost, benevens al zijne vrienden om hem heen. De grijsaard verhaalde hen alles wat hij gezien en gehoord had. Hij schilderde hun de zaligheid, die hij genoot, nu zijn geloof in den Messias hem verzekerde, dat zijne zonden hem vergeven waren, en zijn sterven het ingaan in eeuwige heerlijkheid zoude zijn. ‘De groote dag des gerigts is nabij,’ fprak hij, ‘Jeruzalem, waar Jezus ter dood veroordeeld is, zal verwoest worden, de tempel is niet meer het punt van vereeniging der vereerders van God, neen, Jezus heeft de geheele aarde tot Gods tempel geheiligd, op alle plaatsen moet God in geest en waarheid worden aangebeden. De tempel op Sion is nutteloos geworden, en moet in puin verkeeren. Aanbid, geloof en word behouden, dit was de laatste toespraak van den vromen jozef tot zijn gedacht; hij legde zich ter ruste op zijne legerstede, zuchtte nog

{==227==} {>>pagina-aanduiding<<}
eenmaal: Jezus! mijn Heer, mijn Verlosser, ik dank U, en gaf den geest. Leerend en Jezus verkondigend, begroetten ook de menigvuldige uitlandsche Joden hunne achtergeblevene vrienden, en de leer van Jezus, als een der kleinste zaden, in Palestina ontkiemd, wiesch op tot een' schaduwrijken boom, en breidt na achttien eeuwen de takken over de geheele aarde uit.


Brief van Maria aan Christina.

‘Eerbiedwaardige Vriendin!

‘Behoefde ik ooit moederlijke raadgeving, het is in deze oogenblikken. Meer dan eenmaal hebt gij de zoo vroeg ouderlooze Maria tot leidsvrouw verstrekt, en haar liefderijk de hand geboden, wanneer zij in gevaar was om op den weg der deugd te struikelen, of zelfs te vallen. De eeuwig weldoende Vader der wezen, zal u daarvoor beloonen, en zoo lang ik aanwezig ben, zal ik u dankbaar zijn. Heden geldt het mijn geluk op deze aarde; vergeef het mij dus, eerwaardige geliefde vrouw, dat ik u nog in den kalmen avondstond van uw leven, met mijn geschrijf lastig val, en u de moeite verg mij te antwoorden. Het is u meer of min bekend, hoe mijne jeugdige jaren tot hiertoe, meestal in verdriet en kwelling voorbij snelden. Naauwelijks had ik zeven jaren bereikt, toen ik reeds in zwaren rouw gekleed, bij het graf

{==228==} {>>pagina-aanduiding<<}
van mijne dierbare moeder, die mijn' vader slechts weinige maanden overleefd had, dagelijks weende. Ach, sinds mijn vierde jaar had ik mijn' vader niet wedergezien, eene aaneenschakeling van rampen had mijne ouders van alle tijdelijke goederen beroofd, mijn vader wilde zijn geluk in een ander werelddeel beproeven, en het lot van zijne jonge vrouw en van zijn kind trachten te verbeteren. Met een verscheurd hart verliet hij ons, mijne arme moeder was troosteloos, en haar teeder gestel scheen door zielesmart te zullen bezwijken; doch rede en Godsdienst kwamen haar te hulp; zij moest haar kind, het kind van haren dierbaren huwelijksvriend, opvoeden, dit denkbeeld boeide haar aan het leven. Mijn moeders broeder was leeraar op het klein, maar bevallig dorpje M.; hij noodigde zijne geliefde zuster om bij hem in te wonen, en ik vond in dezen waardigen man, een' liefderijk zorgenden Vader. Doch de voortdurende droefheid mijner moeder bewolkte mijne kinderlijke vreugd. Ach, hoe menigwerf weende ik, omdat zij weende, dan verkropte de lieve vrouw hare smart, en lachte mij toe, met tranen op de wangen. Mijn vader bekleedde intusschen een' voordeeligen post in het vreemde land, en begon reeds vrij aanzienlijke sommen over te zenden. Maar oordeel over de vreugd mijner moeder, toen zij eenmaal een' brief ontving en deze weinige regelen daar in las.
‘Wanneer gij dezen zult ontvangen, mijne eeuwig geliefde adèle, zal ik op reis naar het vaderland zijn; ik heb vrijheid gevraagd om u en ons geliefd huwelijkspand te mogen afhalen, voor achttien maan-
{==229==} {>>pagina-aanduiding<<}
den heb ik verlof gekregen. Spaart God mijn leven, dan knel ik u en ons kind aan dit hart, dat van uitgestrekt verlangen 200 hevig klopt, terwijl ik dit schrijf. Vaarwel eeuwig geliefde vrouw! De vriend die u dezen zal overhandigen, moet naar boord. Na een paar weken, vertrek ik ook van hier, met het schip De Hoop; nogmaals vaarwel, engelachtige adèle! omhels ons kind voor uwen verlangenden
eduard.’

Ik schreef dezen brief, den laatsten van de hand mijns vaders, voor u af, geliefde vriendin! omdat gij mij onlangs, toen ik van den dood mijner moeder sprak, zeker met een liefderijk doel zeidet: uwe moeder, die mij onbekend was, doch wier gedachtenis ik gaarn wil vereeren, waakte, of heerschte niet genoeg, lieve Maria! over hare hartstogten; zij beteugelde hare al te groote droefheid niet, en werd daar het slagtoffer van; waak gij tegen deze zwakheid, lieve Maria! - Ik dank u voor deze waarschuwing, maar verdient de zwakheid mijner moeder geene verschooning? was hare blijde verwachting door het lezen van dezen brief, die altijd in mijn schrijfkistje voor mij ligt, niet ten top gevoerd, en was niet hare teleurstelling verschrikkelijk, toen zij weinig tijds daarna, het berigt ontving, dat het schip De Hoop voor de vaderlandsche wallen, het anker had geworpen, doch dat het lijk van mijn' vader op het eiland Mauritius, waar men had moeten binnenloopen, begraven was. Geheel onvoorbereid, ach, ik kan het mij nog zoo duidelijk verbeelden, ontzegelde mijne lieve moeder den brief, die haar

{==230==} {>>pagina-aanduiding<<}
deze tijding mededeelde. De kapitein van het schip, had zonder eenige omzigtigheid in acht te nemen, dezen brief geschreven. Mijne moeder gaf eenen luiden gil, liet den brief op den grond vallen, en zeeg zelve bewusteloos neder. Op mijn geschrei kwamen de huisgenooten ter hulp, mijne moeder kwam na dat alles lang te vergeefs aangewend was, eindelijk tot zich zelve; doch hare zwakke gezondheid was voor altijd verloren, zij knelde mij bitter weenend aan haar hart: uw vader is dood! (kermde zij,) ongelukkig kind! wat zal van u, wat zal van mij, hulpelooze weduwe, worden! Het is waar, mijn liefderijke oom, poogde haar op alle mogelijke wijzen te vertroosten, ook was dit niet geheel vruchteloos; mijne dierbare moeder wilde zoo gaarne zich aan de altijd wijze handeling van het Opperwezen onderwerpen, doch hare ziels- en ligchaamskrachten bezweken onder het lijden. Van dag tot dag kwijnde de lieve vrouw weg. Nooit vestigde zij een' blik meer op mij, dan met oogen vol tranen. Stervende beval zij haar verlaten weesje aan God, en aan de menschenliefde van mijn' oom; en met mijne hand in de hare geklemd, haalde zij den laatsten adem.
Diep werd dit alles in mijn kinderlijk geheugen gedrukt, en de hand des tijds zal daar nooit iets van uitwisschen. Een jaar na mijne moeders dood, huwde mijn oom, dit huwelijk werd met kinderen gezegend, en de arme Maria begon tot last te worden. Gelukkig ontfermde zich de waardige mevrouw Van Deeden over mij. Ik was elf jaren oud, toen zij mij in haar huis nam, en met hare kinderen

{==231==} {>>pagina-aanduiding<<}
liet opvoeden; hier sleet ik de gelukkigste jaren mijns levens, ook had ik het genoegen gedurende dien tijd, u te leeren kennen. Nooit gevoelde ik mij zoo tevreden, als wanneer ik jaarlijks eenige weken met Koosje, of Mina van Deeden op uw bekoorlijk landgoed doorbragt. Ik vond in u, even als in mevrouw Van Deeden, eene moederlijke vriendin. Liefderijk maaktet gij mij oplettend op mijne gebreken, en gij leerdet mij die zoo veel mogelijk bestrijden, en overwinnen. Veel, ach, veel heb ik aan u te danken. De plotselinge dood van mevrouw Van Deeden, zoude mij zonder uwe vertroosting, tot wanhoop gebragt hebben. De dierbare overledene zoude gewis voor mij gezorgd hebben; zij had mij dat altijd verzekerd, doch zij had zich niet voorgesteld zoo onverwacht uit deze zigtbare wereld, naar het beter vaderland, overgebragt te zullen worden. Ik moest dan ook, toen de voogden der kinderen van mevrouw Van Deeden over alles beschikt hadden, naar het huis van mijne tante terugkeeren. Mijn oom, dit weet gij, lieve vriendin! was eenige maanden vroeger tot mijne smart overleden; tante ontving mij, (dit moet ik zeggen,) met al de vriendelijkheid, die zij betoonen kan. Ik nam het onderwijs der kinderen voor een gedeelte op mij, en ik was in de huishouding haar behulpzaam. Zoo heb ik nu ruim veertien maanden hier geleefd, ik bereik nu mijn twintigste jaar, en ik word door een' in alle opzigten achtenswaardigen jongeling ten huwelijk gevraagd. Ziedaar het onderwerp, geliefde vriendin! waarover ik u eigenlijk moest

{==232==} {>>pagina-aanduiding<<}
schrijven. En waarom mij dan zoo lang met het bovenstaande bezig gehouden? zult gij zeggen, doch daar ik niet weet, of u dit alles bekend was, dacht mij, dat dit eenigzins invloed kon hebben, op uwe oordeelvelling over den stap, dien ik sta te ondernemen. Ook viel het mij eenigzins bezwaarlijk, zoo maar op eenmaal neêr te schrijven, ik ben ten huwelijk gevraagd. Ik weet zelve niet, hoe ik het noemen moet, dat mij dezen regel telkens deed verschuiven, en dat mij verleid schijnt te hebben, om eene soort van weinig beduidende levensbeschrijving te vervaardigen, liever dan hetgeen mij op het hart lag, met weinig woorden te zeggen. Doch nu staat het daar, en ik bid u, lieve verstandige vriendin! om raad. Denk niet dat het mij heden is, gelijk het wel eens met anderen plaats heeft, dat men raad vraagt, wanneer de keus reeds gedaan, of het besluit reeds genomen is; neen, alles hangt nog (dit verzeker ik u plegtig) van uwe raadgeving af. Gij kunt toch niets anders, dan het heil van een arm hulpeloos meisje bedoelen. Uwe jaren en ondervinding, maar vooral uw regt Christelijk liefhebbend hart, geven u een onbepaald regt op mijn vertrouwen. Ook kan ik u boven dit alles, nog verzekeren, dat geene hartstogtelijke liefde, mij tot eene huwelijks-verbindtenis met den bovengemelden jongeling doet overhellen. Ik acht hem hoog, dit is waar; en allen die hem kennen, verzekeren mij, dat hij dit verdient, doch ik wil u, den jongen heer Lodewijk Van Wertheim, zoo goed ik kan, beschrijven. Zijne ouders waren geen onaanzienlijke burgers te N.,

{==233==} {>>pagina-aanduiding<<}
doch beiden zijn overleden. Lodewijk was de eenige zoon, hij is rijk, en eene bloeijende fabrijk doet zijn' rijkdom nog jaarlijks toenemen; zijn uitwendig voorkomen bezit alles, wat noodig is, om hem aan te bevelen, immers, bij lieden, die een' vriendelijken ernst boven beuzelarij, die mannelijke deftigheid boven ijdele modezucht, of de keurigste orde, boven onbedachtzame slordigheid, verkiezen. Hij bezit veel gezond verstand, doch dat ook nog voor veel oefening vatbaar is; aan uitgebreide kundigheden is hij niet rijk, maar zijn hart is goed, op zijn gedrag is volstrekt niets te zeggen, op eene verfijnde beschaving kan Lodewijk juist niet roemen; doch mist hij het goede, het bevallige daarvan, hij is ook niet besmet met de gebreken, die zulk eene beschaving wel eens vergezellen. Lodewijk kan niet hui chelen, geene listige ontwerpen smeden, of zijne ware geaardheid verraderlijk verbergen. Toch bezit hij eene natuurlijke wellevendheid, die maar zeer zelden eenig gebrek aan opvoeding teekent; zijn eigen gevoel doet hem altijd welvoegelijk handelen. Daar hebt gij nu volgens mijn geloof, de welgelijkende beeldtenis van mijn' minnaar. Het is niet te verwonderen, dat onder mijne bekenden, zich velen bevinden, die mij een dwaas meisje noemen, om dat ik tot op dit oogenblik Van Wertheim geene hoop heb kunnen of willen geven, op mijne hand; want het is waar, wanneer ik mijne eigene omstandigheden in aanmerking neem, zouden dezen mij doen wankelen, of liever tot eene huwelijks-verbindtenis doen overhellen. Ik ben arm, ik behoor geen mensch

{==234==} {>>pagina-aanduiding<<}
toe, mijne vooruitzigten zijn donker, zonder eene soort van dienstbaarheid, weet ik mij geen levens onderhoud te verschaffen, en aan een ander huwelijk is niet te denken. Vooreerst ken ik geene ware liefde, dat wil zeggen, ik ken tot heden, niet een uit het andere geslacht, dien ik in den volsten zin van het woord, den vriend mijner ziel zoude kunnen of willen noemen; doch daar op hoogachting zich zulk eene ware liefde wel eens kan vestigen, zoude het niet geheel onmogelijk zijn, dat zoo iets bij mij, omtrent Van Wertheim, in vervolg van tijd plaats had. Ik vereer zijne grootmoedigheid, zijne redelijke denkwijze, zijne uitgebreide menschenliefde en onwankelbare getrouwheid. Maar, geliefde vriendin! de hinderpaal, die mij in den weg staat, is .... dat hij Romes kerkleer belijdt, en met geheel zijn hart daaraan gehecht is, zoo dat hij uit vrees van ongehoorzaam te zijn aan de geestelijken, of verzorgers van zijne geestelijke belangen, de leer van andere Christen genootschappen niet durft onderzoeken, in spijt van zijn gezond verstand, dat hij om alles te gelooven wat de kerk hem beveelt, moet kluisteren en als gevangen houden. Mijne tante, en de heer grasveld, met wien zij eerlang in den echten staat denkt te treden, bespotten mij, omdat ik dezen hinderpaal zoo gewigtig vind. Wat kan het u scheelen, (zeggen zij,) in welk een kerkgebouw Van Wertheim ga bidden en zingen? wanneer gij maar vrijheid hebt om ook te doen, wat gij verkiest. Is Van Wertheim te vreden dat gij protestant zijt, wel nu, dan kunt gij het ligt ook zijn, dat hij Roomsch is. Een van

{==235==} {>>pagina-aanduiding<<}
u beiden dwaalt zeker, maar dat kan onze lieve Heer alleen beslissen. Op dien toon redeneren zij, ligtzinnig genoeg, voort, maar ik kan mij intusschen niet aan het denkbeeld gewennen, dat wij het Opperwezen op zulk eene verschillende wijze zouden vereeren; zeg mij, dit verzoek ik ernstig, uwe gedachten hier over; geef ik mijne hand niet aan Van Wertheim, dan zal ik mij ook gedwongen zien, om het huis van mijne tante te verlaten; ik bid de Voorzienigheid om wijsheid in het doen van mijne keuze. - Vaarwel, mijne geliefde moederlijke vriendin! Gods beste zegeningen wensch ik u toe, antwoord toch spoedig aan uwe opregt liefhebbende

Maria.’


Christina aan Maria.

‘Lieve jonge Vriendin!

Het vertrouwen, dat gij in mij stelt, vereert mij, en ik haast mij om uw' brief, dien ik in welstand ontving, en met belangstelling heb gelezen, te beantwoorden. Wat het eerste gedeelte betreft: neen, ik was nooit zoo volkomen bekend, met de lotgevallen van uwe zoo vroeg overledene ouders; lotgevallen, die zoo veel invloed moesten hebben op uwe ontluikende jeugd, en voorzeker ook op geheel uwen volgenden leeftijd. Ik kende de lieve onschuldige Maria slechts als eene ouderlooze kweekeling van

{==236==} {>>pagina-aanduiding<<}
mevrouw Van Deeden, en eene nicht van den waardigen leeraar te M..... Ik begreep wel, lieve Maria! dat uwe omstandigheden niet voordeelig waren; maar het was mij genoeg, dat gij in alle opzigten de deelnemende liefde van brave lieden waardig scheent te zijn. Het is waar, ik herinner mij, toen gij mij bij zekere gelegenheid met weinig woorden verhaaldet, dat droefheid, volgens onze menschelijke spreekwijze, den vroegen dood van uwe nog jonge moeder veroorzaakt had, gezegd te hebben, dat gebrek aan waakzaamheid over onze hartstogten, gebrek aan eene verstandige beteugeling van derzelver kracht, den mensch maar al te menigwerf blootstelt aan onheilen, die hij door het gebruik maken van vermogens, die God hem schonk, had kunnen voorkomen of afwenden, en ook dat uwe lieve moeder, volgens uw verhaal, hiervan een bevestigend voorbeeld is geweest. Ja, nu gij, lief kind! mij, die zoo teeder beminnende, maar toch al te zwakke moeder, nader hebt leeren kennen, nu kan ik niet anders, dan u op die zelfde door u met zoo veel regt betreurde vrouw, als op een waarschuwend voorbeeld wijzen. Kinderen en vooral meisjes, kunnen zich niet te sterk wapenen, tegen hare zoo ligt opgewekte of ontvlamde hartstogten. Op den weg des levens toch, zijn zoo ontelbaar veel verschillende ontmoetingen, en wanneer deze het prikkelbaar zenuwgestel, telkens hevig schokten, waar zoude de mensch dan immer, al ware het slechts voor een oogenblik, een onvermengd levensgenot kunnen smaken? Maar dank zij den eeuwig liefhebbenden Vader van het menschdom; Hij vormde

{==237==} {>>pagina-aanduiding<<}
ons tot redemagtige wezens, die vermogens bezitten, om alles, wat schadelijk is, te bestrijden; hartstogten en dristen behooren tot onze schoone menschelijke natuur, want zonder driften of hartstogten zoude de mensch onvatbaar zijn, voor eenig genot, en geene drijsveer kennen, die hem deed werken. Maar onttrekt zich de rede aan het bestuur derzelven, dan wordt de storm der hartstogten verwoestend voor het menschelijk geluk; dan verteren de ontvlamde driften elk levensgenot, en de edelste geschenken van onzen wijzen en liefderijken Schepper en Vader, verkeeren in de verschrikkelijkste moordtuigen van eigene zielerust, en niet zelden ook van het heil onzer natuurgenooten. Wij weten, lieve Maria! dat niets in dit leven bestendig is; voegt het ons dus niet, gewapend te zijn tegen alle afwisselingen? Bij het vol genot van voorspoed, moeten rede en ondervinding, ons leeren, dat de meest bloeijende voorspoed, kan verwelken. Houden wij ons hiervan overtuigd, dan zal de tegenspoed ons ook niet geheel nederdrukken. De liefelijkste, de volkomenste vreugd, grenst aan droefheid, het volst genot aan ontbering; maar het geloof aan deze waarheid, (en immers de ondervinding bevestigt haar,) zal elk, gewis bij de wending van zijn lot, versterken. Maar ook in tegenspoed, in droefheid, en ontbering, komt de menschelijke rede, die voor ons Christenen zoo voortreffelijk verlicht is, door de leer van Jezus, de lijdenden te hulp. Zij geeft den zwakken kracht, en vertroost de treurenden. Ja beklagenswaardig zijn de ongelukkigen, die de rede en de Goddelijke verlich-
{==238==} {>>pagina-aanduiding<<}
ting terug stooten. Wrang en bitter zijn de vruchten van zulk een gedrag. Vergeef het mij, lieve Maria! dat ik u nog eenmaal verg een' blik te werpen, op uwe dierbare overledene moeder; ik moet het doen, uit belangstelling in uw duurzaam geluk. Toen uw vader, door den drang der omstandigheden, het besluit nam, om in een ander werelddeel, voor 
het tijdelijk belang van gade en kind te zorgen; toen offerde hij immers het genot van alle huisselijke genoegens op. Al de vreugd, die hij in het bijzijn zijner dierbaarste lievelingen smaakte, ging voor hem verloren; maar de bewustheid, dat hij voor het heil dier lievelingen werkzaam was, vertroostte hem. Zeg mij, lieve Maria! was dat niet edel gedacht en gehandeld? ik vertrouw, dat de liefde van uwe moeder even sterk, even hartelijk was, maar de smart over de scheiding van uw' vader, overmeesterde haar, en beroofde zelfs haar nog jeugdig leven, van kracht en bloei, zoo dat zij niet bestand was, om nieuwe schokken te verduren; hiervan immers strekt hare kwijning en haar spoedig gevolgde dood, na het berigt van uw vaders overlijden, ten bewijs. Had zich de lieve vrouw niet door hare hartstogten laten overheerschen, had zij zich van jongs af, gewapend met het vaste geloos, dat een volmaakt wijs en liefderijk God, alle schijnbare toevalligheden bestuurt en doet medewerken tot ons waarachtig heil; had zij zich van jongs af gewend hare liefste wenschen te kunnen opofferen, en zich moedig te onderwerpen aan alles, wat wij niet veranderen kunnen, en dat dus de wijze wil is, van onzen hemelschen Vader, dan had

{==239==} {>>pagina-aanduiding<<}
voorzeker de arme vrouw zoo veel lijden niet behoeven te verduren, en hare gezondheid en haar leven niet door overheerschende zielesmart vergiftigd; zij had door het voeden van hare droesheid, haar sterfuur, dat nu zonder wonderwerk niet kon afgeweerd worden, niet verhaast, en u, als een verlaten weesje, aan de barmhartigheid der menschen, die minder betrekking op u hadden dan zij zelven, achtergelaten.
Ik beken het, tegenspoed en bedroevende omstandigheden, hebben op het eene ligchaamsgestel veel meer invloed dan op het andere; doch ik houde mij verzekerd, dat de wijze, de liesderijke Schepper en Vader der menschen, geen' zijner denkende kinderen op deze aarde, een ligchaam of een stoffelijk omkleedsel geeft, dat niet bestand zoude zijn tegen de wisselvalligheden en wederwaardigheden dezes levens; immers: indien wij dat ligchaam, of dat heerlijk bewerktuigd omkleedsel, niet zelven, hetzij door eene verkeerde opvoeding, door eene schadelijke leefwijze, of overspanning van onze zielskrachten, voor ons zelven of voor onze kweekelingen bederven, en ongeschikt maken, voor deszelfs bestemming. Kinderen, bij voorbeeld, die door eene weekelijke opvoeding verzwakt zijn, kunnen even weinig de gedurig afwisselende luchtsgesteldheid, als het onbestendige der lotgevallen verduren, zonder onbegrijpelijk veel daardoor te lijden. En ook eene leefwijze, die geheel van de natuur afwijkt, is voor de gezondheid van ligchaam en ziel, niet minder, hoogst schadelijk. En wat zal ik zeggen van eene verbeeldingskracht, die door het lezen van aandoenlijke verhalen verhit, de

{==240==} {>>pagina-aanduiding<<}
prikkelbaarheid van het gevoel, tot eenen al te hoogen trap heeft gevoerd? zulk eene verbeeldingskracht is verwoestend voor de rust onzer zielen, en te gelijk voor den welstand van het ligchaam. De genietingen des levens, verliezen daardoor al het bekoorlijke, en een brandende dorst naar gedroomd geluk, verteert de schoonste vermogens, en den natuurlijken aanleg, om, reeds aan deze zijde van het graf, dankbaar en te vreden te zijn. Tegen dit alles kunnen en moeten wij ons wapenen, of wij versmaden de weldaden, die ons de eeuwige liefde zoo overvloedig schenkt. Gij weet het, mevrouw Reinhart is mijne voedsterling; ik beminde haar zoo teeder als ik mijn eigen kind, dat vroeg eene hemelling is geworden, zoude bemind kunnen hebben. Ik trachtte dan ook uit liefde voor haar, alles, wat in mijn vermogen was, in het werk te stellen, om haar eene duurzame gezondheid, en kon het zijn, eenen niet minder duurzamen zielevrede te doen genieten. En dank zij den goeden God, ik heb gezegende vruchten van mijne liefde en zorg mogen zien. Hare ligchamelijke opvoeding was eenvoudig, zoo als menschkundigen, ja zoo als gezond oordeel en ondervinding die voorschreven. Ik gewende mijne lieveling vroeg aan de lucht, die zij moest inademen, en waarin zij moest leven. Hare kleeding was niet gelijk die in het zuiden van Europa, of in de nabijheid van de Noordpool behoort te zijn, maar geschikt voor de landstreek, die wij bewonen. Haar voedsel was eenvoudig, en voor haren leeftijd geschikt. Voorts gewende ik haar van jongs af aan het verdragen van teleurstellingen; ik

{==241==} {>>pagina-aanduiding<<}
deed haar al vroeg begrijpen dat haar geluk niet in de vervulling van hare wenschen bestaan kon; maar wel in tevredenheid, ook te midden van lotgevallen, die wij niet af kunnen wenden. Gevoelloosheid is op verre na geene deugd, integendeel het is iets, dat met onze natuur strijdt. Maar ons gevoel over onze rede te laten heerschen, dat is eene ondeugd, of eene strijdvoering tegen den wijzen wil van het Opperwezen. Ik heb mijne kweekeling ook in hare vroegste jeugd reeds bekend gemaakt met menschelijke ellende; want voorbeelden van een aantal meisjes en vrouwen, die bij het zien van menschelijke rampen zich in den beklagelijksten toestand bevonden, die bij het krankbed van natuurgenooten, zenuwtoevallen kregen, en bij het gezigt van eenen gewonde in ftaauwte vielen; zulke voorbeelden hadden mij afgeschrikt; zulke meisjes of vrouwen immers, zijn buiten staat, om de noodige hulp te bewijzen, of eenig lijden te verzachten! iets, waartoe toch de meest gevoelige helft van het menschdom bestemd schijnt te zijn. Uitmuntend is dit alles, mijne geliefde Celesta te pas gekomen; zij heeft niet zelden ongelukkigen, die met rampspoed worstelden, kunnen vertroosten en bemoedigen; zij heeft niet zelden bij het ziekbed van geliefde betrekkingen, wat zeg ik! zelfs in de hutten der armoede, rust en vreugd geschonken, en waar hulp gevorderd werd, daar bood zij die kloekmoedig; de stervenden stond zij menigwerf liefderijk bij; ja zelfs van lijken, die niet afzigtelijk waren geworden, gevoelde zij nimmer eenigen askeer. Want ook hier tegen had ik, in hare jeugd, reeds

{==242==} {>>pagina-aanduiding<<}
gewaakt. Ik had haar het sterven leeren beschouwen, als een natuurlijk gevolg van het geboren worden; en de lijken als onbruikbaar gewordene omhulsels van levenden, die tot een' hoogeren kring bevorderd zijn. Mijne Celesta heeft als mensch, als echtgenoot en moeder, het heilzaamst nut hiervan gesmaakt, en zij dankt mij nog dagelijks, voor mijne moederlijke zorg; zelfs daar, waar haar zielevrede wel eens bezwijkt, wijt zij dit meer aan zich zelven, dan aan de opvoeding en raadgevingen van hare moederlijke vriendin. Maar vergeef het mij, lieve Maria! dat ik over dit onderwerp zulk een, groot gedeelte van mijnen brief aan U, vol schreef; het is toch aan lieden van klimmende jaren eigen, wel eens al te breed uit te wijden, over iets, waarin zij veel belang stellen, en dat doe ik met geheel mijn hart in de ligchamelijke gezondheid, en geestelijke sterkte mijner vrouwelijke natuurgenooten, die zoo menigwerf het slagtoffer worden van vroeg bedorvene gezondheid, of ongeoefende zielskrachten. Doch ik gevoel mijne verpligting, lief meisje! om over de meest gewigtige zaak, in uwen brief behandeld, mijne gedachten te zeggen. Ik stel op den voorgrond, dat het aangaan van eene huwelijks-verbindtenis zonder ware liefde voor elkander te gevoelen, altijd veel gewaagd, en hoogst bedenkelijk is. Hoogachting voor ware verdiensten, is voorzeker een vruchtbare grond, waaruit niet zelden duurzame liefde ontspruit. Doch altijd is dit het geval niet; ik had in mijne jeugd eene vriendin, die zich op raad van ouders en vrienden, verbond met een' verdienstelijken jon-
{==243==} {>>pagina-aanduiding<<}
geling, dien zij als vriend, als broeder zelfs, kon hoogachten; ook zoude hun huwelijk welligt vrij gelukkig zijn geweest, indien zij niet ruim een half jaar na haar huwelijk, een jong mensch, met wiens denkwijze en gevoel hare geheele ziel instemde, had leeren kennen. Met dezen op de naauwste wijze verbonden te zijn, dit scheen haar eene meer dan menschelijke 
zaligheid hier op aarde, te wezen. Doch zij gevoelde zich van deze zaligheid, door eenen onoverkomelijken hinderpaal gescheiden, en van nu af was elk levensgenot voor haar verbitterd. Zij moest haren echtgenoot blijven regt doen, en hem blijven hoogachten; maar schoon die hoogachting welligt door den tijd tot ware vertrouwelijke liefde zou veredeld zijn geworden, indien zij geen' ander, met wien hare ziel meer vermaagschapt scheen, had ontmoet, nu was haar brave huwelijksvriend de bron van hare wreedste kwellingen. Hare hoogachting voor hem werd allengs ijskoud, zij verweet zich zelven wel ondankbaarheid, want hij bleef onafgebroken haar genoegen en heil bedoelen; maar zij was te zwak om haren hartstogt te overwinnen. Zij werd moeder, maar zelfs hare zuigeling, die de huwelijks banden gedurig vaster had moeten strikken, was hiertoe onvermogend. Want mijne vriendin, wier verbeelding zij telkens verlevendigde, schilderde met de sterkste kleuren het geluk, dat zij genoten zou hebben, wanneer zij een kind van hem, dien zij zoo innig met geheel hare ziel beminde, aan haren vollen boezem had mogen voeden. Tranen der bitterste smart druppelden nu, terwijl zij haar kind zoogde,

{==244==} {>>pagina-aanduiding<<}
niet zelden op het schuldeloos lagchend gelaat der kleine lieveling, in wier trekjes de beeldtenis des vaders allengs meer scheen te ontluiken. Aan het schenden van heilige pligten, werd volstrekt niet gedacht; maar met dit alles zondigde mijne ongelukkige vriendin tegen zich zelven, door het toegeven aan hare zwakheid, want tot rede en godsdienst had zij de toevlugt moeten nemen. Zij zondigde tegen haren braven huwelijksvriend, die zich over haren toestand, waarvan hij de oorzaak niet kende, rusteloos bekommerde; ja zij zondigde als moeder, tegen het onnoozele schepseltje, dat zij, met allengs door verdriet meer bedervende levenssappen, voedde, en dat zij welhaast geheel aan de zorg van vreemden moest toevertrouwen. Want eene uitterende ziekte maakte, nadat zij twee jaren gehuwd was, een einde aan het leven mijner lijdende vriendin. Eerst weinig dagen vóór haar sterven beleed zij mij alles; de afstand die onze woonplaatsen scheidde, had mij verhinderd, om gelijk voorheen dagelijks met haar om te gaan; en zelfs in hare vertrouwelijke brieven had zij mij niets van het geheim, dat zij zoo gaarne voor zich zelven wilde verbergen, medegedeeld. Ach, had zij mij haar vertrouwen, dat ik anders zoo volkomen bezat, ook omtrent dezen haren hartstogt kunnen schenken! wie weet, wat hartelijk deelnemende vriendschap zou uitgewerkt hebben. Doch het denken aan mijne ongelukkige vriendin heeft mij alweder van het regtstreeks antwoorden, op uwe vertrouwelijke vraag om raadgeving, afgeleid. Dat de heer Van Wertheim een ruim bestaan heeft, en uw lot integendeel on-
{==245==} {>>pagina-aanduiding<<}
gunstig is, mijne lieve! moet natuurlijk bij velen aanprijzing van zulk een huwelijk vorderen; leefden wij in de aartsvaderlijke tijden, toen eene uitgespannene tent, of eene ligt opgeslagene hut, bij eene bron of beek, benevens eenige schaapjes of een paar runderen, schatten waren, waaraan een jeugdig paar tot levensonderhoud overvloedig genoeg had, dan kwame 
het voorzeker niet in aanmerking, om den rijkdom van een' minnaar of van eene minnares in overweging te nemen; doch nu, volgens onze tijden en zeden, in de eenvoudigste leefwijze zulk eene menigte behoeften moeten bevredigd worden, indien men niet voor zonderling, wil gehouden, of met minachting wil behandeld worden, nu dient men toch wel eens te denken bij het sluiten van eene echtverbindtenis, of het inkomen toereikend zal zijn, om volgens den stand, waarin men geplaatst is, voort te blijven leven. Ja vooral ook, of de kinderen, die volgens den wensch van liefhebbende harten, het huwelijk bekroonen zullen, ook behoorlijk zouden kunnen opgevoed worden. Het is hier mede al weder, zoo als ik daar even zeide: leefden wij nog in die tijden, toen de zonen van jongs af herderlijke diensten verrigtten, en de dochters, gelijk de beminnelijke dochter van laban, de lammeren weidden, dan zou het aanwassen van het aantal kinderen, ten dezen aanzien, eene onverschillige zaak wezen, ja zelfs eene vermeerdering van rijkdom; kinderen toch vervingen toen de plaats van duur gekochte lijfeigenen. Doch heden is het geheel anders, de opvoeding der kinderen, zoo als die bij beschaafde

{==246==} {>>pagina-aanduiding<<}
volken plaats moet hebben, is kostbaar, en schenkt, dit moet men naar waarheid bekennen, meer genoegen dan voordeel. Wanneer dus ware liefde, twee edele zielen vereenigt, daar geene donkere vooruitzigten, geene bange zorg voor de toekomst de genietingen des huisselijken levens schijnen te zullen verbitteren, voorzeker, daar mag zich het huwend paar, zoo gelukkig noemen, als dit op aarde kan gewenscht worden. Maar eene echtverbindtenis alleen uit belang gesloten, keur ik als hoogst gevaarlijk af. In de eerste plaats, omdat een huwelijk zonder wederzijdsche liefde, over het algemeen niets dan menschelijke ellende voorspelt; en in de tweede plaats, omdat vergankelijke schatten, hoe duurzaam die ook schijnen mogen, niet te vertrouwen zijn. O, ik heb zoo menigwerf gedurende mijn leven, huisgezinnen, die in overvloed leven konden, eindelijk met de kommervolste omstandigheden zien worstelen, rijke families heb ik na eenige jaren, in grievende armoede zien zuchten. De bloeijende welvaart, van den u beminnenden Van Wertheim, kan, God weet door welke middelen, verwelken, en hoe verschrikkelijk moet niet het lot zijn van echtgenooten, die zich aan elkander verbonden, voornamelijk om zich in het ruim genot van aardsche goederen te verblijden, wanneer tijd en onvoorziene lotgevallen die aardsche goederen doen verdwijnen, en wanneer met dezelven de rust en vrede in het huisselijk leven verloren gaan. Ach, welk een vooruitzigt voor zulke aan elkander gekluisterden! in plaats van elkander te vertroosten en te bemoedigen, gelijk waarlijk lief-
{==247==} {>>pagina-aanduiding<<}
hebbende echtgenooten doen zouden, vermoeijen zij elkander met klagten, met verwijtingen, en met het verwenschen van den dag hunner vereeniging, terwijl zij geen einde aan hunne ellende zien, dan in het graf, dat zich voor een van beiden, het eerst zal ontsluiten. Neen, lieve Maria! hecht u niet zonder ware liefde aan een' man, die met rijkdom gezegend is; ijdelheid, 
praalzucht, of andere lage neigingen mogen het arme of behoeftige meisje, dat door een rijk man ten huwelijk wordt gevraagd, schitterende vooruitzigten voorspiegelen; ware wijsheid zal altijd eene waarschuwende stem hiertegen verheffen, en voor het onbestendige, zelfs van den grootsten rijkdom, doen terugbeven. Maar tot hiertoe bewaarde ik nog de allergewigtigste reden, die mij uwe echtverbindtenis met Van Wertheim doet afkeuren, en deze is: het groot verschil in uw beider Godsdienstige gezindheid. Deze reden acht ik zoo gewigtig, dat wanneer gij Van Wertheim met geheel uwe ziel bemindet, en gij door eene echtverbindtenis met hem, hier op deze aarde hoogst gelukkig dacht te kunnen worden, ik u toch, om alles wat u dierbaar is, bidden zou, tracht uwen hartstogt te overwinnen, tracht uw hart van hem los te maken, en schenk hem nimmer uwe hand. Gij hebt mij genoeg leeren kennen, geloof ik, om overtuigd te zijn, dat ik ver af ben van eenige vijandschap of bitterheid, tegen anders denkenden onder mijne natuurgenooten, te voeden; neen, dat weet Hij; die mijn hart kent. Neen, in den Jood, den Mahomedaan en den Heiden, eerbiedig en bemin ik zoowel den natuurgenoot niet slechts van

{==248==} {>>pagina-aanduiding<<}
mij, maar ook van Jezus, den Verloss er en Heer der wereld, als in den Christen, die met mij dezelfde leer belijdt, en met mij denzelfden weg naar eindelooze zaligheid bewandelt. Maar nooit kan ik God genoeg danken daarvoor, dat ik in het licht, dat Jezus door zijne leer op de aarde verspreid heeft, ben geboren. Ja daarvoor, dat ik den waren Geest van het Christendom uit het Evangelium heb leeren kennen, dat ik verpligt ben om te onderzoeken, en volgens het verstand, dat God mij gaf, de eenvoudige waarheid van dwaling te onderscheiden. Neen Maria! koude onverschilligheid kan alleen doen zeggen: het is hetzelfde in welk een kerkgebouw men bidde of zinge; of: het is immers zeker, Hervormden of Roomschgezinden dwalen. Ik als Hervormde toch, zoude geene belijdenis van mijn geloof afleggen, indien ik dacht te dwalen. Neen, mijn mond belijdt, wat mijn hart gelooft, en wat mijn verstand voor waarheid aanneemt. De Roomschgezinde, zal men zeggen, doet dit ook; en het is ook zoo. Maar met dit onderscheid, dat ik mag en moet onderzoeken, of het geen mij geleerd wordt, waarheid is; en wel, onderzoeken in de bron der waarheid zelve, dat is, in die schriften, welke door ware Godgezanten geschreven zijn, en in het geen Jezus, de eenige volmaakt wijze leeraar, gesproken heeft, zoo als geen mensch ooit sprak. Zulks mag de belijder van Romes kerkleer niet doen; hij moet gelooven en aannemen, wat feilbare menschen hem voorschrijven. Daarom durf en kan ik zeggen, dat hij dwaalt; want hij neemt aan, wat geboden zijn

{==249==} {>>pagina-aanduiding<<}
van menschen. Hij gelooft en neemt aan, wat met het gezond verstand strijdt, zoo wel als met zijne zintuigen. Andere genootschappen onder de Christenen, verschillen slechts in eenige punten, die met den geest van het Christendom niet strijden; alle leden van die verschillende genootschappen belijden dat wij alleen door Jezus Christus, in wien het vlekkeloos Opperwezen, de menschelijke natuur als rein en heilig beschouwt, op vergeving van zonden en eindeloos toenemende zaligheid kunnen hopen. Alle leden van die verschillende genootschappen belijden, dat Jezus Christus alles, wat hij op zich genomen had, om voor de menschen hier op aarde te verrigten, op de heerlijkste wijze voleindigd had, toen Hij stervende uitriep, het is volbragt. Al die verschillende genootschappen belijden met ons, dat Jezus Christus, aan wien de magt in hemel en op aarde is toevertrouwd, de Heer, de Bestuurder, de Beschermer en Regter is der menschenwereld, en dat Hij niets van ons vordert, dan zijn voorbeeld na te volgen; dat is, God, onzen Vader, in geest en in waarheid te vereeren, alle menschen als kinderen van dien God lief te hebben, en ons zelven van alle onedele daden, woorden en gedachten rein te bewaren. Geheel anders is de belijdenis van het Roomsche Kerkgenootschap; volgens die belijdenis kunnen sterfelijke menschen zondenvergiffenis schenken, of voor het minst de boetdoeningen bepalen. Volgens die belijdenis, moet de voorspraak van verheerlijkte heiligen afgebeden worden, en Jezus Christus moet, wie gruwt niet op de enkele ge-
{==250==} {>>pagina-aanduiding<<}
dachte! dagelijks, wanneer priesters of leeken het verkiezen, geofferd worden. Ja, moet Jezus Christus die de hoogste heerlijkheid verkregen heeft, zich, op den wil van sterfelijke geestelijken, duizend en duizendvoudig, in eenen niets beduidenden ouwel veranderen, en in die gedaante aangebeden worden. Terwijl zich de 
mensch, door vasten, door het waarnemen van uitwendige plegtigheden, en het opzeggen van formuliergebeden, van misdrijven kan reinigen; ja zelfs door overtollige werken andere medezondaren heiligen. Ik zwijg van het vereeren der beelden, die, zalige afgestorvenen, of onzen Verlosser aan het kruis stervende, moeten vertegenwoordigen. Beelden, waaraan de dwalende aanbidders, niet zelden bovennatuurlijke daden, of wonderwerken toeschrijven. Ik zwijg van het koopen der vrijbrieven of aflaten. Ja, van het vrijkoopen van zielen, die volgens Romes kerkleer in eene plaats van zuivering of vagevuur gelouterd en voorbereid worden, tot een' staat van volle zaligheid. Ik zwijg van eene menigte andere ongerijmdheden, die alleen in stand kunnen gehouden worden door onwetendheid, door verbod om te onderzoeken, en door de eigenbaat der geestelijken. Zoudt gij nu kunnen gelooven, lieve Maria! dat eene huwelijks-verbindtenis, de bron van waarachtig duurzaam geluk zijn kan, wanneer de een al de bovengemelde dwaalbegrippen voor onloochenbare waarheden houdt, terwijl de andere in het heldere licht, dat de eenvoudig schoone leer van Jezus verspreidt, zijn' weg bewandelt? Hebben zulke echtgenooten elkander hartelijk lief? hoe be-
{==251==} {>>pagina-aanduiding<<}
droevend moet het dan voor den meer verlichten echtgenoot niet zijn, dat het meest geliefde voorwerp, op de jammerlijkste wijze misleid wordt, en God en Jezus te vergeefs tracht te vereeren, door het opvolgen van menschelijke geboden en instellingen; ja, zelfs dat het meest geliefde voorwerp, den mensch meer gehoorzaamt dan God, wiens wil het is, dat zijn denkend kroost, de zoo liefderijk geschonkene vermogens, om te onderzoeken, te onderscheiden, te beoordeelen, en te verkiezen, gebruike, en zich op die wijze, de rede, dat onwaardeerbaar merkteeken van onze goddelijke afkomst, die door de openbaring en door Jezus leer in zijne oorspronkelijke waarde hersteld is, waardig 
gedrage, en het Opperwezen als een liefderijk Vader vereere. Hoe bedroevend moet het niet zijn, den vriend, of de vriendin van het hart, zich zelven te zien onteeren door het geloof aan beuzelingen, waarover het gezond verstand zich moet schamen; door het geloof aan de kracht van doodsbeenderen, van beelden, en andere levenlooze voorwerpen; wat zeg ik, zelfs door het aanbidden en knielen voor een' ouwel, waarin zich de verheerlijkte Heer der menschenwereld zoude bevinden. Hoe bedroevend, eindelijk, moet niet voor den Roomschgezinde, wien van jongs af ingeboezemd is, dat al die buiten Romes kerkgenootschap leven, voor eeuwig verdoemd zijn, die gedachte ten opzigte van zijne wederhelft wezen! Neen, - eene verbindtenis tusschen lieden van zulk eene verschillende denkwijze, is met ware liefde, is met zielerust, wat zeg ik, is met alle huisselijk geluk onbestaanbaar. Zalig toch

{==252==} {>>pagina-aanduiding<<}
moeten de oogenblikken zijn, waarin eensgezinden zich vereenigen, in het vereeren van God, hunnen ontfermenden Vader, zich vereenigen in het beoefenen van elken Christen pligt, zoo wel in het waarnemen van openbare Godsvereering, als in huisselijke gebeden, dankzeggingen en lofzangen. Doch bij zoo groot een verschil van denkwijze, als dat waarover wij spreken, ach, tot hoe vele beklagenswaardige tooneelen geeft de zamenleving dan geene aanleiding. De ijverige Roomschgezinde beschouwt, en ach! behandelt ook veeltijds de echtgenoot als eene verworpene, die de eeuwige verdoemenis toegewijd is. Terwijl de Hervormde ook niet zelden door het botvieren aan spotlust, of verachting van ijdele beuzelarijen, den Roomschgezinde verbittert. Alleen onverschilligheid, omtrent onze verpligtingen aan het Opperwezen, alleen gebrek aan Godsdienstig gevoel, kan de zamenleving van zulke verschillend denkende echtgenooten, nog eenigzins dragelijk en vreedzaam doen zijn; maar wee de ongelukkigen, in wier hart het godsdienstig gevoel verstorven is. Wat kan dezulken, in het uur der smart, der benaauwdheid, vertroosten? wat kan dezulken in den jongsten doodstrijd bemoedigen en doen hopen! Doch ik heb nog een gewigtig punt onaangeroerd gelaten! ik bedoel de kinderen die uit het huwelijk van Roomschgezinden en Hervormden geboren worden. Zal de Roomschgezinde vader of moeder, volgens zijn of haar geloof, het vonnis der verdoemenis uitspreken over alle, of over eenige lievelingen, waaraan zij het leven schonken! want dit doen zij immers volgens hun begrip? wanneer zij toelaten,

{==253==} {>>pagina-aanduiding<<}
dat alle, of eenige kinderen buiten het Roomsche kerkgenootschap opgevoed worden. Maar is het ook voor den Hervormden vader of moeder niet even smartelijk, wanneer hij of zij moeten toestaan, dat de lieve onnoozelen, waarvoor het helder licht des Evangeliums, zoo liefelijk, zoo vertroostend, zoo opwekkend, tot het betrachten der heiligste pligten, schijnt, aan den nacht der onwetendheid, der dwaling, of indien het opluikende verstand zich aan het bijgeloof ontworsteld, aan het rampzaligst ongeloof, worden ter prooi gegeven? Ik zou hier nog veel meer kunnen bijvoegen; maar ik meen genoeg gezegd te hebben, mijne jonge vriendin! om u te doen begrijpen dat het mij niet mogelijk zoude zijn, eene huwelijksvereeniging tusschen u en den heer Van Wertheim aan te raden. Ik herhaal het, niets vijandigs tegen anders denkenden bestaat in mijne ziel; het tegendeel is waar; dwalende Christenen zijn ook mijne broeders en zusters; God, onze algemeene Vader, ontfermt zich ook over zijne kinderen, die ter goeder trouw dwalen, maar die toch het zedelijk goede beminnen. Alleen listige, eigenbatige booswichten, die tegen hun geweten aan, de onkundige menigte door bedriegelijke leeringen misleiden, en de uitbreiding van godsdienstige kennis moedwillig binnen enge perken gekluisterd houden, zijn in mijn oog verachtelijk, en zullen ook voorzeker de wrange vruchten van hetgeen zij gezaaid hebben, inoogsten. Het wordt tijd, lieve Maria! dat ik dezen langen brief sluite; ik heb dagelijks daaraan geschreven, en wanneer ik vermoeid was, de pen nedergelegd. Ik geniet, dank zij den

{==254==} {>>pagina-aanduiding<<}
goeden God, nog eene duurzame gezondheid; doch het is natuurlijk, dat mijne krachten met het klimmen mijner jaren, afnemen. Uit stoort mijne tevredenheid niet, ik heb het leven tot hiertoe ondanks alle afwisselingen, met een dankbaar hart genoten; de naderende dood baart mij ook geene verschrikking, neen, ik beschouw dien als een' vriendelijken engel Gods, die den sluijer, waarmede de toekomst nog bedekt is, voor mij zal opheffen. En reeds door dien sluijer, schitteren voor mij de liefelijkste glansen. Vaarwel, lieve Maria! zijt niet bekommerd over uwen toestand, wanneer gij uwe hand niet geeft aan den heer Van Wertheim; mevrouw B. eene waardige vriendin van mij, verlangt u, als gezellin voor hare achttienjarige dochter bij zich te hebben; ik durf u plegtig verzekeren, dat gij in dat huis de genoegelijkste dagen zult slijten; bedenk u hier op. Gods dierbaarste zegen wordt over u afgebeden, door uwe moederlijke vriendin

Christina.‘


[Besluit van Maria]

Maria had met verlangen naar het antwoord op haren vertrouwelijken brief, aan de godvruchtige Christina, wier uitgebreide menschenmin en geoefend verstand, haar als eene ware Christin deed eerbiedigen en liefhebben, van dag tot dag uitgezien. Van Wertheim verdubbelde intusschen zijn aanzoek, hij kende en waardeerde Maria's bekwaamheden; hare bloeijende schoonheid nam hem geheel voor haar in, en de zachtzinnigheid en inschikkelijkheid, die in haar gedrag met allen, die haar omringden, heerschten,

{==255==} {>>pagina-aanduiding<<}
deden hem niet slechts op de genoegens eener liefelijke zamenleving hopen, maar ook die zachtzinnigheid, die inschikkelijkheid boezemden hem boven dat alles, de vleijende denkbeelden in, dat hij haar welligt zoude overhalen, om het Hervormd kerkgenootschap te verlaten, en Romes kerkleer aan te nemen. Streelend was deze verwachting voor den menschlievenden Van Wertheim, die met alle zoogenaamde ketters, het innigst medelijden gevoelde. Ja, streelend was voor hem deze verwachting, daar hij de lofspraak der geestelijken, en voor zich zelven een' verheven rang in den hemel, als de behouder van eene ziel, zoude verwerven. Bij deze dringende aanzoeken van Van Wertheim, voegde zich ook de raad of liever het bevel der tante van Maria, van haren aanstaanden oom, en van allen, die haar als afhankelijk beschouwden en behandelden. De tante vond het huwelijk van hare nicht met Van Wertheim, zoo voordeelig, zoo geluk voorspellend, dat zij de besluiteloosheid van Maria, als volstrekte dwaasheid of strafbare eigenzinnigheid uitkrect. En zelfs, in geval zij bleef weigeren hare hand aan Van Wertheim te geven, dreigde zij, zich geheel van haar te onttrekken, en haar de inwoning te ontzeggen. De ongelukkige aarzelde dan ook; hier zag zij een geheel vrij, een kommerloos leven, met een' man door elk om zijn onberispelijk gedrag vereerd, te gemoet; daar wachtte haar een verlaten, een beklagelijke toestand; zonder hulp, zonder middelen om zich te onderhouden, dan alleen hare bekwaamheden, om vrouwelijke bezigheden te verrigten; doch hoe zeld-
{==256==} {>>pagina-aanduiding<<}
zaam vindt een jong meisje hierdoor, eene gunstige gelegenheid, om naar haar genoegen geplaatst te worden! Meestal moet zij zich aan harde of ongevallige voorwaarden onderwerpen, ja niet zelden moet zij zich, zelfs minachting getroosten. Geen wonder dus, dat Maria besluiteloos bleef, en in 
aanhoudende onrust leefde. Doch na het ontvangen en lezen van den hier boven medegedeelden brief, dien zij met stille tranen der dankbare vriendschap besproeide, was haar besluit onwankelbaar gevestigd. Zij verklaarde plegtig aan den goeden Van Wertheim, dat zij nooit zijne gade zou kunnen worden; dat zij zijne braafheid waardeerde, en, de hartelijkheid waarmede hij haar alles, wat hij bezat, had aangeboden, geheel haar leven door, dankbaar zoude gedenken. Deze verklaring griefde Van Wertheim; doch daar alle pogingen om haar tot andere gedachten te brengen, volstrekt vruchteloos waren, was hij gedwongen, om van het meisje af te zien. Maar ook nu moest Maria een verblijf, waar zij niets dan verwijtingen en grievende kwellingen te wachten had, verlaten. Zij verzuimde dan ook geen oogenblik, om hare tante voor te komen, en de onbarmhartige vrouw te sparen, want immers, het verdrijven der arme Maria van onder haar dak, kon niet anders dan haar tot oneer verstrekken. Eer een paar weken verloopen waren, had de scheiding tusschen tante en nicht tot wederzijdsch genoegen plaats. Want Maria had het aanbod, dat mevrouw B. haar door Christina had laten doen, volvaardig aangenomen.



{==257==} {>>pagina-aanduiding<<}

[Maria op het buitenverblijf van Ernestina]

Op de uitnoodiging van Ernestina (die zich nu juist in den vollen bloei der lente op haar buitengoed bevond,) begaf zich nu het meisje derwaarts, om nog eenige dagen bij hare welmeenende, hoogbejaarde vriendin door te brengen. Zij genoot hier al den zoeten wellust, dien de bewustheid van verstandig en pligtmatig gehandeld te hebben, kan schenken. Ja, Maria genoot een' kalmen zielevrede; zij had gestreden, zij had overwonnen, en haar rein geweten, dat haar de stem des eeuwigen deed hooren, schonk haar de zegekroon. Ernestina had haar, als eene geliefde dochter, ontvangen, en aan haar hart gedrukt. En noch voor de liefderijke goedkeuring der achtbare oude, noch voor het dankbaar gevoel van het meisje, waren woorden te vinden, om naar wensch uitgedrukt te worden. Theodora, die ook den bloeitijd der natuur bij hare lieve grootmoeder doorbragt, verheugde zich regt hartelijk in het bijzijn der beminnelijke Maria, in wie zij eene gezellin vond, wier gevoel voor alles, wat goed en schoon is, zich zoo levendig mededeelde, waardoor zij elk oogenblik opmerking wekte, en het belangrijkste onderhoud verschafte.
Beide meisjes beminden met geestdrift de muzijk; voortreffelijk bespeelde Maria de guitar, terwijl zij de klanken, die zij uit dat speeltuig lokte, met hare bekoorlijke stem vergezelde. Niet minder bevallig speelde Theodora dan op de piano, terwijl ook hare natuurlijk schoone stem, even als die van hare gezellin, door kunstregelen wel veredeld, maar niet van het eenvoudig bevallige beroofd, het gevoel roerde.

{==258==} {>>pagina-aanduiding<<}
Beide meisjes dreven den spot met alles, wat tegen het eenvoudig schoone der natuur strijdt, zij beminden daarom dan ook de Duitsche muzijk boven andere, en verheugden zich hartelijk, wanneer een vaderlandsch gezang, door vaderlandsche meesters, die de taal van het gevoel verstaan, op muzijknoten was gebragt. Beide meisjes behandelden ook de teekenpen, en het penseel, zij moedigden elkander hiertoe aan, en beoordeelden vriendschappelijk, met zoo veel smaak als vernuft, elkanders werk. Wij mogen, hier buiten, geen oogenblik verzuimen, zeiden zij menigwerf, met alles wat wij eigenlijk alleen tot vermaak verrigten. Elk van ons toch, vindt, in den huisselijken kring, veeltijds bezigheden genoeg, die noodzakelijk zijn, en tot wezenlijk nut van ons zelven of anderen verstrekken. Gij hebt gelijk, lieve kinderen! sprak dan grootmoeder Ernestina, die de jonge vriendinnen op deze wijze hoorde spreken. Maar het beoesenen van fraaije kunsten, waartoe muzijk en schilderkunst behooren, dient niet volstrekt alleen tot uw vermaak; die beoefening is ook waarlijk nuttig; ik zal niet eens zeggen, dat gij het genoegen van anderen zoo wel als dat van u zelven daardoor bevordert. Ik wil ook niet eens zeggen, hoe gij mij, oude vrouw, door uwen zang en door uw spel, dagelijks verlustigt; of met hoe veel vreugd ik telkens mijne oogen met een' vergrootenden bril wapen, om in uwe lieve teekeningen of schilderstukjes, het nabootsen van de schoone natuur te bewonderen. En is het verspreiden van vreugd en genoegen voor onze natuurgenooten geen wezenlijk nut? en wat u zelven betreft, gij zult het best weten, lieve

{==259==} {>>pagina-aanduiding<<}
meisjes! hoe menigwerf gij eene droefgeestige luim door uw piano of guitar wegspeelt, of een donker uitzigt in de toekomst, opheldert. Gij zult het best weten, hoe veel invloed een wel uitgevallen beeld, eene bloem, of een landschapje op uwe geestgesteldheid heeft. Behalve, dat gij uwen goeden smaak voor het schoone, door het beoefenen van deze fraaije kunsten loutert en veredelt. Zegt mij nu of dit alles u niet wezenlijk nuttig is; evenwel hebt gij in zoo ver gelijk, dat bezigheden, die noodzakelijk tot onze bestemming behooren, daardoor niet mogen verwaarloosd worden. Want het voldoen aan onze bestemming, staat altijd op den voorgrond; als mijne lieve Theodora in plaats van hare moeder behulpzaam te zijn, het grootste gedeelte van den dag, met schilderen of muziceren doorbragt, dan zoude ik haar gedrag liefdeloos, ondankbaar, en zelfs verachtelijk noemen. En wat zoude van u, mijne goede Maria, worden? wanneer mevrouw B. en hare dochter, niets anders in u vonden, dan eene schoone zangeres of bevallige teekenares? daarvoor toch hebben zij u niet op behoorlijke voorwaarden als huisgenoot aangenomen. Ik heb jonge jufvrouwen gekend, wier ouders het even als die van Theodora, aan geene middelen ontbrak, om allerlei huisselijke bezigheden, door meer of min dienstbaren te laten verrigten; en welke jonge jufvrouwen zich dan ook volstrekt met niets dat de huishouding betrof, wilden bemoeijen. Ja, meisjes heb ik gekend, die het oppassen van eene lijdende zuster, of vriendin, zelfs die het oppassen van eene doodkranke moeder,

{==260==} {>>pagina-aanduiding<<}
geheel aan vreemden overlieten, en met teekenpen of penseel nog in de hand zaten, terwijl het meest geliefde voorwerp met den dood worstelde. Maar al heeft ook het hart van eene uitsluitende beoefenares der schoone kunsten meer gevoel, al onttrekt zij zich niet zoo geheel aan de lijdende menschheid, wat zal dan toch eenmaal haar lot zijn, wanneer zij eens met behoeftige omstandigheden moet kampen, of echtgenoot en moeder wordt; zij zal dan met weerzin, met innige smart zelfs, van hare geliefde oefeningen, voor een groot gedeelte, moeten afzien, zij zal zich niet in staat gevoelen om het bestuur der huishouding, waaraan zij volstrekt ongewoon is, of hetwelk zij ver beneden zich acht, met het noodige beleid op zich te nemen. Dit alles zal invloed op hare zielsgesteldheid hebben, en haar gemelijk of droefgeestig maken. Maar eindeloos meer beklagenswaardig is het, wanneer zulk eene vrouw, kinderen te verzorgen en op te voeden heeft. Immers! indien de inspraak der natuur de slaafsche gehechtheid aan hare gewone werkzaamheden niet overwint, of vernietigt. In u, mijne lieve kinderen! en in alle meisjes, die even zoo als gij handelen, vereer en bemin ik dat edel gevoel van pligt, om in den kring, waarin gij u bevindt, aan uwe bestemming te voldoen. En niet minder vereer en bemin ik uwe keus van uitspanning, waarlijk eene keus, die uw hart en verstand eer aandoet. Immers? uwe uitspanning is het beoefenen van muzijk en schilderkunst, of het verrijken van uw verstand, door lezen, met nieuwe kundigheden, die juist niet altijd volstrekt noodzakelijk zijn, maar die toch voor u veel bekoorlijkheden

{==261==} {>>pagina-aanduiding<<}
hebben, en die u in de zamenleving, ja zelfs in den huisselijken kring, zoo nuttig als bevallig doen zijn. - De verstandige grootmoeder had een' afkeer van alle pralerij, of trotschheid op eenige bekwaamheden, maar vooral haatte zij in eene vrouw of in een meisje, den aangenomen schijn van geleerdheid. Het zien van eene geleerde vrouw wekte hetzelfde, met hare natuur strijdende gevoel op, als het gezigt van mannen, die voor de schrijfpen, de breinaalden zouden verkiezen; of boven het behandelen van hamer, beitel, of moker den post van baker, kindermeid, of schoonmaakster. Doch was het voorkomen van eene geleerde vrouw haar hatelijk? met niet minder afkeuring beschouwde zij ook vrouwen, die alle gelegenheid tot geestbeschaving moedwillig hadden verwaarloosd; en eene soort van roem stelden in hare onkunde van alles, wat buiten de kinderkamer en de linnenkas bestaat. Zulke vrouwelijke wezens (plagt Ernestina te zeggen,) zijn de oorzaak, dat ons geslacht niet zelden met minachting, door de andere helft van het menschdom, wordt beschouwd. Want, schoon men over het algemeen wel teruggekomen is van het geloof, dat onze zielsvermogens even als onze ligchaamskrachten minder en zwakker zijn, dan die van het mannelijke geslacht, (de verbeterde opvoeding der meisjes heeft elk van het tegendeel overtuigd,) de blaam, dat wij praatziek en beuzelachtig zijn, blijft intusschen nog op ons rusten, en hiervan, zijn de vrouwelijke wezens, die ik zoo even beschreef, de oorzaak, zeg ik. Geene van onze minste bekwaamheden, waarvoor over het

{==262==} {>>pagina-aanduiding<<}
algemeen de mannen moeten onderdoen, is, dat wij de kunst verstaan om onze gedachten vlug, levendig, en ongezocht uit te drukken; dat het ons daartoe nooit aan woorden ontbreekt; en dat onze meer vurige, of meer krachtvolle verbeelding, de onderwerpen, waarover wij spreken, het mogen wereldheerschappijen of borduurpatronen, zonnestelsels of fraai gevlochtene kinderwiegjes zijn, altijd hoog en levendig weet te kleuren. Deze gaaf bezit nu de ongeoesende of onkundige vrouw, even zoo wel als de meest geoefende. De laatste tracht deze hare bekwaamheid met verstand en bescheidenheid te besturen; doch de eerste, viert deze hare aangeborene neiging den vrijen teugel; zij denkt volkomen overluid, drukt hare gedachten over duizend en duizend voorwerpen, die in haren eng beperkten kring voorkomen, met een' stroom van woorden uit; en schildert met al de kleuren, die hare verbeelding bij de hand heeft, het inmaken van groenten, de wijze, waarop de nieuwe modewerkster de hoeden en mutsen versiert, het dagelijks morsen van hare kinderen, de kippen, die de keukenmeid heeft laten aanbranden, en zoo al voort. Gelukkig wanneer hare goede geaardheid, haar verhindert, om over de ware of valsche gebreken van afwezige vriendinnen, buren, of dienstboden te handelen. Dat soortgelijke vrouwen lastig of bespottelijk zijn, in een gezelschap, dat voor het grootste gedeelte uit beter denkende menschen van beide geslachten bestaat, is eene onbetwistbare waarheid. En dat een verstandig man, die zulk eene gezellin eenmaal verkoos, al de wave vreugd des huisselijken levens

{==263==} {>>pagina-aanduiding<<}
moet derven, niet minder waar. Ik zal u, lieve Maria! vóór uw vertrek naar mevrouw B., de geschiedenis van deze nu waarlijk beminnelijke vrouw verhalen, zij maakt daar geen geheim van, ik heb dus vrijheid om dit te doen. Doortje en Maria verzochten dan ook, toen zij den volgenden dag, zonder ander gezelschap, onder een' breed getakten lindeboom, die voor het huis stond, thee dronken, dat grootmoeder aan hare belofte voldoen wilde, en hetgeen Mevrouw B. betrof verhalen. Gaarne, lieve meisjes! was het antwoord, en Ernestina begon op de volgende wijze:
Mevrouw B., of Louise nieuwvliet, was vroeg ouderloos; haar vaders moeder, eene goede, brave, maar onkundige vrouw, die in den tijd toen men het voor een meisje overvloedig genoeg rekende, dat zij haar vraagboek kon lezen en haren naam kon schrijven, opgegroeid was, nam de kleine Louise tot zich, en droeg de teederste zorg voor het kind, dat zij als haren oogappel beminde. Louise was rijk, en werd een bij uitstek schoon meisje, zij had aan huis niet slechts een' meester gehad, die haar in het lezen en schrijven onderwees, maar ook een', die haar de Fransche taal leerde, ja zelfs kreeg zij twee malen 's weeks, les in het spelen op de piano; behalve dit alles, ging zij nog, nu en dan, school bij eene oude jufvrouw, die haar onderscheidene handwerkjes leerde; zoodat de goede grootmoeder ontwijfelbaar vast geloofde, dat hare Louise, die voorzeker den schoonsten aanleg deed blijken, en met ongewone vlugheid alles leerde, door geen meisje, dat sinds Babels torenbouw geleefd had,

{==264==} {>>pagina-aanduiding<<}
in geleerdheid kon overtroffen worden. Zelfs had de goede oude vrouw, wanneer zij hare lieve vindingrijke kleindochter beschouwde, menigwerf angstvallig zuchtende gezegd; het meisje, zal zeker niet oud worden, zij is veel te wijs! Bij dit alles had Louise het beste hart; met vreugd offerde zij haar eigen genoegen aan het nut van anderen op, zij deelde in het leed van elken natuurgenoot, en verzachtte het, waar dit slechts in haar vermogen was. Geen dier kon, of wilde zij zien mishandelen, en het schonk haar altijd vermaak, wanneer zij het levensgenot voor deze schuldelooze schepselen konde vergrooten. Zoo werd de grond tot kennismaking met den heer B. gelegd door een' kleinen hond; B. namelijk, woonde te S. in West-Vlaanderen, doch op reis zijnde, vertoefde hij eenige dagen te L....., waar Louise woonde. De knecht van den heer B., die voor zijn' heer iets in de stad te verrigten had, en gevolgd was van de kleine Mollij, de viervoetige lieveling van B., keerde zonder het diertje terug, en berigtte zijn' heer, dat het hondje, in spijt van zijne zorg en oplettendheid, door een' hooiwagen overreden, en dood was. B. vernam dit met innig verdriet, want behalve dat het getrouwe diertje hem heel lief was, had hij het uit handen van een' vriend, die kort daarna overleden was, ten geschenk ontvangen. Doch twee jaren later bevond zich de heer B., wiens ambt, van tijd tot tijd, eene reis vorderde, weder te L..... Buiten de stad eene wandeling doende, ontmoette hij twee jonge dames, die een klein hondje bij zich hadden; waarvoor de eene vooral, veel zorg scheen

{==265==} {>>pagina-aanduiding<<}
te hebben; reeds op een' vrij verren afstand, snelde dit hondje blaffend en gillend den heer B. te gemoet, sprong tegen hem op, en poogde hem, op alle wijzen, te liefkozen; te vergeefs werd het door Louise (want deze was de tegenwoordige meesteres,) teruggeroepen; het hondje keerde zich wel voor een oogenblik tot haar, doch sprong dan weder met verdubbelde drift naar den heer B., die al spoedig zijne, voor dood gehoudene Mollij herkende. Hij nam het hondje op, naderde de jonge dame, en verzocht op eenen wellevenden toon, te mogen weten hoe lang zij eigenares van dit diertje was geweest. Louise verhaalde, dat omtrent twee jaren geleden, dit hondje voor hare deur overreden was, doch dat zij het had laten opnemen, en bevonden had, dat slechts het voorste pootje gebroken was; zij had het arme dier zoo goed mogelijk verpleegd: een harer vrienden had het pootje gespalkt, en het was volkomen hersteld. Doch zij had nooit kunnen uitvinden aan wien het beestje toebehoorde, want de knecht die door het hondje gevolgd werd, en die eene liverei droeg, die zij niet kende, had, bijna zonder naar het arme, van pijn kermende diertje, om te zien, zijn' weg vervolgd. Louise wilde, schoon met weerzin, het hondje aan zijn' meester teruggeven, doch deze kon niet van zich verkrijgen, het lief bevallig en goedhartig meisje daarvan te berooven. Om kort te gaan, de kennis was gemaakt, B. bezocht Louise, zij beviel hem uitmuntend, zij bleef meesteres van Mollij, en ook van het hart van derzelver vorigen heer. Deze vertrok wel weder naar Vlaanderen, doch

{==266==} {>>pagina-aanduiding<<}
keerde van tijd tot tijd terug, tot eindelijk, Louise als zijne echtgenoot, en Molly als beider huisdiertje, mede naar S. in Vlaanderen reisden. B. had Louise opregt lief, doch na eenige maanden met haar geleefd te hebben, begon hij allengs meer te gevoelen, dat haar gezelschap niets belangrijks voor hem had; het is waar, zij wilde wel gaarne van hem leeren, doch het ontbrak B. meest al aan de geschiktlieid om te onderwijzen, en daar hij zijn' spotlust wel eens bot vierde, haar wel eens geheel verkeerd onderrigtte, en dus haar vertrouwen misbruikte, verkropte zij niet zelden hare inwendige spijt; zoo had zij hem bij voorbeeld eens gevraagd of Noord - Amerika in Engeland lag, en hij had haar half lagchend geantwoord neen, het ligt in Westphalen. Terwijl de goede Louise, die dit geloofde, in een vol gezelschap, waar van eene reis naar Noord - Amerika gesproken werd, heel vertrouwelijk zeide, men reist daar immers te land heen? ik heb nog een' neef in Westphalen; die woont zeker niet ver van Noord - Amerika, schaterden velen uit het gezelschap van lagchen, Louise bloosde van schaamte, en iets bitters tegen B. vermengde zich met de spijt, die zelfs tranen in hare schoone oogen deed zwellen. Bij dit alles kwam nog, dat B. veel aan het huis kwam, van eenen armen gepensioneerden officier, die eene dochter had, wier gezelschap in alle opzigten onderhoudend was, maar wier zedelijkheid de proef niet kon doorstaan. Dagelijks maakte B. vergelijkingen tusschen het bijzijn van Louise en dat van Caroline, dit was de naam der officiers dochter. De laatste won het in belang-
{==267==} {>>pagina-aanduiding<<}
rijkheid van omgang, en geen wonder, carolines verstandelijke vermogens waren van jongs af 
ontwikkeld; geschied- en aardrijkskunde, waren haar eigen geworden, zoo wel als de beginselen van algemeene natuurkunde; zij teekende voortreffelijk, en B. die deze kunst met geestdrift beminde, werd haar leerling. De vader van caroline overleed, en liet zijne dochter in den behoeftigsten toestand achter. B. leefde op een' vertrouwlijken voet met haar, en schuwde allengs meer het gezelschap der, nu zoo geheel droefgeestig gewordene Louise; B. werd om dien tijd, tegen alle verwachting, van zijn ambt ontzet; van zich zelven bezat hij niets, dan een klein landgoedje, zoodat het inkomen van Louise's goederen hem nu genoegzaam alleen overbleef; doch dit gedeeltelijk te besteden tot onderhoud van eene onwettige mededingster van Louise, duldde zijne edelmoedigheid niet. Hij verkocht dus zijn land, en schonk eene nog al vrij aanzienlijke som aan caroline. Aan Louise, die eenige maanden te voren moeder geworden was van eene dochter, maakte hij bekend, dat hij voornemens was, om, op uitnoodiging van een' zijner vrienden die in Parijs woonde, zich derwaarts te begeven, om was het mogelijk met dien vriend, in eene voordeelige handelbetrekking te treden. Dit voornemen werd volvoerd, en de briefwisseling tusschen de beide echtgenooten was niet levendig.
Caroline verkoos in een afgelegen gedeelte van de stad haar verblijf, doch zij scheen in de school des tegenspoeds geoefend en verbeterd te moeten worden, want eer zij nog over het geld, dat B. haar geschonken

{==268==} {>>pagina-aanduiding<<}
had, tot haar voordeel beschikte, werd zij reeds den tweeden nacht, dien zij in haar nieuw verblijf doorbragt, door dieven, die alles opengebroken hadden, van geld en goederen beroofd. Haar toestand was nu betreurenswaardig, vooral daar zij de vrucht van hare schandelijke leefwijze met B., onder haar hart droeg, en schaamte hierover haar belette, door het geven van les in teekenen in muzijk, of in vrouwelijke handwerken, voor haar onderhoud te zorgen, ja zelfs om zich bij lieden, welke haar anders welligt werk zouden gegeven hebben, bekend te maken. Gebrek, naberouw en gedurige angst, ondermijnden hare gezondheid, de huur voor hare geringe woning bleef onbetaald, en zij schrikte elk oogenblik, op het denkbeeld, dat haar ook dit verblijf der smart zoude ontzegd worden. Louise, die het gedrag van haren echtgenoot in stilte betreurde, reeds toen hij eerst haar bijzijn zoo dagelijks begon te ontwijken; en vervolgens, wanneer het verdriet daar over, haar klagten, ja zelfs wel eens bittere gezegden tegen hem ontwrong, als hij haar toevoegde: Louise! wat zoude ik toch altijd in uw gezelschap aanvangen? verveling zoude mij pijnigen, was uw bijzijn zoo belangrijk zoo onderhoudend als van die dame, waarvan gij zoo schamper gelieft te spreken, dan voorzeker zoude ik in het huisselijk leven, al dien wellust vinden, dien ik mij daarin voorgesteld had; Louise wenschte zelfs in dien tijd reeds met eene soort van geestdrift, het voorwerp te zien en te leeren kennen, dat voor haren echtgenoot zoo belangrijk scheen te zijn; minijver en grievend zielverdriet deden haar verschillende plannen vormen, doch die al spoedig,

{==269==} {>>pagina-aanduiding<<}
door haar natuurlijk gezond verstand vernietigd werden. Na het vertrek van B. had zij zorgvuldig laten vernemen wat van caroline geworden was, zij was ook eindelijk in dit onderzoek geslaagd, en het berouwde de goede vrouw wel eens, geloofd te hebben, dat caroline B. naar Frankrijk vergezeld had; vooraf moet ik u nog zeggen, dat Louise zoo ras zij duidelijk gevoelde, dat meer dan uitwendige bevalligheid noodig is om een' huwelijksvriend, die geen leeghoofd of beuzelaar is, op den duur te behagen, hare kennis op alle mogelijke wijzen had zoeken uit te breiden. Haar natuurlijk schoone aanleg, was haar hiertoe uitmuntend behulpzaam, ook vond zij in den zeventigjarigen oom van B., in den heer van dorser, een' liefderijken vaderlijken vriend, die haar op alle mogelijke wijzen in haar voornemen om hare verstandelijke vermogens te ontwikkelen, ondersteunde. Hij zelf koos de boeken voor haar uit, die zij las, en hij vond het grootste vermaak, wanneer hij haar in de beginselen van nuttige wetenschappen onderwees, want zijne lieve altijd dankbare leerling, bezat eene bewonderenswaardige vatbaarheid, en deed in korten tijd, reuzenstappen. De natuurkunde beminde zij boven al, en zij verlustigde zich welhaast op de voortreffelijkste wijze, wanneer zij haren waardigen leermeester, in het doen van kleine proeven kon helpen. Geen oogenblik werd door de lieve vrouw verzuimd, schoon zij onder dit alles met moederlijke teederheid voor haar dierbaar kind zorgde. Maar, gelijk ik zoo even zeide, zij verloor om zoo te spreken caroline niet uit het oog; dat zij bestolen was, vernam zij,

{==270==} {>>pagina-aanduiding<<}
doch het duurde nog al eenigen tijd, eer zij van het knagend gebrek, dat de ongelukkige verduurde, onderrigt werd. Louise kon wel niet anders, dan met verachting aan de verleidster van haren echtgenoot denken, doch de toestand, waarin zich caroline bevond, ontwapende elke gestrenge beoordeeling. Ook gevoelde de Christelijk denkende Louise, dat hoe verachtelijk, hoe afschuwelijk het misdrijf ook zijn moge, de gevallene zondaar of zondares, toch onze natuurgenoot, toch een afgedwaald kind van onzen Hemelschen Vader blijft, en dus aanspraak op ontferming heeft. Terwijl de gulden les, die staat zie toe dat hij niet valle, diep in Louise's hart geprent was. Het verwonderde haar wel, dat B. niet in den nood der verlatene, die eerlang moeder van zijn kind stond te worden, voorzag, doch het was haar ook bekend, dat B. niet in de gelegenheid was om thans bijzonder milddadig te zijn; zij had hem zelfs in onderscheidene brieven aangeboden om over eenige sommen te beschikken, doch dat wilde hij volstrekt niet. Zij besloot dan ook zelve, de arme caroline te helpen; en tot dat einde wilde zij onder een' vreemden naam haar gaan zien, en zich voor eene vriendin van eene nicht, die caroline nog in Oost - Vriesland bezat, uitgeven. Dit kon zij des te beter doen, omdat zij in het gedeelte der stad, waar caroline woonde, en vooral bij de lieden, die aan de ongelukkige nog huisvesting verleenden, volstrekt onbekend was. Alles gelukte dan ook naar wensch, de kranke caroline werd van al het noodige voorzien, zij was dankbaar, en verwonderde zich over de weldadigheid der be-
{==271==} {>>pagina-aanduiding<<}
hoeftige nicht; doch Louise wist haar hier omtrent tevreden te stellen, en verzocht haar dringend, uit naam der gewaande nicht, zich in brieven niet hierover uit te laten, waarvoor zij 
vrij gewigtige redenen opgaf, ook was hier minder vrees voor, want de arme caroline verloor van dag tot dag hare krachten, zoo dat zij volstrekt bedlegerig werd. Zij beleed met bittere tranen van berouw, hare leefwijze met een' man, die volgens zijne eigen bekentenis met eene beminnenswaardige vrouw gehuwd was; eene vrouw, die in zijn oog geen ander gebrek had, dan dat hare verstandelijke vermogens niet ontwikkeld waren, en zij hem daardoor het huisselijke leven niet welgevallig kon maken. Ik rampzalige! (zeide zij,) ik heb deze onschuldige vrouw op de afschuwelijkste wijze beleedigd, ik had alles moeten aanwenden om haren echtgenoot tot zijn' pligt terug te brengen, ach, ik had invloed genoeg daartoe op hem, ook was zijn gevoel voor het zedelijk goede niet ingesluimerd, maar het was vleijend voor mij, dat een verstandig man, mij, boven eene vrouw, die, volgens zijne eigene getuigenis, uitnemend schoon, zachtaardig, en lieftallig was, om mijne talenten, de voorkeur gaf; wij misleidden ons zelven, wij noemden ons gedrag onschuldig, doch dat was het niet; want het is immers reeds misdadig, alle wapenen tegen de ondeugd weg te werpen, en zich in de gelegenheid te stellen om te vallen. Dit is dan ook eindelijk ons lot geweest, en ik ondervind de wrange vruchten van het misdrijf, ook hij zal die ondervinden, en de zoo grievend gehoonde vrouw, zal mij als de

{==272==} {>>pagina-aanduiding<<}
moordenares van haar aardsch geluk vloeken. Dat zal, dat kan, dat mag zij niet, antwoordde Louise weenend, zij kan God niet bidden om vergeving van eigen schuld, indien zij niet u, en hem, dien zij nog altijd lief heeft, alles vergeest. En ik kan u plegtig verzekeren, dat zij dit doet, uit den grond van haar hart. Zij zeide dit op zulk een' treffenden en roerenden toon, dat carolina haar volkomen verstond, zij verborg haar gelaat, zweeg eenige oogenblikken, en vraagde toen met eene bevende stem: is het waarheid? wat mijn gevoel mij zegt, edele vrouw! gij zijt .... zij kon niets meer uitbrengen. Ik ben Louise, hernam deze, ik ben de versmade vrouw van den heer B. Doch caroline! ik zie in u alleen eene ongelukkige, eene hulpbehoevende, ach, ik zie in u eene mijner zwakke zusters, die gevallen is, daar, waar, God weet het, ook ik, in dezelfde omstandigheden zijnde, kon gevallen zijn. Houd moed, vervolgde zij hare hand minzaam drukkende, door waar berouw kan de diepst gevallene zich weder oprigten. Want onze Hemelsche Vader zal het berouwhebbend kind nooit terugstooten; en zouden wij, zoo ligt afdwalende menschen, dit dan doen? neen, dat verhoede God! caroline verhaalde haar nu ook, dat zij na het vertrek van B. slechts eenmaal aan hem geschreven had, toen hare zwangerheid volkomen zeker was; doch dat zij hem niets van haren behoeftigen toestand had gemeld, daar zij overtuigd was, dat hij volstrekt niets bezat om haar bij te staan, en noch hij, noch zij, iets van het eigendom zijner gade wilden misbruiken, om de gevolgen

{==273==} {>>pagina-aanduiding<<}
van het misdrijf tegen God, tegen de wetten der maatschappij, en de wettige echtgenoot te verzachten. Ook had zij geen antwoord ontvangen. Louise had een plan gevormd om de berouwhebbende caroline zoodra zij bevallen en hersteld zou zijn, eene schuilplaats op een afgelegen dorp in Noord - Braband te bezorgen, waar zij den tijd, dien de opvoeding van haar kind haar vergunde, op eene voor haar voordeelige wijze, zou kunnen besteden, terwijl het haar nimmer aan het noodige zoude ontbreken; doch dit plan werd spoedig verijdeld, want caroline werd moeder van een vrij gezond kind, maar bezweek drie dagen na deszelfs geboorte; hopende op Gods vergevende liefde. Louise had haar in de jongste oogenblikken liefderijk vertroost en bemoedigd, en plegtig beloofd, voor haar kind te zullen zorgen. En de waardige vrouw bleef getrouw aan hare belofte; het lijk werd in stilte ter aarde besteld, en het hulpeloos wichtje aan eene goede min op het naastgelegen dorp, toevertrouwd. Elke maand reed de zorgvuldige Louise derwaarts, en verheugde zich telkens over het voorspoedig opgroeijen der kleine, die zij ida genoemd had. Intusschen bleven hare brieven aan B., op welk een' teederen toon zij die ook schreef, en hoeveel blijken van meer geoefende kennis en van vernuft ook in haar schrijven doorstraalden, onbeantwoord. Maar met welk eene ontzetting las de edeldenkende vrouw, na omtrent een jaar vergeefs op berigten van haren echtgenoot gewacht te hebben, de weinige regels, waarin hij haar eene schandelijke echtbreekster noemde, terwijl hij met

{==274==} {>>pagina-aanduiding<<}
een' eed verzekerde haar nooit te willen wederzien, en om haren wil zijn vaderland voor altijd vaarwel zeide; doch dat hij haar voor de schande van wettige scheiding om echtbreuk, wilde bevrijden alleen om haar kind, dat zijn' naam droeg. De aanleiding tot dit schrijven, was deze: B. die met zijn' vriend in Parijs overeengekomen was, om de handelszaken in andere landen waar te nemen, en zelf, wanneer die het vorderden, Amerika te bezoeken, mits hij allengs eenig deel in den handel zelven kon verkrijgen, had eenige maanden in Boston moeten doorbrengen. De brief van caroline aan hem, was hierdoor niet teregt gekomen, en eerst bij zijne terugkomst in Parijs vond hij de onderscheidene brieven van zijne gade; doch te gelijk een berigt van een' zijner Nederlandsche vrienden, aan wien hij opgedragen had op het gedrag van zijne jonge, schoone vrouw het oog te houden. Want wie zelf aan de deugd niet getrouw is, verdenkt ook al ligt de getrouwheid van een' ander. Het berigt van dezen bespiedenden vriend, behelsde dan ook niets minder, dan dat mevrouw B. voor het uiterlijke stil en afgezonderd leefde, doch ook niet zelden van jonge heeren bezoeken ontving, dat zij met een' van dezen een' liefdehandel had aangeknoopt, en dat het gevolg daarvan was, dat op het dorpje G. een kind bij zekere zoogmin, huisvrouw van janus crap, opgevoed werd, bij welke kleine voedsterling, mevrouw B. van tijd tot tijd, door moederlijke liefde gedrongen, bezoeken aflegde. B. hoe schuldig hij zich zelven ook gevoelde, waande zijne eer gekrenkt te zijn;

{==275==} {>>pagina-aanduiding<<}
grievende spijt en zielesmart, want hij had Louise toch eens opregt bemind, deden hem het besluit, het welk hij Louise schriftelijk bekend maakte, onwankelbaar vestigen. B. had nog als een naschrift in zijn' brief gevoegd, dat hij van haar geene verdediging wilde hooren en geene pennestreek van haar wilde lezen, dat geen brief van haar, ooit door hem ontzegeld zoude worden. De onschuldige Louise dacht er ook niet aan, om zich door eene soort van verdediging te vernederen; haar gerust geweten, ja zelfs de voldoening, die zij genoot, door de zorg voor het kind van caroline, (schoon die welligt aanleiding tot hare beschuldiging had gegeven,) deden haar de smart der scheiding van een' man, die hare opregte liefde met de schandelijkste ontrouw beloond had, overwinnen. Zij besloot S. te verlaten, en zich hier in Gelderland een bevallig landgoed te koopen, gelijk zij dan ook gedaan heeft. Reeds vóór haar huwelijk kende ik Louise, doch nu werd zij mij eene geliefde vriendin; zij gaf hare dochter eene voortreffelijke opvoeding, het gelukte haar eene verstandige, liefderijke en godsdienstige dame tot huisgenoot, en leermeesteres voor haar kind aan te treffen; zij zelve was de leerling van deze achtenswaardige vrouw, die haar zoo wel in het beoefenen van wetenschappen, als van fraaije kunsten, de schoonste vorderingen deed maken. Voor het kind van caroline bleef zij zorgen, het meisje heeft te K. school gelegen en is nu in die zelfde school, reeds de tweede leermeesteres. Heden ruim twee jaren geleden, bevond zich de bevallige dochter van Louise, die toen zestien

{==276==} {>>pagina-aanduiding<<}
jaren oud was, met hare moeder voor eenige dagen te A.... aan het huis van de baronesse R.. eene geliefde vriendin, aan wie Louise sinds lang dit bezoek had beloofd. De jonge suzanna B. werd met nog een paar lieve meisjes, dochters van Louise's vriendin, genoodigd bij zekeren heer en mevrouw veltman, waar het verjaarfeest van eene vijftien jarige dochter gevierd zou worden. Suzanna trok door meer dan gewone bevalligheid en edele houding, elks aandacht; zij was eenvoudig maar met kieschen smaak gekleed, en haar bescheiden gedrag, even ver verwijderd van indringende vrijmoedigheid, als van onnoozele blooheid, verwierf haar de hoogachting van het geheele gezelschap, dat haar vreemd was. De jonge lieden vermaakten zich op verschillende wijzen, onder andere ook met de muzijk; ook suzanna werd verzocht om de piano te bespelen; zedig voldeed zij aan dit verzoek, en drukte spelend haar gevoel zoo bekoorlijk uit, dat ook de bejaarde lieden, die zich in de zaal vervoegd hadden, betuigden nooit zulke roerende toonen uit het speeltuig gehoord te hebben. Men vergde haar ook met anderen te zingen, en hare engelachtige stem was betooverend, vooral was een der heeren, die als een oude bekende, den dag te voren, onverwacht bij den heer en mevrouw veltman een bezoek was komen afleggen, en gedwongen werd om bij deze gastvrije vrienden zijn' intrek te nemen, met het schoone opluikende meisje op eene bijzondere wijze ingenomen. De toenemende vrolijkheid, gaf den heer veltman, die den klank der piano met zijne viool had vergezeld, aanleiding om

{==277==} {>>pagina-aanduiding<<}
de meisjes tot dansen aan te sporen; zijn broeder nam nu het verjarend nichtje bij de hand, een paar jonge heertjes veltman kozen andere meisjes, want de gast van den heer veltman had zich reeds verklaard, te willen beproeven, of hij het dansen nog niet vergeten was, en had de beminnelijke suzanna opgeleid, ook nu zweefde zij luchtig, maar met edelen zwier daar heen, en herstelde als onmerkbaar de fouten die haar dansgenoot beging. Hij geleidde haar eindelijk weder naar hare plaats, drukte de kleine hand van het lieve meisje aan zijne lippen, en verzocht haren naam te mogen weten. Mijn naam is suzanna B., (antwoordde zij zedig,) en hij stond als aan den grond vastgeworteld. De vreemdeling was haar vader, die eerst onlangs had kunnen besluiten, den vaderlandschen bodem nog eenmaal te betreden. En schoon hij Louise niet wilde wederzien, had hij nog altijd den wensch gevoed om zijn kind aan het vaderhart te mogen drukken; te S., zijne vorige woonplaats, had hem niemand kunnen zeggen, waar Louise en hare dochter zich bevonden, zelfs niet of zij nog leefden. Voor zijne terugreis naar Frankrijk, wilde hij Gelderland, dat hem in zijne jeugd zoo veel genoegen had geschonken, nog eenmaal zien en eenige oude bekenden, indien die nog leefden, opzoeken. Dit was dan ook de oorzaak van zijne komst bij veltman. Suzanna B.? riep hij na eenige minuten, als in vervoering, kind! kent gij uw' vader! neen, antwoordde het verschrikte meisje, mijn vader heeft het land verlaten, toen ik nog heel jong was. En uwe moeder? vraagde hij ontroerd. Mijne lieve moeder,

{==278==} {>>pagina-aanduiding<<}
hernam het meisje, bevindt zich heden hier in de stad, aan het huis van mevrouw de baronesse van R. Kent gij mijne moeder, mijnheer? ach, ik heb haar gekend, zuchtte hij, en verliet ijlings de zaal. De heer en mevrouw veltman waren ontsteld, hunnen vriend zoo verbleekt, zoo bestorven te zien, en geloofden, dat hij een toeval kreeg. Neen, goede hemel! sprak hij, de beminnelijke suzanna is mijn verstooten kind. O! dat hare moeder onschuldig ware! Is het mogelijk, vraagden zijne verwonderde vrienden? Mevrouw B, die wij slechts bij gerucht kennen, is dan uwe echtgenoot? zij wordt in den geheelen omtrek, om hare deugd en stille godsvrucht geroemd. En toch, toch is zij eene echtbreekster, hernam hij, maar ik moet mijn kind omhelzen. Men bragt suzanna nu eenigzins voorbereid, bij haren vader; lang hield hij haar vast, in zijne armen geklemd, en vaderlijke tranen vloeiden op het gelaat der gevoelvolle dochter. Kind, sprak hij, met eene door aandoeningen afgebrokene stem, kind! o spreek den verteederenden vadernaam uit, ik hoorde dien nog nimmer, nu eerst gevoel ik hoe zalig vadervreugde is, o! dat uwe moeder mij zoo lang daarvan beroosde. Vader! geliefde vader! sprak suzanna, o! ik mag u dan eindelijk zoo noemen? mijne dierbare moeder leerde mij dien naam uitspreken, toen ik nog op haren schoot met uwe beeldtenis, die op haren boezem hing, speelde. Menigwerf heb ik haar zien weenen, omdat gij haar, en mij, niet lief hadt, en zoo ver van ons af leefdet. Kom, mijn vader! omhels nu ook mijne moeder! Doch dit wilde B. niet, suzanna moest hare moeder deze zonderlinge

{==279==} {>>pagina-aanduiding<<}
ontmoeting berigten, ook beval hij op een' vriendelijken toon, suzanna, den volgenden dag aan het huis van den heer veltman hem te komen zien. Gij wilt immers, zeide hij, ook nog eenige levensvreugd aan uw' vader, die nooit ophield u lief te hebben, schenken! uwe moeder heeft zoo vele jaren uwe liefde genoten, morgen, mijn dierbaar kind, wil ik schikkingen maken om u na weinig dagen met mij naar Frankrijk te nemen. Zonder mijne moeder, vraagde suzanna bevende, neen, ik kan haar niet verlaten, zoude ik haar zoo grievend moeten bedroeven? o mijn vader! blijf gij bij ons. Zij was zoo sterk aangedaan, dat mevrouw veltman haar naauwelijks tot bedaren kon brengen; en ook de heer B. moest zich verwijderen, om zijne aandoeningen te verbergen. Gij kunt begrijpen wat mevrouw B. gevoelde, toen hare dochter, wier gestel zoo sterk geschokt was, haar deze zonderlinge ontmoeting mededeelde. B. in hare nabijheid! maar nog zoo tegen haar ingenomen? dit was grievend; haar verlangen om een' man dien zij eenmaal met al de kracht eener jeugdige liefde aanhing, weder te zien, deed haar hart hevig kloppen, maar was hij het ook niet die haar op zulk eene honende wijze versmaadde, en haar eindelijk nog met dezelfde misdaad, die op hem rustte, beschuldigde? neen, hare fierheid duldde niet, dat zij eenige poging aanwendde om hem te zien. Den volgenden morgen ontving zij al vroeg deze regels, met de hand van B. geschreven, ik heb die, toen zij mij alles verhaalde en liet lezen, in mijn zakboekje overgeschreven.

{==280==} {>>pagina-aanduiding<<}

‘Mevrouw!’
Gij zult mij het regt niet betwisten, om mijne dochter suzanna, met mij naar Frankrijk te nemen, immers! voor eenigen tijd. Ik heb tot hiertoe de wet niet in mijn voordeel doen spreken, en ik vertrouw, dat gij mij daar niet toe zult dwingen. Ik verwacht mijne dochter dezen voormiddag aan het huis van den heer veltman; door haar zult gij vernemen, wanneer mijne afreis met haar bepaald is.

B.’

Louise schreef het volgende, dat ik almede hier geplaatst heb, en gaf het verzegeld aan suzanna, om het haren vader over te leveren.

‘Mijnheer!’

Verkiest gij de wet in te roepen, ik ben tevreden; de uitspraak is voorzeker in mijn voordeel, een' echtgenoot en vader, die vrouw en kind zonder gegronde redenen verlaat, zal voorzeker het regt niet toegekend worden om het zoo lang verstooten kind eindelijk aan de moeder te ontrooven. Verlangt gij eene dochter van u, mede naar Frankrijk te nemen? welnu, de in onecht verwekte ida, het kind van de ongelukkige, de door u ten val gebragte caroline leeft, ik heb de, vol berouw stervende moeder, beloofd, voor die onschuldige vrucht van uwe echtbreuk te zorgen, en ik heb woord gehouden. Zij is tien maanden jonger dan mijne suzanna, en bevindt zich heden te K. in de jonge jufvrouwenschool van mevrouw rozenheim. Deze moederlooze dochter,

{==281==} {>>pagina-aanduiding<<}
waarvoor ik tot op dit oogenblik zorgde, in uwe vaderlijke bescherming te nemen, zal u tot eer verstrekken. Maar suzanna mij van het hart te scheuren, dit vermoogt gij niet.

Louise B.

Zijne oogen schemerden toen hij dit las, het was of een licht voor zijn' geest opging, Louise, de zachtaardige, de Christelijk denkende Louise, was dan waarlijk dezelsde vrouw, die zich de verarmde caroline had aangetrokken? want hij had na een langdurig onderzoek, reeds eenige jaren geleden, vernomen, dat caroline in den allerbeklagelijksten toestand, moeder geworden, en gestorven was, en ook dat eene jonge schoone, maar onbekende dame, die met eene bloedverwante van caroline in betrekking stond, haar jammervol lot had verzacht, en het kind in hare bescherming genomen. B. openbaarde nu alles aan den heer en mevrouw veltman; de verschrikkelijkste wroeging pijnigde hem, hij had caroline in het verderf gestort, haar leven in den bloei der jeugd op de rampzaligste wijze doen wegkwijnen, en de onschuldige, de, hem zoo opregt liefhebbende Louise, door verachtelijke ontrouw gegriefd, en op de schandelijkste wijze van zich verstooten. Doch ik behoef u niet te zeggen, lieve meisjes! (vervolgde Ernestina,) dat Louise niet onverzoenlijk was, neen, de heer en mevrouw veltman reden met B. en suzanna naar het huis, waar Louise zich bevond; mevrouw veltman en haar echtgenoot maakten haar met de gemoedsge-
{==282==} {>>pagina-aanduiding<<}
steldheid van B. bekend; zij schilderde haar hoe hij ten haren opzigte misleid was, en hoe hij nu, na alles ontdekt te hebben, al het gewigt van zijn schuldig gedrag gevoelde. Louise was bewogen, en toen nu suzanna haren vader vóór haar geleidde, en hare armen om beide ouders liefdevol heen sloeg, zonken deze aan elkanders hart, en schuldbelijdenis, en vergevende liefde vloeiden van beider lippen. Het was een aandoenlijk oogenblik, waarover 
voorzeker Gods engelen zich verblijdden, want immers, verzoening wischt altijd vlekken uit de menschelijke natuur. De heer B. was ver boven verwachting geslaagd in den koophandel, hebbende hij al de zaken van zijn' vriend na diens dood overgenomen. Doch sinds ruim een jaar had hij zich van alles ontdaan, en zich in het noorden van Frankrijk, nabij zijn vaderland, een verblijf verkozen. Nu keerde hij slechts nog eenmaal derwaarts terug, om alles in order te brengen; en vervolgens hier in zijn vaderland, als echtgenoot en vader, de reinste levensvreugd, ware het mogelijk, te genieten. Doch niet lang duurde de wedervereeniging van de nu waarlijk elkander beminnende echtelingen. B. leerde elken dag de innerlijke waarde van zijne Louise nog hooger schatten, hij gevoelde nu eerst hoe gelukkig hij met haar had kunnen zijn, indien hij zich slechts de moeite had willen geven, om hare ongeoefende zielsvermogens liefderijk te helpen ontwikkelen. Ja, hij gevoelde nu, met grievend naberouw al het onregt, al de smart, die hij zijne waarlijk edele Louise had doen ondervinden; en het was dit knagend

{==283==} {>>pagina-aanduiding<<}
zelfverwijt, dat, zelfs in de gelukkigste oogenblikken, elk genot voor hem vergalde. De verstandig opgevoede, en zachtaardige suzanna schonk hem den zaligsten zielewellust. Ook zorgde Louise dat de jeugdige ida hem niet onbekend bleef, schoon het meisje nimmer in B. haren vader geloofde te ontmoeten. Zij is, wat het uitwendige betreft, het evenbeeld van caroline, doch haar hart is rein en onschuldig. - B. werd door eene smartelijke kwaal aangetast, maanden lang kwijnde hij weg, en nu een half jaar geleden, stierf hij in de armen van Louise, door haar en suzanna vol liefde beweend. Op Louise's verzoek, had hij het grootste gedeelte van zijn' aangewonnen rijkdom, aan ida geregtelijk besproken; dit niet onbevallige en edeldenkende meisje, over wier geboorte men nu niet wel langer een' sluijer kon werpen, weet alles, wat die geboorte betreft. De val van hare moeder, wier gedachtenis zij met medelijdende liefde eerbiedigt, strekt haar ter waarschuwing voor elken misstap. Voor haren vader pleit de inspraak der natuur; zijne terugkeering op den weg der deugd, verheugt haar. Maar geheel haar dankbaar hart klopt door de teederste liefde voor Louise, aan wie zij zoo onuitdrukbaar veel te danken heeft. Zusterlijke vriendschap, heeft suzanna en ida voor altijd verbonden. De laatste woont nog bij mevrouw rozenheim, en zal waarschijnlijk met een' edelaardigen jongeling, die zich nog op de hoogeschool bevindt, en zich tot een Christenleeraar zoekt te vormen, wanneer zijn lot eens gevestigd is, in het huwelijk treden. Ziedaar,

{==284==} {>>pagina-aanduiding<<}
lieve Maria! de lotgevallen van eene vrouw, die in alle opzigten uwe hoogachting waardig is, ik vertrouw, dat gij ook hare deelnemende liefde verdienen zult. Veel kunt gij in haren omgang en in dien van suzanna leeren, mijn kind! veel levenswijsheid kunt gij daar opzamelen, gebrek daaraan toch, doet ons niet zelden in ongewone, of ongewachte omstandigheden, jammerlijk dwalen.
Hier eindigde de oude goede Ernestina haar verhaal; de beide meisjes, die met aandacht geluisterd hadden, bedankten haar, en stelden elkander voor, om nog eene wandeling te doen, nadat zij grootmoeder naar haar zoogenaamd lievelings plekje, op een' met geurige bloemen beplanten heuvel, van waar zij de zon in volle pracht kon zien ondergaan, geleid hadden. Dit werd goedgekeurd, en ook volbragt. Na weinige dagen werd Maria door mevrouw B. en hare dochter afgehaald, en het lieve meisje genoot in gezelschap dier beide dames, al de zoetste genoegens, die haar stand kon aanbieden. Theodora bleef niet slechts gedurende de lente, maar ook den geheel en zomer buiten, want hare brave grootmoeder, aan wie tot hiertoe eene bijna onafgebrokene gezondheid was ten deel gevallen, werd, door zware krachtverterende koortsen, haar naderend sterfuur aangekondigd. Zij verwachtte dit ook zoo volkomen gerust, en tevreden, als een vermoeid reiziger aan de grenzen van zijn vaderland teruggekomen, de intrede in hetzelve zonder ongeduldigheid verbeidt.



{==285==} {>>pagina-aanduiding<<}

Mevrouw Remi aan Mevrouw B.

‘Geliefde Vriendin mijner jeugd!’
Reeds meer dan eenmaal beproefde ik het, om eenige regelen aan u te schrijven, doch te vergeefs, al mijne denkbeelden zijn verward, mijne tranen deden telkens de letters in elkander vloeijen, en de pen ontzonk mijne bevende hand. Neen, ik kan, ik wil hem niet lang overleven, den eenige, den eeuwig geliefde mijner ziel. Louise! de geheele aarde is woest voor mij, ik heb niets meer dat mij aan het leven boeit. Mijne twee jonge, vaderlooze kinderen, zijn mij dierbaar, ja, maar wat hebben zij aan eene moeder, die door zielesmart van alle kracht om te denken, om te oordeelen, en het beste voor haar te kiezen beroofd is; neen, arme ongelukkige kinderen! gij hebt zoo wel uwe moeder als uwen vader verloren. God, die deze wichtjes in het leven riep, zal ook voorzeker voor hen zorgen, mij ontnam Hij met mijn' echtgenoot het vermogen om hen op te voeden; dit kan mijn pligt dus ook niet zijn. Elke blik, dien ik op de in rouw gekleede kleinen werp, verscheurt mij op nieuw het hart, en het is mij, alsof ik mijn' Léonard op nieuw met den dood zie worstelen. Louise! o, zeg het mij bij herhaling, dat gij in mijn lijden deelt; het is waar, mijn lijden is niet vatbaar voor verzachting, maar deelneming is toch nog iets, dat naar

{==286==} {>>pagina-aanduiding<<}
een' balsemenden druppel voor de rusteloos bloedende wond van mijn hart, gelijkt. Maar ik bezweer u, Louise! tracht mij niet te vertroosten; neen, ik kan, ik wil niet vertroost worden. En ach, wat zoudt gij ook kunnen aanvoeren, om mijne namelooze droefheid te stillen? ben ik niet op eenmaal van het toppunt des geluks in den diepsten afgrond van ellende nedergestort? neen, nooit kan eene vrouw zoo bemind worden, als ik door Léonard bemind werd; wij leefden door, en voor elkander. Elke dag, elk uur was voor mij rijk, in nieuwe onbeschrijfbare zaligheden. Wij hadden niets meer te wenschen, dan alleen om onze liefde voor elkander duidelijker te kunnen uitdrukken. Twee engelachtige kinderen schiepen de aarde voor ons tot een' hemel, en wij verlustigden ons in de schoonste vooruitzigten. Hoe is het mogelijk, Louise! dat het Opperwezen, waarin wij een weldoend, een liefderijk, een barmhartig Vader, hebben aangebeden, zoo op eenmaal de zaligheid van zijne schepselen kan verwoesten? zoude een boosaardig, een tirannig wezen wel wreeder kunnen handelen? mijn Léonard was het beeld der bloeijende gezondheid; een hooge ouderdom scheen hem toegezegd te zijn; hij was een der nuttigste leden van de maatschappij; geene vermoeijing scheen hem ooit te zwaar, wanneer hij het heil van zijne natuurgenooten kon bevorderen. Zijn hart was voor alle ongelukkigen geopend; hij getroostte zich de grootste opofferingen om noodlijdenden te helpen. Ja Léonard beoefende de uitgebreidste menschenliefde, hij was de getrouwste vriend; voor mij, zijne jonge gade,

{==287==} {>>pagina-aanduiding<<}
en voor zijne hulpelooze kinderen was hij onmisbaar, en deze waarlijk edele onder de menschen, werd op het onverwachtst door den dood weggerukt! daar tegen over mijne woning, leeft een door gierigheid en door huichelarij van elk gehate grijsaard, wiens dood aan velen tot vreugd zoude verstrekken; de arme mathilde, wier verstandelijke vermogens van hare kindschheid af, gekrenkt waren, die met alle mogelijke zorg moet bewaakt worden, opdat zij zich zelven of anderen niet om het leven zoude brengen, die ongelukkige leeft hare naastbestaanden tot last; en mijn dierbare Léonard, - Louise! vertwijfeling grijpt mij aan, mijn Léonard sterft, eer hij zijn dertigste jaar bereikt heeft. Vrolijk ging nog voor ons de dageraad op, van geen leed bewust, wekte hij mij liefkozend, om eene lang voorgenomene morgenwandeling naar gindschen beplanten heuvel te doen; kommerloos ging ik aan zijne zijde, terwijl wij de ontwakende natuur bewonderden en de grootheid van God, haren Schepper, en Onderhouder, met dankende harten eerbiedigden. Elke wiegende grashalm, waaraan een glinsterende dauwdrup hing, scheen ons een getuige van Goddelijke Almagt en wijsheid; het gezang der vogelen, het gonzen der insecten, alles, alles, stemde ons tot heilige vreugd, zoo noemde Léonard onze gewaarwordingen. Op den heuvel kozen wij eene liefelijke rustplaats, Léonard vestigde zijn oog op de rondzwervende vogelen, die telkens op nieuw met voedsel naar de jongen, in de kunstig gebouwde nestjes vlogen; hij deed mij dit opmerken, en zeide, mij omhelzende, Rosine! hoe

{==288==} {>>pagina-aanduiding<<}
gerust kunnen wij ons niet aan de Voorzienigheid vertrouwen, door haar vinden de vogelen hun voedsel bereid, en wij menschen gaan de vogelen zoo ver te boven. Rosine! God is de liefde zelve. Zoo sprak mijn Léonard, maar neen, voor ons was God de liefde zelve niet. Slechts eenige uren later, woedde reeds eene doodelijke krankheid in de borst van mijn' eeuwig geliefden vriend; vruchteloos poogde hij zijne smart voor mij te verbergen, maar neen, ik beschrijf u de drie vreesselijke dagen en nachten niet, die ik aan zijne veege sponde heb gewaakt en gekermd. Meestal bewusteloos lag hij daar, de lieveling mijner ziel, hij hoorde mijn geschrei niet, slechts nu en dan, scheen hij mij te herkennen, dan drukte hij mij de hand en staarde mij met oogen vol liefde aan. Op den vierden dag keerde zijne bewustheid geheel terug, hij wilde zijne kinderen zien, hij omhelsde die, en zonk in mijne armen terug. Rosine! sprak hij met eene zwakke stem, het scheiden valt zoo hard. Hij vouwde zijne handen te zamen, en bad. Ik was geheel buiten mij zelven; in eene andere kamer ontwaakte ik uit eene lange bewusteloosheid. Ik liet mij niet terughouden, ik vloog weder naar het krankbed, maar hemel! ik zag mijn' Léonard door verschrikkelijke stuiptrekkingen gefolterd, ik gilde luid, ik liet mij van den stervende niet wegscheuren, krampachtig klemde hij mijne hand in de zijne; en na dat hij nog eenmaal vreesselijk door eene doodstuip geschokt was, blies hij den jongsten adem uit. Men geloofde, dat ook ik was gestorven, want als dood lag ik op het dierbare lijk.

{==289==} {>>pagina-aanduiding<<}
Onbarmhartig was het, mij weder in het leven terug te roepen, ach, waarom gunt men de troostelooze weduw, den dood niet? koortsen en zenuwtoevallen hebben mij dagen lang gemarteld, ik heb den dierbaren doode niet eens meer aan mijn hart kunnen knellen, niet eens meer een' afscheidskus op de verstijfde lippen kunnen drukken, de koude des doods zoude mijne gloeijende borst hebben verkwikt, of de pijnigende levensvonk in mij uitgedoofd. Maar ik schijn veroordeeld te zijn om nog te leven en te lijden. Louise! zeg het mij niet, dat ik moeder ben, ik gevoel dat ik het niet meer ben; o, ik kan het niet zien, dat mijn driejarig knaapje daar zoo zorgeloos speelt en dartelt, dat gezigt is vermoordend voor mij; het kind vraagt mij telkens naar zijn' vader, en weet niet dat het mij het hart doorboort. De lachjes van mijne kleine onnoozele léonore zijn grievend voor mij; zoo immers lachte zij haren vader aan, en hij was dan zoo gelukkig. Neen ik wil het kind niet wederzien, de opslag van hare sprekende oogjes is die van mijn' Léonard. Louise! vaarwel, zoude ik waarlijk in het volgend leven mijn' Léonard weder herkennen? ach, waarom vertoeft dan de Almagtige om mij het martelend leven te ontnemen? Ik kan niet meer, uwe tot wanhoop toe bedroefde

Rosine.’



{==290==} {>>pagina-aanduiding<<}

Mevrouw B. aan Mevrouw Remi.

‘Lieve, ongelukkige Vriendin!’
De vroege dood van uw' echtgenoot heb ik betreurd; maar uw brief, geliefde Rosine! heeft mij nog eindeloos meer bedroefd. Ik betreurde den dood van uw' echtgenoot, vooreerst, omdat waarlijk een edeldenkend mensch de zigtbare wereld had verlaten. Ik had zijne waarde als mensch, als Christen, leeren kennen, zijne vriendschap was mijn roem, en het gemis van zulk een' reisgenoot naar het wachtend vaderland daar boven, griefde mij. Ook gevoel ik, lieve Rosine! wat gij in zulk een' huwelijksvriend, ach! wat zijne kinderen in zulk een' vader verloren; doch de tallooze overtuigende bewijzen van de vaderlijke liefde en wijsheid des onbevatbaar volmaakten bestuurders van ons lot, deden mij ook onwankelbaar gelooven, dat de vroege dood van zulk een' bewoner der aarde, tot bereiking van een hoogst gewigtig en heilrijk doel, moet medewerken. Maar uw brief, mijne waarlijk ongelukkige Rosine! uw brief deed mij de grievendste smart gevoelen, want de inhoud teekende mij, het bedroeft mij dat ik dit moet schrijven, een kind dat in opstand is tegen den oneindig liefdevollen en volmaakt wijzen Vader in den hemel, die geen' zijner schepselen noodeloos kan bedroeven, die nooit willekeurig of redeloos kan handelen, omdat hij als dan zoude ophouden volmaakt te zijn, en zijn eigen wezen dus zoude ver-
{==291==} {>>pagina-aanduiding<<}
nietigen. Rosine! de dood van uwen echtgenoot was het beste, wat zeg ik, was het eenige middel, om het waarachtig geluk van dezen man, van u, van zijne kinderen, en God alleen weet, van welke andere wezens nog, te bevorderen. Deze verzekering is geene magtspreuk, mijne lieve! ik herhaal het, God zoude niet volmaakt zijn, indien het zoo niet was, alles wat in verloopene eeuwen gebeurd is, voor zoo ver het eindig verstand dit kan opmerken, bevestigt het; maar wanneer wij in een' verhoogden staat, meer oorzaken en gevolgen kunnen omvatten, zullen wij dit volkomen duidelijk gewaar worden. Ja 
Rosine! de kennis aan God, die de zigtbare natuur, die de gewijde schriften, en die mijn eigen gevoel mij heeft doen verkrijgen, die kennis doet mij onbetwistbaar zeker, u toezeggen, dat gij eenmaal God vurig zult danken daarvoor, dat hij uw' Léonard zoo vroeg van u en van zijn kroost, gescheiden heeft. Gij vordert slechts deelneming, geene vertroosting! welnu, met geheel mijn hart deel ik in uw leed, de menschelijkheid vordert dit; de vriendschap heeft het heiligste regt daarop. Doch het hier bovenstaande lieve Rosine! moet mij zelven tot vertroosting verstrekken, of gelooft gij, dat ook bij uwe vriendin de gedachte niet eens zou kunnen opkomen: het is toch zonderling dat de goede God, een in alle opzigten braaf en nuttig mensch, wel eens in den bloei des levens wegneemt, en integendeel ondeugende of schijnbaar nuttelooze menschen een' hoogen ouderdom laat bereiken? Ja gewis mijne lieve! ik had niet zelden

{==292==} {>>pagina-aanduiding<<}
met soortgelijke gedachten te strijden, maar mijn onwankelbaar geloof aan Gods volmaaktheid, of dat hetzelfde is, aan zijne wijsheid en liefde, deed mij altijd in dien strijd overwinnen. En het is dat onwankelbaar geloof ook alleen, dat in de treurigste oogenblikken mijns levens, mij versterkt en bemoedigd heeft, zoodat ik mij, niet door magteloosheid gedwongen, maar uit overtuiging, dat mijn Hemelsche Vader mij altijd wel doet, zoo wel door het bitter als door het zoet des levens, aan zijnen wil kon onderwerpen. Ach Rosine! maak u dat geluk toch ook deelachtig, dan zult gij uw leed geduldig dragen, en de tranen, die gij om het gemis van uw' dierbaren vriend weent, zullen geene tranen des hopeloozen jammers meer zijn; maar het zullen tranen des stillen weemoeds wezen, die uwe beklemde borst lucht geven, en door het uitdrukken van uw gevoel, uwe innige smart verzachten. Gij kunt, gij wilt niet vertroost worden, dit was de uitspraak van uwe door krankheid verzwakte en bedwelmde ziel, zoo stoot de, door koortsgloed ijlhoofdige, de geneesmiddelen van zich, schoon die bestemd zijn, om zijne herstelling te bewerken. Ja, zoo ziet hij met afgrijzen op de weldadige hand, die hem de heilzame artsenijen toedient; of zouden al de vertroostingen, die het Evangelie ons aanbiedt, alleen voor u nutteloos zijn! zoudt gij het niet kunnen, niet willen als waarheid aannemen, wanneer Jezus, die tot ons heil van God gezonden is, verzekert, dat God onze Vader, al zijne kinderen altijd goede gaven schenkt? ja dat een vader onder de menschen, zijn om brood

{==293==} {>>pagina-aanduiding<<}
schreijend kind veel eer bespotten zoude kunnen, door het een' steen in plaats van brood te geven, ja, dat hij veel eer zoo onbarmhartig zou kunnen zijn, om het onnoozel kind, dat hem om verkwikking smeekte, eene vergiftige slang te geven, dan dat de eeuwig onbevatbaar volmaakte vader van het geheele menschdom, iets aan zijn denkend kroost zoude toezenden, dat schadelijk of met deszelfs geluk strijdig is! Neen, lieve bedroefde Rosine! verwerp de vertroosting niet die de leer van Hem, die ons van den angst des doods, die ons van de vrees voor Gods gramschap verlost heeft, u zoo overvloedig schenkt; God beschikt nooit over ons in zijn' toorn; schijnbare rampen, zijn even zulke weldaden als onze beste genietingen; toorn en gramschap zijn onbestaanbaar met de hoogste volmaaktheid, zonder welke geen redelijk schepsel zich een' God kan denken.
Lieve Rosine! niets, zegt gij, hecht u meer aan het leven, en gij zijt moeder? In spijt van u zelven kunt gij dien naam niet verloochenen; gij zijt moeder van kinderen, die zoo wel uwen nu zaligen huwelijksvriend, als u, toebehooren; van kinderen, die de onderpanden zijn van zijne liefde voor u, zijt gij moeder! en kunt gij liefdeloos genoeg zijn, om die onnoozelen voor altijd te willen verlaten, alleen omdat gij die huisselijke zaligheid, die voorheen zoo overvloedig u ten deel viel, nu niet meer kunt genieten! Geloof mij, lieve vriendin, die wensch om te sterven is misdadig, is vernederend voor den redelijken mensch, immers! wanneer die wensch de uitboezeming der wanhoop of der wrevelmoedigheid is; het

{==294==} {>>pagina-aanduiding<<}
aanwezen beschouw ik als een uitvloeisel of als de uitdrukking der volmaakte liefde des eeuwigen, of van die neiging in God, (mag ik mij zoo eens uitdrukken,) om zich mede te deelen, en zich in het genot van tallooze millioenen schepselen te spiegelen. Wat is dus meer edel, meer Goddelijk! dan het aanwezen, dat ons deelgenooten maakt van zoo onnoemelijk veel genietingen, ja, dat ons deelgenooten maakt, van eindelooze gelukzaligheid. Maar tot het aanwezen behoort ook zoo wel dit tegenwoordige leven, zoo vol afwisseling van vreugde en smart, als het hoogere leven, waarvoor wij eigenlijk bestemd zijn. En zoudt gij dan u vermeten, om met de volmaakte wijsheid van uwen Hemelschen Vader te twisten! door uw tegenwoordig leven te verwenschen, omdat het voor u, armer geworden is in aardsche vreugd? zoudt gij uwen driejarigen knaap niet stout of moedwillig noemen, wanneer hij, wrevelig, omdat gij eene schoone vrucht, maar die voor zijne gezondheid nadeelig was, hem ontnaamt, zijn gezond voedsel en alles wat gij het kind tot nut en vermaak hadt gegeven, op den grond wierp en vertrapte? Waarlijk, lieve! gij zoudt gedwongen zijn, om het knaapje de gevolgen van zulk een gedrag te doen ondervinden, en hem door het gemis van versmade genietingen, aan onderwerping te gewennen. Terwijl gij integendeel, wanneer het kind om de schoone door hem geliefde vrucht, die gij hem ontnomen hadt, wel kinderlijke traantjes weende, maar u toch voor al het overige, dat hij nog bezat, liefkozend dankte, den beminnelijken kleine minzaam zoudt vertroosten,

{==295==} {>>pagina-aanduiding<<}
en het geleden schijnbaar leed, dat toch in den grond eene wezenlijke weldaad was, door nieuwe genoegens zoudt pogen te vergoeden; pas dit nu op u zelve toe, mijne lieve! Maar wat is moederlijke liefde en wijsheid, bij die van onzen Hemelschen Vader? die al onze behoeften kent, en in dezelve voorziet. Wat zeg ik! wat is de afstand tusschen uw kind en u, bij den afstand tusschen den mensch, hier in den kinderlijken staat, en de namelooze volmaaktheid van Hem, die ons aan deze zijde van het graf door genot en ontbering voorbereidt, om van zaligheid tot zaligheid eeuwig op te stijgen! Lieve Rosine! tracht u te onderwerpen aan den wijzen wil van Hem, die u ook door lijden oefent en voor hooger vreugd vatbaar maakt; dank God, dat uw wensch om te sterven niet vervuld wordt, doch nuttelooze of schadelijke wenschen worden niet vervuld, hiervoor is Gods wijze Vaderliefde ons borg, ja dank God voor het leven, dat Hij u nog laat behouden, elk oogenblik is een geschenk, het is een reispenning op den weg naar het graf, waarvoor wij schatten moeten inkoopen; schatten, die ons genot daar ginds in het vaderland, zullen verhoogen. Dankbaar moet gij zijn voor uw leven, omdat het u gelegenheid geeft tot gedurige pligtbetrachting, en deze alleen is de bron van zielevrede en gemeenschap met alles, wat heerlijk en Goddelijk is. Gij moet werken, terwijl het nog dag is, zoo deed Jezus, onze Goddelijke vriend en broeder, bedenk toch, wanneer de dag van ons tegenwoordig leven ondergaat en onze verrigte werken niet van onze

{==296==} {>>pagina-aanduiding<<}
gehoorzaamheid aan God, niet van onze liefde voor onze natuurgenooten getuigen, dan zullen wij niet als gezegenden, kunnen ingaan in het rijk des eeuwigen vredes en des lichts. Dan zullen wij niet kunnen deelen in de heerlijkheid van Jezus, die zijne taak hier op aarde zoo heerlijk volbragt heeft en voorzeker die toestand zoude de lange nacht zijn, waarin wij niet tot ons verwaarloosd dagwerk zouden kunnen terugkeeren. Heilige pligten verbinden u aan dit leven, mijne vriendin! pligten als mensch, als Christin en als moeder. Hebt gij uw' Léonard waarlijk lief gehad? en dat hebt gij, o, bemin dan ook uwe kinderen, zeg niet, dat gij dit doet, lieve Rosine! zoo lang gij u door overdrevene smart, buiten staat stelt, om voor de dierbare panden, die uw huwelijksvriend u achterliet, behoorlijk te zorgen; die kinderen zijn u toevertrouwd, opdat gij die tot nuttige, tot edele menschen, ja, opdat gij die tot hemellingen zoudt opvoeden; zeg niet, dat de droefheid u daartoe magteloos heeft gemaakt; God schonk ons rede, en kennis aan zijn' geopenbaarden wil, om die magteloosheid te overwinnen. Wanneer een uwer dienstboden zich zelven kluisterde, en u dan alle dienst weigerde, zoudt gij daarmede tevreden zijn? neen, mijne lieve! gij moet uwe onmatige, uwe redelooze droefheid overwinnen; betreur uw' echtgenoot, dit is natuurlijk, dit is den redelijken mensch waardig, uwe tranen worden door elken weldenkende geëerbiedigd, als offers van gevoel en reine liefde. Maar wij kunnen en moeten treuren als Christenen, die de hoop des eeuwigen levens, die de hoop des

{==297==} {>>pagina-aanduiding<<}
wederziens, bezitten. Het is toch maar eene scheiding voor weinige jaren, jaren, waarin wij door elke pligtbetrachting, onze verheerlijkte lievelingen reeds meer gelijk worden. Daar ginds toch, aan de overzijde van het graf, zien en beminnen wij onze geliefden weder, gelijk Gods engelen elkander beminnen, dat is, rein, heilig en onafgebroken, dat immers verzekert ons de goddelijke Jezus! - Rosine! gij mist alleen de zigtbare tegenwoordigheid van uw' Léonard; buiten de grenzen van uwe zintuigen, leeft hij, en hij bemint u. Ja, het is God bekend, of hij ook daar niet voor uw belang en dat zijner hulpelooze kinderen onder de goddelijke toelating waakt en zorgt. Eenmaal zult gij het weten, hoe heilrijk zijne vroege scheiding, ook voor u, en de uwen was. O, mijne geliefde vriendin! laster het Opperwezen niet, door te denken of te zeggen: waarom leeft een gierige grijsaard! of een voor de maatschappij schijnbaar nutteloos mensch, zulk een' langen tijd! terwijl een werkzaam, een in alle opzigten nuttig mensch, in den bloei der jaren sterft. Voor ons kortzienden zijn, het is waar, de handelingen des Allerhoogsten niet zelden met donkerheid bedekt; maar het is een heilig donker, waaronder het waarachtig geluk van Gods denkende kinderen verscholen is; dat donker zal opklaren, en wij zullen met schaamte en berouw danken, juist voor dat geen, dat ons het meest bedroefde, en waarin wij Gods vaderlijke liefde miskenden. Kunnen wij, die niet weten, wat in het volgende uur of oogenblik gebeuren zal, met eenigen grond zeggen, het ware beter, dat dit leven verlengd

{==298==} {>>pagina-aanduiding<<}
of, dat die grijsaard vroeger gestorven ware, het is den Alwetende alleen bekend, wat van den vroeg gestorvene zoude geworden zijn, indien hij langer had geleefd. Zijn er niet duizend en duizend rampen, die hem volgens de omstandigheden, waarin hij kon gewikkeld worden, die hem volgens de gesteldheid, die hem volgens de krachten van zijn ligchaam en van zijne ziel, konden getroffen hebben; rampen, die hem tot een voorwerp van hartverscheurend medelijden konden gemaakt hebben? Wat zeg ik; konden niet de edelste neigingen van zulk een' nu vroeg gestorvene, door den drang der omstandigheden ontaard zijn? bestaan er niet duizend en duizend verleidingen, waarvoor de mensch, die zich niet zorgvuldig wapent, kan bezwijken! Rosine! zoudt gij uw' echtgenoot terugwenschen, om hem jaren lang hier, door martelende kwalen te zien lijden? zoudt gij hem kunnen terugwenschen, om hem den weg der deugd te zien verlaten? om hem, beroofd van waren zieleadel, zich hier en daar ginds, boven het graf, onvatbaar voor reine genietingen te maken! zeg niet, zoo iets is onmogelijk; ach, wij kennen onze natuurgenooten, even weinig als ons zelven; wij kunnen niet berekenen, wat de gelegenheden, wat de omstandigheden, op ons, of op anderen, kunnen uitwerken; immers, wanneer niet alle vermogens, die God den mensch schonk, gebruikt worden om tegenstand te bieden. Maar weten wij niet wat zou kunnen gebeurd zijn, wanneer geen vroege dood tusschen beide ware gekomen? even weinig weten wij, wat nut door dien vroegen dood bewerkt is; het tegen-
{==299==} {>>pagina-aanduiding<<}
woordig leven staat in een onafscheidbaar verband met het volgende, het is God bekend, tot welk een' werkkring wij geroepen worden, wanneer wij dit zigtbaar omkleedsel afleggen. Elke verwisseling in de natuur is nuttig, is noodzakelijk om de orde der dingen in stand te houden, de bloem verwelkt om rijpe zaden om zich heen te strooijen, het omhulsel der zaden, wordt ontbonden, opdat het levensbeginsel zou 
ontspruiten, en zou het sterven van den mensch, van den mensch, die hier slechts den eersten lentemorgen, of dag van het aanwezen beleeft, dan ook niet hoogst noodzakelijk zijn, en zou de tijd, waarin hij sterft, hetzij in de vroegste kindschheid, hetzij in de frissche jeugd, in de mannelijke kracht, of in den wankelenden ouderdom, ook niet met die noodzakelijkheid in verband staan? het tegendeel kunnen wij ons niet denken, zonder de volmaakte wijsheid van de besturing des heelals te verloochenen. Neen, mijne vriendin! ik herhaal het, eenmaal zult gij u verblijden over de liefdevolle handelwijze des Almagtigen, wanneer gij in uwe tegenwoordige droefheid, de reine bron van namelooze vreugd, zult kennen; de lange leeftijd van ondeugende, van nuttelooze of met rampspoed worstelende menschen, behoort even zoo goed in het plan van God tot algemeen geluk, als het sterven van een pas geboren wichtje. Wij zijn te veel gewoon om dit leven als het eeuwig doel van ons bestaan te beschouwen, iets dat nog eindeloos meer ongerijmd is, dan of gij het leeren der letters, voor uwen lieven kleinen Karel, als de hoofdzaak van zijne bestemming hier

{==300==} {>>pagina-aanduiding<<}
op aarde, als den hoogsten trap van geleerdheid, dien hij bereiken kan, beschouwdet. Het lang leven van menschen, die wij volgens onze bekrompene denkbeelden rijp of geschikt voor den dood rekenen, is voorzeker het best gekozen middel om een heilvol doel te bereiken. Want het is een middel, door de volmaakte wijsheid des Eeuwigen gekozen. Lieve Rosine! wat begrijpen toch uwe onnoozele kinderen, van uwe handelingen, van uwe oogmerken of bedoelingen! zij zouden u niet verstaan, wanneer gij hun van elk uwer daden de oorzaak en de verwachte gevolgen wildet voorstellen. En wij, die bij het Opperwezen, welks oneindig, alles omvattend verstand, het verledene, het tegenwoordige en de toekomst, als een eenig punt vóór zich heeft, eindige schepselen, ongeoefende kinderen zijn, wij zouden elke handeling, elke beschikking van dat Opperwezen, willen ontraadselen of bedillen? wat weet gij het, mijne vriendin! tot welke einden het leven van uwen vrekkigen buurman, zoo lang gerekt wordt? dit alleen kunt gij uit Gods volmaakte goedheid en wijsheid besluiten, dat ook het lang gerekte leven diens grijsaards, in onafscheidbaar verband staat met menschelijk geluk; is het niet mogelijk, dat hij erfgenamen heeft, die, wanneer hij vroeger gestorven ware, door zijn geld verleid zouden zijn, om de schandelijkste ondeugden aan te kweeken? erfgenamen, waarvoor zijn geld een strik zou geweest zijn, op den weg der deugd, waarin zij jammerlijk verward en gevallen zouden zijn, terwijl zij nu met een gerust geweten voortwandelen, en hun kroost, dat zij,

{==301==} {>>pagina-aanduiding<<}
rijk zijnde, welligt aan het verderf zouden gewijd hebben, nu tot nuttige en werkzame leden der maatschappij opvoeden. Is het niet mogelijk, dat de grijze gierigaard erfgenamen heeft, wier ware grootheid, door behoefte ontwikkeld is, zoodat zij zich boven het uitzigt op den voor hen bestemden rijkdom, kunnen verheffen, den verachtelijken wensch naar 's grijsaards dood onderdrukken, en door nuttige werkzaamheid, zich aan de armoede ontworstelen, en door heilzame uitvindingen of edele bedrijven, vreugde en welvaart, zelfs voor het nageslacht doen ontspruiten. Wat weten wij het, waarom een lijdende natuurgenoot te vergeefs naar uitkomst in het graf blijft verlangen! of waarom een krankzinnige, zonder waar genot des levens, tot smart of tot last van naastbestaanden en vrienden, blijft voortleven! wij kunnen het immers niet beslissen, wat niet al aan het lijden der schijnbaar ongelukkigen, of aan het voortleven van bewusteloozen verbonden is! bij dezen kan het immers eigen voorbereiding zijn tot het zaligst genot; bij genen, oefening van geduld en menschenliefde, voor het hart van allen, die het beklagenswaardige voorwerp omringen. Behalve dat onze Hemelsche Vader duizend andere redenen kan hebben, die wij nog niet kennen, waarom Hij de lotgevallen der menschen zóó, en niet anders bestuurt. Doch ik meen genoeg gezegd te hebben, mijne lieve treurende vriendin! om u tot nadenken aan te sporen. Toon dat gij uwen Léonard niet alleen hartstogtelijk, maar ook waarlijk met al den waren zieleadel, dien de leer van Jezus ons schenkt,

{==302==} {>>pagina-aanduiding<<}
lief hadt. Hartstogtelijke liefde toch, behoort tot de zinnelijke wereld, en doet u slechts treuren om het gemis der zigtbare tegenwoordigheid van uwen geliefden doode; zij doet u slechts weenen, omdat gij Hem niet ziet, niet hoort, omdat Hij u niet toespreekt, niet liefkoost, en door zijn bijzijn vreugd schenkt. Hartstogtelijke liefde is vergankelijk, tijd en verstrooijing geven afleiding aan de zinnen, en de luid weenende droefheid, wordt door tallooze bemoeijingen verdrongen. Immers! indien zich de treurende niet eigenzinnig aan het verdwenen voorwerp blijft hechten, en met versmading van rede en godsdienst, gezondheid en krachten aan toomelooze droefheid ter prooi geeft, en zich tegen God, tegen zich zelven, en de haar toevertrouwde panden, bezondigt. Doch de ware, de eeuwig voortdurende liefde, die door de kennis aan den waarachtigen God en aan Jezus Christus, die door het onwedersprekelijk gevoel der onsterfelijkheid veredeld is, die liefde verandert niet, zij zal u het betere leven, bevrijd van alles, wat ons hier op aarde kan bedroeven of doen struikelen, aan uwen geliefden Léonard van harte doen gunnen, zij zal u onophoudelijk aansporen om door pligtbetrachting den verheeriijkte waardiger te worden. Die ware, die veredelde liefde, mijne vriendin! overwint alles, wat hartstogtelijk, alles wat louter zinnelijk is; zij is wel niet strijdig met het smartelijk gevoel, dat het gemis der zigtbare tegenwoordigheid des beminden, veroorzaakte, maar zij is volkomen bereidwillig om al de aardsche zaligheid, die uit zulk eene zigtbare tegenwoordigheid

{==303==} {>>pagina-aanduiding<<}
voortvloeide, aan het verhoogd genot des geliefden hemellings, op te offeren. En voor het hart, dat door zulk eene ware liefde ontgloeit, is geene schooner, geene edeler bevrediging, dan te voldoen aan het verlangen, dat aan deze zijde van het graf in de borst des geliefden reeds gevoed werd; en dat ook nu in het hoogere leven, hem nog tot eer verstrekt. Het verlangen namelijk, dat dierbare natuurgenooten, moedig tegen zwakheden en gebreken strijden, de heiligste pligten vervullen, en in zelf-volmaking vorderen. Hierdoor, lieve Rosine! worden wij immers altijd meer behagelijk in het vlekkeloos oog des Allerhoogsten! meer behagelijk in het oog van onzen goddelijken Verlosser! en waarom dan ook niet in het oog van onze verheerlijkte vrienden, daar ginds in de betere wereld. Ja gewis, onze vordering van deugd tot deugd, vergroot, dit weten wij, de hemelsche blijdschap der verheerlijkte geliefden; de band, die ons met hen vereenigt, is niet verbroken, daar is geen dood, geene ontbinding toe in staat, want de liefde is eeuwig als God. Liefde is de bezielende kracht in alle redelijk denkende wezens; lief te hebben, is de hoogste zaligheid, die wij ons kunnen voorstellen; van een geheel verbasterd, van een geheel met de zedelijke natuur strijdig wezen, dat niet in staat is lief te hebben, kunnen wij ons geen denkbeeld vormen. En wie van ons zoude ook willen beproeven om het te doen? Rosine, Ja ik herhaal het, waak over u zelven, laat geene wanhopende gedachten uwe ziel ontheiligen, waardeer uw tegenwoordig leven, het

{==304==} {>>pagina-aanduiding<<}
is even zulk een sterk bewijs van Gods' liefde, als het hoogere leven, dat uw Léonard heden geniet, en waarop gij ook wacht, mijne lieve! beide levens staan in een onafscheidbaar verband, het eene is slechts eene voortzetting of een vervolg van het andere. Zorg voor uwe gezondheid, stel u door geene onredelijke droefheid buiten staat om als moeder voor de opvoeding van uwe kinderen te waken, die kinderen zijn toevertrouwde panden, die aan hunne bestemming op deze aarde en in den hemel moeten voldoen. Van u, mijne vriendin! zal rekenschap gevorderd worden, in hoe ver gij deze toevertrouwde panden aan die bestemming hebt leeren voldoen, en blijft de betrekking tusschen reeds verheerlijkte en nog sterfelijke natuurgenooten voortduren, gelijk mijn gevoel mij dit verzekert! hoe zal het uwen zaligen vriend dan niet verblijden, wanneer zijn opgroeijend kroost den weg der deugd bewandelt. Hoe zal zijne engelen-reine liefde voor u, niet op eene hemelsche wijze toenemen! wanneer gij de harten van zijne en uwe kinderen, voor zuivere Godsvereering en uitgebreide menschenliefde vormt; en wat de hoop des wederziens betreft, Rosine! zoude een gevoelvol, een liefhebbend hart aan die hoop kunnen twijfelen! neen, gewis niet. Hier op aarde bestaan betrekkingen, die alleen tot de zinnelijke wereld behooren, en geene gemeenschap hebben met ware hemelsche liefde, die in reine harten hier slechts ontkiemt; die aardsche betrekkingen mogen daar ginds vernietigd zijn, omdat zij niet tot de onzigtbare wereld behooren; maarde betere, de hoogere betrekkingen, de vermaagschap-
{==305==} {>>pagina-aanduiding<<}
ping van reine edele wezens, kan niet verbroken worden, zij zal eeuwig voortduren, voortduren in verschillende graden, naar dat zulke wezens harmonisch gestemd zijn, of in gevoelens en reine begeerten overeenkomen. Wat zoude de onsterselijkheid zijn, zonder herkennen, zonder wederzien, en wedervereeniging? neen, het volgende leven stond dan in geen 
verband met het tegenwoordige, ons wezen zoude moeten vernietigd worden, en eene nieuwe schepping zou er moeten ontstaan, iets waartegen rede en goddelijke openbaring volkomen strijdig zijn. Laat geene twijfeling ooit in uwe ziel opkomen, of den beker der vertroosting, dien de Christelijke hoop u aanbiedt verbitteren, die hoop steunt op onwankelbare gronden, gronden die de gezonde rede haar aanwijst, en die door het helder licht des Evangelies bestraald worden. Deze hoop, en het geloof aan Gods volmaakte wijsheid, die deze gedachten niet te vergeefs in ons deed ontstaan; deze hoop, en dat geloof, zijn de vertrouwelijke, de onafscheidbare zusters, der ware, der eeuwig voortdurende liefde. - Vaarwel, geliefde vriendin! het papier, dat ik beschreven heb, doet mij bijna schrikken, voor de lengte van mijn' eigen brief; doch ik schreef de taal van mijn hart. Ik wilde eene geliefde vriendin, die op den weg der Christelijke onderwerping scheen te wankelen, vol zusterlijke liefde de hand bieden en staande houden. Heb ik daar iets toe medegewerkt, lieve Rosine! dan beklaag ik mij den tijd niet, dien ik aan het schrijven besteedde. Ik blijf onzen Hemelschen Vader voor u

{==306==} {>>pagina-aanduiding<<}
bidden, om vertroosting en sterkte. Omhels uwe kleine vaderlooze lievelingen, die nu verdubbelde moederzorg vorderen, voor mij, en zijt verzekerd, dat ik altijd ben uwe deelnemende en liefhebbende vriendin

Louise B.’



{==307==} {>>pagina-aanduiding<<}

De gevangenen.

Vroeger heb ik mijne lezeressen gezegd, dat de brave, en ver in jaren gevorderde Ernestina, hare krachten van lijd tot tijd voelde afnemen, waarom dan ook Theodora, die zij hare lieve kleindochter noemde, haar niet gaarne wilde verlaten, ook verkreeg het goedhartige en medelijdende meisje de vrijheid van hare ouders, om hare zwakke grootmoeder te blijven gezelschap houden, terwijl mevrouw Reinhart zelve, van tijd tot tijd, eenige dagen buiten kwam doorbrengen, en Sophia, Doortjes meest geliefde vriendin, deze ruim twee maanden lang in het oppassen verzorgen en vervrolijken der eerbiedwaardige oude vrouw, bijstond. Sophia werd door een' jongen leeraar, den heer De Moor, die kort geleden op het schoone dorp E.... beroepen was, teeder bemind; en ook in haar schuldeloos hart, was de eerste heilige liefde ontvlamd. De vader des jongen leeraars, een eerwaardige grijsaard, die ook nog in hoogen ouderdom zijn ambt als leeraar te C. nabij het landgoed van Ernestina bekleedde, bekroonde de keuze van zijn' eenigen geliefden zoon, met zijne vaderlijke goedkeuring, en ook de moeder van Sophia, had hare beminnenswaardige dochter, in wie zij ook waarlijk eene jonge vriendin bezat, eene

{==308==} {>>pagina-aanduiding<<}
huwelijks-verbindtenis, die zoo veel huisselijke zaligheid voorspelde, moeten aanraden. De oude heer De Moor, die gewoon was zijne vriendin Ernestina menigwerf te bezoeken, verheugde zich nu ook niet weinig in de gelegenheid, die zich aanbood om zijne aanstaande schoondochter nader te leeren kennen, bij elk bezoek door hem afgelegd, scheen Sophia hem nog beminnenswaardiger, en hij dankte de Voorzienigheid, uit den grond van zijn hart, voor het heil, dat hij zich voor zijn' geliefden zoon uit dit huwelijk beloofde. Het geduld, het liefderijk medelijden, waarmede het meisje, zoo wel als Theodora, de allengs meer afnemende grootmoeder oppaste, de beminnelijke oplettendheid, waarmede beiden elk verlangen der zwakke vrouw trachtten te raden, de ijver, waarmede zij om strijd haar genoegen trachtten te bevorderen, dit alles deed den grijzen leeraar met eene soort van weemoedige vreugd telkens eenige uren bij zijne zacht wegstervende vriendin doorbrengen. Nu eens vond hij de altijd weltevredene kranke, (indien men het bijna onmerkbare verminderen van levenskracht, eene krankheid noemen mag,) niet ver van hare woning, onder hooge populieren, met welker loof het zomerkoeltje speelde, in eenen gemakkelijken leuningstoel zitten, terwijl de geur van bloeijende angelieren en rozen, de lucht, die zij inademde, balsemde. Hare lieve jeugdige vriendinnen of kinderen, gelijk zij Doortje en Sophia noemde, hadden haren ziekestoel daar zelven heen gebragt, en grootmoeder met langzame schreden derwaarts geleid; zorgvuldig zaten zij dan aan hare zijde,

{==309==} {>>pagina-aanduiding<<}
luisterden naar de leerzame verhalen van eigen of anderer lotgevallen, hielden vertrouwelijke gesprekken, of bespeelden, als grootmoeder dit wenschte, de guitar, en vergezelden de klanken van het speeltuig, met gezangen; die in zielverteederende toonen schenen weg te smelten. Dan weder vond de heer De Moor de goede verzwakkende vrouw, op hare legerstede, dan zaten de beide meisjes aan hare sponde, ademden naauwelijks, wanneer zij sluimerde, of poogden haren geest te verhelderen, door beurtelings iets uit een welgeschreven boek voor te lezen. Ernestina ontving haren ouden vriend De Moor altijd met het hartelijkste genoegen, zijne toespraak was voor haar verkwikkend, vooral wanneer haar allengs meer krachteloos wordend gestel eenigen invloed op de helderheid van haren geest scheen te hebben; doch, over het algemeen was zij opgeruimd, en zelfs blijmoedig, zij sprak van hare naderende ontbinding, als van het einde eener gelukkig volbragte reis, en het te huis komen in het vaderlijke huis. Zag Theodora de geliefde grootmoeder dan weenend aan, of sloeg het meisje de armen dan om haren hals, als wilde zij haar aan den komenden dood betwisten, dan glimlachte Ernestina vriendelijk, en kuste een' traan van de rozewangen der bedroefde. Ik ben immers lang genoeg bij u geweest, lief kind! sprak zij dan: lang genoeg om uwe dierbare moeder voor uwe zedelijke belangen te helpen zorgen? wij zullen slechts voor een' korten tijd scheiden, Doortje! want al gunde de goede God u, veel ouder te worden, dan ik nu ben, wat

{==310==} {>>pagina-aanduiding<<}
zijn dan toch eenige, jaren die als oogenblikken voorbij snellen? ik vertrouw toch, dat gij mij te lief hebt, om mij nog lang zoo zwak, zoo kwijnend bij u te willen houden, niet waar? lief meisje! gij gunt het uwe grootmoeder, dat zij van dit haar nutteloos wordend stof bevrijd, met eeuwig voortbloeijende jeugd versierd, het hoogere leven ga genieten? zwijgend drukte Theodora dan de gelukkige Christin aan hare zwoegende borst, en zij en Sophia schenen woorden van eene reeds verheerlijkte te hooren. Op zekeren na - middag, kwam de heer De Moor zijne oude vriendin weder een bezoek geven, Ernestina bevond zich vrij redelijk, zij verkoos zelve onder den schaduwrijken lindeboom thee te drinken; leunende op den arm van haren grijzen vriend en op dien van Doortje, wandelde zij derwaarts, terwijl Sophia alles, wat tot gemak der waardige vrouw dienen kon, in orde bragt. Het uitzigt was vrolijk, bosschen, weiden en korenvelden, waarop de rijpe buigende halmen golfden, alles scheen met een' gouden gloed overtogen; hoe rijk, hoe schoon is deze zomer? sprak Ernestina, ik wenschte dat alle menschen zoo dankbaar en vrolijk waren als ik heden ben. Ja, antwoordde de grijsaard, die zich tegenover haar had nedergezet, dat wenschte ik ook, maar zoo lang onvolmaakte menschen deze aarde bewonen, zullen vreugd en dankbaarheid ook niet allen zonder onderscheid bezielen. Ik kom zoo even van het strooleger eener dood arme lijderes, die het slagtosfer is der onbarmhartige verachting van hare natuurgenooten. Is het mogelijk? riep Sophia, wie kan

{==311==} {>>pagina-aanduiding<<}
eene arme ongelukkige verachten? spreek, mijn vriend! hoe is de arme te helpen, vraagde Ernestina; en nu verhaalde de heer De Moor het volgende.
Nu ruim vier jaren geleden, diende de zestienjarige dochter van eene visschers weduwe, bij mevrouw van aalst; het meisje gedroeg zich uitmuntend; zij leerde hare belijdenis bij mij, en toonde een levendig godsdienstig gevoel en een gezond oordeel te bezitten. Hare beide ouders waren ook altijd bekend geweest als brave lieden, en hare arme moeder arbeidde nacht en dag, om hare drie nog jongere kinderen op eene eerlijke wijze, brood te bezorgen. Op eenmaal vernam ik tot mijne innige smart, dat Klara, dit was de naam van het dienstmeisje, uit het huis van mevrouw van aalst naar de gevangenis was gebragt; dit deed mij meer aan dan ik u zeggen kan, ik begaf mij oogenblikkelijk naar mevrouw van aalst, en vernam daar, dat Klara door twee andere dienstboden betrapt was op eene schandelijke dieverij. Het meisje had namelijk, met een' vreemden sleutel den secretaire van mevrouw geopend, en eenig goudgeld daaruit weggenomen; terwijl zij den secretaire weder toesloot, hadden de beide ooggetuigen een luid gerucht gemaakt, mevrouw geroepen, en de doodsbleeke en sidderende Klara, die het geld nog in de hand had, aangegrepen. De eene dienstbode die kort geleden, gelijk nader bleek, werkelijk een' ring van mevrouw had gestolen, maar dit nog halsstarrig bleef ontkennen, waande nu hare schijnbare onschuld bevestigd te zien, en waarschuwde, zonder mevrouws bevelen af te wachten,

{==312==} {>>pagina-aanduiding<<}
de geregtsbedienden, die dan ook het ongelukkige en door schrik bewustelooze meisje in hechtenis namen. Ik kon niets voor haar doen, de misdaad was bewezen. Doch ik begaf mij naar de arme moeder, deze lag zwaar ziek, had volstrekt niets tot verkwikking of voeding, en hare drie kinderen schreiden luid door knagenden honger. Zij scheen nog niets van Klara's lot te weten, en ik had geen' moed om het haar te melden. Alleen vraagde ik de zieke: kan Klara u niet een weinig helpen! Ach neen, was het antwoord, het goede kind heeft het laatste stuk, dat zij had, reeds verkocht, en het geld besteed aan artsenijen voor mij, en brood voor de kinderen. Dezen morgen ging zij radeloos van mij heen, en beloofde mij, het kostte wat het wilde, eer het avond was, nog iets te brengen. Ik denk, dat zij hare mevrouw om eene liefdegist zal vragen. Ik zuchtte, zag de vrouw treurig aan, en ging heen, doch ik liet dien zelsden dag, de ongelukkige van het noodige voorzien, dit begrijpt gij; Klara werd verhoord, doch zij scheen eerst haar verstand verloren te hebben, en antwoordde niets. Na eenige dagen door een' geneesheer behandeld te zijn, kwam zij tot zich zelve, en bekende, dat zij hare moeder en kleine zusters niet van gebrek had kunnen zien sterven; dat zij mevrouw had willen bidden om haar het bepaalde loon vooruit te geven; doch dat de andere dienstboden haar verzekerd hadden, dat mevrouw zoo iets niet doen zoude, ja, dat zelfs mevrouw zulke heel arme bedienden niet in huis wilde hebben, omdat zij die niet vertrouwde; en haar zeker de deur zou uitzetten,

{==313==} {>>pagina-aanduiding<<}
wanneer het haar bekend was, dat zij al haar goed reeds verkocht had. Ongelukkig bevond zich het arme radelooze meisje, dien zelfden dag in de kamer, waar mevrouw door den pachter van eene aanzienlijke landhoeve, de jaarlijksche huurpenningen, meest in goud bestaande, gebragt werden; het ontvangene geld nageteld zijnde, werd met haast in den secretaire gesloten; terwijl mevrouw geroepen werd om haar jongste kind, dat zich door een' val bezeerd had, te helpen verzorgen. Klara's blikken bleven terwijl zij hare bezigheden verrigtte, op den Secretaire gevestigd; hoe weinig had ik noodig, dacht zij, om mijne bijna stervende moeder geneesmiddelen en het noodige voedsel voor haar, en de kinderen, te bezorgen! Schijnbaar toevallig kwam het haar te gelijk in de gedachten, dat zij een' sleutel had, dien zij onlangs op den weg naar R...., toen zij op een' zondag hare moei daar ging bezoeken, vond en waarvan zij den eigenaar te vergeefs had pogen te ontdekken; deze sleutel geleek meende zij, volkomen naar dien, waarmede mevrouw den secretaire opende en sloot. Doch Klara schrikte voor die gedachte, en ontvlugtte de kamer, schoon zij daar nog een en ander te verrigten had. Zij was ontroerd, en kwam als toevallig op hare slaapkamer. Daar lag de noodlottige sleutel op haar tafeltje; als werktuigelijk nam zij dien in de hand, en de lijdende moeder met de van honger schreijende kinderen scheen zij voor oogen te hebben. Zij werd in dit oogenblik geroepen; met den sleutel in de hand, ijlde zij naar de kinderkamer, waar mevrouw met het bezeerde kind op den schoot zat; den sleutel had zij verborgen en

{==314==} {>>pagina-aanduiding<<}
verrigtte hetgeen haar bevolen werd. Voorts moest zij haar afgebroken werk in het vertrek, waar de secretaire stond, afdoen; met huivering ging zij derwaarts, en het slot van den secretaire was weder het eerste voorwerp, dat haar, in het van angst weenende oog viel. Na eenen langen en zwaren strijd, tusschen wat pligt gebood, en medelijden met hare noodlijdende familie, bezweek de ongelukkige eindelijk. Sidderend besloot zij den sleutel te passen, en, hoe zonderling is niet het menschelijk hart, in dat oogenblik wenschte het meisje, dat de sleutel niet mogt passen, doch tot hare ontzetting kostte het openen van het slot, haar niet de geringste moeite; daar blonk nu het goud haar tegen, een paar stukken slechts, en hare ongelukkige lievelingen waren gered, daar was zoo veel, men kon ligt misgeteld hebben. Krampachtig grepen hare vingeren een paar stukken, zij sloot den secretaire, draaide den sleutel verkeerd om, zoo dat zij dien niet terug kon halen; nu klonk het geroep der boosaardige, der oneerlijke dienstmeid, daar hebben wij nu den dief! haar als een' donderslag in de ooren. De knecht greep intusschen het, van schrik buiten zich zelve zijnde meisje aan, wat verder met haar gebeurd was, was haar onbekend. Natuurlijk, dus vervolgde de heer De Moor, werd het vonnis over de arme Klara uitgesproken, zij moest op het schavot te pronk staan, en vijf jaren lang, in het verblijf der misdadigen, van hare vrijheid beroofd, doorbrengen. Ik zelf heb de kranke moeder, uit vrees, dat haar het gebeurde op eene onkiesche wijze zoude aangebragt worden, zoo zacht, zoo verschoonend mogelijk, alles verhaald. De arme,

{==315==} {>>pagina-aanduiding<<}
maar eerlijke vrouw, wrong de handen: goede God! kermde zij, moet ik nog deze beproeving doorstaan? mijn arm ongelukkig, maar diep gevallen kind! om mij te redden is zij gevallen. Ach! ik heb haar dan te vergeefs gebeden, niet te wantrouwen aan Gods voorzienigheid. Gij gevoelt, dat ik alles deed, wat in mijn vermogen was, om de treurende te vertroosten. Slechts eenige dagen overleefde zij, dit al te grievend leed, ik bezocht haar, nog weinige uren voor haren dood. Mevrouw van aalst, die de arme Klara te vergeefs aan de straf der wet had pogen te onttrekken, betoonde zich omtrent de moeder en de overige kinderen uitmuntend weldadig. Ik stelde de stervende gerust, dat hare drie jonge kinderen in ons weeshuis zouden verzorgd en opgevoed worden. Zij verzocht mij dringend, Klara te verzekeren, dat zij haar de schande, die zij over hare naastbestaanden gebragt had, van harte wilde vergeven; dat het moederhart voor haar ook nog in de jongste oogenblikken vol liefde klopte, en dat zij haar smeekte, God om vergeving te vragen, en wat ook immer haar lot mogt zijn, liever van gebrek te sterven, dan nogmaals oneerlijk te worden. Ik heb deze woorden aan de gevangene Klara, die te L... in den kerker was opgesloten, overgebragt zoo ras ik die stad bezocht, en haar den dood van hare moeder berigt. Het meisje heeft haar misdrijs met heete tranen betreurd, de leden van het genootschap tot zedelijke verbetering van gevangenen, hebben zich haar aangetrokken, haar berouw was opregt, en haar gedrag uitnemend zedig. Klara was vlijtig, leerzaam,

{==316==} {>>pagina-aanduiding<<}
liefderijk voor hare medegevangenen, en vervuld met eerbied voor het Opperwezen. Hare straf werd ook twee jaren verminderd, en met de beste getuigenissen der bestuurders van de afdeeling des genootschaps, en der opzigters over de gevangenen, werd zij ontslagen. Zij wilde eerst niet naar hare geboorteplaats terugkeeren; maar zocht te A... en in verscheidene andere steden eene dienst, doch alles te vergeefs. De getuigenissen, die zij vertoonde, waren te gelijk bewijzen, dat zij eenmaal als eene misdadige was gestraft. En wilden menschlievende en verlichte lieden het al eens wagen, de ongelukkige in dienst te nemen, dan wilden geene andere dienstboden, liefdeloozen en veeltijds bevooroordeelden, met eene gestrafte gelijk gesteld worden, omdat deze doorgaans onkundige menschen, niet begrijpen willen, dat zelfs God de verbeterden lief heest. Ja, zelfs schoon het Klara tot tweemaal toe gelukte voor een gering loon eene dienst, waar zij maar alleen zijn zou, te krijgen, werd zij toch in de eerste kwade luim der onmeêdoogende lieden, door de wreedste verwijtingen gepijnigd, of door een vernederend wantrouwen, bijna tot wanhoop gebragt. Zoo dwaalde de verstootene rond, tot zij eindelijk hier kwam, om voor het minst door het wederzien van hare zusters eenigen troost te genieten. Doch de onbarmhartigste verachting was ook meestal hier, waar men haar op het schavot had gezien, haar deel. In het verborgen leefde en werkte zij, tot dat smart en verdriet, hare gezondheid deden wegkwijnen, en zij, na alles, wat zij in de gevangenis door vlijt verdiend had, verteerd te hebben,

{==317==} {>>pagina-aanduiding<<}
in eene ellendige hut, daar ginds op eene hand vol stroo het doodsuur dacht te verbeiden. De arme hutbewoners hebben zich dezen morgen bij mij vervoegd, en om hulp en lafenis gebeden; ik ben oogenblikkelijk bij de kranke gegaan; met eene zwakke stem, en met de uitgeteerde handen voor het gelaat, noemde zij mijnen naam, en maakte zich, als de ongelukkige, de onteerde Klara, bij mij bekend. Wat ik gevoelde, kan ik u niet zeggen, het gezonde bloeijende zestienjarige meisje, dat ik onderwezen had, lag daar nu na ruim drie jaren, doodsbleek en door zielesmart van alle krachten beroofd, als een slagtoffer, wel van eigen misdrijs, maar ook van menschelijke onbarmhartigheid. Ik zond de lieden om versterkende middelen, om een' geneesheer, en om alles, wat ik dacht hoogstnoodzakelijk te zijn. Ik sprak het meisje moed in, en beloofde haar, na den middag nog eens terug te zullen komen, hetgeen ik dan ook deed; ik heb meer dan een uur, nu, bij haar doorgebragt, en zij verhaalde mij bij tusschenpoozen alles, wat zij ondervonden had, sinds ik haar te L... had gezien. Gezond en vol hoop, zeide zij, heb ik de gevangenis verlaten, ach, zoo veel brave menschen, die tot het genootschap tot verbetering der gevangenen behooren, waren over mij voldaan, en schaamden zich nooit om met mij te spreken en mij te vertroosten. Toen ik vrij was, verzekerden zij mij, dat geene schande mij meer aankleesde, dat God en de menschen mij alles hadden vergeven, en dat een afgedwaalde, die terugkeert, altijd weder vol liefde wordt aangenomen. Ach, mijnheer! vervolgde zij, God is barmhartig en

{==318==} {>>pagina-aanduiding<<}
verstoot mij zeker niet, maar zoo is het niet met de menschen, zij hebben mij veracht, mij verstooten en met smaad overladen. Een vloed van tranen belette haar voort te spreken. Klara! zeide ik, haar bij de hand nemende, waren de braven te L... dan ook geene menschen! en wat ben ik? Uw leeraar, uw vaderlijke vriend. Hare lippen plooiden zich tot een zacht weenend lagchen, en als om vergeving vragend, zag zij mij door tranen aan. Ik versta u goed, kind! hernam ik, ik wil u met de menschen weder bevredigen, vaarwel; en nu mevrouw! zich tot Ernestina wendende, ook aan u beveel ik mijne arme Klara. Ernestina reikte hem de hand, daar dank ik u voor, sprak zij, indien de geneesheer het goedvindt, laat ik haar nog dezen avond met een gemakkelijk rijtuig halen, en aan het huis van mijn' tuinman brengen, zij zal daar best opgepast en verzorgd worden. Sophia fluisterde grootmoeder iets in, en daar de geneesheer, die het arme meisje bezocht had, getuigde, dat gebrek aan voedsel en eene aanhoudende zielesmart, slechts de oorzaken van hare verzwakking waren, en het vervoeren haar niet benadeelen zoude, bevond zich de kranke welhaast op de zorgvuldigste wijze verpleegd, en door goedhartige lieden omringd. - De heer De Moor sleet den geheelen schoonen zomeravond in gezelschap van zijne oude vriendin, van zijne schoondochter, want zoo noemde hij Sophia reeds, en van Theodora. Men kwam nog menigwerf onder het spreken terug op het gebeurde met Klara, en over het algemeen, op de vooroordeelen der meeste menschen tegen een-
{==319==} {>>pagina-aanduiding<<}
maal gevallene natuurgenooten. Het is niet geheel ten kwade te duiden, zeide Ernestina onder anderen, dat men huiverig is, om een mensch in dienst te nemen, dat eenmaal om ontrouw eene onteerende straf moest ondergaan. Immers, waar 
eenmaal de neiging tot stelen, wortel heeft geschoten, leert ons de ondervinding, dat zij niet ligt wordt uitgerooid; maar wel dat zij aangekweekt wordt. Dit is niet altijd te ontkennen, antwoordde haar vriend, maar zoudt gij niet gelooven, lieve vriendin! dat bij veel menschen onder alle standen, de neiging of overhelling om zich met eens anders goed te verrijken, door gebrek aan gelegenheid sluimert! of door aangekweekte goede beginselen geheel onderdrukt wordt! doch waar nu de gelegenheid die booze neiging opwekt, en geene goede beginselen haar tegenwerken, daar zeker heeft de dieverij post gevat, en het verdrijven kost onbegrijpelijk veel moeite, vooral daar, waar ondeugend gezelschap den reeds ten kwade neigende, volkomen bederft. Onder de behoeftigsten der maatschappij wordt de opvoeding, ondanks alle aangebodene hulpmiddelen, nog maar al te jammerlijk verwaarloosd, en waar de kinderen, die als in het wild opgroeijen, nooit aangespoord worden, om iets nuttigs te leeren, en uit verveling, ongestraft alle baldadigheden plegen, wordt, het is waar, de dieverij niet zelden op eene schandelijke wijze bevorderd, tot eindelijk de straffende geregtigheid, voor eenigen tijd de betrapte dieven opsluit; doch welk nut doet zulk eene opsluiting, wanneer soortgelijke ellendelingen eenige jaren bij elkander moeten doorleven, zonder dat op eene ver-
{==320==} {>>pagina-aanduiding<<}
standige wijze aan hunne verbetering wordt gearbeid; meer in ondeugd uitgeleerd, verlaten dezulken hunnen kerker, en het zoude voorzeker te veel gewaagd zijn om een' van dezen, als huisgenoot aan te nemen. Dank, eeuwig dank, zij daarom het genootschap van ware menschenvrienden, die zich vereenigd en verbonden hebben, om jammerlijk verwaarloosde en diep gevallene natuurgenooten, met de liefderijkste ontferming aan het verderf, is het mogelijk, te ontrukken, en om op eene verstandige wijze alles aan te wenden, wat de bijna verstorvene zaden van het goede kan doen ontwikkelen, en het schandelijke en schadelijke der 
ondeugd doen gevoelen. Het genootschap geniet reeds de heerlijkste vruchten van derzelver werken der liefde, de maatschappij roemt reeds op onderscheidene tot de deugd wedergekeerde leden, de hemellingen juichen daarover, en zij verbroederen zich voorzeker reeds met meer dan een' kind van God, dat hier, diep beneden de menschheid weggezonken scheen, maar dat, door ware Christelijke liefde en trouw van weldenkende natuurgenooten, gered, en voor den hemel als opgekweekt is. En zouden dan onze landgenooten over het algemeen niet willen medewerken om zulke, die op den weg der deugd willen terugkeeren, de hand te bieden, opdat zij het brood der eerlijke vlijt mogen verdienen? waagt niet elk huisgezin, waarin vreemde dienstboden komen, zich aan de trouw of ontrouw dier onbekenden, waarvan zij zoo menigwerf valsche of dubbelzinnige getuigenis krijgen? en zouden zij zich dan niet durven wagen aan in den kerker verbeterden,

{==321==} {>>pagina-aanduiding<<}
die de getuigenis van naauwlettende menschenvrienden medebrengen? Met de arme Klara is het intusschen nog geheel anders gesteld, hare opvoeding is niet verwaarloosd, hare eenvoudige, maar brave ouders, hebben haar de goddelijke en menschelijke wetten keren gehoorzamen, en ik heb u verhaald, hoe veel strijd het haar kostte, eer zij eenmaal misdadig werd, en hoe veel berouw zij daarover toonde. Ernestina stelde haren vriend omtrent het lot van het meisje volkomen gerust, uwe menschlievende aanstaande dochter Sophia, sprak zij, heeft mij zoo even reeds ingefluisterd, dat, wanneer Klaartje hersteld is, zij welligt een regt goed dienstmeisje voor haar, wanneer zij eens de vrouw van den jongen dorpsleeraar is, zijn zoude. Sophia bloosde, en de zilverlokkige grijsaard, die juist opgestaan was om afscheid te nemen, drukte haar een' kus op de wangen, en noemde haar zijn lief kind. Men bewoog den waardigen man, om nog eenige oogenblikken te gaan zitten, want op een' roerenden toon, zeide hij: ‘doch het is God bekend, hoe veel gestrafte zondaars en zondaressen gestorven zijn, zonder de rust van een bevredigd geweten te kennen, en met Godslastering of met vervloeking tegen de menschen, op hunne lippen; alleen omdat hunne natuurgenooten onbarmhartig tegen hen waren. Ik wil u, (vervolgde de waardige man terwijl hij zich weder nederzette,) nog het volgende verhalen. Gedurende het eerste jaar, dat ik het predikambt waarnam; werd ik door mijn' ouden vriend te U.... verzocht, om een ter dood veroordeeld mensch te bezoeken, en den volgenden dag, (gelijk

{==322==} {>>pagina-aanduiding<<}
dat toen nog de gewoonte was,) op het schavot te vergezellen. Ik nam dit uit liefde voor mijnen hoogbejaarden en kranken vriend op mij; en ik vond in den kerker een' ongelukkige, die den mannelijken leeftijd bereikt had. Wrevelmoedigheid en ijskoude onverschilligheid stonden op zijn gelaat geteekend, hij ontving mij ook onvriendelijk, toch gelukte het mij door liefderijke toespraak, zijn vertrouwen eenigzins te winnen; ik noemde hem mijn' natuurgenoot, mijn' ongelukkigen diep gevallenen broeder, die even als ik, door den goeden God in het aanwezen geroepen werd, om gelukkig te zijn; ik ben, zoo sprak ik, zeker minder in verzoeking geweest om mijne heiligste pligten te schenden, dan gij: wie weet wat van mij zoude geworden zijn, indien uwe omstandigheden de mijne waren geweest; op dien toon voortsprekende scheen de ijskoude van zijn gelaat allengs te verdwijnen; eindelijk reikte hij mij, sterk aangedaan, de hand; ik dacht niet, zeide hij, dat ik zulk eene taal voor mijn' dood nog hooren zoude, ach, hadden meer menschen mij zoo behandeld, dit zweer ik, nooit had ik mijne handen met menschenbloed kunnen besmetten; hij weende en nu had ik hem geheel gewonnen. Ik bezocht hem dien dag en avond nog onderscheidene malen, en vond hem telkens meer weemoedig, meer berouwhebbend. Hij deed mij een getrouw verhaal van zijn wedervaren, hij was in den goeden burgerstand geboren, vroeg verloor hij zijne ouders, die hem genoegzaam niets achterlieten, doch hij had lezen, schrijven en rekenen uitmuntend goed geleerd; een bloedverwant nam hem op zijn

{==323==} {>>pagina-aanduiding<<}
kantoor, doch hij werd door ligtzinnige knapen tot woeste bedrijven en vooral tot grof spelen verleid. Gebrek aan geld en vrees voor schande, deden hem, achttien jaren oud zijnde, eene vrij aanzienlijke som uit de kas van zijn' bloedverwant stelen; een ander werd met deze misdaad beschuldigd, doch deze bewees zijne onschuld volkomen, en overtuigde de regters wie eigenlijk de dief was. De ligtzinnige Karel, dit was de naam van den misdadiger, ontving zijne onteerende straf, en werd bij andere booswichten opgesloten. Natuurlijk werd hij hier in den grond niet beter, doch koesterde het voornemen, om na zijn ontslag, op eene eerlijke wijze zijn brood te verdienen. Aan een kantoor was niet meer te denken; maar hij vervoegde zich bij handwerkslieden, die hij beloofde ijverig te zullen leeren en vlijtig te zullen werken, doch werd door allen afgewezen; moedeloos begaf hij zich nu, naar eene andere landstreek, waar men hem niet kende; daar zocht en verkreeg hij bij een' landbouwer, werk; hier gedroeg hij zich eerlijk en getrouw, doch na ruim een jaar, ontdekten zijne medearbeiders schijnbaar toevallig, dat hij als een dief gestraft was; en de goede landbouwer was gedwongen, Karel weg te zenden; nu was hij radeloos en wraakzuchtig, hij viel een' reiziger op den weg aan, en ontnam hem alles, wat eenige waarde had, doch ook nu werd hij opgespoord, schandelijk gestrast, en op nieuw bij het schuim van het menschdom opgesloten. Hier hield men zich bezig, met plannen te vormen, om de onregtvaardigheid van het lot, (gelijk men het noemde,) te herstellen; de rijken, die alleen daarom geene dieven

{==324==} {>>pagina-aanduiding<<}
waren, om dat zij geene armoede kenden, te plunderen, en zich over de wreedheid der wetten te wreken. Na jaren lang zich tot alle ondeugden voorbereid te hebben, kwam Karel weder vrij, hij maakte met eenige lotgenooten eene verbindtenis, en zich door alle andere menschen veracht en geschuwd ziende, leefde hij van roof, en werd eindelijk in een aanzienlijk huis, waar men ingebroken had, de moordenaar van een' gerucht makenden ouden man. Karel deed weinig moeite om de handen van het geregt te ontkomen, hij werd dan ook gegrepen, beleed zijne misdaad, en dacht, zonder eenige voorbereiding, de doodstraf te ondergaan. Doch mijne gesprekken hadden hem van gedachten doen veranderen, hij wilde God om vergeving bidden, doch met de menschen kon hij zich niet verzoenen: zij zijn de oorzaak, zeide hij, van mijn verders, ik trad de eerste reis met de beste voornemens uit de gevangenis; geloof mij, mijnheer! dit sprak hij op een' treffenden toon, en ik zag tranen in zijne oogen zwellen, ik had, vervolgde hij, een' afschrik van mijn vorig ligtzinnig gedrag, en ik wilde met al mijne vermogens, mijn vorig misdrijf door eerlijkheid en braafheid uitwisschen, maar ik werd door allen, die mij voorheen gekend hadden, veracht, geschuwd en gehoond: neen, menschen kennen geene liefde, geene getrouwheid, een hond, die, toen ik gevangen werd genomen, belet werd mij te volgen, en sinds dien tijd een' ander toebehoorde, dat goede dier zag mij naauwelijks, of hij herkende mij, overlaadde mij met vriendelijkheid, en had zich eerder laten doodslaan,

{==325==} {>>pagina-aanduiding<<}
dan van mij scheiden. Het is waar, hij kende mijn gepleegd misdrijf niet, maar hij was toch getrouwer dan mijne medezondaars, want dat zijn immers alle menschen min of meer. Heb ik mij niet aan den, mij meest ongewonen arbeid, gewend, om slechts een eerlijk stuk brood te winnen? maar ook dat, heeft men mij niet gegund, zie, toen geloofde ik regt te hebben, om met geweld te nemen, wat de wreedaards mij niet met zweet wilden laten betalen. Schandelijk ben ik op een schavot gestraft, en de laagste booswichten, die de weduwen en wezen berooven, heb ik, in eer en aanzien opgeklommen, zich in overvloed zien baden. Zeker ben ik in mijne tweede gevangenis nog meer goddeloos geworden, want allen, die zich daar bevonden, klaagden over onregt; zij lasterden Hem, die de wereld bestuurt, en vloekten de menschen; dit deed ik ook, en het stelen was in mijn oog geene misdaad meer; een moordenaar zoude ik nooit geworden zijn, had de oude, door zijn geschreeuw mij niet doen vreezen, dat men ons weder een gedeelte van het goed der rijken betwisten zoude. Ik huiverde in waarheid, toen ik den man den doodsteek gaf, maar ik moest mij zelven en mijne medegenooten redden.
De ongelukkige vraagde mij meer dan eenmaal, of ik geloofde, dat God zich nog over hem ontfermen zou, en ik gaf een toestemmend antwoord; ik bleef tot laat in den nacht bij hem, hij werd allengs weemoediger, ik had het geluk om zijnen menschenhaat verzacht te zien, en waarlijk het hart van dezen mensch was nog vatbaar voor betere gevoelens. Ik

{==326==} {>>pagina-aanduiding<<}
heb hem tot op zijn sterftooneel vergezeld, hij dankte mij welmeenend, voor de hoop en den troost, die ik hem had aangeboden, en met eene hartelijke bede om Gods ontferming, op de lippen, is hij gestorven. Sinds dien tijd, heb ik niets vuriger verlangd, dan dat het straffen van misdadigers niet als eene wraak over het schenden der wetten, maar als een liefderijk middel ter verbetering, mogt ingerigt worden. En God zij gedankt, aan dat verlangen is voor een groot gedeelte voldaan; het staatsbestuur stelt zich de weldoende Godheid ten voorbeeld, het wreekt zich niet aan verdwaalden, maar doet hen slechts de wrange vruchten van het misdrijf, inoogsten. De kerkers worden oefenscholen voor verstand en hart, menschenliefde waakt over de gevangenen, en daar, waar voorheen vervloekingen tegen God en menschen werden uitgebraakt, daar, waar nieuwe gruweldaden werden uitgedacht, daar, worden de verwaarloosden opgevoed, de koudste harten voor liefde tot God en menschen ontvlamd, en de zaden van deugd en kennis weldadig uitgestrooid.’
De heer De Moor zag eindelijk met verbazing, dat het reeds vrij laat was geworden; minzaam nam hij dus afscheid, en wandelde, door het helder maanlicht beschenen, en door een' schoonen starrenhemel vervrolijkt, naar zijne woonplaats terug.



{==327==} {>>pagina-aanduiding<<}

Het besluit.

Nog vóór den herfst werd het huwelijk van den jongen leeraar De Moor en Sophia voltrokken; een gedeelte der bruidsdagen bragt het lieve meisje nog op het landgoed van Ernestina door; de waardige vrouw, die hare kamer nu naauwelijks meer kon verlaten, deelde toch met geheel haar hart in de vreugd, die de moeder van Sophia en haar oude vriend De Moor genoten, toen het jeugdige paar zich had laten aanteekenen; vóór mijn sterven, zeide Ernestina, heb ik gewenscht, nog een heilig liefdefeest te zien vieren, zij had daarom dan ook Sophia's moeder gebeden, haar dat genoegen te schenken, en den feestelijken bruidstijd der geliefde dochter, op haar landgoed te komen doorbrengen. En hoe kon men de blijmoedige, de menschlievende Christin aan de grenzen der sterfelijkheid, iets weigeren? de geheele woning van Ernestina was met loof en bloemkransen versierd; Klaartje, wier gezondheid nu weder vrolijk herbloeide, en die zich met dankbare blijdschap als dienstmeid van Sophia verbonden had, had benevens de dienstboden van Ernestina geene moeite gespaard, om voor den dag der aanteekening, alles in orde

{==328==} {>>pagina-aanduiding<<}
te brengen, zelfs de grond der feestzaal was met geurige bloemen bestrooid, en tusschen de wel toebereide spijzen, pronkten op den vriendendisch de heerlijk bloeijende sieraden uit verschillende werelddeelen, als balsemende zegeteekens der menschelijke kunst, die de natuur aan zich onderwerpt. Het spreekt van zelf, dat de heer en mevrouw Reinhart, en de jonge heer Edeling, (die door zijn veel omvattend verstand, door zijne goedheid van hart, en mannelijke vastheid van geest, de eerste liefde in het gevoelvol hart der beminnelijke Theodora had doen ontstaan,) en dus de stille hoop voedde, dat zijn vurigste wensch eens bekroond zoude worden, zich onder de meest geliefde gasten bevonden. Geene ijdele praalzucht, geene overdrevene weelde, ontheiligden het vrolijk vriendenfeest; ouderdom en jeugd vermaakten zich op de onschuldigste en te gelijk op de geestigste wijze, eenvoudig, maar bevallig, was de bruid in het wit gekleed; Doortje had haar met eigene handen, regt vrolijk, een' bruidskrans van rozeknopjes, mirtenloof, korenbloemen, en vergeetmijnietjes, door de lokken gevlochten. Ernestina woonde, zoo veel hare krachten dit toelieten, de feestvreugd tot laat in den avond bij, zij verlustigde zich in de gulle vrolijkheid en geestige gesprekken der achtbare oude, maar ook in het zien der onschuldige spelen, en in de dansende reijen der jonge lieden, want Ernestina was volstrekt vrij van die bitse afkeuring of strenge beoordeeling, waarvan de ouderdom doorgaans beschuldigd wordt, en die hem

{==329==} {>>pagina-aanduiding<<}
ook niet zelden besmet. Neen, Ernestina had de lente en den zomertijd haars levens nuttig besteed, zij had zich verrijkt met uitgebreide kennis, en vooral had zij de wet der liefde, die in elk menschelijk hart geschreven staat, door de leer van Jezus verduidelijkt, of verhelderd. Ernestina kende dus geene verveling, geene wroeging over gepleegd onregt, of onteerende bedrijven. En wat zijn anders toch de bronnen van verveling en van gemelijkheid in den ouderdom, dan gebrek aan nuttige kundigheden, en knagende wroeging van het geweten? wat anders is de bron van dat afkeuren aller schuldelooze vermaken, dan liefdeloosheid en onbevredigbare zinnelijke begeerten? de rampzalige, oude die zijne jeugd in overdaad en wellust verkwistte, beschouwt met grimmige afgunst elk genot waarvoor hij zelf niet vatbaar is, hij is ontevreden over alles wat hem omringt, hij veroordeelt het tegenwoordige, niet omdat het dit meer verdient dan het verledene, maar omdat zijne nog levendige verbeelding hem zijn tegenwoordig onvermogen om te doen en te genieten, wat hij voorheen deed en genoot, doet gevoelen, hij beklaagt zich dus over den geest des tijds, even gelijk de oud gewordene beuzelares zich beklaagt, over het tegenwoordig spiegelglas, dat haar gelaat niet meer zoo schoon, zoo jeugdig terugkaatst, als veertig of vijftig jaren geleden. Ja, even gelijk de onkundige oude, die mij eenmaal wilde doen gelooven, dat de zon tegenwoordig niet meer zoo koesterend schijnt, als in zijne jongelings jaren. De goede Ernestina was

{==330==} {>>pagina-aanduiding<<}
met alles tevreden, zij verheugde zich over de onophoudelijk vorderende beschaving en verlichting van het menschdom in het algemeen, en van hare landgenooten in het bijzonder. Het is waar, zij zag als eene verstandige vrouw, ook vrij wel de gebreken, die door het vorderen in beschaving en verlichting, onder het toch altijd onvolkomen blijvend menschdom als opgewekt worden, en die de gebreken aan mindere beschaving en mindere verlichting verbonden, schijnen te vervangen; maar zij veroordeelde hare tegenwoordige natuurgenooten nimmer. De waardige vrouw was en bleef daarom ook, de altijd geliefde vriendin van hare tijdgenooten, zij kende die treurige eenzaamheid niet, die zoo veel hoogbejaarde lieden ondervinden, wanneer de vrienden hunner jeugd deze aarde verlaten hebben, terwijl zij zich niet aan de op nieuw ontluikende geslachten kunnen of willen hechten, maar door hun onophoudelijk klagen en grommig berispen, de jeugd van zich verwijderen, en het gezellige leven met hen, tot een' duldeloozen last maken. Neen, de eerbiedwaardige Ernestina had menig een' reisgenoot naar het graf, die den weg met haar aanving, door den dood van hare zijde zien wegvoeren; met innige smart had zij hun gemis betreurd, doch haar uitgebreid liefhebbend hart, omvatte ook te gelijk de opbloeijende geslachten, zij vond ook onder dezen hare verlorene vrienden in een' zekeren zin weder, het was haar een reine zielewellust, jeugdige harten door liefderijke lessen te veredelen, ja zielewellust was het voor haar, goede

{==331==} {>>pagina-aanduiding<<}
beginselen aan te kweeken, het godsdienstig gevoel op te wekken, de ware godsvereering in een vrolijk licht voor te stellen, en den nog onbedrevene, den voor verleiding bloot staande jongen mensch, voor struikelen te beveiligen, en door het gevoel der zaligheid van een gerust geweten, tegen elken misstap te wapenen. Jonge lieden van beiderlei geslacht bevonden zich dan ook in het bijzijn van Ernestina altijd regt tevreden, zij moedigde hen altijd tot gulle vrolijkheid aan, terwijl zelfs de ligtzinnigsten zich door haren vriendelijken ernst en stille blijmoedige Godsvrucht, beteugeld gevoelden. Zelfs jonge kinderen beminden Ernestina's bijzijn, zij leerde den lieven kleinen onder hun spelen, en de onschuldige liefkozingen dier bevallige bloesemknopjes der menschheid, schenen haar te doen verjongen. Ook op het hier vóór beschrevene liefdefeest, had Ernestina, gelijk ik zeide, in het vermaak van hare gasten gedeeld, nog eenige blijde dagen rolden voorbij, eer Sophia met hare moeder door den blijden bruidegom begeleid, naar hare woning vertrok; te A. werd de echtverbindtenis geregtelijk gesloten, en te G.., de standplaats van den jongen De Moor, door diens braven vader met Godsdienstige plegtigheid ingezegend. Ook daar was de familie Reinhart bij tegenwoordig, en Edeling ontving daar, voor het eerst de onbeschrijfbaar zalige zekerheid, dat Theodora hem met geheel haar hart beminde. Ernestina die met de hartelijkste liefde voor altijd, gelijk zij verzekerde, afscheid had genomen van Sophia en haren achtenswaardigen brui-
{==332==} {>>pagina-aanduiding<<}
degom, zoo wel als van Sophia's brave moeder, werd nu ook van tijd tot tijd weder door sluipkoortsen, (gelijk men die noemt,) nog meer verzwakt, 
Doortje was, na dat zij het huwelijk van hare vriendin had helpen vieren, weder bij hare geliefde grootmoeder; en ook mevrouw Reinhart, die zich zelve zoo lang had zoeken te vleijen, zag nu maar al te duidelijk, dat de dood van hare dierbare pleegmoeder naderde. Zij besloot daarom de geliefde zieke, zoo veel hare eigen huisselijke omstandigheden dit toelieten, te helpen oppassen, en ook de heer Reinhart bezocht haar elke week; hij had gewenscht, dat de lieve oude vrouw aan zijn huis in de stad hare laatste dagen doorleven zoude, omdat hij zich verbeeldde, haar daar meer kleine diensten te kunnen doen, en haar meer genoegens te bezorgen, doch Ernestina was vooreerst, te zwak om overgebragt te worden, en zij verlangde ook, op haar landgoed waar de vrije natuur haar omringde, te sterven. Het is mij hier zoo goed, kinderen! sprak zij, alles stemt hier zoo met mijn' toestand overeen; ik sla mijne oogen niet naar het venster, of de natuur, die zich tot eene vreedzame sluimering voorbereidt, verkwikt mij. Zij schijnt in deze oogenblikken mijn evenbeeld te zijn, de taak is afgedaan, de bladen vallen af, de bloemen verwelken, maar de zonnestralen vergulden nog vrolijk het ruischend loof. Zoo is het ook met mij, mijne krachten zijn vergaan, maar de glans der onsterfelijkheid verblijdt mij, en bestraalt het donker pad dat het naderend sterfuur mij toont. Ja, kinderen!

{==333==} {>>pagina-aanduiding<<}
het eeuwig voortdurend leven is de heerlijke zonneschijn, die mij tegen blinkt. De oude heer De Moor bezocht haar dagelijks, zij sprak van haar sterven, (gelijk ik zeide,) zoo kalm, zoo vrolijk zelfs, als een reiziger van de aanstaande komst in zijn vaderland. Ik heb van mijne jeugd af, (zoo sprak zij, den dag voor haren dood,) trachten te leven, om vrolijk te kunnen sterven, het leven was mij altijd dierbaar, want ik had het hoognoodig om mij in het goede te oefenen, en mijn vertrouwen op Gods Vaderliefde te versterken, ik heb ook veel, heel veel vreugd, gedurende mijn leven genoten, ik kan daar niet genoeg voor danken. Het is waar, de vreugd, die ik genoot, werd ontelbare malen door smart en verdriet afgewisseld, doch ook daarvoor dank ik mijnen Hemelschen Vader, want onafgebroken voorspoed zoude in onzen tegenwoordigen staat, verderfelijk zijn; ook zouden wij de waarde daarvan niet meer gevoelen; zonder ontbering toch, bestaat geen genot. De waardige vrouw bleef gedurende den laatsten nacht en dag van haar leven, even opgeruimd en helder van geest als ooit, wat zeg ik, het was, alsof bij het afnemen der krachten van haar bewerktuigd omkleedsel, zich schooner, hooger zielsvermogens ontwikkelden. Vroeg in den morgen reeds kwam haar oude achtbare vriend De Moor, volgens zijne belofte van den vorigen avond, weder bij haar, mevrouw Reinhart had de veege sponde van hare geliefde moeder niet verlaten, schoon de stervende menigwerf verzocht had, dat zij eenige uren rust

{==334==} {>>pagina-aanduiding<<}
zoude nemen; neen, ik verlaat u geen oogenblik, zeide dan de teeder liefhebbende Celesta, ach, uwe scheiding van mij is op handen, dit weet ik, dierbare moeder! o, vergun mij, bij u te blijven, dit is de laatste weldaad, die gij mij bewijzen kunt. Welnu was het antwoord, geliefde dochter! vriendin van mijn hart! ik mag, ik wil u niets weigeren. Gij waart van de vroegste kindschheid af, de vreugd van mijn leven, ik dankte God menigwerf bij uwe waggelende wieg geknield, voor uw leven, en voor het vermogen, dat hij mij schonk, om u te kunnen opvoeden. Ik zal hem ook nog in mijne jongste oogenblikken danken, wanneer ik met het hoofd aan uwe liefdevolle borst geleund, den doodslaap mag insluimeren. Toen zij den heer De Moor voor hare legerstede zag, reikte zij hem de hand: oude vriend! zeide zij, welligt dacht gij mij niet meer sterfelijk weder te zien? doch het tijdstip, waarin ik de zigtbare wereld verlaten zal, schijnt nog te vertoeven, toch heb ik het daglicht voor de laatste reis uit de duisternis zien verschijnen, een zonderling gevoel doorstroom, mijn aanwezen, de band, die mij aan de zinnelijke wereld hechtte, wordt ontbonden, mijne ledematen schijnen mij allengs meer dienst te weigeren, neen, het is niet mogelijk, dat ik den dag zie ondergaan. En dit verheugt u, niet waar, vriendin! sprak de heer De Moor. O ja, antwoordde zij, ik kan hier niet meer nuttig zijn, en iets, dat ik niet noemen kan, iets onbeschrijfbaar heerlijks, vertoont zich in een verrukkend verschiet voor mij, o mijn

{==335==} {>>pagina-aanduiding<<}
vriend! ik zal zoo gerust, zoo zalig voor het oog van den wereld - regter verschijnen, want ik weet het, vergevende liefde heeft al mijne zwakheden en gebreken uitgewischt. Goddelijke ontferming bekroont mij, ook schoon ik met telkens bezwijkende krachten, maar toch met een' goeden wil, tegen zondige begeerten en onedele neigingen, strijd voerde. Ach! kon ik alle jonge lieden, heden om mijn sterf bed vergaderd zien, ik zoude het hun zeggen, hoe zalig het sterven is, na een leven, aan Jezus reine leer of aan de ware Godsvereering toegewijd. Ach, ik zoude het hun allen op het hart drukken, hoe nameloos groot het geluk van den waren Christen is, van een' Christen, die de wet der liefde met hart en ziel trachtte te gehoorzamen, die het geloof aan het evangelie ten einde toe behouden heeft, en nu stervend, door Jezus, onzen Goddelijken Vriend en Broeder, naar de eeuwig heerlijke woning van zijnen en onzen Vader geleid wordt. Neen, de dood heeft geene verschrikking, de ontbinding in het graf, baart geen afgrijzen, want leven, eeuwig zalig leven, doorstroomt mijn aanwezen. Zij viel nu in eene zachte verkwikkende sluimering, die ruim een uur duurde; met een' vriendelijken lach op de lippen, ontwaakte zij weder. Doortje en hare moeder zaten voor het bed, Edeling lag voor hetzelve geknield, en ook Reinhart en de heer De Moor bevonden zich in de sterfkamer. O zeide Ernestina, als met eene verhelderde stem, hoe goed is niet mijn Hemelsche Vader, ook nog deze zachte slaap was een

{==336==} {>>pagina-aanduiding<<}
geschenk, was een verfrisschende druppel, in de laatste teug uit den aardschen levenskelk. Dit was eene versterking, die ik behoefde, lieve vrienden! om behoorlijk van u afscheid te kunnen nemen. Gij ook hier! Edeling! vervolgde zij, Doortje! lief kind! kniel gij nevens hem, aan mijne sponde, en laat ik uwe handen in elkander leggen, zijt gelukkig, mijne kinderen! gelukkig door uwe liefde en Godsvrucht, zonder pligtbetrachting is geen waarachtig heil in tijd of eeuwigheid te wachten; betreedt den huwelijksweg als Christenen, wier sieraad reinheid van zeden is, en wier doel, verheerlijking van God, uitbreiding van het heil der menschen, en verhooging van den roem des vaderlands is. Edeling! en Doortje! o, zegt het nu aan uwe stervende vriendin, dat gij elkander getrouw wilt liefhebben, dat gij elkander in zelfvolmaking wilt doen vorderen, en dat gij het belang van uwe natuurgenooten wilt behartigen. Dat willen wij, dat beloven wij, zeiden beiden snikkende, en drukten hare hand aan hunne lippen. U, mijn goede Reinhart! zeide de Christin, na eenige tusschenpoozing, u dank ik voor uwe getrouwe liefde, gij waart mij een zoon, gelijk Celesta mij eene dochter was, God zal u beloonen. En gij, mijn grijze vriend, zich tot De Moor wendende, dank zij u voor den troost en de blijdschap, die gij mij zoo menigwerf schonkt. Vaarwel, niet lang meer, en wij zien elkander weder, aan de overzijde van het graf. Vaartwel, gij allen, mijne dierbare lievelingen! brengt ook mijn jongst vaarwel over,

{==337==} {>>pagina-aanduiding<<}
aan Sophia en aan haren echtgenoot, ja aan al mijne getrouwe vrienden, ook aan het arme, dankbare Klaartje, ik heb gezorgd, dat ook zij, een aandenken aan mij zal hebben, goeden nacht, mijne vrienden! stamelde zij, en lag een' geruimen tijd dood stil. Vervolgens opende zij nog eenmaal de oogen, een zonnestraal scheen door de glasgordijnen, men vraagde, of haar dit hinderde, o neen, zeide zij, elke lichtstraal verkondigt ons immers Gods liefde? haast, haast zal ik mij in stroomen van licht baden. Vriend De Moor! vervolgde zij dezen nader bij zich wenkende, nu wordt het gebrekkige voor mij vernietigd; ik gevoel het, hoe bekrompen mijne kennis geweest is, wij hebben ons zoo menigwerf in de beschouwing der natuur verlustigd, maar nu zal Gods heerlijke schepping voor mij open liggen, nu zal ook voor mij zelve deze aarde niet te vergeefs zoo schoon, zoo eerbiedwekkend geschapen zijn. O, ik gevoel het, mijne kennis zal zich tot in het oneindige uitbreiden, God weet, welke lang verheerlijkten mij zullen onderwijzen, en van trap tot trap, van kennis tot kennis, zullen geleiden. God weet, welke werelden, door denkende kinderen Gods bewoond, mij telkens op nieuw in bewondering en aanbidding zullen doen wegzinken. Jezus! mijn Heer! mijn Verlosser! waar ben ik, heden! heden! zal ik nog met U, in het rijk des lichts, in het paradijs der zalige onschuld en des vredes zijn! Nu waren hare oogen gebroken, zij deed eene poging om zich op te rigten, doch zij zonk in de armen van mevrouw Reinhart, wier

{==338==} {>>pagina-aanduiding<<}
tranen op haar, met doodskleur overdekt gelaat, druppelden; zijt gij het, Celesta! vraagde zij met verstijvende lippen: eens, mijn kind! zie ik u weder; zij leide het hoofd aan de borst der weenende, en blies den jongsten adem uit. Allen betreurden de lieve Christin hartelijk, doch zij misgunden haar de zaligheid niet; de engel des doods scheen den lach der hoop, op het koude gelaat te hebben gedrukt. Doortje en Celesta kusten het; De Moor lag de hand op het ijskoude voorhoofd; dit stof, sprak hij, keert tot stof weder, maar het uur komt, waarin door de zorgende Almagt des Allerhoogsten, de eeuwig durende band, die de verheerlijkte mensch aan de veredelde zigtbare schepping hecht, zal vernieuwd, op eene voor ons kinderlijk verstand onbegrijpelijke wijze, vernieuwd worden. -

Ernestina's nagedachtenis bleef gezegend, vele behoeftigen, vele, die met rampspoed worstelden, betreurden het gemis van eene weldoende, van eene altijd liefderijk vertroostende Christin. Voor allen, die haar gekend hadden, bleef haar voorbeeld ten beminnelijken spiegel verstrekken. Het huwelijk van Edeling en Doortje, werd in de volgende lente voltrokken, en niet zelden bezochten de jeugdige echtelingen het eenvoudige graf, waarin het stof der zalige rustte. Volgens het verlangen der geliefde doode, bevond zich dat graf onder hooge denneboomen, die in hare kindsche dagen geplant waren, op een' grond, die hare ouders tot eene begraasplaats

{==339==} {>>pagina-aanduiding<<}
hadden gekocht en aangelegd. Op een' witten marmersteen, waarop de naam van Ernestina en de dag haars doods gebeiteld waren, had de heer Reinhart nog deze woorden gevoegd. ‘Hier rust het stof van eene verheerlijkte Christin.’ Hare vrienden hadden het graf met rozestruiken omplant; Celesta zette met eigen handen aan het hoofdeind, een' vlierboom in den grond, en spoedig overschaduwden de voor den mensch zoo weldadige takken, het slapende stof der edele menschenvriendin.
Doortje en Edeling zetteden zich vaak daar neder, en vernieuwden de belofte, die zij aan de stervende hadden afgelegd, dan was het hun, alsof over de ruischende toppen der dennen onzigtbare hemellingen wandelden, en Theodora zonk door het veredeldste gevoel verteederd, aan het hart van haren geliefden Edeling, en beiden schenen zich in reinen wellust en stille aanbidding te verliezen.


{==340==} {>>pagina-aanduiding<<}

Bij de Uitgevers dezes is gedrukt en te bekomen:

Dagboek

voor mijne
Vrouwelijke landgenooten,

door

Petronella Moens.

Een deel, met gegraveerden Titel en Vignet.

De prijs is f 3.75.

Inhoud.
De eerste Januarij. - Brief aan mijne jonge vriendin, kort na Nieuwjaar. - Mevrouw G. en Mevrouw R. of het vriendinnenbezoek. - De arme hutbewoners in den winter. - Brief van Sophia aan hare vriendin Louize. - De zesde Januarij. - De Zondag. - De tweede Februarij. - Louize aan Sophia. - De eerste April. - De eerste Paaschdag. - Brieven van een' grijsaard aan zijne dochter, den 7den Mei. - den 8sten Mei. - den 10den Mei. - Alina aan Eelhart, den 11den Mei.- Eelhart aan zijne dochter, den 12den Mei. - den 13den Mei. - Alina aan Eelhart, den 20sten Mei. - De achttiende Junij. - De tiende Julij. - De twintigste Augustus, Hermina, Rosalia en Maria. - De eerste November. - Nog een dag in November. - De vijf en twintigste December. - De een en dertigste December.

Als mede van dezelfde schrijfster:

Vruchten

van
Geheugen en Verbeelding,

of
Tafereelen uit het menschelijke leven.

Twee deelen, met gegraveerde Titels en Vignetten.

De prijs is f 5.90.

Inhoud.
Emilia en Agatha. - De vruchten der opvoeding. - Wacht u voor den schijn des kwaads. - Het gelukkig huwelijk. - De Edellieden. - De Heer en Mevr. Dalheim. - Blanken en Zwarten. - De twee burgerlijke Meisjes, Doortje on Antje. - De Dorpsleeraar. - De wettige Erfgenaam. - De Majoor Stelbach.





