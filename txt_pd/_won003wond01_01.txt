
   
        
           
               Wonderbaar historie-lied
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Wonderbaar historie-lied uit ca. 1759.
               
               
                   
                       
                   
               
           
           
           
               
                   
                   
                   
                   
               
           
           
               _won003wond01_01
               DBNL-TEI 1
               
                   2010 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 06048
               
               Wonderbaar historie-lied. Z.p. ca. 1759
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Wonderbaar historie-lied
               
               
                   
                   
               
           
           
           
               
               
           
           
           
           
       
       
           
               Wonderbaar historie-lied
               
               
                   
                   
               
           
           
           
               
               
           
           
           
           
       
       
           
               2010-05-21
               
                   MR
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Wonderbaar historie-lied. Z.p. ca. 1759
 
Zie: https://www.dbnl.org/tekst/_won003wond01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







  

{==1==} {>>pagina-aanduiding<<}

Wonderbaar Historie-Lied of rechtveerdige justicie van vijf moordenaren

Voorgevallen te Audenaarde den 28 Maart 1739. (Hunne belijdenis bestond in 23 Moorden en 30 Branden.)

Op eene bekende Stemme.


{== afbeelding 
	
==} {>>afbeelding<<}
    


{== afbeelding 
	
==} {>>afbeelding<<}
    


Ach, vrienden, die hier staan in 't ronde, 
Aanhoort dit droef en treurig lied, 
Hetgeen ik u zal gaan verkonden 
En Audenaarde is 't geschied: 
Hoe dat een' bruid van twintig jaren 
Met haren bruidegom is gevaren. 
 
Zij waren nauw uit pure zeden 
Getreden in den ondertrouw; 
Den jongman sprak met zoete reden: 
Mits dat wij haast zijn man en vrouw 
Laat ons naar Audenaarde reizen, 
Zonder op eenig kwaad te peizen. 
 
Wij zullen ons gerief daar koopen 
Ons kleêren en uw gouden ring; 
Terwijl dat ons geboden loopen - 
O droeve reis! die slecht verging! - 
En gaan begroeten onze vrienden, 
Die wij daar nog in 't leven vinden. 
 
Zij zijn dan aan een bosch gekomen 
Omtrent een ure van de stad, 
Een rooversbende heeft hun vernomen, 
Die in dat bosch hun' kuilen had, 
Zij sprongen uit dat bosch, o schande! 
Met de pistolen in de handen. 
 
De dochter viel van schrik ter aarde, 
Den jongman die riep Jesus aan. 
De roovers schreeuwden als ontaarden, 
Gij moet met ons het bosch ingaan. 
Ach! riep de jongman, laat ons leven, 
Al wat ik heb zal ik u geven. 
 
't Was al om niet gesmeek en kermen! 
Zij grepen eerst den jongman aan. 
O Jesus, riep hij, wil m'ontfermen! 
Hij riep ook droef Maria aan. 
Zijn' bruid was schier beroofd van 't leven, 
Zij kon geen' taal of teeken geven. 
 
Ziet dees vijf monsters der nature, 
Zij vreezen God of helle niet, 
Maar zij zullen het wreed bezuren 
Eer einde zal mijn droevig lied. 
Den jongman werd dan, wat wreedheden! 
Vooreerst het hoofd van 't lijf gesneden. 
 
Wat leeuw of tijger kan men vinden, 
Die zoo zijn weêrga wreed verslindt; 
Kan 't menschdom zich zoo zeer verblinden 
Dat het geen eer of deugd meer mint! 
Ziet keizer Nero weêr floreeren 
In menschenbloed hier triomfeeren! 
 
Zij sneden dan zijn lichaam open 
En trokken hem het hert uit 't lijf; 
Dan wilde men hem 't vel afstroopen, 
Wie hoorde ooit zoo een wreed bedrijf! 
Dan gingen zij tot meerder schanden 
Dees dochter ook haar eer aanranden. 
 
Haar kleed'ren werden afgetrokken, 
En men bond haar aan eenen boom; 
O monsters al uit d'hel gebroken, 
Het herte heeft van schrik en schroom! 
Nooit wreeder daad bij 's menschen leven 
En vindt men in een boek beschreven. 
 
Zij stelden haar met bei haar voeten 
In 't doodde lichaam van haar lief; 
Zij spraken, wil uw lief begroeten, 
En neem maar afscheid zonder grief. 
Zij trokken met hun buit vol waarde 
Dan naar de stad van Audenaarde. 
 
Een edel heer met koets en paarden 
Reed op den weg voorbij dit bosch; 
Hij hoorde deze maagd vol waarde 
En dacht dat is geen wild of vos. 
Hij riep zijn knecht, en zei met schromen, 
Wat zal ons hier thans overkomen. 
 
Zij namen ieder twee pistolen, 
Den heer nam ook zijn dolk in d'hand, 
En om in 't bosch niet te verdolen 
Liepen zijn honden langs den kant. 
Zij hoorden dan dees maget kermen: 
O Jesus! wil mij toch ontfermen! 
 
Daar zagen zij die treurvertooning! 
Den heer gaf seffens haar zijn kleed, 
Is 't mensch of dier, wie houdt hier woning? 
Riep hij verbaasd, met smert en leed. 
Ik ben van moorders hier gebonden, 
Zij hebben hier mijn lief verslonden. 
 
Hemel en aarde roept om wrake, 
Riep dezen heer, o grooten God! 
Verhaal mij verder uwe zaken, 
O arme vrouw, wat droevig lot! 
Van rouw voel ik mijn hert als breken, 
Zijn knecht zag men ook tranen leken. 
 
Hij zet dees dochter op zijn wagen, 
En nam ook 't doodde lichaam meê. 
Het magistraat riep heel verslagen: 
O wreede moorders, ramp en wee! 
Gij zult die gruweldaad betalen 
Kunnen wij u maar achterhalen. 
 
Men gaf dees dochter schoone kleeren, 
Als een madam g'heel hoog van staat; 
Zoo ging zij rond al met twee heeren 
Die waren van het magistraat, 
Een herberg zagen ze op hun ronde 
Waar de vijf moorders zich bevonden. 
 
De heeren spraken: Weerd geprezen, 
Kom breng ons een glas brandewijn, 
Wij moeten hier eens lustig wezen 
Ons dunkt dat hier nog heeren zijn. 
De weerd was blij en zeer tevreden, 
En liet hun in de kamer treden. 
 
De heeren die daar binnen waren, 
Die speelden driftig met de kaart: 
Het waren de vijf moordenaren; 
Den eenen, die sprak ouvervaard 
Tegen den weerd: wie zijn die lieden, 
Komen zij ons misschien bespieden? 
 
Deze heeren zeiden: wil niet vreezen, 
Toon u manhaftig, lieve meid; 
Zoudt gij hun kennen in het wezen, 
Ga rond de kamer, 't is nu tijd. 
Zij heeft dees kwanten wel bekeken, 
En keerde weêr, maar kon niet spreken. 
 
Toen zei ze in stilte tot die heeren: 
Het zijn de moorders alle vijf. 
Ik voel mijn smart en leed vermeêren, 
Mijn bloed verandert in mijn lijf. 
Dan is den Schout snel onbedwongen 
Zeer rap de venster uitgesprongen. 
 
Met vier-en-twintig kloeke mannen, 
Heeft hij het huis alom bezet, 
De deur en vensters afgespannen: 
De moorders kwamen zoo in 't net, 
G'heel wel gekneveld en gebonden 
En zoo naar het gevang gezonden. 
 
Men maakte hier korte resolutie, 
Men bracht hun ras op de tortuur, 
Na 's heeren raad en executie, 
Riepen zij: ach, wat droevig uur! 
Want God en kan ons kwaad niet lijden! 
Hoort wat zij door de pijn belijden. 
 
Van drij-en-twintig groote moorden 
Zoowel van mans als vrouw en kind 
Die zij het lijf in 't bloed versmoorden! 
Men ziet hoe God den zondaar vindt. 
Hoort hun sentensie en justicie, 
Naar 's heeren's vonnis en executie. 
 
Levend geradbraakt en beneven 
Liggen zoo tien minuten tijd 
Zonder den gratie-slag te geven, 
Zij riepen aan Gods majesteit; 
Maria laat ons troost verwerven 
Voor onz' misdaad wij geern sterven! 
 
Dan werden zij elk lid ontleden 
Levend het hert uit 't lijf gerukt; 
Het hoofd van hunne romp gesneden, 
En van de kraaien voorts geplukt; 
Eenieder mocht die daad bemerken, 
Voor deze moorders hunne werken. 
 
Gij ouders die nog kinders voeden, 
Stel hun dit droevig lied ter hand, 
Dat het als voorbeeld hun behoeden 
En dat God hun geeft rijp verstand, 
Opdat zij goede reden leeren 
En komen tot den weg des Heeren. 
 
Blad Nr 1bis. 




  

{==2==} {>>pagina-aanduiding<<}

Romanus en Blondina

Stemme van den bekeerden Zondaar


Liefde heeft toch wondre krachten, 
Zij gaat boven geld en goed; 
Die de liefde niet en achten 
En heeft geen oprecht gemoed. 
Ik heb hier een zaak beschreven, 
Hoe Romanus en Blondien, 
Die nog beiden zijn in 't leven, 
Droegen tot malkaar veel min. 
 
Zij zijn alle twee geboren 
Te Amiens in 't Fransche rijk, 
Romanus schoon uitverkoren, 
Men vond nergens zijns gelijk', 
Die Blondina kwam beminnen 
Uit een puur, oprecht gemoed, 
Maar 't was tegen d' ouders zinnen, 
Want hij was van minder goed. 
 
Blondina was rijk en machtig 
En daarbij een eenig kind, 
Schoon en edel van geslachte; 
En Romanus haren vriend 
Kwam dikwijls om haar te spreken, 
Maar haar vader boos van kop 
Heeft hem van de deur gesteken 
En Blondien gesloten op. 
 
Daar zat zij eenige weken 
In verdriet en in geween; 
Niemand en mocht haar daar spreken 
Als haar kamenier alleen, 
Zij heeft dan een brief geschreven 
En sprak tot haar kamenier, 
Wil dees aan Romanus geven, 
Ach! doe mij toch dit plezier. 
 
Deze sprak, wel edel vrouwe, 
Ik zal u wezen getrouw, 
Heb daarin een goed betrouwen. 
En zij heeft den brief algauw 
Aan Romanus dan gegeven, 
Maar als hij den brief doorzag, 
Die Blondina had geschreven, 
Riep hij uit: wat wreede slag! 
 
Romanus zonder verzeeren 
Die is met een kort besluit, 
's Nachts gekomen met een leere 
En haalt haar het venster uit. 
Hij omhelsde zijn' Blondine, 
Zij sprak, ach, lieve Romaan, 
Hoe zullen wij 't nu verzinnen 
Om samen uit stad te gaan. 
 
Hij sprak, lief en wil niet beven; 
En heeft haar met alle vlijt 
Van zijn kleeren wat gegeven: 
Zij kleedde haar in mans habijt, 
Zij zijn t'Amsterdam gekomen 
Waar zij na veel druk en wee, 
Haast hebben een schip vernomen, 
Daarmee staken zij in zee. 
 
Als man was in zee gesteken 
Een onweder vol gevaar 
Deed de mast en zeilen breken, 
Ieder maakte een groot misbaar; 
Men hoorde den donder klett'ren, 
't Anker werpen gaf geen baat, 
't Schip scheen haast vaneen te plett'ren 
Daar en hielp geen goeden raad. 
 
't Meestendeel is daar verdronken, 
In Neptunus' plas versmacht, 
In de woeste zee gezonken, 
Maar Romanus door Gods kracht, 
En Blondine vol benauwen, 
Riep Maria om bijstand; 
Zij dreven vol druk en rouwe 
Na twee dagen weer aan 't land. 
 
God had hen wel willen sparen 
Van de droeve en bange dood; 
Maar zij waren vol bezwaren, 
Door de flauwte en hongersnood, 
Zij gingen van deur tot deure 
Bedelen om een stuksken brood, 
Maar Blondina, wil bespeure, 
Kwam, helaas! in barensnood. 
 
In een arme boerenschure 
Baarde zij twee zoontjes zoet, 
Ach, dees arme creature, 
Was daar zonder geld of goed. 
Romanus, vol druk en rouwe, 
Sprak: wat zal ik nu gaan doen, 
Om u 't leven te behouden 
En ons kinders bei te voen. 
 
Zij sprak: ach, maak geen verzeers, 
'k Hope God zal ons bijstaan; 
Wij zullen ons stappen keeren 
Om naar 't vaderland te gaan. 
Zij kwamen in korte dagen 
In Amiens, waar bovendien 
z'In een herberg gingen vragen 
Of nog leefde zulke liên. 
 
De weerd sprak, zij zijn in 't leven, 
Maar zij zijn in druk en wee; 
Want hun kind is dood gebleven 
Met haar minnaar op de zee; 
G'heel het huis is in den rouwe, 
't Is vandaag hun uitvaart dienst, 
Romanus en de jonkvrouwe 
Schrikten fel op 't onvoorziens. 
 
Haar ouders hadden gekregen 
Eenen brief op 't zelfde pas, 
Dat hun kind was dood gebleven 
Op Neptunus waterplas, 
Daar stond in den brief geschreven: 
Dat het schip met al het volk 
In den storm was gebleven, 
En gezonken in den kolk. 
 
Als zij dit hadden vernomen 
Zijn zij naar de kerk gegaan: 
Zij zagen haar ouders komen, 
Met hun oogen vol getraan. 
Hunne smart was droef om ziene; 
Maar als 't uitvaart was gedaan, 
Is Romanus met Blondine 
Achter hen naar huis gegaan. 
 
Zij ging bellen aan de deure, 
Met haar beide kinders zoet 
Een bediende die kwam veure: 
Blondina vroeg hem met spoed 
Naar mijnheer en naar mevrouwe, 
Maar den knecht die sprak met spijt: 
G'heel het huis is in den rouwe 
Daar is nu voorwaar geen tijd. 
 
Blondina sprak: hoor mijn bede, 
Geef mevrouw dit halssieraad. 
Den knecht is binnen getreden, 
Voor geheel den eedlen staat: 
De moeder met 't hart vol rouwe 
Riep weenend: wat wreede straf, 
Mijn kind zal 'k nooit meer aanschouwen 
Ach! de zee is thans haar graf. 
 
Zij kwam voren, nog in weenen, 
Om die menschen eens te zien; 
Maar Blondina viel met eenen 
Met Romanus op de kniên. 
Als de moeder zag Blondina, 
Viel zij neder in onmacht, 
Den vader vol liefde en minne 
Riep o heil! o schoonen dag! 
 
Kinders lief! wilt niet meer beven, 
Staakt uw droefheid en getraan; 
Alles is u thans vergeven, 
Alles wat gij hebt misdaan. 
En in plaats van den rouwe 
Hield men lustig bruiloftsfeest, 
Ja, men liet hun samen trouwen: 
Elk verheugde zich om 't meest. 
 
Ouders wilt dit lied bewaren 
En ziet nooit naar geld of goed, 
Als uw kinders willen paren 
Uit een zuiver recht gemoed. 
Al die zonder liefde trouwen 
't Is nooit een goed huwelijk, 
Door de min kan man en vrouwe 
Eens bekomen 't hemelrijk. 




  

{==3==} {>>pagina-aanduiding<<}

Den kaatsenbal of beklagliedeken

Van eenen jongman en eene jonge dochter, die langen tijd te zamen gevrijd hadden en alle twee van liefde gestorven zijn.

Stemme: Ziet den tijd aan.


{== afbeelding 
	
==} {>>afbeelding<<}
    


Vrienden, komt hier al 
Hoort dit vreemd geval, 
Het zal u wel aanstaan, 
't Dient de jonkheid tot vermaan: 
Als gij wordt gevrijd 
Ziet dat gij voorzichtig zijt; 
En bemint malkaêr 
Uit liefde te gaêr, 
Gelijk eene maagd heeft gedaan, 
Om haar lief bij te staan. 
 
Deze teedre meid, 
Die lang was gevrijd 
Van eenen jongman, 
Die ook uit liefde kwam; 
Hij vroeg met accoord 
Van zijn liefste 't jawoord; 
Waarop dat dees meid 
Hem heeft ja gezeid. 
En toen hij van haar ging, 
Gaf haar een gouden ring. 
 
Maar als den dag kwam aan 
Dat zij dacht ten trouw te gaan, 
Hoort zij, wat droef geween! 
Dat haar minnaar moest heen; 
Want hij moest, hoort aan, 
Gauw vertrekken gaan 
Naar een andre stad, 
't Geen hij niet gedacht en had, 
Omdat hij van den staat 
Alsdan was een soldaat. 
 
Maar dees maget zoet 
Vast en trouw van gemoed, 
Sprak dan met veel smert: 
'k Ban hem nooit uit mijn hert, 
'k Zal hem volgen overal 
Waar hij gaat of wezen zal; 
Ach, mijn lief, riep zij, 
Thans zijt gij ook in 't lij, 
Alzoo van uw lief te zijn 
Is voor u een zware pijn. 
 
Deze meid voorwaar 
Die ging dolen zeven jaar; 
In een mans-habijt 
Zocht zij al dien tijd, 
Tot dat zij kwam moê en mat 
In de schoone Keulsche stad. 
Het eerste wat zij ziet 
Was haar lief: hij kende haar niet; 
Daar hij juist bij geval 
Speelde met den kaatsenbal. 
 
Als 't spel was gedaan, 
Ging hij zeer voldaan, 
Zonder veel gedruis 
Op weg naar zijn huis. 
Maar deze maget teêr 
Ach, haar hart brak nog meer! 
Als z'hem weg zag gaan 
Haar oog kwam vol getraan, 
Maar zij volgde hem zeer ras 
Tot zij in de herberg was. 
 
Als zij was in huis 
Vroeg zij zonder abuis 
Aan den weerd zeer gauw 
Of hij haar logeeren wou? 
Ja, zei ras de weerdin 
Gaat maar de kamer in 
Want ik zie aan u wel 
Dat gij zijt een braaf gezel. 
Maar niemand op dit pas 
Dacht dat zij een vrouwmensch was. 
 
Zij zei haar neêr zeer blij 
Seffens aan haar liefstens zij, 
En zij vroeg hem gauw 
Af hij had reeds een vrouw? 
Waarop hij zei alsdan: 
Neen, 'k ben nog een jongman, 
Maar ik heb langen tijd 
Een schoon meisje gevrijd. 
'k Was haast in den echten staat, 
Als 'k moest weg als soldaat. 
 
Deze dochter zei dan: 
Zeg mij toch eens, jongman, 
Hoe gij die schoone vrouw 
Vergeten hebt zoo gauw. 
Spreek maar goed of slecht, 
Was de liefde dan oprecht 
Die gij tot haar had 
Als gij weg gingt als soldaat, 
Of waart gij valsch van hert 
Als gij haar liet in smert. 
 
O, neen, zei den soldaat, 
Weet, mijn lieve kameraad, 
Als ik van haar henen ging 
Mijn hart als van smart verging; 
Maar nu is het gedaan, 
Want mijn liefde is vergaan 
Door den langen tijd 
Dat wij zijn vaneen gescheid: 
Er zijn hier andre meiskens ziet 
Aan wien ik mijne liefde bied. 
 
Als hij dat woord uitsprak 
Schier haar hert van droefheid brak. 
Zij vroeg dan aan de vrouw 
Waar dat zij slapen zou? 
Kom, zeide zij, mijnheer, 
En beliefde niet meer, 
Ik zal 't u wijzen aan 
Waar gij zult slapen gaan, 
Bij dezen soldaat net, 
Want ik heb maar een bed. 
 
Als den dag kwam aan 
Is zij haastig opgestaan; 
Zij schreef dan een brief, 
Dat zij was zijn zoete lief, 
Die hij zoo langen tijd 
Hadde aan haar deur gevrijd, 
En dat zij zeven jaar 
Hem gezocht had hier en daar, 
En tot een bevestiging 
Liet zij hem zijn gouden ring. 
 
Zij is dan weggegaan! 
Met haar oogen vol getraan. 
Zij sprak, adieu, minnaar! 
Maar niemand en wist dat daar, 
Ook dezen jongman 
En wist nergens van. 
Want als hij opstond 
Hij op de tafel vond, 
Dezen afscheids-brief 
Al van zijn zoete lief. 
 
Hij verbrak den brief terstond 
Waar hij den ring in vond; 
Als hij dien ring aanzag 
Viel hij als in onmacht. 
Nu moet ik, riep hij, 
Blijven eeuwig in het lij! 
Hij deed voort zijn beklag 
Dat een menschen harte brak 
Ach, mijn lief, waar moogt gij zijn, 
Kom help mij toch uit de pijn. 
 
Maar hoort voort naar dit lied 
Wat daarna is geschied, 
Hoe dezen jongman 
Nu ziek te worden kwam. 
Ja, hij moest zachtjes aan 
Naar een gasthuis gaan; 
Daar vond hij zijn lief 
Die geschreven had den brief. 
Die daar diende op dit pas 
En bij de zieken was. 
 
Het gebeurde dan 
Dat zij bij den zieken kwam; 
Maar als zij hem zag 
Denk, voor haar wat droeve slag! 
Ja, haar hart zoo teêr 
Dat en kost niet meer, 
Tot zij haar voorwaar 
Maakte aan hem kenbaar, 
Dat zij was die zelve meid 
Die hij voortijds had gevrijd. 
 
Als hij haar aanzag 
Wijl hij daar als stervend lag, 
Riep hij overluid: 
Ach, daar is mijn weerde bruid! 
Denkt eens wat een pijn 
Dat het daar moest zijn, 
Als zij stond bij zijn bed 
Schier van leed en smert verplet. 
Zij omhelsden dan malkaêr 
En stierven zoo te gaêr. 
 
Jongheid voor het lest 
'k Raad eenieder voor het best 
Als gij vrijdt te zaam 
Zorg toch voor uw eer en naam 
En acht de weerde maagd 
Die u wederliefde draagt. 
En gij dochters dan 
Als u vrijdt een jongman 
Doet gelijk zij heeft gedaan 
Om haar lief bij te staan. 




  

{==4==} {>>pagina-aanduiding<<}

Geestelijk liedeken

Getrokken uit de zeven werken van bermhertigheid

Stemme: Philis, mijn tweede ziel.


{== afbeelding 
	
==} {>>afbeelding<<}
    


Aanhoort een zoet vermaan 
Dit wilt de deugd ingaan, 
Het zal u dienen tot een zielespijs 
Die wilt doen naar 't Hemelrijk de reis. 
Het is een gebod van Christus wet, 
En 't is Gods woord, hier dient wel opgelet; 
De zeven werken van Bermhertigheid 
Die zijn den prijs der ziele zaligheid. 
 
Die rijp is in verstand 
Reikt altijd mild de hand. 
Ik ben uw God die u heeft rijk gemaakt: 
Den gierigaard die wordt van mij verzaakt; 
Geeft spijs en drank naar mijn gebod 
Dan zult gij zijn den vriend van uwen God; 
Den armen is mijn lidmaat heel present, 
Want 'k spijs zijn ziel in 't heilig Sacrament. 
 
Die dorst en honger laaft 
Van hem die altijd slaaft: 
Ik had ook dorst als ik hing naakt aan 't kruis. 
Der booze natie van het joodsch gespuis, 
Werd ik gelaafd met bitter gal 
Om te betalen Adams droeven val; 
Die aan den armen karitaten doet 
Die zal ik spijzen met mijn vleesch en bloed. 
 
Al die den naakten kleed 
Voor hem zal zijn gereed 
Het bruiloftskleed al in mijn vaders woon, 
Klaarblinkende als de sterren wonder schoon. 
Ik ben gegeeseld openbaar 
En naakt gehouden aan een pilaar: 
Mijn kleed en deksel was mijn dierbaar bloed 
Dat door de roeden uit mijn aders vloeid'. 
 
De pelgrims en passant 
Die reizen over 't land 
Die moet gij voor logist bermhertig zijn. 
Als gij zult komen voor Gods klaar aanschijn, 
God zal u geven logement. 
Gelijk men leest in 't oude testament: 
Het huis van Abraham werd gebenedijd, 
Daar bij den vreemdeling logist bereidt. 
 
De moeder Christi ziet, 
Was ook in zwaar verdriet, 
Als zij tot Bethlehem met Joseph kwam 
Naar logist zij t'allen kant vernam; 
Dat werd geweigerd overal: 
God wilde geboren zijn in een stal 
Om elk te leeren de bermhertigheid; 
Maria heeft hem in een' krib geleid. 
 
Bezoekt den zieken mensch 
Dat is ook Godes wensch; 
Want God die heeft hier op des werelds baan 
Ons deze les met regels voorgegaan. 
Wilt hem vertroosten in den nood. 
Geeft hem ook moed in al zijn lijden groot, 
Dat hij hem keeren zou tot God, 
Het is de wet en Christus zijn gebod. 
 
God zond den engel rein, 
Klaar als een zonneschijn, 
Tot den apostel Petrus gewis 
Die zat geboeid in de gevangenis; 
Hij brak de grendels van het slot, 
Hij leidde Petrus uit het kot. 
Hit is gelukkig op het werelds dal. 
Die zijnen evenmensch verlossen zal. 
 
Christenen mensch komt hier 
Doorzoekt het vagevier 
Hoe menig duizend zielen in de pijn 
Die roepen om van ons verlost te zijn. 
Verlost hen dan, gij, allen die hier leeft! 
Dat God hun toch vergiffenisse geeft. 
Door missen en gebeden goedertier 
Breekt los de banden van het vagevier. 
 
Tobias heeft gezeid 
Tegen zijn zoon met vlijt: 
Gaat, zoekt de dooden die gij vinden zult, 
En als gij hebt die schoone plicht vervuld 
Doe hun begraven naar Gods wet, 
Den zoon heeft op die woorden wel gelet. 
't Is ook een werk van de Bermhertigheid 
Dat zal behagen aan Gods Majesteit. 
 
Ziet God na smert en pijn 
Wou ook begraven zijn, 
Door Joseph en Nicodemus klaar, 
Zoo de Schriftuur ons toont in 't openbaar. 
Hij heeft zijn eigen graf bereid 
En heeft Gods Zoon ontkruist daarin geleid. 
Zij hebben beid' gekregen goeden loon 
Het Hemelrijk hierboven voor Gods troon. 
 
Al die dit onderhoudt 
En die de les onthoudt 
Der zeven werken van Bermhertigheid 
Zal zijn bemind van Godes Majesteit: 
Gelukkig op dees werelds baan 
En in den hemel zijnen loon ontfaên, 
En ook bemind al van Gods Moeder rein 
Die eens bij God ons voorspreekster zal zijn. 
 
Blad Nr 35. 


Deze verbeterde Liedekens zijn ook verkrijgbaar te Gent, Rietsraat, 70




