
   
        
           
               Jongelingsdroomen
               Jan van Beers
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Jongelingsdroomen van Jan van Beers uit 1853.
               
               
                   
                       In het origineel staat in de inhoudsopgave (p.167) bij het eerste hoofdstuk toelichting. Deze tekst is uit de inhoudsopgave gehaald en als voetnoot bij het hoofdstuk zelf (p. 5) gezet.
                       
                   
               
           
           
           
               beer008jong01_01
               DBNL-TEI 1
               
                   2016 dbnl
               
           
           
               yes
           
           
               
                   
                   exemplaar Koninklijke Bibliotheek Den Haag, signatuur: 830 H 33, scans van Google Books
               
               Jan van Beers, Jongelingsdroomen. Hendrik Peters, Antwerpen / H.J. van Kesteren, Amsterdam 1853
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Jongelingsdroomen
               Jan van Beers
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Jongelingsdroomen
               Jan van Beers
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-06-22
               
                   CvM
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan van Beers, Jongelingsdroomen. Hendrik Peters, Antwerpen / H.J. van Kesteren, Amsterdam 1853
 
Zie: https://www.dbnl.org/tekst/beer008jong01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

JONGELINGSDROOMEN.

{==2==} {>>pagina-aanduiding<<}


{==t.o. 2==} {>>pagina-aanduiding<<}


{== afbeelding 
	
==} {>>afbeelding<<}
    

Jongelingsdroomen
door
Jan Van Beers
ANTWERPEN
hendrik peeters, uitgever.
AMSTERDAM
h.j. van kesteren.
1853.

{==t.o. 3==} {>>pagina-aanduiding<<}





{==3==} {>>pagina-aanduiding<<}

dij


HENDRIKA


liefde mijner jeugd


zijn


deze mijne


JONGELINGSDROOMEN


opgedragen.

{==4==} {>>pagina-aanduiding<<}


    
        
    

{==5==} {>>pagina-aanduiding<<}

    Livarda. *


Sterk als de dood is liefde; 
hard als de hel is jaloezij. 
Salomo's Hoogelied. 



I.


De tijd van dijne boete is om! 
Een zusterkring van maegden wacht dij, 
In hooger spheer, en Jezus lacht dij 
Zoet tegen als een bruidegom. 
Livarda, maegdelike blom, 
De tijd van dijne boete is om! 
Kom mede, o meisje, naer den hemel, kom!’ 
 
Zoo klonk er, boven 't flakkrend slagen 
Der vlammen, boven 't jammerklagen 

{==6==} {>>pagina-aanduiding<<}

Der zielen, eene stem langs 't Vagevuer; 
En, breed het blanke vleuglenpaer uitslagend, 
Steeg daer een Engel op in 't wijd azuer, 
Livarda in zijne armen dragend. 




II.


Zij klommen, klommen, sneller dan 't gedacht 
Der menschen, altoos verder, hooger; 
En elke slag der englenschacht 
Deed als een vloed van sterrenloover, 
Een regenboog van duizend kleuren, zacht 
Wegspranklend stroomen langs de baen, waerover 
Het meisje naer den hemel wierd gebracht. 
Zij klommen, klommen: en van achter vloeide, 
In breede plooien langs die tintelbaen, 
Des Engels kleed, waerin al 't purper gloeide 
Des morgends, naest het lichtkleed, dat haer tooide 
Gelijk in stralen van de maen. 
Zij klommen: en de blauwe diepte bruischte 
Hen achterna, met wondre harmonij, 

{==7==} {>>pagina-aanduiding<<}

Alsof ze toonen wilde dat ze blij 
Was om het paer, dat zoo heur kolk doorkruiste. 
Zij klommen: en ze waren haest zoo hoog, 
Dat hun het Vagevuer van verre, 
Nauw toescheen als een vonklend stip, een sterre, 
Die aen den laegsten hemelboog, 
Zich in een kring van bloedig rood bewoog. 




III.


En de Engel, 't voorhoofd streelend met zijn vingeren, 
Dat achterover op zijn schouder lag, 
Deed 's meisjes blonde lokken rugwaerts slingeren 
Als gouden golleven; bezag 
Haer met zijn liefderijksten lach, 
En sprak: ‘Niet waer, dat is een schoone dag, 
Livarda, als men uit de folterpijnen 
Des Vagevuers, zoo op mag rijzen naer 
Een oord, waer eewge vreugdezonnen schijnen?’ 
En 't meisje: ‘o Engel, ja, dat 's schoon, voorwaer.’ 
En wijl ze sprak, verhief ze heure zachte 
Blauwe oogen naer den Engel, lachte 

{==8==} {>>pagina-aanduiding<<}

Weemoedig-stil, en sloeg dan weêr 
Heure oogen neêr, 
En zweeg. 
Doch na een pooze 
Klonk op nog liefeliker toon 
Des Engels stem: ‘Arm kind, vast heeft de Booze 
Dij fel bekoord, dij, nog zoo jong, zoo schoon? 
Ik zal wat trager opwaert streven: 
Maer zeg mij eens hoe was op aerd dijn leven, 
En door wat list der helle wierds du tot 
Het plegen eener feil gedreven, 
Die strafbaer was in de oog van God?’ 




IV.


Dan 't meisje: ‘o Engel, ik heb daer beneden 
Niet lang geleefd, maer veel geleden! 
Mijn moeder stierf toen zij me 't leven gaf; 
En vader volgde haer zoo ras in 't graf, 
Dat ik me van zijn wezenstrekken 
Niets meer herinner, dan den droeven lach, 

{==9==} {>>pagina-aanduiding<<}

Waermeê hij mij te aenschouwen plag, 
Wanneer hij uit mijn wiegsken mij kwam wekken. 
Een zuster mijner moeder trok mij aen, 
Toen vader was gestorven, en die voedde 
Mij op; en ziet, nu nog ontrolt me een traen, 
Wanneer ik nadenk hoe die goede 
Mij, weeskind, met heur liefde schier vergoedde 
Voor al wat ik zoo vroeg verloren had. 
 
Wij woonden op een hofken naest de stad. 
Des winters leerde ik breien, naien, lezen, 
Met al wat mij van nut moest wezen, 
Als ik zou groot geworden zijn; 
Des zomers liep ik door Gods zonneschijn; 
En zalig was ik, als mijn speelgenoten, 
De vooglen, die rondom in 't hofken floten; 
En frisch, en schuldloos groeide ik op, 
Gelijk mijn lieve bloemen, die hun knop 
Voor dauw en zonneglans ontsloten; 
Maer 'k wist zoo min als zij toen, hoe volop 
Wij 't schoonste van ons levenstijd genoten! 





{==10==} {>>pagina-aanduiding<<}

V.


Doch, ik was nu reeds in mijn zestien jaer 
Getreden. Weder was de lente daer, 
En warm en heerlik was zij. - Elken avend, 
Voor dat de scheemring blauw en lavend 
Op de akkers neêrviel, kwam voorbij ons huis, 
Met bont gewoel en blij geruisch, 
Een stroom van wandlaers, die de stad verlieten 
Om buiten koelte en kalmte te genieten. 
'k Zat aen de venster dan, soms uren lang; 
Want schoon was 't, bij den zonnenondergang, 
Door 't goudgekleurde stof, dat volksgedrang 
Zoo vrolik-weemlend zien voorbij te vlieten. 
Doch eens, - neen, nooit vergeet ik dezen dag! - 
Eens was er in de schaer, die daer krioelde, 
Een jongeling, die mij bezag: 
Onwillens vast, maer met zoo zoet een lach, 
Dat daer iet wonderbaers mijn hert doorwoelde, 
Dat 'k bloosde, en beefde, en mij ontsteld gevoelde. 

{==11==} {>>pagina-aanduiding<<}

Daerna kwam hij alle avonden voorbij: 
Somwijlen zag hij nog eens op naer mij; 
Doch meestal niet, en nooit meer lachte 
Hij zoo, gelijk hij eens gelachen had. 
En echter, elken avond, lang voor dat 
Hij komen moest, zat ik reeds daer en wachtte 
Naer hem; en toen hij daer was, wierd het mij 
Alsof mijn hert ging breken; en toen hij, 
Ach! dikwils zonder zelfs eens van ter zij 
Mij aen te blikken, was voorbijgetogen, 
Staerde ik hem na met vochtige oogen, 
Zat ik, met zijne beeldtnis in mijn ziel, 
Te droomen tot het nachtfloers nederviel. 
 
En altoos wierd dat erger: weldra dacht 
Ik heel den dag aen hem en heel den nacht; 
Ik minde niets meer van al wat voorheen 
Mij lief was; ik zat uren lang alleen 
Te weenen in het hofken, uren lang 
Te bidden in mijn bedde; en ik wierd krank, 
'k Wierd bleek, ik kwijnde weg gelijk een blom: 
En zoo bracht ik den ganschen zomer om, 
Zoo gansch den langen winter; en wanneer 
De lente weder daer was, kwamen weêr 

{==12==} {>>pagina-aanduiding<<}

De wandlaers uit de stad naer 't veld; - en hij 
Kwam ook weêr, als 't verleden jaer, voorbij! 




VI.


Maer ik zat elken avond niet meer aen 
De venster. - De geneesheer zegde dat 
Ik, om hersteld te worden, noodig had 
Te wandlen; en ik moest dus wandlen gaen 
Met mijne moei. 
Niet verre van ons woon 
Was een warande, ho! een hof zoo schoon, 
Zoo rijkbelommerd, dat het licht der zon 
Slechts hier en daer, lieftintlend schijnen kon 
In zijne lanen; en daerheen geleidde 
Mijn moei mij steeds. 
Doch eens, dat wij er beide 
Op eene bank te rusten zaten, kwam 
Hij, - God, hij zelf! - daer aen gewandeld, nam 
Hij plaets aen onze zij, sprak hij ons aen.... 
Van wat hij zegde heb ik niets verstaen 

{==13==} {>>pagina-aanduiding<<}

Bijna; - ik was te zeer ontsteld; - maer toch 
Mij dunkt ik hoor zijn schoone stemme nog 
Waervan elk woord in mijne ziel weêrklonk, 
Alsof het uit den hemel nederzonk! 
En daegs daerna ontmoetten wij hem weêr 
Op de eigen bank, en dikwils nog nadien; 
En zijn gesprek beviel mijn moei zoo zeer, 
Dat zij hem eens verzocht te komen zien 
Naer heure bloemen: en zoo wierd hij dra 
Een vriend des huizes; en zoo zag hij, ja! 
Hij zag wat lijden mij den boezem griefde; 
Hij zag dat ik niet enkel als een vrind 
Hem liefhad; en - hij schonk mij wederliefde! 
Ik was nu ook, nu ook van hem bemind! 




VII.


Beminnen en bemind zijn, - Engel, o! 
Verstaet ge wel wat dit wil zeggen? - Zoo 
Op eens in steê van duldelooze smert 
Geheel een hemel voelen in uw hert! 

{==14==} {>>pagina-aanduiding<<}

Zoo, gansch den dag, in alles, eene stem, 
Een fluisteren vernemen, dat van hem 
En van zijn liefde spreekt; zoo, gansch den nacht, 
Zijn naem in uwe droomen hooren zingen 
Gelijk op gouden harpen; en bij 't zacht 
Ontwaken, in de blijde tintelingen 
Der uchtendzon, alweêr zijn liefde zien, 
Die u haer eersten morgendgroet komt biên! 
Zoo, hand in hand, te samen wandlen gaen, 
Des avonds, in den zomer, wen de maen 
Heur stralen, als een slaepkleed, uitspreidt over 
Het bruin, geheimnisvolle loover, 
En vriendlik heenloert door de blaên, 
Of aen het eind van elke laen, 
Stilgreemlende u schijnt ga te slaen! 
Zoo... Engel, zegt, wanneer ge somtijds neven 
De spheer der aerde op 't maengeglim komt zweven, 
En door het bladgewemel nederziet 
Op zulk een paer, benijdt ge dat dan niet? 





{==15==} {>>pagina-aanduiding<<}

VIII.


'k Was nu van hem bemind, en vurig; maer 
Helaes, te laet! - De smert had, op éen jaer, 
Mij arme, zóo gebroken, zóo verzwakt, 
Dat ik gelijk een bloeme was geknakt, 
Geknakt voor immer; dat mij zelfs de zon 
Van al zijn liefde niet verkwikken kon: 
Ik had de teering! - 
Spoedig kwam de dag, 
Die mij voor eewig de aerd verlaten zag. 
En toen, - ik lag op mijne spond; naest mij 
Zat onze moeie en bad; naest haer lag hij 
Geknield en weende, dat ik, drop voor drop, 
Zijn heete tranen voelde leken op 
Mijne afgeteerde vingren: - en rondom 
Mijn peuluw zweefde reeds een heele drom 
Van engeltjes, mij wenkend naer omhoog; 
Maer 'k zag naer hen niet: 'k hield mijn brekende oog 
Op hem alleen gevestigd, dien 'k verliet, 

{==16==} {>>pagina-aanduiding<<}

En 'k dacht: o God, waerom laets du mij sterven? 
Waerom toch moet ik nu zijn liefde derven? 
Neen, Heere, zulk een lot verdien ik niet! 
En 'k stierf. 
Maer die gedachten waren zonden; 
En om daerover boet te doen, 
Verstaet gij, Engel, wierd ik toen 
Naer 't Vagevuer gezonden.’ 




IX.


- ‘En nu, Livarda, is die boettijd uit! 
- Zoo klonk het woord des Engels; - ginder boven 
Bereidt het choor der maegden, in zijn hoven, 
Reeds bloemfestoenen voor de niewe bruid, 
Aen wie de Heer zijn woon ontsluit! 
Nu gaes du in den schoot der Liefde, 
Die was, en is, en blijft, dijn ziel, 
En 't schijngeluk, dat haer te beurte viel, 
En 't lijden, dat zoo diep haer griefde, 
Uitstorten en versmilten! nu, wees blij! 
Livarda, want God zelve wacht op dij! 

{==17==} {>>pagina-aanduiding<<}

En elke vleugelslag brengt ons zijn hemelen 
Steeds nader! Voel, o voel eens wat een vuer, 
Wat leven om ons heengolft in 't azuer! 
Zie, in het grondelooze, wat een wemelen 
Van zonnen en van sterren, t' allen kant! 
Zie, hoe ze in 't blauw der ethergolven schemelen, 
De een roozerood en de andre diamant! 
En hoor hoe die miljoenen hemelbollen, 
Melodisch zingend om hunne assen rollen; 
Hoe al die weereldstemmen, 't diepste diep 
Der eindloosheid doortrillend, samenparen 
Tot éene hymne; - en hoor die hymne varen 
Tot Hem, die de eindeloosheid schiep! 
 
En van die spheer aen onze zijde, luister 
Wat zielbetooverend gefluister 
Ons tegendommelt! 't is als biegegons, 
Zoo zacht, niet waer? 't zijn geesten die daer woonen, 
En die ons naer hun weereld willen troonen; 
Maer staekt, o Geesten, staekt die zoete toonen! 
Want hooger, schooner weereld wacht op ons!’ 





{==18==} {>>pagina-aanduiding<<}

X.


En dus het meisjen onderhoudend, roeide 
Hij voort op onvermoeide zwing, 
Van hemelkring tot hemelkring; 
Doch wat al zoets er van zijn lippen vloeide, 
Wat hij al uitlegde of al vroeg: 
‘'t Is schoon, niet waer?’ ten eenig antwoord sloeg 
De maegd heur blauw, weemoedige oogen 
Eens op naer hem en naer die prachtvertoogen, 
En knikte, glimlachte eens; maer boog dan weêr 
Heur hoofdje langzaem op heur boezem neêr. 
 
En spraekloos was hij zoo reeds vele bogen 
Des hemels in- en uitgevlogen; 
Reeds vele sterren waren zij voorbij 
Gesnord, waer de Engel ook had van gezwegen, 
Schoon dikwils wonderbare harmonij 
Hen lokkend nariep, wijl zij opwaert stegen; 
Doch eindlik fluisterde de maegd verlegen 

{==19==} {>>pagina-aanduiding<<}

In 's Engels oor: ‘Maer brengt die snelle vaert 
Ons dan niet meer voorbij der menschen aerd?’ 
 
- ‘Voorbij der menschen aerd, liefkind?... o neen! 
Die ligt zoo ver, die ligt zoo diep beneên 
De spheer die wij doorkruisen, dat ik haer, 
Zelfs met mijne englenoogen, niet ontwaer! 
Maer, liefste, waerom deeds du mij die vraeg?’ 
 
En 't meisje stamelend: ‘o! ik zou graeg 
Onze aerde nog eens zien: ze was zoo schoon!’ 
- ‘Zoo schoon? Maer kind, zie dan toch om dij henen! 
Is de aerde van zoo'n glans beschenen? 
Of bist du dan vergeten naer wat woon 
Wij spoeden?... Waerlik, meisje, dijn gedachten 
Zijn zonderling! - maer kom, omhoog, omhoog!’ 
En luider klapperden zijn breede schachten, 
En sneller dan hij nog gedaen had, vloog 
Hij door de ruimte. 
Doch Livarda boog 
Het blozend aenzicht op zijn boezem neder, 
En nokte op eens: ‘Helaes! 't is kwaed misschien, 
Maer laet me mijn beminde nog eens zien!’ 

{==20==} {>>pagina-aanduiding<<}

En de Engel wederhield zijn vlucht. - Wel teeder, 
Maer streng toch klonk zijn stemme: ‘Wat, mijn kind! 
Hem weêrzien, dien du hebs bemind? 
Nu du ten hemel stijgs, op aerde weder 
Met slijk die oog bezoedlen, waer het dij 
Zal meê vergund zijn God zelf aen te staren? 
Hem weêrzien!’ 
- ‘Maer een oogwenk! - smeekte zij, 
Eén oogwenk!’ - En een lange wijl zag hij 
De smeekende aen met spraekloos medelij; 
En toen: ‘Mijn kind, zouds du voor honderd jaren 
Op niew ten Vagevure willen varen?’ 
Vroeg hij. - 
En na een pooze sprak zij: ‘o! 
Laet mij hem zien; en.... ja, dan zij het zoo!’ 




XI.


En schoon was de avond. - In het westen daelde 
De zonne langzaem neêr, en straelde 
In purper en oranjegloed, 
Op de aerde nog een laetsten afscheidsgroet. 

{==21==} {>>pagina-aanduiding<<}

En in dien glans, waermeê de zon haer streelde, 
Scheen de aerde zich met zoo veel weelde 
Te koestren, als of was ze er van bewust 
Dat zij voor lijden is geschapen, 
En wilde zij den oogenblik van rust, 
Dien haer zoo schaers vergund wierd, dubbel smaken. 
 
En de Engel met Livarda was ook thans 
Op aerde. Onzichtbaer 't meisje dragend, zweefde 
Hij 't laeg, eenvoudig huisken langs, 
Waer eens de maged met heur moeie leefde; 
En, als een schim voort schuivend onder 't zwaer 
Geboomte van een hof, bleef hij aldaer 
Stil hangen tusschen 't groen: - 
En 't meisje beefde. 
‘Ja, Engel, - sprak zij, en in heure stem 
Weêrgalmden tranen; - ja, 't is hier dat 'k hem 
Moet weêrzien, hier!... Ziet, daer staet nog de bank, 
Waer ik voor de eerste mael den zoeten klank 
Van zijne stem gehoord heb!... En daer zaten 
Wij samen, ach! zoo zalig en zoo lang, 
Dat wij soms de uer, dat wij 't heelal vergaten, 
Dat mijne moei mij halen kwam en keef, 
Omdat ik in den donkre buiten bleef. 

{==22==} {>>pagina-aanduiding<<}

Daer staet die bank nog!... En de hagedoren 
Laet nog zijn sneewen bloesem als te voren 
Er over wieglen.... Hemel! en, ziet daer 
Staet nog mijn lieve roozelaer! 
O ja! 't is alles hier nog 't zelfste! - Toen 
Speelde ook het goud der zonne zoo in 't groen, 
Toen zongen ook de vogeltjes zoo blij, 
Toen.... Engel, maer wanneer nu zult ge mij 
Hem toonen, dien....’ 
- ‘Livarda, daer komt hij 
Uit gindsche laen naer hier.’ 
- ‘God! is hij daer? 
Hij?... ja, hij zelf! 
Hij is toch schoon, niet waer? 
O ziet!... hij nadert.... ziet! hij zet zich neêr 
Op de eigen plaets, waer wij te saem weleer.... 
Ach! vast is hij gewoon hier vaek te komen, 
Om op die bank, in 't lommer van die boomen, 
Getuigen van al ons geluk, te droomen 
Van 't arme meisje dat hem wierd ontroofd! 
Ja, ziet, hij denkt aen mij!... Wat hangt zijn hoofd, 
Och arme! droevig op zijn borst gebogen!... 
Daer schiet hij uit zijn mijmring op... zijne oogen... 
Ach! neen, mijn goede vriend, zie zoo niet naer 

{==23==} {>>pagina-aanduiding<<}

Den omzwaei van de lindendreef, langs waer 
Ik was gewoon dij te gemoet te snellen! 
Neen, ik sta hier, dijn bruid staet hier voor dij; 
Maer - 't is een doode bruid, - en nu mag zij 
Zich aen dijn herte niet meer komen knellen!... 
Maer richt hij zich niet op?.. Wat gaet hij doen?... 
God! roozen plukken! roozen!.... Ach! en toen 
Deed hij dat ook!... en, Engel, ja, dan zocht hij 
De schoonste er uit, en als een bruidskrans vlocht hij 
Die door mijn haer.... en nu, - nu plukt hij ze af, 
Misschien om ze te strooien op mijn graf! 
Ach!... maer zou hij dan toch in dees gebladert 
Mij niet eens kunnen zien! zou.... 
Doch, wie nadert 
Er ginds?... dit meisjen?... en met wat een lach 
Gaet hij tot haer.... ha!’ 
En Livarda zag, 
Beweegloos, spraekloos, hem het meisje naer 
De bank geleiden, zag hem nevens haer 
Gaen zitten, zag hem op heur borst de roozen 
Vasthechten, zag hem fleemen, zag hem kozen; 
En hoorde, hoorde 't brandend lisplen: ‘kind! 
Zegt nogmaels: 'k min u! nogmaels! honderd werven! 
'k Heb nooit dan u en u alleen bemind!’ 

{==24==} {>>pagina-aanduiding<<}

En: ‘Ha! mijn God! kan ik dan niet meer sterven!’ 
Riep ze uit, en zakte in 's Engels armen neêr. 
...................................... 
En al de boomen ruischten heen en weêr, 
Als eensklaps door een wonderwind bewogen: 
't Was de Engel, die op niew naer hooger spheer 
Met de bezwemen maegd was voortgevlogen. 




XII.


En open stond de hemel. - Als een vloed, 
Die zijne sluizen bersten doet, 
Kwam 't ongeschapen licht er uit gevaren. 
En 't maegdenchoor dreef statig langs zijn baren 
Naer onder, als een blanke zwanendrom; 
En englen tuimelden blij-juichend om 
En rond dien vuerkolk, wijl 't op gouden snaren 
Weêrgalmde: ‘Glorie, glorie zij den Heer! 
Daer stijgt, daer stijgt een ziel naer boven; 
Een niewe stemme zal Hem loven; 
Een niewe lelie bloeien in zijn hoven; 

{==25==} {>>pagina-aanduiding<<}

Het maegdenchoor telt eene zuster meer; 
Hosannah! glorie zij den Heer!’ 
 
En de Engel met Livarda kwam beneden, 
Snelroeiend door 't azuer gesneden. 
Doch, als die zang de maged tegenklonk, 
Als al die glans heur in het aenzicht blonk, 
Ontlook zij de oog en vroeg: ‘Wat een gewemel 
Is dit, o Engel?’ - ‘Kind, het is de hemel 
Die ons ontsloten wordt! Kom aen! kom aen!’ 
- ‘Maer deedt ge mij dan niet verstaen, 
Dat ik op niew voor honderd jaren, 
Ten Vagevuer zou hebben moeten varen?’ 
- ‘Kind, daer beneden hebs du, op éene uer, 
Zoo veel geleên als du op honderd jaren, 
Zouds kunnen lijden in het Vagevuer: 
Kom aen! kom voort! ten hemel!’ 
- En zij waren 
Bij 't maegdenchoor en de englenscharen; 
En wijl die 't meisje droegen langs de baren 
Des lichtstrooms, galmden weêr de gouden snaren: 
‘Wees welkom in den schoot der eewge Min!’ 
En zoo klom heel de stoet den hemel in. 


1847.








{==26==} {>>pagina-aanduiding<<}

Een grimlach.

Al lacht hy met den mond, zijn mond en meynet niet.


Sevecote.

Eens, jongling, kende ik u: - en op uw wezen 
Was toen uw minste vreugd, uw lichtste smert, 
Al wat er heimlikst omging in uw hert, 
Als in een opgeslagen boek te lezen. 
Toen, waer er vreugde wedergalmde, klonk 
Uw schaetren boven 't hoogst gejubel henen; 
En waer een droeve in stilte zat te weenen, 
Vast dat ook daer uwe oog van tranen blonk. 
 
En nu, er moge u vreugd of smert omgeven, 
't Zij licht of donker op uws herten grond; 
Een fletsche grimlach plooit er steeds uw mond, 
Een grimlach, die mij doet van eizing beven. 

{==27==} {>>pagina-aanduiding<<}

Want eenmael slechts zag ik een lach, gelijk 
Aen dien ik sedert kort bij u aenschouwde; 
Maer 't was de hand des doods, die dezen vouwde 
Om de eewig-koude lippen van een lijk. 
 
Een grijzaerd was 't, die in den dood dus lachte: 
Een, die uit ieder zoet de bitterheid 
Gezogen had; die tot op de ijdelheid 
In elke wijsheid zag, en 't al verachtte. 
Hem was het lijden als zijn daegliksch brood; 
Maer dat zelfs trof hem niet meer: want sinds jaren, 
Was op zijn aenschijn lach noch traen te ontwaren; 
Slechts loeg hij eens nog, - eislik in den dood! 
 
En, jongling, als diens lach is de uwe! - Rampen, 
Ik weet het, treffen soms onmenschlik wreed; 
Maer, wat een grijze in heel een leven leed, 
Kon nog uw jeugdig herte niet doorkampen. 
Of wierd het met éen slag soms zóo verdroogd?... 
Gij grimlacht weêr?... O! zij het u gegeven, 
Dat gij nog eenmael, jongling, in uw leven, 
Al waren 't heete tranen storten moogt? 


1848.






{==28==} {>>pagina-aanduiding<<}

De roozelaer op mijne venster.


Wat stond hij daer lief op mijn venster te blozen, 
Met lonkende knopjes en gloeiende roozen, 
Die 't lispelend windje kwam kussen en kozen, 
Die trilden van wellust bij 't zoete gevlei! 
Hoe blonk elke dauwdrop bij 't morgendzonschemelen! 
Wat deed hij al geuren mijn kamer doorwemelen! 
O roozlaer! wat waert ge toch schoon in den mei! 
 
En 'k was toen als gij, o mijn roozlaer! toen gloeide 
Er ook in mijn hert eene meizon; toen bloeide 
Er rooze bij rooze in dat hert, en er stoeide 

{==29==} {>>pagina-aanduiding<<}

Geen windje dan 't windje der vreugde voor mij; 
En, kwam er somwijlen een zucht uit mijn boezem, 
't Was 't zuchtje der weelde, 't was, bloemen, uw bloesem; 
Want, roozlaer, mijn hert was een roozlaer als gij. 
 
En nu, ach! nu staet hij daer eenzaem te treuren, 
De roozlaer! alsof hij aen gloeiende kleuren, 
Aen knopjes en dropjes en balsmende geuren, 
Aen meizon en windjes stil-mijmerend dacht! 
Want 't is in het najaer: en gelende bladen, 
En enkele doornige stengels verraden, 
Helaes! nog alleen zijne vorige pracht! 
 
En gij, o mijn herte! waer is thans uw weelde? 
Gij roozlaer, waer is de zefier die u streelde? 
De zon die zoo lief door uw bloemenpracht speelde? 
Waer zijn thans uw bloemen? - O! 't najaer verscheen: 
En mij blijft ook niets dan herdenken en treuren; 
En daer, waer de bloemen eens stonden, daer scheuren 
De nijdige dorens mijn hert nog alleen. 
 
En, roozlaer, haest zal weêr de meizon heur stralen 
Met koestrende liefde op u neder doen dalen; 

{==30==} {>>pagina-aanduiding<<}

En dan zult ge weêr op mijn venster staen pralen, 
Met loover en bloemen zoo frisch als weleer. 
Maer, hemel! als eenmael de rukwind der smerte 
De bloemen verstrooid heeft, de bloemen van 't herte, 
Zeg, brengt dan de meizon die bloemen ook weêr? 


1844.



{==31==} {>>pagina-aanduiding<<}

Bij de wiege


van een kind des armen.

I.


Gij slaept! arm kindeken, onnoozel schaep, 
Gij slaept gerust en lacht in uwen slaep! 
En uwe lippekens zijn peersch en blauw, 
Uw handekens versteven van de kou; 
Niets hebt ge in heel de weereld dan den schoot 
Van uwe moeder, en die heeft geen brood 
Arm meisken, zegt, waerom dan toch op 't stroo 
Van uwe wiege slaept en lacht ge zoo? 
Of is 't misschien de toekomst, die u wacht, 
Waer gij in uwe droomen tegen lacht? 







{==32==} {>>pagina-aanduiding<<}

II.


Uw toekomst? ja, want ziet! haest loopt ge alleen, 
En dan moet gij door sneew en hagel heen, 
Van als de dag begint tot 's avonds laet, 
Licht op uw bloote voetjes, langs de straet, 
Gaen beedlen; en zoo wordt ge allengskens groot, 
Zoo wordt ge allengskens een volwassen maegd, 
Die aen de deuren de aelmoes niet meer vraegt, 
Maer moedig arbeidt voor heur daegliksch brood. 
 
Daer woont zoo'n maged op geen zolderkijn: 
God nam heur moeder weg uit de aerdsche pijn; 
En voor heur vader, ouden grijzen man, 
Die sedert lang reeds niet meer werken kan, 
Heeft hare kloeke liefde al heel het jaer 
Gezorgd. - Maer, het is winter nu, en daer 
Ligt in een hoek de zieke grijzaerd. Niet 
Een klacht rolt van zijn lippen; maer zij ziet 
Wel dat hij beeft van koude; maer zij hoort 

{==33==} {>>pagina-aanduiding<<}

Wel dat hij met geweld den ratel smoort 
Des hongers, die zijn ingewand verknaegt: 
En God! ze heeft geen werk meer, de arme maegd! 
Zie, bij het smookend lampken, zit ze en staert 
Droef-dubbend in den uitgedoofden haerd; - 
Een sprekend beeld der wanhoop, - en toch schoon, 
Al heeft de wreede ellende van haer koon 
De roozen doen verdwijnen; ja, niet waer? 
't Is zonde dat zoo'n bloem van achttien jaer 
In 't slijk der armoe zoo verslensen moet! 
Ze is schoon: en duizlend wentelt haer gemoed, 
Als rond den kolk de duive, om een gedacht 
Dat eislik is en toch haer tegenlacht! 
Ze is schoon: en ginder woont een rijke heer, 
Een wulpschaerd, die heur goud bood voor hare eer.... 
Goud!... en dan had ze vuer en brood; dan zou 
Heur vader toch van honger en van kou 
Niet sterven... goud!... maer voor hare eer!.. O! God 
Bescherme de arme maged in heur lot! 
 
En dat 's misschien de toekomst die u wacht, 
Arm kind! - en toch slaept ge op uw strooi en lacht! 





{==34==} {>>pagina-aanduiding<<}

III.


Doch, spoedig worstelt gij door al den rouw, 
Die uwe jeugd bedrijgt, en wordt dan vrouw 
En moeder: moeder! o dat woord klinkt schoon, 
Niet waer? Dat is gelijk een hemeltoon, 
Te midden van al 't wangeluid, dat op 
Onze aerde steeds weêrgalmt; dat is een drop 
Des eewgen liefdestrooms, gevallen in 
Ons aerdsche meer van haet en eigenmin! 
Een moeder met heur kindeken, dat doet 
U op iets denken, dat oneindig goed 
En liefdrijk is, dat spreekt van God! - en zie! 
Daer staet een moeder met heur kind op straet, 
Voor 't prachtig huis van eenen rijke, die 
Zijn geld verbrast in spel en overdaed. 
Zij klopt; de wijde deur gaet open; stil 
En nokkend smeekt zij: ‘Ach! om Godes wil, 
Mijnheer.... ik ben eene arme weduwvrouw; 
Ik heb nog nooit gebedeld; maer de kou 

{==35==} {>>pagina-aanduiding<<}

De honger dwingt mij; 't is voor d'eersten keer, 
En daerom kom ik 's avonds.... Goede heer, 
Eene aelmoes! al was 't maer een stuksken brood! 
Of wel mijn kind is morgen mooglik dood 
Van honger!’ Maer een dienstknecht snauwt haer toe: 
‘Daer 's niets te geven!’ en de deur valt toe! 
 
Daer 's niets te geven!... Ha! 't is zoo dan, God! 
Dat hij die rijk is met uwe armen spot! 
Zie! heel de straet is van den glans bestraeld, 
Die uit de hooge vensters nederdaelt! 
Hoor! heel het huis weêrgalmt van spel en zang, 
Van glazenrinkelen en feestgeklang; 
En niets te geven! niets voor de arme vrouw, 
Die buiten staet in duisternis en kou, 
Gezweept door sneewjacht en door noorderwind! 
....................................... 
En zij toch ook heeft liefde voor haer kind! 
Zij ook heeft het gebaerd in wee en smert, 
Getroeteld en gekoesterd aen heur hert, 
Gezogen met heur melk; zij ook gevoelt 
Dat het heur bloed is, wat zijn hert doorwoelt; 
Zij ook is moeder! - en geen stuksken brood, 
Niets om heur kind te ontrukken aen den dood! 

{==36==} {>>pagina-aanduiding<<}

En dat 's misschien de toekomst die u wacht, 
Arm kind! - en toch slaept ge op uw strooi en lacht! 




IV.


Doch, arme menschen lijden zoo veel pijn, 
Dat zij al spoedig oud en krachtloos zijn; 
Dat zij al spoedig de oogen mogen slaên 
Op 't einde van hun jammervolle baen. 
Maer, arm en oud zijn, en geen kracht in 't lijf 
Meer hebben; maer, daer zitten, stram en stijf, 
Alleen nog door de smert aen de aerde vast, 
Aen andren, aen zichzelven slechts tot last; 
En kou en honger lijden, en misschien 
Rond zich zijn kindren, zijn kindskindren zien, 
Die kou en honger lijden; en een hert, 
Een moederhert bezitten, dat hun smert 
Nog dieper voelt dan eigen lijden; en 
Ja, hooren, hooren uit den mond van hen 
Die men zoo liefheeft: ‘Hemel! wat leeft toch 
Die oude lang!’ - en nog niet kunnen, nog 

{==37==} {>>pagina-aanduiding<<}

Niet mogen kruipen uit dit aerdsche slijk.... 
O God, hoe eiselijk, hoe eiselijk! 
 
En dat 's misschien de toekomst die u wacht, 
Arm kind! - en toch slaept ge op uw strooi en lacht! 
 
Toch lacht gij! - en waerom? waerom? ziet gij 
Licht in uw droom Gods englen aen uw zij, 
Die uwe ziele koestren in het licht, 
Dat afstroomt van hun glansend aengezicht? 
Hoort gij misschien, in hemelzoet akkoord, 
Hen rond uw wiegsken zingen: ‘Kind, slaep voort, 
Lach voort! want hem, die de armste is hier op aerd 
Wordt ginds de hoogste zaligheid bewaerd!’ 
Zegt, kindje, zingen de englen dat om 't stroo 
Van uwe wiege, en lacht ge daerom zoo? 


1846.







{==38==} {>>pagina-aanduiding<<}

Bij 't kerkportael.

I.


Het zondagslof is uit. - De hooge bogen 
Der domkerk momplen nog het laetste akkoord 
Der orgel, als d'eerbiedgen nagalm voort 
Van 't loflied, dat daer opsteeg tot d'Alhoogen; 
En heel de schare der geloovgen koomt 
Ter wijde kerkdeur langzaem uitgestroomd. 
Voorwaer, een treffende aenblik! jeugd en grijsheid, 
Fluweelen eêlmanskleed en beedlaerspij, 
Onwetende eenvoud en eenvoude wijsheid 
Daerhenen te zien vlotten, zij aen zij, 
Vermengd, verward, gelijk, - zoo als zij allen 
Daer binnen waren voor des Heeren oog, 

{==39==} {>>pagina-aanduiding<<}

Die geest, noch kleed, noch jaren van omhoog 
Aenschouwend, slechts een blik van welgevallen 
Op menschen, broêrs in smerte, neêr liet vallen. 
En zoo men met navorschende oog 't gelaet 
Van al wat daer voorbijstroomt gadeslaet, 
Is 't niet als zag m'op al die aengezichten 
Wat elk in 't huis des Heeren kwam verrichten? 
Gij, armen, op wier wezen 't aerdsch verdriet 
Bij 't binnengaen zijn sombre plooien liet, 
Gij badt, niet waer, en hebt in uw gebeden 
Het woord des balsemenden troost gehoord: 
Hoe 't hemelrijk den arme toebehoort; 
En helder blikt ge omhoog bij 't buitentreden. 
Gij, rijken, wier gelaet van vreugde blonk, 
Gij dacht hoe God u ginds zal reekning vragen, 
Voor wat Hij hier zoo overvloedig schonk; 
En ernstig houdt gij de oog ter aerd geslagen. 
En gij, Helena, arm in aerdsch genot, 
Maer rijk in jeugd en schoonheid, wat gebeden 
Zijn onder 't lof uw lieven monde ontgleden, 
Waerom hebt gij gesmeekt in 't huis van God? 
 
Ge zijt, - gelijk een bloem gebloeid in 't wilde - 
Van uit den schoot des volleks opgegaen; 

{==40==} {>>pagina-aanduiding<<}

Geen weet er hoe noch waer ge zijt ontstaen; 
Maer ieder ziet uw glans bewondrend aen, 
En menige is er die u plukken wilde: 
Zegt, meisje, zijt ge in Godes huis misschien, 
Aen Hem, die zon en stormen kan gebiên 
De bloemekens op 't veld niet aen te raken, 
Gaen vragen dat Hij ook op u zou waken? 
Zijt ge uwe jeugd, uw schoonheid en uwe eer, 
Gaen stellen in de hoede van den Heer, 
Verzekerd dat geen kwaed u dan kon naken? 
 
Maer, zoo lichtzinnig zweeft uw blik in 't rond, 
Iets zoo uitlokkends speelt er om uw mond! 
Gij bloost! - waerom? - heeft de aenblik van dien jonker 
U dan ontstelt? - Kent gij dien teedren lonker, 
Dien Edmond!... Ja, 't is honigzoet van toon, 
't Is herteketelend al wat zijn lippen 
Glimlachend en stilfluistrend komt ontglippen; 
Hij kan der lichtgeloovige zoo schoon 
Een toekomst voor de scheemrende oogen spiegelen, 
Zoo'n lustwarande vol van liefde en pracht, 
Waer al hetgeen een vrouwenhert betracht, 
Als in een eewgen heildroom haer zou wiegelen; 

{==41==} {>>pagina-aanduiding<<}

Maer dit zijn louter bloemen, die zijn hand 
Behendig weet te strooien op den rand 
Eens afgronds! - 
En nogtans, gij slaet uwe oogen 
Niet neêr voor zijner oogen wulpschen gloed! 
En 't is geen vrees van 't maegdelik gemoed, 
Die u in blos naer 't voorhoofd is gevlogen! 
Gij bloost van ijdle vreugd; gij houdt naer hem 
Uw hoofdje, aenminnig luistrend, heengebogen; 
Gij drinkt het deugdvermoordend gif van stem 
En blik te samen in met lange togen! 
...................................... 
En dat bij 't uitgaen van Gods tempel! - waer 
Uw moeder, toen ge een kind waert, u geleidde; 
U op de kniekens zette voor d'altaer; 
En, wijl ze door uw blond gestruiveld haer 
Heur vingren spelen liet, ten hemel schreide: 
‘Ik dank u, 'k dank u voor dit kind, o Heer! 
Maer 't is zoo schoon, en 't is zoo arrem tevens; 
Maekt toch dat op den harden weg haers levens, 
Die schoonheid in geen bron van ramp verkeer; 
Maekt dat zij arm en schoon, in deugd en eer 
Omwandle! - Weest Gij, Heere, haer behoeder!’ 
Helena! hoort ge niet? dat bad uw moeder! 

{==42==} {>>pagina-aanduiding<<}

Gedenkt, gedenkt uw moeder toch! - 
Maer neen, 
Gij hoort naer uw verleider slechts alleen! 
Gij denkt slechts: zou geen kennis ons bespieden? 
En gluert door de avondscheemring schuinsch en schuw; 
Maer God, Helena, zult ge niet ontvlieden! 
Die roept van uit zijn huis u na: ‘wee u!’ 



II.


Daer rijst weêr 't grootsch en ernstig kerkportael. 
Hoe bont krioelt daeronder, van een strael 
Der lentemorgendzon zacht overgoten, 
Dat volk, wijl boven, in de blauwe lucht, 
De beiaerd zijne klingelende noten 
Wegspranklen doet in huppelende vlucht. 
Waerop toch wacht die breede schaer van armen? 
Waerom dat los en wauwelend gepraet, 
Dat uit hun menigt t'allen kant ontstaet, 
Wijl ze in Gods lieve zon zich staen te warmen? 
 
Ah! 't is dat jonker Edmond zich in trouw 
Verbindt met een hoogeedle rijke vrouw. 

{==43==} {>>pagina-aanduiding<<}

Zoo aenstonds zal de plecht voltrokken wezen, 
En dan krijgt elk een gift in geld en brood; 
En daerom is de drokte hier zoo groot, 
Dat roept een vreugdelach op ieders wezen. 
 
Doch, onder allen, is er éene, die 
Noch klapt, noch lacht: een jonge moeder. - Zie, 
Ze draegt een zuigling aen de borst; - heur kleêren 
Verraden, hoe verslenst ook, vroeger pracht. 
Kent gij die vrouwe niet? - Zij ook zij wacht 
Op 't jonge paer, dat uit het huis des Heeren, 
Verbonden in den echt gaet wederkeeren; 
Zij wacht op jonker Edmond; - en het staet 
In woede en wanhoop op heur bleek gelaet 
Geprint waerom zij op hem wacht: - hij leidde 
Haer in den kolk, die jeugd en deugd verslindt: 
Het kind dat aen heur borst ligt is zijn kind, 
En 't kind en haer verstiet de wreedaerd beide; 
Het is Helena! - 
Arm verbroken riet! 
Dat dacht ge in uw meisjesdroomen niet, 
Wanneer ge uw englenkopje voor den spiegel 
Opsmukkend, overrekendet hoeveel 
Aenbidders gij verstrikt hieldt, in dat geel 

{==44==} {>>pagina-aanduiding<<}

Met gouden glans doorwaterd lokgewiegel! 
Toen scheen 't u dat de needrigste uit dien hoop, 
Indien ge op hem een strael van uw blauwe oogen 
Liet vallen, aen uw voeten neêrgebogen, 
Dit blonde hoofd, voor gansch uw levensloop, 
Met kransen eewger liefde hadde omtogen! 
Toen was het louter diamant en goud, 
Zijde en satijn, waermede de uitverkoren, 
Wien gij in 't einde uw hertje schenken zoudt, 
U boven alle vrouwen moest doen gloren! 
En zegt, waer is die pracht, die liefde nu? 
Waer is dit heil, dat eindeloos moest duren? 
De lievling uwer keuze troetelde u, 
Gelijk een bloem geplukt voor luttel uren; 
En smeet u, walgend van uw schoon, gelijk 
Een bloem, wier geur en kleur vervloog, in 't slijk! 
 
Daer staet ge nu, arm en van elk verlaten; 
Arm en van elk bespot; - met uwe schand, 
Die aen uw leven met onbreekbren band 
Verknocht is; die ge rondvoert langs de straten; 
Die ge, als een straffe Gods, veroordeeld zijt 
Te voeden met uw bloed, en telken stonde 
Naest u zien op te groeien als 't verwijt, 

{==45==} {>>pagina-aanduiding<<}

Het levende verwijt van uwe zonde; 
Daer staet ge, dieprampzaelge, met uw kind, 
Gelijk een booswicht met zijn brandmerk, - bevend 
Dat iemand u herkenne, en toch steeds levend 
Gevoelend dat gij 't als een moeder mint! 
 
O! vreeslik, vreeslik moet uw lijden wezen, 
Helena! maer, op dezen stond nogtans 
Is in uw helsche duisternis een glans 
Van helsche vreugd en helsch genot verrezen: 
Gij gaet u wreken, is het niet? - en ja! 
't Zal schoon zijn, als in 't bijzijn van zijn gâ 
En al zijn magen, dier weleedle grootheid 
De vrucht wordt aengeboden zijner snoodheid! 
Ja, 't zal weêrgalmen over heel de stad 
Als gij.... Maer, welk een plots gewoel is dat? 
Ah, stil! - de plechtigheid is uit; daer komen 
De koetsen dichter bij gerold; daer sluit 
De wijde deur zich open. - God! wat stroomen 
Die armen wild door een naer hunnen buit! 
Plaets dan, voor d'eedlen Edmond en zijn bruid!... 
‘En plaets voor mij!’ gilt midden onder de armen 
Helena, - en, op stijfgespannen armen 
Steekt zij heur kind uit; dringt zij door tot hem, 

{==46==} {>>pagina-aanduiding<<}

Doodsbleek, woest de oogen rollend.... Maer geen stem 
Loost de opgespalkte mond; alleen een rouwe 
En doffe snik ontsnapt hem. - 
En ter zij 
Zich tot een dienaer wendend: ‘Eh, lakei! 
Geef dubbele aelmoes aen die arme vrouwe!’ 
Spreekt Edmond kalm, en stapt grimlachend op 
De treê der koets, die wegrijdt in galop. 




III.


't Is nacht, - een nare nacht, door stergeflonker, 
Noch maengeglim verlicht; - en wat ge ook staert, 
Geen omtrek vindt uwe oog aen 't kerkgevaert, 
Dat zwarter nog dan 't zwart van 't nachtlik donker, 
Een reus schijnt, die, gezeten in het slijk, 
Zijn hoofd verborgen houdt in 't sterrenrijk. 
Alleen van onder, schiet, met flauw geschemel, 
Het gazlicht in de diepte van 't portael, 
Een zijdelingsche en waggelende strael. 
En ziet! wat is dat voor een schimgewemel? 

{==47==} {>>pagina-aanduiding<<}

Wat roert daer voor de duistre kerkdeur? - Zit 
Daer dan een levend wezen? - Groote hemel! 
Een vrouw is 't, die daer nederknielt en bidt! 
 
Een vrouw, om middernacht, hier bidden komen; 
Wijl rondom 't kerkgebouw het windgezucht, 
Zoo vreeslik buldert door de ijskoude lucht; 
Wijl sneew en regen, onverpoosd bij stroomen 
Neêrstortend, samen met den noorderwind 
Voortzweepen al wat zich op straet bevindt! 
O! 't moet ook vreeslik stormen in het herte 
Van haer, die op deze uer, bij zulk een weêr, 
Met de geheimenis van heure smerte 
Gevlucht komt naer de wooning van den Heer! 
Wie mag die zwaerbeproefde zijn? - Maer luistert! 
't Wordt hier en daer verstaenbaer wat ze fluistert. 
O God! wat klinkt heur stemme hol en naer! 
't Is of ze in ijlkoorts, of ze uitzinnig waer! 
‘Ja, Heere Jezu, ja - ik ben hier weder! 
Zoo lang reeds kniel ik elken nacht hier neder! 
En hoort ge mij dan niet?... Ik dar bij dag 
Niet in uw wooning komen.... Zoo men 't zag, 
Men jouwde me uit.... der Heilgen beelden zouen 
Hun steenen hoofd omwenden, bij 't aenschouwen 

{==48==} {>>pagina-aanduiding<<}

Van eene als ik.... want, God, ik ben een.... ha! 
Nog kan ik 't uit mijn eigen mond niet hooren, 
Het woord dat noemt hetgeen ik ben.... en ja! 
Toch heet ik zóo!... ik ben.... 
Ik was te voren 
De schoon Helena.... O! en 'k dorst hier toen 
Met opgeheven hoofde binnentreden.... 
Hadde ik er maer gedaen wat ik er heden 
Voor mijnen laetsten druppel bloed wou doen: 
Hadde ik er maer gebeden! maer gebeden! 
......................................... 
Nu bid ik, nu.... Maer voor mijn smeeken houdt 
God de ooren toe.... Hij wil geen einde maken 
Aen mijne ellende.... En echter, ziet mijn kaken! - 
't Blanketsel is er afgevaegd: - ijskoud, 
Verveerlik-hol en bleek niet waer?... Aenschouwt 
Mijne oogen! - Op deze uer des nachts en blaken 
Ze niet van 't vuer des dranks; ze zijn alleen 
Wat ontucht ze gemaekt heeft en geween: - 
Zegt, staen ze min verglaesd dan die van een 
Die uitgestrekt ligt onder 't veege laken?... 
Ho! alles is zoo dood in mij.... en toch, 
Toch leeft de wroeging, leeft de schande er nog! 
........................................ 

{==49==} {>>pagina-aanduiding<<}

Helaes! zal ik dan nooit die gunst verwerven, 
O God van goedheid, dat ik gansch moog sterven? 
't Is immers toch gemaklik - sterven.... Ziet 
Mijn vader eens, hoe spoedig het verdriet 
Om mijne schand hem deed ten grave dalen; 
Hoe kort daerna hij moeder ook kwam halen; 
Hoe gauw het kindeken, dat hier mijn smert 
Moest deelen, engeltje in den hemel werd! 
.................................... 
Ach! vader, moeder, kind dat mijne borste 
Gezogen hebt, ziet hoe ik snakke en dorste 
Naer't graf! Valt toch d'Almogende te voet! 
Komt mij verlossen!.... 
Maer, wat licht! wat gloed 
Daer binnen in de kerk?... Ha! bidden.... bidden... 
Daer zijn ze... vader... moeder... 't kind in 't midden... 
Ze komen... hand aen hand... hoe schoon! hoe schoon! 
Ziet! vleugels aen hun schouders.... en een kroon 
Op ieders hoofd.... in licht en wolkgewemel! 
Weg Egmond! weg!... geween ontsluit den hemel.... 
Ik kom... heb dank o Heer... heb dank... heb dank!’ 
Zoo raeskalt de arme vrouw, en aen heur lippen 
Ontrolt nog enkle malen 't zoet: heb dank! 
Maer eindlik sterft het weg, en niet een klank, 

{==50==} {>>pagina-aanduiding<<}

Geen zucht meer hoort men aen heur borst ontglippen; 
Ze blijft beweegloos neêrgeknield. - Werd God 
Dan toch in 't eind door zoo veel wee bewogen? 
Was 't dan geen droom der ijlkoorts, die heure oogen 
Begoochelde; maer werd ze aen 't harde lot, 
Dat hier haer deel was, inderdaed onttogen? 
 
't Wordt morgend; maer een morgend koud en grauw, 
Van ijzelmist doortrokken. - 't Kerkgebouw 
Onthult allengskens zijne reuzenleden 
Van 't floers, waerin 't de nacht gedompeld hield. 
De stad ontwaekt; - en toch zit daer beneden 
Helena voor de kerkdeur steeds geknield! 
Hoort zij dan ginds die stemmen niet weêrklinken? 
Ze naedren: ziet, het is een gansche rij 
Nachtbrakers, die van uit een braspartij 
Naer huis toe wagglen onder dol rinkinken. 
Daer valt ze hun in de oog.... een komt tot haer 
Gezwijmeld: ‘Eh! lief kind, wat doe-de daer? 
Ons Heer is nog niet op!... Ze speelt de stomme 
Zoo 't schijnt... Kom, zij niet bang, kijk maer eens omme, 

{==51==} {>>pagina-aanduiding<<}

En laet ons dijn gezicht zien!’ - en met een 
Grijpt hij ze bij den arm; maer als een steen 
Stort ze achterover koud en stijf ten gronde; 
En uit zijn borst ontsnapt op d'eigen stonde 
De nare kreet: ‘Helena! dood!... ha!... God!’ 
't Was jonker Edmond! - Bleek, ontnuchterd, zwijgend, 
Stond hij en zag.... en boven hem klonk drijgend 
De weêrgalm van het kerkportael: ja.... God! 


1851.







{==52==} {>>pagina-aanduiding<<}

't Mystieke roosken.


Eens heb ik ter zij van mijne eenzame baen, 
Bij distels en doornen, een roosken zien staen: 
Een roosken, dat vast, onder 't bloemenkransstrengelen, 
Der hand was ontglipt van voorbijvliegende engelen; 
Een roosken des hemels op aerde gestrooid; 
En dat er den droeve ten troost is gegroeid. 
 
En toen ik het hemelsche roosken daer vond, 
Toen blonk er een hemelsche lach op mijn mond; 
Toen viel er een traen op de bloeme, uit mijne oogen; 
En 'k dankte den geest, dien mijn smert had bewogen, 
Den engel, die haer op mijn baen had gestrooid; 
Maer 't klonk: niet voor dij is het roosken gegroeid! 
 

{==53==} {>>pagina-aanduiding<<}

En echter, het lokte mijn herte zoo zacht! 
Het stond daer en glom als een ster in den nacht, 
Een sterre, die eensklaps door 't zwart van den hemel, 
Den dolende toelacht, met vriendlik gewemel, 
Het lampken der hoop voor zijne oog weêr ontgloeit; 
En ach! niet voor mij is het roosken gegroeid! 
 
En 't wiegde op zijn donzigen steel zoo gerust, 
Door troetlende windjes in sluimring gesust! 
't Verspreidde om zich heen zoo'n verkwikkende geuren, 
't Ontplooide zoo ergloos het goud zijner kleuren, 
't Fluweel zijner blaedjes met dauw nog besproeid; 
En ach! niet voor mij is het roosken gegroeid! 
 
En hemel! zoo eenmael een nijdig orkaen 
Het jeugdige bloemeken neder kwam slaen! 
Zoo eenmael een regen het woest kwam verpletten! 
Een worrem zijn schuldeloos hertje besmetten! 
Eén zonnestrael, slechts wat te fel, het verschroeit! 
En ach! niet voor mij is het roosken gegroeid! 
 
O! zoo het voor mij slechts gegroeid ware op aerd, 
Ik hadde 't als 't licht mijner oogen bewaerd; 

{==54==} {>>pagina-aanduiding<<}

Ik hadde 't beveiligd voor regen en stormen, 
Voor 't branden der zon en het knagen der wormen; 
Maer, licht dat het hier voor geen sterveling bloeit? 
Helaes! - toch voor mij niet is 't roosken gegroeid! 


1844.






{==55==} {>>pagina-aanduiding<<}

Maneschijn.


Stijf blies de winden koud: - iets als een klacht, 
En onverspoosd geschrei rolde om mij heen; 
Of al 't gekerm der aerde in éen geween, 
Een lang geween tot God klom. - Het was nacht; 
De wolkgordijn schoof van het zuid naer 't noord, 
In woeste golving door 't oneindig voort; 
En, dwars door 't jachtend dundoek, dat 't orkaen 
Met breeden vleugel zweepte, scheen de maen, 
Beweegloos, wat ook onder haer bewoog. 
Een killen glans, die, schoon hij blonk, geen licht 
Verspreidde, en met het zwerk niet voorwaerts vloog, 
Schoot ze op de wolken, als den blik van de oog 

{==56==} {>>pagina-aanduiding<<}

Eens onverschilligen op hem, dien 't wicht 
Des lijdens drukt. - 
En 'k droomde: - hier op aerd, 
Zoo dacht ik, gaet het als daerboven, 't vaert 
Hier alles voort en voort, als ginds het zwerk. 
De wind der Smerte klept op ijzren vlerk 
Steeds d'aerdbol rond, en zweept door 's levens ruim, 
Geslachten, eewen, menschdom, - nietig schuim, 
Waermeê hij dartelt in zijn wilden draf, 
Van de eene kim, de wieg, naer de andre, 't graf. 
 
Het graf! - o ja! want even als de maen 
Daer ginder, onbewogen nederziet 
Op al wat langs der heemlen bogen vliedt, 
Zoo ook hangt op het aerdsch gewemel iet, 
Een bleek gezicht, onwrikbaer in zijn baen, 
Welks blikken, even koud, op klein en groot 
Hun glans verspreiden; - en dat is de Dood! 
 
Lang bleef mijne oog de golving gadeslaen 
Der wolken, en de vlotte schijf der maen, 
Die nijdig steeds die golving door brak; - lang 
Zag ik met de oog mijns geestes op den drang 

{==57==} {>>pagina-aanduiding<<}

Der woeste zee van menschenhoofden, waer 
De kale en fletsche schedel van den Dood 
Ook boven uitblonk; - en op mijnen schoot 
Viel eindelik mijn voorhoofd. - O, die nacht, 
Wat heeft die mij al jammers meêgebracht! 


1844.






{==58==} {>>pagina-aanduiding<<}

Lievelingsdroomen.

Het es gheseit, dat in drome


Niet ne es dan ydele gome,


Loghene ende onwaerhede;


Nochtans heeft men te meniger stede


Dicken die drome vouden waer,


Ende die dinghen ghescien daer naer,


Also si in drome waren ghesien.


Die Rose.

I.


Met eenen vriend was ik het stadsgewoel 
Ontvlucht; wij wandelden langs bosch en veld, 
Die kalmte smakend en die zaligheid, 
Die 't hert alleenig smaekt in de eenzaemheid. 
Het was een laffe zomerdag geweest; 
Maer de avond ging haest vallen, en daer kwam 
Allengs een zoele frischheid in de lucht. 
Wij gingen arm aen arm en sprakeloos; 
Want al hetgeen er ons op 't herte lag 
Was reeds gestort geweest in 't hert des vriends, 
En al hetgeen er schoon was rondom ons 
Had reeds de vriend den vriend gewezen: dus, 
Wij gingen sprakeloos en door een bosch. 





{==59==} {>>pagina-aanduiding<<}

II.


Doch eensklaps kwamen we aen een vlakte, die 
Te midden van dat bosch gelegen was. 
Ik bleef daer staen; want lieflik was die plek, 
Eenvoudig-lieflik. 't Was een klaverwei, 
Zachtgroen fluweel, met bloemen rijk bestikt, 
Doorkronkeld van een murmelende beek, 
Te midden van de statigheid des wouds 
U zoet verrassend, als een teeder woord, 
Dat onverwacht gehoord wordt uit den mond 
Eens grijzaerds, die van strenge wijsheid spreekt. 




III.


‘Hier wil ik rusten!’ zei ik tot mijn vriend. 
‘En droomen?’ vroeg hij, met een schalkschen lach. 
‘En denken, en gevoelen,’ antwoordde ik. 
‘Nu, dan tot straks’, kwam hij, ‘ik ga terwijl 

{==60==} {>>pagina-aanduiding<<}

Wat klappen met mijn kruiden en mijn bloemen, 
En met mijn lieve vogelen in 't bosch.’ 
En hij verdween in 't bosch; - en 'k zat alleen, 
Ik zat alleen, en zag, en hoorde, en dacht. 
........................................ 
O! wat was al hetgeen ik zag en hoorde, 
En al hetgeen ik dacht, vol harmonij! 
Ginds, achter 't sluimrend loover, ging de zon 
Verdwijnen; en daer was de lucht gelijk 
Een zee van vuer, en hooger was zij goud 
Met roozen, en nog hooger peilloos blauw. 
Het woud was gansch met purper overdekt, 
En trilde, alsof het zich met weemoed en 
Met wellust overgaf aen d'afscheidskus, 
Waermeê de zon het kuste in 't ondergaen. 
De vlakte vóor mij lag in schemerlicht, 
En hulde hare bloemekens allengs 
In 't slaepkleed van een frisschen avonddauw. 
't Was alles rust en stilte; alleen de beek 
Verhief heur lied soms in de wei, alleen 
Een vogel floot zijn deuntje soms in 't woud: 
Als was 't maer om te zeggen dat die stilte 
De rust des levens was en niet des doods. 





{==61==} {>>pagina-aanduiding<<}

IV.


En langzaem zonk mijn hoofd op mijne borst: 
Het wierd mij of er een betoovering 
Langs ieder zintuig tot mijn binnenst drong, 
En al het heimelikste, dat er in 
De diepste diepten van mijn herte sliep, 
Kwam wakker zingen; - 't wierd mij of mijn ziel 
Werd van den vleesche losgemaekt; want 'k zag 
Niet meer met de oogen mijnes lichaems, maer 
Alleen met de oogen mijner ziel: - ik droomde, 
En 't leven van mijn hert was in dien droom. 




V.


Ik zag een jongeling en eene maegd, 
Twee kinderen der liefde, hand aen hand 
Getreden komen uit het bosch, en ginds 
Zich nedervlijen, onder 't weemlend dak 
Van wilgeboomen, op den zoom der beek. 

{==62==} {>>pagina-aanduiding<<}

Hij scheen nog jong, maer ouder toch dan Zij: 
Zijn voorhoofd was verheven, breed en blank; 
Zijn aenzicht zacht, schier vrouwlik zacht, maer toch 
Van ernstigheid omtogen; want ofschoon 
Er thans veel meer dan aerdsche zaligheid 
Dat wezen glansen deed, was daer nogtans 
Iets diep, iets dweepend in zijn blik, was daer 
Iets in den glimlach van zijn zoeten mond, 
Gelijk een plooi van bitterheid, - wellicht 
Daerin genepen door een vroege smert. 
En 't meisjen, o! de teedre blik, waermeê 
Hij haer aenschouwde, zegde: kind, ge zijt 
Zóo, als ik in mijn schoonsten droom, u nooit 
Heb durven droomen; 't ideael, dat ik 
Zoo lang, zoo vurig in mijn dichterziel 
Aenbeden heb, zijt gij, verwezentlijkt! 
En waerlik, ze was schoon de maged, als 
De droom eens dichters; ze was rank gelijk 
Een lelie uit de delling; ze was blozend 
Gelijk een zomerochtend: - en ze zag 
Met heure groote, bruin, beminnende oogen 
Op heur beminde, - en deze zag op haer; 
En beide bleven lang zoo, hand in hand, 
Lang oog in ooge, ziel in ziele, sprakeloos. 





{==63==} {>>pagina-aanduiding<<}

VI.


Doch eindlik kwam uit beider borst een zucht, 
In beider oog een traen; en met een stem, 
Waer heel een hemel van geluk in klonk, 
Sprak toen de jongling: ‘Liefste, zegt me, voelt 
Ge thans wat dit beteekent: de eenzaemheid 
Met zijn geliefde deelen? - de eenzaemheid! 
O! dat is niet als in de stad, waer al 
Wat u omringt, gelijk een wanklank, in 
't Akkoord van twee beminnend' herten klinkt. 
Neen, als ge hier van liefde spreken komt, 
Spreekt alles meê van liefde: ziet, die strael 
Der ondergaende zon! wat denkt ge dat 
Zij aen de bloemen zegt, waerover zij 
Zoo streelend henenglijdt? - Ze zegt: ik min u! 
En al de bloemen keeren zich tot haer, 
En zeggen ook: wij minnen u! - En hoort! 
Dien vogel die daer zingt! hij zegt aen 't woud: 
Ik min u! - en de weêrgalm antwoordt: 'k min u! 
En voor ons voeten zegt elk golfken van 
De beek aen 't oevergras, zachtkabblend: 'k min u.’ 

{==64==} {>>pagina-aanduiding<<}

‘En ik, sprak eensklaps 't meisje, 'k zeg u ook, 
Mijn lieve, 'k zeg u ook: ik min u! 'k min u!’ 
Maer ziet, de toon, de glimlach waermeê zij 
Dat zegde, was zoo kinderlik, zoo zoet; 
Het blozen dat heur wangen overliep 
Was zoo verrukkend, dat de jongling haer 
Een wijl met sprakelooze dankbaerheid 
In de oogen zag, en uitriep: ‘Ach! mocht ik 
Dat zoet: ik min u! vangen in mijn ziel!’ 




VII.


En zoo zag ik dien jongling en die maegd 
Daer zitten en beminnen: en voorwaer, 
't Was schoon om in die heimvolle avonduer, 
Te midden van dat zalig-sluimrend woud, 
En van de duizend bloemekens der wei, 
Die reine zielen, die twee blanke duiven 
Te aenschouwen in hun zaligheid! 't Was schoon 
Om hen te hooren, schoon om hen te zien! 
Nu eens vertelden zij elkander al 
De duizend lieve dingen, waer hun hert 

{==65==} {>>pagina-aanduiding<<}

Van overvloeide, met dien gullen lach, 
Door God alleen aen schuldelooze zielen 
En kinderen gegeven; en dan weêr 
Kwam daer op eens een stilte, een hemelzoet 
Gesprek van oog tot ooge; dan een traen; 
En dan weêr 't lachend kuizelen op niew. 




VIII.


Doch eensklaps vroeg het meisje: ‘Lieve, wil ik 
U eens een tuiltje bloemen plukken, zegt?’ 
En zonder antwoord af te wachten, sprong 
Ze vlug gelijk een hinde door de wei. 
De jongling had haer eenge stonden ga- 
Geslagen, met dien glimlach van geluk, 
Waerop vast tranen moeten volgen; en 
Dan had hij 't hoofd allengs gebogen, als 
Door een gedacht terneêr gedrukt. 
Reeds lang 
Zat hij daer zoo diepdenkend, en zelfs toen 
Het meisje weêr kwam zitten nevens hem, 
Zag hij niet op, wierd hij ze niet gewaer. 

{==66==} {>>pagina-aanduiding<<}

En zij, ze staerde hem een wijl verwonderd, 
Niewsgierig aen; en dan heur poezel hand 
Hem op de schouder leggend, kwam ze: ‘Vriend, 
Waerop toch denkt ge zoo?’ 
Bij deze vraeg 
Scheen hij als uit een droom te ontwaken; doch 
Na eene pooze sprak hij: ‘Wel, ik heb 
Daer iets gedroomd, of liever 'k heb met de oogen 
Mijns geestes iets aenschouwd dat wonder was.’ 
‘En wat toch was dat?’ vroeg het meisje; en hij: 
‘Ziet, sprak hij, 't was op deze plek, waer wij 
Thans zitten; maer dees plein was in een hof 
Herschapen, en aen d'ingang van het woud 
Rees daer een lief, eenvoudig huisken, onder 
Het breed gewelf der beuken half verscholen 
Gelijk een tortelduivennest. - 't Was herfst 
En avond. Bij een vrienlik-flikkrend vuer, 
Zat in dat huis een jonge moeder met 
Heur kind; en over haer een man, die soms 
Al mijmerend iets neêrschreef. Aen de borst 
Der moeder, lag heur wicht, heur eersteling. 
Het sliep, het bloosde lijk een rooze; - zij, 
Zij zag hoe 't sliep, hoe 't bloosde. - Zij was schoon; 
Zoo schoon als gij, mijn lieve; schooner, ja! 

{==67==} {>>pagina-aanduiding<<}

Want ze was moeder! - want de duizend droomen 
Van liefde, heil en toekomst, die een vrouw 
Alleenig droomt wen ze heur kind ziet slapen, 
Die zag ik beurtlings stralen uit den blik, 
Waermeê die vrouw heur kindje slapen zag. 
En sedert luttel stonden had de man 
Zijn penne neêrgelegd: hij staerde op 't wicht, 
Op haer; verhief in dank de vaderoog 
Ten hemel; dan, zachtopstaend, sloeg hij om 
Den hals der vrouwe een arm, omvatte 't kind 
Met d'andren; en terwijl hun beider kus 
Het poezlig kleintje wekte, scheen het mij 
Alsof ik englen om hun hoofd zag zweven, 
Die zeiden: ‘Dat is 't zaligst paer der aerd! 




IX.


‘Maer dat gezicht verdween, ik weet niet hoe, 
En 'k zag iets anders: 't was die zelfste plek, 
Die hof, dit huis; - maer 't was in 't voorjaer en 
Des morgends. Aen het einde van den hof, 
Was een priëel van meiroos en seringen, 

{==68==} {>>pagina-aanduiding<<}

Waerboven twee kastanjeboomen, gansch 
Met hagelwitte trossen overdekt, 
Hun kruinen liefdrijk door elkander vlochten. 
In dat priëel zag ik dien man, die vrouw, 
Welke ik daer straks gezien heb, zitten en 
Zich koestren in de warme lentezon. 
Ze waren oud en grijs nu; ja, zoo oud 
Dat hunne hoofden zachtjes beefden, wen 
Ze spraken; en nogtans, zij zaten daer, 
Zoo rustig en zoo zalig naest elkaêr! 
De grijzaerd had de hand van zijne vrouw 
In zijne hand gevat: hij wees haer met 
Een stillen glimlach op 't kastanjenpaer, 
Dat boven hunne hoofden tot éen kruin 
Zijn kruinen samenmengde, en fluisterde 
Heur iets in de oor van over vijftig jaer, 
Toen eensklaps een gerucht hen stooren kwam. 




X.


‘Hun zoons en dochters, met hun kleinzoons en 
Kleindochters traden in 't priëel, en schaerden 

{==69==} {>>pagina-aanduiding<<}

Zich rondom de ouderlingen. Eene wijl 
Was alles stil. Toen kwam er uit den hoop 
Een knaep, een blonde blozaerd; en die las 
Voor grootvaêr en grootmoeder een gedicht, 
Een zang op hunne gouden bruiloftfeest. 
Maer ziet! dat was een roerend tafereel! 
Gelijk de stem eens engels klonk de tael 
Des kleinen hel en schuldloos: de ouden weenden 
En lachten te gelijk; en toen 't gedicht 
Was afgelezen, vlogen zoons en dochters, 
Met heel hun schaer van kindren, om den hals 
Der grijzen, die al snikkend zeiden: ‘God! 
Nu smaekten wij geluks genoeg op aerd!’ 
.................................... 
En, lieve, deze vrouw waert gij, die man 
Was ik; - en daerop was het dat ik dacht. 




XI.


‘En nu, wat zegt ge van dat visioen?’ 
Het meisje bloosde bij die vraeg: zij liet 
Haer voorhoofd nederzijgen op zijn borst, 

{==70==} {>>pagina-aanduiding<<}

En gaf geen antwoord. - Doch, na eene poos 
Vroeg hij op niew: ‘Welnu, wat zegt ge er van?’ 
En langzaem 't hoofd verheffend, sprak ze: ‘Vriend, 
Zoudt gij gelooven dat ge een droomer zijt?’ 
‘Een droomer?’ vroeg hij, en daer kwam gelijk 
Een wolk op zijn gelaet, - ‘een droomer!... ja 
Waerachtig, 't zijn maer droomen, ijdle droomen, 
Die nooit misschien....’ En met een bittren lach 
Zag hij voor zich en zweeg. - 
Doch 't meisje, alsof 
Hetgeen ze had gezegd haer spijt deed, lei 
In zijne hand heur handjen, en een traen 
Van heure wimpers vagend, sprak ze: ‘Vriend, 
Maer God is toch zoo goed! God is zoo goed! 
Die zal wellicht....’ 




XII.


Doch ik verschoot op eens 
Als uit een slaep geschokt. Eene zware hand 
Was op mijn schouder neêrgevallen: - 'k zag 
Verwilderd op, en zag mijn vriend, die naest 

{==71==} {>>pagina-aanduiding<<}

Mij stond en met zijn schalkschen lach mij vroeg: 
‘Nu, droomer, hebt ge lang genoeg gedroomd?’ 
Gedroomd! dacht ik, - helaes! 't is waer, ik ook, 
Ik ook heb maer gedroomd! - En ik stond op, 
Gaf mijnen vriend den arm, en peisde, wijl 
We huiswaerts gingen: Ja, 't was slechts een droom! 
Maer toch.... God is zoo goed! God is zoo goed! 


1845.







{==72==} {>>pagina-aanduiding<<}

De jongeling en de duif.


Onder 't bleeke wilgenloover, 
Zat er in het bosch een jongling: 
Treurig hing zijn hoofd gebogen; 
Stil-geschreide tranen rolden 
Uit zijne oogen langs zijn wangen, 
Van zijn wangen in het gras. 
 
Boven 't hoofd des jonglings zat er, 
Op eene takje van den treurwilg, 
Eene hagelblanke duive; 
En die zat daer ook zoo droevig, 
Met heur hoofdje weggedoken 
Onder 't hangend vleugeldons. 
 

{==73==} {>>pagina-aanduiding<<}

‘Liefste duifken, liefste duifken! 
Zei de jongling, waerom treurs du? 
Eertijds vloogs du, blij en dartel, 
Langs den gladden waterspiegel, 
Langs de gouden korenakkers, 
Langs de groene bosschen heen. 
 
Eertijds steegs du, klapperwiekend, 
In den diepen blauwen hemel, 
Om te planen, om te tuimelen, 
Om te blikkren, hoog en verre, 
Als een blanke hemelsterre, 
Die van 't Oost naer 't Westen schiet. 
 
En wanneer du dan vermoeid waers 
Van het vliegen en het wiegen, 
Kwaems du, vrolik- nederruischend, 
Kwaems du weder bij dijn gaeiken, 
Om te rusten, om te slapen, 
In dijn nestjen aen heur zij. 
 
En du zits hier nu zoo treurig, 
En zoo verre van dijn gaeiken, 

{==74==} {>>pagina-aanduiding<<}

En zoo verre van dijn nestje; 
En waerom toch, liefste duifken? 
Heeft wellicht een wreede jager 
Nest en gaeiken di ontroofd?’ 
 
En het duifken: ‘Goede jongling, 
Vraeg mij nooit meer naer mijn nestje! 
Vraeg mij nooit meer naer mijn gaeiken! 
Zeg du zelf mij liever, waerom 
Du zoo eenzaem en zoo treurig 
Hier koms zitten in het bosch? 
 
‘Eertijds waers du blij en dartel; 
Dijne ziel was als een duive: 
Langs den gladden waterspiegel, 
Langs de gouden korenakkers, 
Over bloemen, over bosschen, 
Vloog zij, vloog zij immer voort. 
 
‘Eertijds steeg ze op duivenvleugelen, 
In den diepen blauwen hemel; 
En daer baedde zij in glansen; 
En daer zong ze met Gods zonne, 
Met Gods sterren en Gods engelen, 
Vrolik- tuimlend om 't heelal. 
 

{==75==} {>>pagina-aanduiding<<}

‘En wanneer ze dan vermoeid was 
Van de schepping rond te vliegen, 
Streek ze weder naer beneden; 
Kwam ze weder naer heur nestje; 
Naer het herte der beminde; 
En daer sliep ze, zoet en zacht. 
 
‘En du zits hier nu zoo roerloos, 
En zoo ver van dijn beminde, 
En zoo vele tranen storts du: 
Zeg, waerom, waerom toch, jongling? 
Bist du licht dijn zielennestje, 
't Hert van dijn beminde kwijt?’ 
 
't Hoofd des jonglings boog zich dieper, 
En hij weende en zweeg. - Het duifken 
Stak zijn hoofdjen in zijn pluimen, 
En het zuchtte en zweeg: - en beiden 
Zaten lang nog zóo. - Arm duifken! 
Arme jongeling! niet waer? 


1846.






{==76==} {>>pagina-aanduiding<<}

Mijnen boezemvriende August Michiels,


op zijnen trouwdag.

I.


Het zij het losgerukte orkaen 
Zijn adem over 't woud laet gaen, 
En uit de heen en weêr gezweepte twijgen 
Een buldrend noodgehuil doe stijgen; 
Hetzij door 't schommlend looverdak, 
Het windeken van tak tot tak, 
Van blad tot blaedje wipt en kwispelt: 
Toch rijst er nooit een enkle klank 
In 't woud op, of hij wordt een zang, 
Toch is het harmonij al wat er loeit of lispelt. 

{==77==} {>>pagina-aanduiding<<}

En als het woud was steeds mijn ziel: 
Hetzij het onweêr van het lijden 
Meêdoogloos op haer nederviel; 
Hetzij een koeltje van verblijden 
Haer als een kus voorbij kwam glijden; 
Al wat haer treffen mocht moest zij 
Uitstorten in een stroom van poëzij. 
 
Mijn leven lang 
Was een gezang; 
En echter, nu ik ook de nooitgeproefde ontroering, 
Die ik op dezen dag gevoel, 
Uitdrukken wil in al den gloed van haer vervoering, 
Schijnt poëzij mij zoo onmachtig en zoo koel! 
 
Want ziet! - gelijk een zee, die, een voor een, heur baren 
Op 't oeverzand voor mijnen voet, 
Geheimvol-murmlend rollen doet, 
Zoo komen zestien volle jaren 
Mijns levens, beurtelings voorbij 
De oog mijner ziele heengevaren: 
En onder allen is geen dag, geene uer, die mij 
Uw naem niet toezingt als een hemelmelodij; 

{==78==} {>>pagina-aanduiding<<}

Daer is niet éene golf, hoe ver mijne oogen staren, 
Waerop geen schitterglans van goud en purper ligt; 
Want heeft uw vriendschap, vriend, de zee dier zestien jaren 
Niet altoos als een zon verlicht? 



II.


Herinnring! - stemmen uit de dagen 
Van onze jeugd, gij klinkt mij zoet! 
Als harpakkoorden, door den wind in vlagen 
Uit verre vlaktens meêgedragen, 
Omruischt ge in zachten toonval mijn gemoed! 
 
Vriend, weet ge 't nog, hoe wij elkaêr verstonden 
Van d'eersten dag? hoe elk van ons getrokken was 
Tot d'andren, en het hem ontroerd in de oogen las, 
Dat hij op aerde een broeder had gevonden? 
En hoe ons leven sints tot éen versmolt, 
Gelijk twee stroomen, welker water, 
Te saem gevloeid met liefdrijk golfgeklater, 
In éene bedding zeewaerts rolt? 

{==79==} {>>pagina-aanduiding<<}

Gedenkt ge 't nog, hoe spoedig ge in uw herte 
Een plaets vondt voor mijn kinderlike smerte? 
En hoe mijn mond, op éenen dag, 
De plooi nam van uw kinderliken lach? 
 
En dan, ons droomen, vriend, ons jonglingsdroomen! 
Ziet gij ze nog, bij 't ruizlen van de boomen, 
Waerdoor de zon heur tintelvonken schiet, 
Of waer de maen heur tooverglans op giet; 
Ziet gij ze nog, naer 't rijk der idealen, 
Gelijk een blankgewiekte duivenvlucht, 
Uit onze ziel opstijgen, en verdwalen 
In heemlen van verrukking en genucht? 
 
En later, als van uit die heemlen, onze zielen 
In donkre waerheid en op harde werklikheid, 
Met hun geknakte vleuglen nedervielen; 
Weet gij het nog, hoe wij de bitterheid 
Der tranen, aen elkanders borst geschreid, 
Vergaten, daer wij toch elkander gansch behielen? 





{==80==} {>>pagina-aanduiding<<}

III.


En thans, - thans is 't de Vriendschap niet 
Alleen meer, die, gelijk voordezen, 
Als meesteres in uwe ziel gebiedt; 
Thans moet de Liefde er koninginne wezen! 
Maer toch, 'k benij haer die veroovring niet! 
Neen! want gij hebt de ziele thans gevonden, 
De zusterziel, die ge op de zaelge stonden 
Van onze broederlike dweeperij, 
Met hemelglans en hemelgeur omgeven, 
Stil-lachend zaegt voorbij uwe oogen zweven; 
Gij hebt op aerd de maegd ontmoet, die gij 
In droomen niet dan met eerbiedig beven 
D'onzichtbren kus van uwe ziel dorst geven; 
Gij drukt ze aen uwen boezem thans als bruid: 
En dus - stort op heur hoofd, stort al de schatten, 
Die ooit uw herte mocht bevatten, 
Gelijk een milden regen uit! 
Laet heel den hof van liefderoozen, 
Met zoo veel zorg door onze hand 
Weleer in uwe ziel geplant, 

{==81==} {>>pagina-aanduiding<<}

In frissche kransen om haer voorhoofd blozen.... 
Ja, Engelen des hemels, gij, die licht 
Op al de gouden luchtpaleizen, 
Die we in ons droomen voor de toekomst deden rijzen, 
Benijdend neêrzaegt uit uw eewig licht; 
Gij, die misschien ten hemel zijt gevaren, 
Met al die droomen, die te schoon voor de aerde waren 
O brengt ze, brengt ze op uwe vleuglen weêr 
Verwezentlijkt voor hem op aerde neêr! 
Laet, laet mij in verrukking soms aenschouwen, 
Hoe hij, in 't hert der liefdrijkste aller vrouwen, 
Al wat wij dweepten overtroffen vindt: 
En 't zal genoeg zijn voor zijn oudsten, trouwsten vrind! 


1849.







{==82==} {>>pagina-aanduiding<<}

De zieke jongeling.


Gehooid was het gras en het koren was binnen; 
De najaerszon gloorde met feestliken glans; 
't Was kermis in 't dorp: - en de blonde boerinnen 
Verzelden de juichende boeren ten dans. 
 
En daer ginder, aen de venster, 
Zat een arme jongeling, 
Die de teering had, en sedert 
Kersmis niet meer uit en ging. 
Nevens hem zat zijne moeder, 
Biddend aen heur roozenkrans, 
Nu eens teêr haer zoon aenschouwend, 
Dan weêr eens den hemeltrans, 

{==83==} {>>pagina-aanduiding<<}

En dan weenend. En de jongling 
Sprak, terwijl een droeve lach, 
Om zijn grauwe lippen zweefde: 
‘O! dat is een schoone dag, 
Moeder! - Ziet, wat blauwe hemel! 
En wat warme zonneschijn! 
Dat 's eene echte kermis! - Ziet toch 
Hoe ze ginder vrolik zijn; 
Hoe ze weemlen rond de kramen! 
Daer begint de dans al!... ha! 
Dat is schoon!... En zou het waer zijn, 
Moeder, dat ik sterven ga?’ 
En zij zuchtte de arme moeder: 
‘Hendrik lief! spreekt zoo toch niet! 
God is goed en alvoorziende; 
Dat zijn heilge wil geschied'!’ 
 
En ginds, bij de linden, klonk vedel en trom; 
Daer draeide en daer zwaeide de vrolike drom; 
Daer woelde en krioelde het alles dooreen; 
Maer lijden en sterven, - daeraen dacht er geen! 

{==84==} {>>pagina-aanduiding<<}

En de jongling sprak weêr: ‘Moeder, 
Ja, Gods goedheid schikt het al: 
Maer, doet mij toch niet gelooven, 
Dat ik nog genezen zal! 
Ziet mijn handen eens, hoe mager, 
Hoe doorschijnend! - Ach! ik voel 
Dat ik langzaem, langzaem wegsterf, 
Waer ik zit in mijnen stoel; 
Want.... ik heb de teering, moeder! 
En nogtans.... ik ben nog maer 
Twintig jaren oud; - en, ziet eens, 
Op dees dag, verleden jaer, 
't Was toen kermis ook, - daer ginder 
Stond ik toen nog aen den dans, 
Blij en blozend, zingend, springend, 
Vol van hoop en moed; - en thans, 
Ha! die luide vreugdekreten, 
En dat dansen daer, gaet mij 
Snijdend door het herte, moeder, 
Als een wreede spotternij!’ 
En zij schreide de arme moeder: 
‘Hendrik! zwijgt toch, lastert niet! 
Denkt dat God het zoo gewild heeft; 
Dat zijn heilge wil geschied'!’ 

{==85==} {>>pagina-aanduiding<<}

En ginds, bij de linden, klonk vedel en trom; 
Daer draeide en daer zwaeide de vrolike drom; 
Daer woelde en krioelde het alles dooreen; 
Maer lijden en sterven, - daeraen dacht er geen! 
 
En hij sprak weêr: ‘ja, 'k zou moeten 
Trachten kalm te zijn, 't is waer; 
Maer, bij deze kermis, denk ik 
Steeds aen die van 't ander jaer: 
En - ik heb niet eens nog, moeder, 
U dit dorren zeggen - maer, 
Kent ge Roosje niet, de jongste 
Dochter van den molenaer? 
Ja?... Welnu, met haer slechts had ik 
Altijd aen den dans gestaen; 
Doch, als de avond neêrviel, zei ze: 
‘Hendrik, 'k moet naer huis toe gaen.’ 
En 'k geleidde haer. - Wij gingen 
Zwijgend naest malkander; o! 
'k Wilde spreken, maer ik kost niet; 
Want mijn herte klopte zoo! 
Dan, ten leste, toen we ginder, 
Aen de Lieve-Vrouw kapel, 
In het bosch gekomen waren, 

{==86==} {>>pagina-aanduiding<<}

Sprak ze: ‘Hendrik, nu, vaerwel!’ 
Maer ik hield steeds heure hand vast, 
En ik zag haer smeekend aen, 
En zij bloosde; - ons beider herten 
Hadden plots elkaêr verstaen: 
Wij beminden! - En nu, moeder, 
Als ik zal gestorven zijn, 
Zult gij Roosje dan vertroosten? 
Zult gij dan heur moeder zijn?’ 
 
En ginds, bij de linden, klonk vedel en trom; 
Daer draeide en daer zwaeide de vrolike drom; 
Daer woelde en krioelde het alles dooreen; 
Maer lijden en sterven, - daeraen dacht er geen! 
 
En hij sprak weêr: ‘o! wie weet het, 
Of ze thans niet eenzaem zit 
Aen 't verleden jaer te mijmren; 
Of ze ginds niet weent en bidt, 
In de Lieve-Vrouw kapelle!... 
En wie weet ook of ze mij 
Niet vergeten heeft!... Maer, hemel! 
Neen, dat niet! dat niet! want zij.... 
Maer - ziet ginds toch! moeder! moeder! 

{==87==} {>>pagina-aanduiding<<}

Staet ze daer niet aen den dans?... 
Ha!... vergeten eer ik dood ben! 
God! laet mij maer sterven thans!’ 
En zijn hoofd viel achterover, 
Machtloos in den leunstoel neêr, 
En zijn moeder snikte: ‘Hendrik! 
Hendrik!... God! hij spreekt niet meer!’ 
 
En ginds, bij de linden, klonk vedel en trom; 
En Roosje was daer, bij den vroliken drom; 
Daer draeide en daer zwaeide zij 't plein op en neêr; 
En, neen! aen heur Hendrik en dacht zij niet meer! 
 
En 't was avond; - kalm en statig 
Rees de maen aen d'oostertrans, 
Heel het dorpken zacht-omhullend 
Met heur zilvren tooverglans. 
En ook ginder, door de ruitjes 
Van de smalle venster, waer 
Hendrik zat met zijne moeder, 
Drong haer treurlicht koud en klaer. 
En, zoo een, die van de kermis 
Weêrkwam, daer was blijven staen, 
Die had vast een hertverscheurend 

{==88==} {>>pagina-aanduiding<<}

Schouwspel kunnen gadeslaen! 
Daer lag Hendrik, bleek en roerloos 
Uitgestrekt op de arme spond; 
En daer knielde zijne moeder, 
Even roerloos op den grond; 
En niets ruischte er in die kamer, 
Waer de maen heur licht in schoot, 
Dan van tijd tot tijd een stemme: 
‘God! mijn zoon.... mijn zoon is dood!’ 
 
En buiten klonk altijd nog vedel en trom; 
Daer danste nog altijd de vrolike drom; 
Daer woelde en krioelde nog alles dooreen; 
En lijden, en sterven, - daeraen dacht er geen! 


1846.






{==89==} {>>pagina-aanduiding<<}

't Was een hof.


Twas een hof, dien de Heer had vertrouwd aen een Geest; 
En zoo haest er die Geest was verschenen, 
Zong het vogelenchoor er om 't schoonst en om 't meest; 
En, als hadde de lente daer eewig geweest, 
Groeide er bloeme bij bloeme om hem henen. 
 
Want de liefde diens Geestes was 't licht van dien hof. 
Doch, op eens, rees een onweêr er over; 
En het woedde er zoo lang en zoo schrikkelik rond, 
Dat de laetste der bloemen verstierf in den grond, 
Dat de vogelen vluchtten uit 't loover. 
 

{==90==} {>>pagina-aanduiding<<}

En althans is die hof als een dorre woestijn, 
Waer geen vogel zich ooit meer laet hooren; 
Waer de distels en dorens gezaeid door 't orkaen, 
Als er soms nog een bloem naest hen open zou gaen, 
Haer met nijdige trotschheid versmooren. 
 
Maer de Geest blijft toch immer getrouw aen zijn hof: 
En, ofschoon ze zijn handen verscheuren, 
Roeit hij distels en dorens er uit, en hij nat 
Er het zand met zijne engelentranen, opdat 
Er weêr bloemen op niew zouden geuren. 
 
O! God zegen dien Geest, en hij late in zijn hof 
Al de bloemen van eertijds herleven! 
En hij brenge er de vooglen, door 't onweêr verjaegd, 
In terug! - O! God zegen den Engel - de maegd 
Die haer liefde aen mijn hert heeft gegeven! 


1847.



{==91==} {>>pagina-aanduiding<<}

Licht.


bij 't genezen mijner blindheid.


(Fragment.)


Licht! 
Wat is licht? 
Dieptens der hemelen, 
Dieptens der zeeën, 
En gij, o aerde, 
Antwoordt mij, antwoordt mij, 
Wat, wat is licht? 
 
Ziet! - als het daegt in het Oosten, - dan juicht 
Gij heemlen; dan tintelt van vreugd 
Het grondeloos blauw uwer spheren; dan kleedt 
Gij de wiegende wolken in purper en goud; 

{==92==} {>>pagina-aanduiding<<}

En gij bloost: - 
Liefelik bloost gij, 
Gelijk eene maegd, 
Die den beminde 
Van verre ziet komen, 
Glansend van liefde 
Ziet komen tot haer! 
 
Ziet! - als het daegt in het Oosten - de zee: 
Uit den afgrond des afgronds 
Ruischt er een liefdegemurmel; - en grootsch 
Glimlacht de onmeetlike vlakte! 
 
En de aerde! 
Hoort! - als de morgend, 
Met zijne lippen 
Van dauw en van roozen, 
Haer wakker kust, - 
Hoort wat een hymne er dan opstijgt van de aerde! 
Duizend miljoenen van zielen 
Zingen: wees welkom, o licht! 
Bosschen en bergen en dalen, 
En stroomen en beken, 
En alle de ontwakende vogels, 

{==93==} {>>pagina-aanduiding<<}

En alle de ontluikende bloemen 
Zingen: wees welkom, o licht! 
 
Aerde, zee en hemel, 
Gij, die juicht van vreugde, 
Als het licht verschijnt; 
Aerde, zee en hemel, 
Weet gij dan wat licht is? 
 
Zegt - is 't geen weêrschijn der levende glansen, 
Waer de englen hierboven, 
Op drijven, op wiegen? 
Is het Gods adem niet, 
Die albezielend 
De schepping omruischt? 
Is 't zijne goedheid niet! 
Is 't zijne liefde niet? 
Ja! - zijne liefde, 
Die in den beginne, 
Door 't eindeloos duister, 
Haer vleugelen uitsloeg over 't heelal; 
Ja, zijne liefde, 
Die iederen morgend, 
Over 't heelal nog haer vleugelen uitslaegt; 

{==94==} {>>pagina-aanduiding<<}

Zijn liefde die, wakend 
Gelijk eene moeder, 
Heur schepselen gâslaet, 
Heur schepselen koestert? 
Zegt - is het licht niet de liefde van God? 
...................................... 
...................................... 








{==95==} {>>pagina-aanduiding<<}

Lelie en Roos.


In Hendrika's album.

Lieve, denk er aan.


Tollens.

Ik zat en ik droomde onder 't hangende loover, 
'k zat vreedzaem en rustig; en eensklaps, daer trof 
Een ritslen mijne ooren; ik zag door 't gebladert: 
Een meisje liep, vlug als de wind, door den hof. 
 
Terzij van 't priëel, waer ik zat, stond een lelie, 
En nevens de lelie ontlook er een roos: 
Het meisje kwam nader en nader getrippeld, 
En kwam bij de bloemen, en toefde er een poos. 
 
‘Hoe blank is die lelie, hoe blozend dat roosken! 
O! bloemen, wat is er toch schooner dan gij?’ 

{==96==} {>>pagina-aanduiding<<}

Zoo sprak zij; en 'k staerde op het kind door het loover, 
En dacht: gij, o meisje, zijt schooner dan zij! 
 
O ja; want het maegdelik blank op uw voorhoofd 
Is schooner dan 't blank waer de lelie meê praelt; 
En frisscher dan 't blad van 't ontluikende roosken 
Is, lieve, de blos die uw kaekskens bemaelt. 
 
En, schooner dan leeljen en roozen der aerde, 
Dan roozen en leeljen op 't aenschijn der maegd, 
Is 't roosken der liefde, de lelie der onschuld: 
Twee bloemen, die gij in uw maegdenhert draegt. 
 
- En 't meisje hernam weêr: ‘Maer, jeugdige bloemen; 
Waerom toch verslenst ge zoo spoedig, waerom? 
Verrijst er een onweêr, dan ligt gij in 't stof reeds 
Van avond, als ik hier weêr wandelen kom!’ 
 
Een traentje viel neêr uit hare oog op de bloemen: 
Ik voelde ook een traen in mijne oogen: - ja, kind, 
Zoo dacht ik, - en als ik hier weêrkom, wie zegt me 
Dat 'k nog op uw aenzicht de bloemen hervind? 
 
En, 't roosken der liefde, de lelie der onschuld: 
God schiep hen om eewig te bloeien; - maer ach! 

{==97==} {>>pagina-aanduiding<<}

Zoo menig orkaen rijst in 't herte der maegden, 
Wie weet.... Maer het meisje hernam met een lach: 
 
‘O! God, die de bloemen deed groeien, zal vast ook 
De bloemen beschermen!’ - Het zij dus, lief kind! 
Zoo dacht ik; - en 't meisje liep huppelend henen, 
Zoo blij en zoo vlug als de dartele wind. 


1844.






{==98==} {>>pagina-aanduiding<<}

Eene bloem uit het volk.

I.


Niet waer, een lief tafreeltjen, inderdaed? 
Dit bruine houten geveltje, in de straet 
Zoo mank vooroverhellend, met zijn wingerd, 
Die 't wrakke vensterken zoo malsch omslingert; 
Dit sijsken in zijn wisschen kooitje, blij 
Rondtripplend door de ranken die 't omzwieren; 
Dit koppel roode en witte violieren 
Voor op de venster, en daerachter zij. 
 
Zij! - is 't niet waer dat ge onvrijwillig droomend 
Blijft stilstaen, wen ge langs dit straetje komend, 
Toevallig uwe blikken rusten laet 
Op dit zoo frisch, zoo blozende gelaet, 

{==99==} {>>pagina-aanduiding<<}

Steeds vlijtig over 't naeiwerk heengebogen? 
Niet waer, als zij verstrooid soms heur bruine oogen, 
Die wijde, blijde kijkers rond zich slaet, 
Dat ge u tot opgeruimdheid voelt bewogen, 
En in uw hert haer toewenscht: ‘Kind, ons Heer 
Zie altoos welgevallig op u neêr!’ 
 
En zij zit daer zoo van als de eerste stralen 
Der zomermorgendzon in 't Oosten pralen, 
Tot zich in 't West de laetste scheemring dooft. 
En, geene vaderhand, die op heur hoofd 
Zich uitstrekt, ter bescherming of ten zegen; 
Geen moederborst, waerop het, neêrgezegen, 
In liefde moge rusten: - bloeme op 't veld, 
Staet zij aen ieder onweêr blootgesteld: 
Zij is alleen en weeze. - Die vier muren 
Omsluiten heel haer weereld; en al turen 
Hare oogen vaek afgunstig naer de vlucht 
Der zwaluwen, wegtuimlend door de lucht; 
Al zweeft ze met heur ziele vaek in droomen 
Langs geurig groen, en stilte, en hooge boomen: 
Toch blijft, de gansche week, heur horizon 
Die enkle smalle slip des blauwen hemels, 
Toch ziet ze zelden van Gods lieve zon 

{==100==} {>>pagina-aanduiding<<}

Dan op de geveltoppen wat geschemels; 
En, voor de muffe geuren, die zoo zwaer 
Gedurig over 't enge steegje hangen, 
Heeft zij alleen heur violierenpaer; 
Voor 't woest rumoer en 't valsch gekrijsch rond haer, 
Alleen heur eenig sijsken met zijn zangen. 
En toch, - toch is 't als had de lach zijn woon 
Gevestigd in de kuiltjes op heur koon; 
Toch zoudt ge zeggen, aen die roozenlippen 
Kan nimmer dan de toon der vreugde ontglippen; 
En hoort maer, ja, hoe 't heel de buert doorklinkt, 
Wanneer ze in wedstrijd met heur sijsken zingt! 
 
Want zij naeit maer, zij naeit maer met vlijtigen spoed; 
Heur naeld is heur schat en heur zegen; 
En 't sijsken, al is het zoo klein, kent haer goed; 
Heur bloemen, al heeft ze er maer twee, geuren zoet; 
Haer hemel, hoe eng ook, is als haer gemoed: 
Blij lacht hij van boven haer tegen. 




{==101==} {>>pagina-aanduiding<<}

II.


Doch, ziet eens, zijn 't geen kanten, geen satijn, 
Waerover hare nijverige vingeren 
Den langen zijdraed heen en weder slingeren? 
Ja, waerlik! - en hoe hagelblank, hoe fijn! 
Wellicht een bruidskleed! - 
En wat droomen wiegen 
Er u het hert al niet, lief kind? wat zoet 
En bitter stroomt er niet door uw gemoed, 
Terwijl ge 't naeldje door zoo'n kleed doet vliegen?... 
Ja, 't zou u wél staen, is het niet? het zou 
Zoo prachtig ruischen om uw slanke leden, 
Als ge uit de koetse zoudt ten altaer treden, 
Naest uwen bruîgom, trotsch van op zijn schreden 
Te hooren: ‘God, wat engel van een vrouw!’ 
O, rijk zijn! rijk zijn, is het niet! - Zoo allen 
Rond u zien passen op uw minsten wensch; 
En toch niet grootsch zijn voor 'nen armen mensch; 
Maer de aelmoes in zijn handen laten vallen, 
Met eenen lach zoo medelijdend goed, 
Dat dit alleen hem deugd aen 't herte doet. 

{==102==} {>>pagina-aanduiding<<}

En dan, gaen wandlen waer 't u lust; gaen rijden, 
Langs breede lanen rijden naer uw hof; 
Maer snel, o snel! dat al de boomen glijden 
Naest u als bange schimmen; dat het stof 
Ver, ver van achter boven 't loover wemelt, 
En als een goudwolk in de zonne schemelt! 
En dan het bal, het bal! o ja, dat moet 
Iets zijn toch! - langs die ruime, geurge zalen, 
Daerheen te golven in den flonkergloed 
Van gulden luchters, spiegels en kristalen; 
Bij 't zwirlen van de vuerge dansenrij, 
Zich als op vleugelen van harmonij, 
Te voelen wieglen tusschen gaes en zij, 
Fluweel, en goud, en diamant, en bloemen: 
Dat moet iets zielverrukkend zijn! - En gij 
Zoudt u daer licht de schoonste hooren roemen, 
Ho!... 
En somwijlen hoordet gij nogtans 
Van meisjes, die als peerlen uit het duister 
Der armoê werden opgeraept, en thans 
De weereld overschittren met hun luister. 
En ziet! 't gebeurt u toch zoo menig keer, 
Dat uit de blikken van een rijken heer 
U zoo veel liefde tegen schijnt te vloeien: 

{==103==} {>>pagina-aanduiding<<}

Zoo gij alsdan.... wie weet.... misschien.... 
Misschien? 
Wat! kind, zegt gij misschien? - komt, in de plooien 
Van 't helderglansend bruidskleed op uw knien, 
De duivel u dien droomenspiegel biên, 
En laet hij u dát woord in de oogen gloeien?... 
Welnu, - moet ik ze u dan daer naest doen zien, 
Zij allen, die als gij in de armoê blonken; 
Maer die in de armen der Verleiding zonken, 
Terwijl ze grepen naer dien valschen schijn?... 
En - moet ik zeggen waer ze heden zijn?... 
 
Neen, naeit maer, o naeit maer, met vlijtigen spoed! 
Uw naeld zij uw schat en uw zegen! 
Blijft, kind, bij uw sijsken, het kent u zoo goed; 
Blijft bij uwe bloemen, zij geuren zoo zoet; 
En ziet eens, uw hemel: - hij lacht uw gemoed 
Van eenvoud en schuldloosheid tegen! 





{==104==} {>>pagina-aanduiding<<}

III.


Doch neen, geen leugengeest houdt die vertoogen 
Des hoogmoeds voor uwe onervaren oogen! 
De glimlach, die uw roozenmond omgloort, 
Getuigt veeleer dat gij in stilte luistert 
Naer 't zielesterkend en vertroostend woord, 
U door een goeden engel toegefluisterd. 
Gij mijmert aen den zondag, is het niet? 
Die haest met vreugde en vrijheid weêr gaet komen; 
En 't is alsof ge in uwe blijde droomen 
Reeds aen uw zij den struischen jongling ziet, 
Wiens kloeke mannenliefde u nooit verliet, 
En in welks hert gij onuitputlik-teeder 
De schatten van uw maegdlik herte giet? 
Gij denkt, niet waer? hoe ge arm aen arm dan weder 
Zult langs de Werf gaen wandelen; hoe gij 
Zult fier op hem zijn; en hoe, dikwils hij 
Trotsch neêr zal zien op juffers en op heeren, 
Die soms zich in 't voorbijgaen ommekeeren, 
En uw gewaed, uw prettig mutsken staen 
Benijdend of bewondrend gâ te slaên. 

{==105==} {>>pagina-aanduiding<<}

Of wel ge beeldt u in hoe gij te samen, 
Ver van 't geraes der duffe stad gesneld, 
Langs al de slingerpaden van het veld 
Omdolend, louter bloemengeur gaet âmen; 
Hoe gij nu eens op 't zonnig grastapijt 
Als kinderen rondhuppelt in de weiden, 
En u dan weêr in 't lommer nedervlijt. 
Gij ziet reeds in uw geest hoe gij daer beiden 
Zijt hand in hand gezeten; hoe gij praet 
Van al de zaligheên, die u verbeiden 
In eene toekomst, die haest opengaet. 
Gij lispt hem reeds in de oor wat zindlik kluisken, 
Wat wollig liefdenestje gij van 't huisken 
Wilt maken, waer ge samen woonen zult. 
En hoe ge hem daer koestert en omhult 
Met duizend kleine zorgen; hoe uw kussen 
Hem 't zweet van 't voorhoofd vagen, als hij moê 
Van zijnen arbeid huiswaerts keert; en hoe 
Ge op uwen schoot uw eersteling zult sussen; 
Dan, hoe die groot wordt; dan, hoe gij misschien 
Weldra een zwerm van bruine kroezelbollen 
Rond u, in 't zand, ziet tuimelen en rollen, 
En klaefren van uw schoot op vaders knien, 
On aen zijn kus de bolle wang te biên.... 

{==106==} {>>pagina-aanduiding<<}

En gij naeit maer, gij naeit maer, met vlijtigen spoed; 
Want elk steekje is een stap naer dien zegen; 
En het sijsken knikt toe of 't wou zeggen: dat 's goed! 
De geur uwer bloemen schijnt eenmael zoo zoet; 
En 't is of uw hemel u toeriep: schept moed! 
Haest lach ik dien vreugdetijd tegen! 




IV.


Dit droomt gij; en uw droom is schoon, voorwaer! 
Schoon als 't gelaet, waerop hij staet te lezen; 
Schoon, als uw achttienjarig herte, waer 
Hij als een bloemwolk komt uit opgerezen! 
En echter, kind, grijpt mij een siddring aen, 
Wanneer ik nadenk hoe die droom kan enden; 
Hoe, licht éen slag hem plots kan doen vergaen 
In droeve werklikheid, in wreede ellenden! 
Want, steekt uw hoofd slechts door de venster heen; 
Laet slechts uw blikken door de muren dringen 
Der huiskens, die u links en rechts omringen; 
En, ziet ge geen vriendin daer, kort geleên 
Als meisje nog de trots van al de buren, 

{==107==} {>>pagina-aanduiding<<}

Een die heel 't donker straetje als met een glans 
Van blijheid vulde, - en welke de armste thans 
Beklaegt om wat ze als vrouwe moet verduren? 
Ziet gij geen moeder, die te voren ook 
Om 't hoofd van hare kindren hemellichtjes, 
Die blos en lachjes droomde op hun gezichtjes, 
En die nooit anders dan het bleeke spook 
Des hongers grijnzen ziet bij hare wichtjes? 
Ziet gij geen maegd?... 
Doch neen, gij merkt dit niet! 
Gij ducht niet dat de rampen van die allen 
U treffen kunnen: - slechts doet gij uw lied 
Weêr hoog en helder door de lucht weêrschallen! 
 
En gij naeit maer, gij naeit maer, met vlijtigen spoed; 
Want gij vondt nog op aerd niet dan zegen! 
Want zoo blauw is uw hemel, zoo blij uw gemoed! 
Uw sijsken zoo lustig, uw bloemen zoo zoet! 
En Hij, die en bloemkens en vogeltjes hoedt, 
God lacht in dit al u toch tegen! 


1848.







{==108==} {>>pagina-aanduiding<<}

Vergeet-mij-niet.


Ja, 't is nu al lang geleden: 
'k Wandelde in een bloemhof rond, 
Waer ik telkens, voor mijn schreden, 
Schoone en schooner bloemen vond. 
'k Vroeg heur naem aen elke bloeme; 
En ze schenen allen mij 
Toe te fluistren: ‘'k heet de Schoonste, 
O, ga mij toch niet voorbij!’ 
Doch ik toefde bij niet eene, 
Dan ten leste bij een kleene, 
En ik vroeg die hoe ze hiet; 
En ze zei: ‘Vergeet-mij-niet!’ 
 
Ik bleef stille bij dat bloemken; 
'k Bleef er lang; want ziet, het stond 

{==109==} {>>pagina-aanduiding<<}

Daer niet als zijn zusters, trotsch en 
IJdel blikkend in het rond. 
't Was in 't laegste gras verscholen, 
En het loeg mij toe van daer, 
O, zoo smeekend en zoo minzaem, 
Met zijne oogskens blauw en klaer; 
't Loeg mij toe, en ik - ging henen! 
Maer toch is mijn rust verdwenen, 
Sedert ik het zoo verliet: - 
Ik vergeet dat bloemken niet! 
 
Dit is nu al lang geleden: 
Sedert heb ik voor mijn schreên 
Vele bloemen zien ontluiken; 
Maer ik denk aen dát alleen. 
O! zoo ik maer eens kon weten 
Of het nog niet werd geplukt, 
Of een storm het van zijn stengel 
Nog niet wreed heeft losgerukt; 
'k Zou het zoeken gaen, het vragen: 
‘Mag ik op mijn hert di dragen, 
Tot het leven mij ontvliedt? - 
Bloemken, ik vergat di niet!’ 


1846.






{==110==} {>>pagina-aanduiding<<}

Gestorven!


aen eenen vriend.


Gestorven! - en zij was uwe eerste liefde! 
En, ja! 'k beneed u schier, toen gij beschaemd 
En fluisterend mij toevertrouwen kwaemt, 
Hoe reeds heur eerste blik uw ziel doorgriefde. 
Want in uwe oogen glom er toen een traen, 
Zoo zwaer van hoop, zoo vol van heilgewemel, 
Dat 'k gansch uw hert er door zag, als een hemel, 
Waerin Gods schoonste zon is opgegaen. 
 
En zóo die zon meêdoogloos weg zien vagen! 
Zoo 't leven, waer ge uwe eewigheid voor boodt, 
Traeg, tergend traeg, maer zeker door den dood 

{==111==} {>>pagina-aanduiding<<}

Gelijk een lievlingsspijze zien verknagen! 
Zoo, bij elk' aerdklomp, die er nederploft 
Op 't dierbaer lijk, uw toekomst, heel uzelven 
Meê in den nacht des grafkuils voelen delven, 
Dood voelen naest uw doode in éene kroft! 
 
Zoo leven, maer voor haer toch niet meer leven! 
Zoo, alle nachten, - helsche spotternij! - 
Haer ongestorven droomen aen uw zij; 
En, wijl ge in liefdeheemlen waent te zweven, 
Ontwaken, - om in eens, als gloeiend lood, 
De waerheid op uw hoofd te voelen vallen; 
Om 't als een schaterlach te hooren schallen, 
Door al de leêgheid van uw ziel: ze is dood!... 
 
Ja, vreeslik, vreeslik, vriend, zijn zulke slagen! 
Ja, buigt het hoofd op mijnen boezem neêr; 
Weent, weent geheel uw smert uit voor den Heer! 
Licht helpt dit uwe alleenheid u wat dragen. 
Doch, mort niet tegen God in uwe pijn; 
Noemt Hem niet wreed, die gaf en heeft ontnomen; 
Want weet gij of niet eens een dag zal komen, 
Dat deze ramp uw eenge troost zal zijn? 
 

{==112==} {>>pagina-aanduiding<<}

En schudt het hoofd niet, grimlacht niet zoo bitter! 
Wat zaegt ge toch dan 's levens morgendstond, 
Omhuld van dauw, met roozen in den mond, 
Vol zang en klank, vol geur en kleurgeschitter? 
Maer, hoe de middaghitte soms versmacht 
Al wat de morgend heerlikst had doen gloren; 
Hoe 't onweêr liefst den schoonsten dag komt stooren, 
Niet waer, daer hebt ge nooit nog aen gedacht? 
 
Gij weet niet hoe de zon van 't werklik leven, 
Naermate zij opstijgert aen den trans, 
Allengs ook 't purper uitdooft en den glans, 
Der wolkpaleizen, die de jeugd omzweven; 
Gij weet niet hoe wij, met betraend gezicht, 
Die neevlen, op den adem van de winden, 
In schuim en grauwe vlekken zien verzwinden, 
Zoodra die zon ze van omhoog verlicht! 
 
En, als ons elke droom dus heeft bedrogen; 
Als elk geloof in twijfel onderging; 
Elk hoopgeflikker in ontgoocheling; 
En liefde ons 't eerst en 't schandigst heeft belogen: 

{==113==} {>>pagina-aanduiding<<}

Niet waer, onnoozle, 't is u onbewust, 
Wat nacht, wat storm er dan verrijst in 't herte; 
Hoe 't rondwroet in de helle zijner smerte; 
En eindlik, zich er neêr in vlijt - en rust. 
 
En toch is 't zoo! - toch, o! wie weet hoe spoedig 
Gij, door de ervaring zelf, wordt ingewijd 
In 't heimlikst droevig van dien levensstrijd; 
Wie weet hoe hard hij u zal zijn, hoe bloedig!... 
Doch, hij moog bloedig, ongenadig zijn; 
Zoo velen zullen toch in 't brandendst lijden, 
U als een gunstling Gods, als een benijden, 
Die altoos lommer heeft in zijn woestijn. 
 
Want uwe liefde, - die misschien de Heere, 
Wie weet het! in de kilheid van den dood 
Als in een onbederfbren balsem sloot, 
Opdat ook haer de onttoovring niet verteere, - 
Uw vroeg-gestorvene zult gij alom, 
Bij lief en leed, bij zonneschijn en vlagen, 
In uwen boezem opgesloten dragen 
Als in een onverstoorbaer heiligdom. 

{==114==} {>>pagina-aanduiding<<}

En, als dan een voor een, al uwe droomen 
Vervlogen zullen zijn in ijdelheid; 
Als, met de bloedige armen uitgebreid, 
Vertwijfeling u te gemoet zal komen: 
Dan zult gij u niet werpen in haer hel; 
Maer wijl heur stormen vruchtloos rond u huilen, 
In 't heiligdom van uwe doode schuilen, 
En zeggen: hier is 't rustig toch en wel! 
 
En ja! daer zult gij alles wedervinden, 
Wat eens uw jeugd zoo zalig was en zoet; 
Niet in de schittring van dien morgendgloed, 
Die slechts te koestren schijnt om te verslinden; 
Maer in den sluier van een heldren nacht; 
Met maenlicht van herinnring overtogen; 
Kalm, eewig slapend, eewig onbewogen; 
Wel koud en levenloos; - maer toch zoo zacht! 


1849.






{==115==} {>>pagina-aanduiding<<}

Daer is een geest.


Daer is een Geest, een hemelgeest, 
Dien velen vluchten, als bevreesd 
Voor 't ruischen zijner blanke veder; 
Maer ik bemin hem teêr, en hij, 
De goede Geest, bemint ook mij; 
Want dikwils daelt hij bij mij neder. 
 
't Is geen dier engelen, wier blik 
U siddrend knielen doet van schrik, 
Die oogverblindend zonnelicht 
Doen vonklen om hun aengezicht: 
Neen, om het goud der blonde lokken 
Draegt hij alleen een stralenkrans, 

{==116==} {>>pagina-aanduiding<<}

Zacht als der sterren tintelglans, 
Waer 't onweêr is voorbij getrokken; 
En als hij de oogen op mij slaet, 
Dan is het louter mededoogen 
En liefde, wat zich lezen laet 
In 't hemelschblauw dier englenoogen. 
 
Soms, als er op mijn levensbaen, 
Een bloem, een vreugd mij tegenlacht, 
En als ik daer wil blijven staen; 
Dan komt hij, en hij fluistert zacht: 
‘Vriend lief, roer toch die bloem niet aen; 
Want zij zal sterven vóor den nacht!’ 
 
En somtijds hoor ik naer zijn raed; 
Maer ach! de vreugd, de bloeme staet 
Daer dikwils zoo verleidend, dat 
Mijn hand heur steel reeds heeft gevat, 
Dat zij geplukt is, eer zijn woord 
Nog van mijn ziele werd gehoord. 
En dan, ja, dan is 't waerheid, wat 
De goede Geest mij had voorzeid: 
De vreugd verzwindt in ijdelheid, 

{==117==} {>>pagina-aanduiding<<}

De bloeme, die mij had verrukt, 
Versterft zoo haest ze wierd geplukt! 
 
En als ik 't hoofd dan moedeloos 
Laet nederzijgen op mijn borst, 
En uitroep: ‘Geest! zal dan altoos 
Mijn hert verschroeien van den dorst? 
Is zijn bestemming dan slechts woelen 
Van heet verlangen? Moet dit hert 
Dan altoos zijne leêgheid voelen, 
En die slechts vullen met zijn smert?’ 
 
Dan slaegt hij zijne zachtblauwe oogen 
Ten hemel; en, de blanke hand 
Opheffend naer de sterrenbogen, 
Lispt hij mij liefdrijk toe: ‘Het land, 
Waer geene vreugden 't hert bedriegen, 
Waer geene bloemen 't hert beliegen, 
Dat land is dáer, is dáer alleen; 
En, lijden, zoon, voert di daerheen!’ 
 
En wie, wie is die goede Geest, 
Die altoos wacht houdt bij mijn hert? 

{==118==} {>>pagina-aanduiding<<}

O! velen zijn voor hem bevreesd; 
Want 't is een broeder van de Smert; 
Maer ook een broeder van de Hoop! 
En ik, o 'k min den hemelling, 
Van wien ik in mijn levensloop 
Zoo dikwils lafenis ontving: 
Den Geest der droeve mijmering! 


1846.






{==119==} {>>pagina-aanduiding<<}

Vrouwenliefde.


Als een roos, die de Mei uit heur zwachtelen kust, 
Wringt des jongelings herte zich los uit de rust, 
Waer de dommlige kindsheid het hield in geboeid, 
Wen de strael van heur glimlach dit hert eens doorgloeit. 
En 't is niet meer op aerd dat de jongling dan leeft; 
Maer in d'arm van de maegd zijner droomen, doorzweeft 
Hij waranden van wellust, oazen van 't Oost, 
Waer steeds morgend van hoop en begoocheling bloost; 
Waer, in 't loof der geheimnis, geen stemme weêrklinkt, 
Die van zielsharmonij, die van liefde niet zingt; 
Waer noch vrucht is noch bloem, die ooit worrem verslinde; 
Waer geen wolkje ooit een vlek schuift op 't blauw van de spheer: 
En zoo was mij, zoo was mij dijn liefde weleer, 
Niet waer, mijn welbeminde! 

{==120==} {>>pagina-aanduiding<<}

En als eenmael dit gulden oazis verzwindt, 
Lijk een nevelpaleis, dat verwaeit met den wind; 
Als Onttoovring die bloemweereld intreedt en knakt, 
En den jongling als man in de werklikheid smakt; 
Als al wat hem moest klaerheid en vreugd zijn in 't hert, 
Niets na zich laet dan twijfel en doornen van smert: 
Dan komt Zij, en ze spreidt over alles heur licht, 
En ze kust en ze zalft elke wonde weêr dicht; 
En al ware 't dat hij haer veracht en bespot, 
Toch blijft zij onuitputlik-langmoedig als God; 
Toch omhult en toch koestert heur gloed den verblinde, 
Tot hij, weder herlevend, haer dankt voor dien glans: 
En zoo is mij, zoo is mij dijn liefde nog thans, 
Niet waer, mijn welbeminde! 
 
En als grijsheid heur sneew strooit op 't neêrbukkend hoofd 
Als het hert, waer elke uer eene levensvonk dooft, 
Nog alleen van den nasmaek zijns galbekers leeft, 
Maer voor d'ijskil des grafs toch terugschrikt en beeft; 
Dan nog vlecht zij, alsof 't in de lente steeds waer, 
Eene roozenkroon rondom den sneew van dit haer; 
Dan nog lacht zij dit hert, zoo verdord en zoo moê, 
Als de zon, wen ze wegzinkt, het liefelikst toe; 

{==121==} {>>pagina-aanduiding<<}

Dan stort ze al heure schatten nog uit op den rand 
Van het graf, waer de grijze in verzinkt aen heur hand; 
En, opdat hij den kuil niet te afschuwelik vinde, 
Laet ze nevens den Dood heure onsterflikheid zien: 
En zoo wordt mij, zoo wordt mij dijn liefde eens misschien, 
Niet waer, mijn welbeminde! 


1849.






{==122==} {>>pagina-aanduiding<<}

Op de kermis.


Ziet toch hoe frisch, hoe lokkend, daer beneden, 
Het dorpken aen den voet zijns heuvels ligt! 
Hoe, over 't blauwend mastbosch heengegleden, 
De herfstzon 't met heur fijnste goud verlicht; 
Ziet hoe het kerkje, als in een doom van vrede, 
Met glansen ongewooner blijheid glimt; 
Hoe 't wolksken, dat uit ieder schouwken klimt, 
U schijnt te nooden: eet hier gastvrij mede! 
Ziet hoe elk leemen hutje, versch gewit, 
Uitschittert tusschen 't zonnig groen; hoe 't vaentje 
Blij hangt te wuiven naest het torenhaentje, 
Dat op zijn kruis van trots te vonklen zit! 

{==123==} {>>pagina-aanduiding<<}

Want het is kermis in het dorp! - En, hoort maer, 
Zoo haest ge nader bij treedt, wat een choor daer 
Van bommlen en trompetten, met geschrei 
Van kinders, en gezang, en allerlei 
Geroep van kramers ondermengd, u tegen 
Komt schallen! Ziet, wat menigte allerwegen 
Ter kermis stroomt! - Hier is 't een lange root 
Van knapen en van deernen, die luidtierend, 
En arm aen arm de heerbaen overzwierend, 
Het dansmuziek, dat hen van verre noodt, 
Op voorhand hupplend, tegenspoên; daer weder 
Zijn 't vrijersparen, die, meer stil en teeder, 
Voorbijgestreken komen, en elkaêr 
Den arm om 't midden strengelen, en kozen, 
En fluisteren, en lonken, alsof daer 
Rond hen niet menig spottend wezen waer, 
Dat lachend omkijkt naer hun zalig blozen. 
 
En gene vrouwe, die daer in een nis 
Uit d'ijzergrond des hollen wegs gehouwen, 
Zoo roerloos, op een dennenwortel is 
Gezeten, met de handen saemgevouwen, 
Zij steekt wel pijnlik-droevig af, niet waer, 
Bij alles wat daer ruischt en woelt voor haer? 

{==124==} {>>pagina-aanduiding<<}

Ziet, menig meisje, dat haer, vol meêdoogen, 
Eene aelmoes in 't voorbijgaen schenken wil, 
Staet, van onwillige eizing siddrend, stil, 
Als ze in die holle, somber-vonklende oogen, 
Als ze op dit geel en afgeteerd gelaet, 
Van enkle klissen halfgrijs haer omtogen, 
Den blik met eenige aendacht rusten laet. 
Want een verveerlik iets schijnt aen die vrouwe 
Verknocht: ge zoudt ze voor een beeld van Rouwe 
En Wroeging nemen, zoo bij poozen niet 
't Krampachtig wringen van heur dorre handen, 
Haer koortsig huiveren en klappertanden 
Het leven, dat daer binnen woelt, verried. 
Ook komt er klacht noch bede van haer lippen; 
En zelfs, waer een goei ziel haer in den schoot 
Een penningsken om Gods wil neêr laet glippen, 
Bedankt ze, noch ontwaert ze wie dat bood. 
Slechts op het dorp, daer ginder, houdt zij de oogen 
Gevestigd; en nogtans, - hoe onbewogen, 
En strak die blik ook zij, - heur ziele ziet 
Het dorp, zoo als 't daer vóor haer ligt, toch niet! 
Neen, in haer zelve aenschouwt zij 't, opgerezen, 
Zoo als zij 't eens gekend heeft, lang voordezen; 
En aen den aenblik van dát dorpken, kleeft 

{==125==} {>>pagina-aanduiding<<}

Heur ziel met al hetgeen in haer nog leeft. 
 
Het was er toen ook kermis: - en, als heden, 
Lag 't hupsche ding, ginds, op zijns heuvels voet, 
- Prat als een meid die heur geliefde ontmoet, - 
Met al den glans van zijn bekoorlikheden, 
Te blikkren in den najaerszonnegloed. 
En in zijn midden werzelde en krioelde 
De bonte en dichte hoop ook door elkaêr, 
Rond steekspel, kraem en herberg, alsof daer 
Een stroom van hoofden heen en weder spoelde, 
Waerboven een geraes, een schaetren joelde, 
Dat zelfs de verste weêrgalm in het dal 
Ontwaekte, en meêdeed in het vreugdgeschal. 
En, als een heer van bieën zwermde en gonsde 
De jonkheid rond en in de tente, waer 
De dans aen gang ging: en 't was schoon, voorwaer, 
Om aenzien, hoe daer alles door elkaêr 
Woest sprong, en woelde, en op en neder bonsde! 
Hoe al die kloekgebouwde knapen, met 
Het korte pijpken in den mond, de pet 
Flink op éene oor, hun liefken heen en weder 
Voortrukten door de reien; of ze in 't rond 
Omzwirlen deden, en ze van den grond 

{==126==} {>>pagina-aanduiding<<}

Voor 't laest de hoogte in wipten, als een veder. 
Hoe al die meisjes, schittrend opgesmukt 
In 't kermiskleed, en van genot verrukt, 
Als vliegend bloemfestoen van duizend kleuren, 
Zich lieten slingeren en medesleuren 
In 't dansgewriemel; - o! 't was schoon om zien, 
Wat blozende gezichtjes, tintlende oogen, 
Wat roozenmondjes van een lach omtogen, 
Daer door elkander warrelden en vlogen, 
En zich niet toonden dan om weêr te vliên! 
 
Doch wie, van al de schoonen, die daer waren, 
Vermocht er schoon Regina te evenaren? 
Geen meisje, waer ze bij den dans verscheen, 
Of 't zag haer na met schuinsch en nijdig lonken; 
Geen jongling, of hij drentelde om haer heen, 
In hoop dat hem 'nen oogslag wierd geschonken. 
En waer die oogslag op de rauwste ziel, 
Op d'ongetemdsten woestaerd nederviel: 
Daer stond die vóor haer als een lam, en blikte 
Dom-lachende en beschaemd ten gronde, en vroeg 
Zichzelven waerom 't hert hem nu zoo joeg, 
Dat nooit nog voor gevaer of vuistslag schrikte. 

{==127==} {>>pagina-aanduiding<<}

En wie zou, van de heele jonglingsschaer, 
Nu de gelukkige uitverkoren wezen, 
Die eerst met haer mocht dansen? Want, voorwaer, 
Zoo velen vroegen tegelijk het haer! 
Doch, wie heur antwoord tusschen hoop en vreezen 
Afwachtte, geen en voelde zich het hert, 
Als meulders Karel op dien stond benard. 
Want ziet! nu haest een week of drij geleden, 
Was hij ter markte naer de stad gereden, 
En keerde 's achtermiddags huiswaerts: - zacht 
Liet hij zijn bruintje stappen naer behagen; 
Sloeg soms 'nen dol, die 't glanzig beest kwam plagen, 
Weg met een mei; of floot een deuntje, en dacht 
Aen schoon Regina, - toen hem onverwacht 
Een zilvren stemmeken in de ooren trilde, 
Dat lachend hem van achtren toeriep: ‘Eh! 
Voert meulders Karel geen mooi meiskens meê?’ 
En, vóor nog dat hij stil kon houden, tilde 
Een meisje met een wip zich op, en had 
Regina zelve plaets naest hem gevat! 
 
Regina, op zijn karre, aen zijne zijde! 
Zij, welker beeld zoo lang reeds heel zijn ziel, 

{==128==} {>>pagina-aanduiding<<}

Hetzij hij waekte of droomde bezig hiel, 
En tevens hem deed treurig zijn en blijde! 
O! 't was een engel, die haer op dien stond, 
Bewogen door zijn liefde, tot hem zond; 
En ja! het woord, dat hij zoo vaek wou spreken, 
Maer dat, als hij in haer bruine oogen zag, 
Hem telkens in de keel was blijven steken, 
Dat zou ze van hem hooren op dees dag! 
Maer, hoe begost? - Zijn liefde meê te deelen 
Aen wie men mint, is zulk een ernstig iet! 
En, of Regina Karels opzet ried, 
Het malle ding scheen met zijn ernst te spelen, 
Heur mondje stond naer lach, en anders niet. 
En hij, - schoon hij ze zoo had willen stelen 
Om heure malheid zelf, - dacht vol verdriet: 
‘Neen, 't geeft nu nog geen pas! Wellicht zal ginder, 
Aen 't Kruis, de lieve tooveres wat minder 
Snapachtig wezen.... nog gewacht tot daer! 
Maer, eens daer over, 't passe of niet, 'k zal haer 
Mijn rede zeggen!’ - Doch, hoe traeg 't ook stapte, 
Reeds heel een end was bruintje 't Kruis voorbij, 
En zwijgend zat steeds Karel aen de zij 
Van 't meisje, dat steeds luider lachte en snapte. 

{==129==} {>>pagina-aanduiding<<}

Maer, gaet hem daer niet plots een licht op? - Vroeg 
Ze hem daer niet: ‘Is 't waer wat ze vertellen, 
In 't dorp, dat ge uwen meulen gaet herstellen?’ 
- ‘Herstellen? - viel hij eensklaps in, en loeg 
Haer veelbeteeknend toe; - neen, gansch herbouwen, 
'Nen heelen niewen zetten! O, en 't zal 
Een stuk zijn, als ge, van beneên in 't dal, 
Hem met zijn roode wieken zult aenschouwen! 
En ook ons huis komt tevens heel in steen, 
Met een verdiep en pannen; en beneên, 
De groote kamer, laten wij behangen 
Gelijk in d' stad; en 't vensterglas vervangen 
Met groote ruiten; zelfs spreekt moeder van 
Een schouw waerin een kachel branden kan. 
En als dit al voltooid is, zoo zegt vader, 
- En hier sprak Karel stiller, en schoof nader 
Bij 't meisje, - laet hij mij de meulderij 
En kan ik zorgen dat ik winne als hij. 
Maer wie zal dan meestres zijn in dit huisken? 
Wie maelderesse van dat meulekijn?... 
Regina, zeg me, o zeg dat du 't wilt zijn! 
En met al wat er in is wordt het kluisken, 
Met wat er op is wordt de meulen dijn! 
O ja! laet mij het van dijn lippen hooren, 

{==130==} {>>pagina-aanduiding<<}

Dat du voor God de mijne worden wilt!... 
Zoo vreeslik-lang heb ik geweld verspild 
Om in mijn hert die liefde te versmooren; 
Want du bist toch zoo schoon! en ik.... maer 'k zou 
Di zóo beminnen, zóo gelukkig maken! 
Ik zou di.... O! zeg toch dat du mijn vrouw 
Wilt wezen.... of, Regina....’ en daer braken 
De tranen, die plots gudsten langs zijn kaken, 
De woorden af, die hij nog spreken wou. 
 
En 't was alzoo dat Karel zijn vriendinne 
't Geheim veropenbaerd had zijner minne. 
 
En zij, - ze had noch ja noch neen gezeid; 
Maer in zijn hand heur handeken geleid; 
En, na ze een poos stilzwijgend was gebleven, 
Had zij, zich nederbuigende over hem, 
Gefluisterd met heur liefelikste stem: 
‘Te kermis zal ik di mijn antwoord geven!’ 
 
En 't was nu kermis! - En nu stond hij daer, 
Bij de andren, in de danstent, rondom haer 

{==131==} {>>pagina-aanduiding<<}

Schouw henendruipend; want om het te wagen 
Haer, zoo als elk, stoutweg, ten dans te vragen, 
Dat dorst hij niet, hoe vaek hij 't ook besloot. 
En zoo had hij reeds menigen genoot 
Met zijn Regina hupplend om zien varen, 
Wijl hij er stom en droef stond op te staren. 
Doch eindlik was ze weder vrij: - en zag 
Ze daer naer hem niet met heur zoetsten lach? 
God ja! en hij schoot toe, - en, met zijn hemel 
In d'arm, vloog hij nu ook door 't dansgewemel! 
En ziet, dat gaf hem moed! - Regina had 
Licht na den dans wel geern heur plaets hervat; 
Maer met zoo'n zacht geweld, zoo'n liefdrijk fleemen, 
Wist Karel ze uit de tent te lokken, dat 
Ze naest hem op een bank in 't lommer zat, 
Schier vóor ze er zelf had kunnen acht op nemen. 
En zonder dralen vroeg hij: ‘Weet du 's nog 
Waerop du mij van daeg moet antwoord geven, 
Regina? - 'k wacht dijn antwoord thans! - maer och! 
Gedenk dat dit het heil van heel mijn leven 
Verzekert, of mij van verdriet doet sneven!’ 
En om nog meer haer hert te raken, hiel 
Hij nogmaels heur voor oogen hoe gedurig 
Hij op haer dacht, hoe lang reeds en hoe vurig 

{==132==} {>>pagina-aanduiding<<}

Hij haer aenbeden had niet heel zijn ziel; 
Dan, hoe ze in louter zaligheid hun dagen 
Ombrengen zouden onder hun getwee, 
In 't lieve molenhuisken; hoe hij 't wee, 
Als dit hen treffen moest, alleen zou dragen; 
Hoe ze alles, wat heur hertje kon behagen, 
Zoo haest hij maer mocht raden wat ze wou, 
Terstond van zijne liefde ontvangen zou, 
Die heur geen tijd zou laten om te vragen. 
Doch zij, - hem wijzend op een juffrenpaer, 
Dat op de kermis over was, en daer 
Hel-schitterend van goud en kant en zijde, 
Op weinig schreden afstands, naest hun zijde 
Voorbij gewandeld kwam, sprak: ‘Karel, zie! 
Regina wordt alleen de vrouw van wie 
Haer eens gelijk kan maken aen de die!’ 
 
‘En dit is 't tafereel, dat, gansch omtogen 
Van jonkheidsglans en jonkheidsfrischheid, drijft 
Voorbij de beedlares haer zielenoogen. 
Doch, of haer dit aenschouwen zeer deed, wrijft 
Ze, plotslings griezlend, zich voor 't hoofd, - en blijft 
Dan weêr gelijk te voren, onbewogen. 

{==133==} {>>pagina-aanduiding<<}

Want onverwijld is daer een niew vertoog 
Op komen rijzen voor haer zielenoog. 
Weêr ziet zij 't dorp; maer luttel jaren later 
Dan straks; - en weêr krioelt het overal 
Van volk; en galmt het heinde en ver in 't dal 
Van allerlei rumoer en vreugdgeschater; 
Weêr is 't er kermis. - Doch wat ongemeens 
Doet ginds die schaer van menschen, zoo op eens, 
Aen d'ingang van de dreef te samen stroomen? 
Ah! op de heerbaen zien ze een rijtuig komen, 
Dat blikkrend voortsnelt door het zonnig stof, 
En waer zoo trotsch een tweespan voor draeft, of 
Het volk ter kermis bracht van 's konings hof. 
Ruimbaen! daer komen ze aengesnord; daer houen 
Ze stil: - o ziet! wat heeren en mevrouwen 
Blij-juichend van de trede wippen! ziet, 
Wat rijkdom, wat geruisch, en wat geschemel 
Van vreemde kostbaerheên! en daer.... maer, hemel! 
Die dame daer.... is dat Regina niet?.. 
't Is zij, voorwaer, die over luttel jaren, 
Des dorpkens en des boerenlevens moê, 
Naer d' stad trok, en sinds kort, men weet niet hoe, 
Al wat daer prachtigst heet mocht evenaren. 
't Is zij! - En met wat ongemaekten zwier, 

{==134==} {>>pagina-aanduiding<<}

Weet ze al heur schoonheid bij dien steedschen sier 
Uit te doen schittren! - Wie, die haer te voren 
Niet kende, of hij zou zweeren ze is geboren 
En opgevoed in hoflikheid en pracht? 
En echter houdt ze zich niet grootsch; maer lacht 
En knikt elke oude kennis vriendlik tegen, 
Of spreekt hen aen: en, waer er een, verlegen 
Voor haren rijken tooi, niet weet wat hij 
Heur zal ten antwoord geven, daer brengt zij 
Zoo los en zoo bevallig, hem aen 't praten, 
Dat hij ten leste haer bekent: ‘dat 's toch 
Verwondrend! maer, Regina, gij zijt nog 
Altoos als hadt ge nooit ons dorp verlaten!’ 
Ziet! zij wil zelfs nog eens, gelijk voorheen, 
De wriemelende danstent binnentreên; 
En, daer niet een haer voor den dans durft vragen 
Grijpt ze 'nen ouden vrijer bij den arm, 
En rukt dien lachende in den woesten zwerm, 
En zwaeit en zwiert weêr, lijk in vroeger dagen. 
 
En toch is 't niet dan ijdle trots, wat haer 
Zóo, op dees kermisdag, doet komen naer 
Heur dorp; toch toont ze zich maer zoo bezonder 
Gemeenzaem met dat volk, welk zij veracht, 

{==135==} {>>pagina-aanduiding<<}

Opdat het heure raedselvolle pracht, 
En heure schoonheid des te meer bewonder. 
Toch, waer ze, begeleid van heel het heer 
Der opgetogen dorpelingen, weêr 
Haer koets in stijgt, en, onder 't henenrijden, 
Den ouden beedlaer, die daer zit ter zijden 
Des wegs, een goudstuk in den schoot laet glijden, 
Doet zij dit enkel om dat elk van haer 
Zou zeggen: ‘ze is zoo mild als schoon, voorwaer!’ 
 
Helaes! bij dit zoo heerlik henenvaren, 
Regina, dacht ge niet dat u nadien 
Het dorpken zóo niet meer zou wederzien! 
Gij dacht niet dat ge er eens, na vele jaren 
Teruggekeerd, de plaets innemen zoudt, 
Van dien ge er toen zoo blij miekt met uw goud! 
Want ja! de beedlaresse, die daer neven 
Den heerweg is gezeten, en voorbij 
Wier ziele die tafreelen komen zweven, 
Dit roereloos en somber beeld - is zij! 
 
En nog ziet ze, als een droom, haer volgend leven 
Voortwentlen voor hare oogen: eerst een vloed, 

{==136==} {>>pagina-aanduiding<<}

Waer zij, van liefdeglans en wellustgloed 
Omtinteld, op gewiegd wordt en gedreven 
Langs golven van genot en overvloed; 
Daerna een kolk, waer 't vreugdelichtgeflonker 
Van vale schemering tot aeklig donker 
Versterft; waer ze om en rondgegeeseld wordt; 
En altijd dieper wegzinkt, tot ze in 't ende, 
In een onpeilbren afgrond neder stort, 
Waer rouw, en ziekte, en honger, en ellende, 
Gelijk zoo vele helsche duivels, haer 
Vastklampen, en betwisten aen elkaêr. 
 
En, om die nare beelden te verjagen, 
Drukt zij zich beide handen voor 't gezicht; 
En houdt dan, op wat om en vóor haer ligt, 
Met nijdige aendacht heuren blik geslagen. 
En, - wat is dat? - Zij staert op 't dorp: en 't schijnt 
Haer of allengs een deel haers zelfs verdwijnt; 
't Is of ze weder kind wordt, en al dansend, 
Ginds, op heur bloote voetjes, hand aen hand 
Met haer gespelen rondhupt, of in 't glansend 
En door de zonne warmgestoofde zand, 
Van kol en madeliefkens perken plant; 

{==137==} {>>pagina-aanduiding<<}

Zij ziet het bosch: en 't is haer of ze weder 
Al zijne slingerpaden op en neder 
Doorkruist, en nootjes zoekt in 't kreupelhout, 
En stil bespiedt waer elke vogel houdt; 
De kerk: en weder zit zij in heur midden, 
Al de gebêkens, die zij kan te bidden, 
Opdat het kindeken der Lieve Vrouw 
Ook tegen haer eens vriendlik knikken zou; 
Zij ziet het huizeken, waer zij geboren 
En opgevoed wierd door 't gebladert gloren: 
En weder klimt ze daer op moeders schoot, 
Hoort die vertellen van heurs vaders dood, 
Vouwt wijs de kleine pollekens te gader, 
En bidt voor 't zieltje van dien armen vader, 
En klapt van wat ze doen wil, als ze eens groot 
Zal zijn, om moeder bij te staen in nood. 
 
Maer plotslings schiet er haer gelijk 't geschemel 
Eens fellen bliksems voor 't gezicht, en doet 
Haer nedertuimlen uit den schoonen hemel 
Waerin zij ommezwierf met heur gemoed. 
En, dreunend door het merg van hare beenen, 
Weêrgalmt in eens, op donderenden toon, 

{==138==} {>>pagina-aanduiding<<}

Uit bosch, en kerk, en ouderliken woon, 
Uit alle heesters en uit alle steenen, 
Een stem die roept: ‘Gevloekt, gevloekt bij God! 
Wie onzen eenvoud en ons deugd bespot!’ 
 
En, om die vreeselike stem te ontvluchten, 
Loopt zij den heuvel op; - maer altijd hoort 
Zij ze op heur hielen knetteren of zuchten. 
En wanklende als een dronkene ijlt ze voort 
En voort, tot dat ten leste voor hare oogen 
Gelijk een donkre sluier wordt getogen, 
En zij, met beide handen in het rond 
Omtastend, krachtloos neêrzijgt op den grond. 
 
En luttel dagen is 't na kermis: - over 
Het dorpken is een grijze mist gedaeld, 
En niets verroert er, dan het gelend loover, 
Waer soms een huivrend windeken door dwaelt. 
't Schijnt, zoo als 't dorp daer ligt, alsof 't zwaermoedig 
En pijnlik uitsliep, na al 't overvloedig 
Genot van zijne kermisvreugd. - 
Maer hoort! 

{==139==} {>>pagina-aanduiding<<}

Daer wordt het in zijn sluimering gestoord, 
Door 't doodskloktampen, dat zich, van den toren, 
Op eens den ganschen omtrek door laet hooren. 
En voor wie is 't toch, dat die stem der dood 
De dorpelingen ter begraefnis noodt? 
Ziet! de een volgt langzaem d'anderen; ze klimmen 
Den heuvel op, als sprakelooze schimmen, 
En scharen zich rondom het meulenhuis. 
En al de luiken zijn daer dicht; een kruis 
Van stroo ligt op den dorpel: de overleden 
Is daer dus.... Maer wie is 't?... Doch stil! de deur 
Gaet open; Karel brengt zijn karre veur; 
't Lijk wordt op busslen strooi er in gegleden; 
En, wijl rondom de mompelende stoet 
Een bede voor de ziele hooren doet, 
Voert Karel, langzaem stappend, naer beneden. 
 
Doch, in den hoop van die er achter treden, 
Vraegt meer dan een zijn buerman: ‘maer wie is 't 
Nu toch, die wij ten grave vergezellen?’ 
En Hans de timmerman weet te vertellen: 
‘Ik heb ze dezen morgend zelf gekist: 
Het is een beedlaresse, eene onbekende. 

{==140==} {>>pagina-aanduiding<<}

Ezondag heeft de meulder voor zijn deur 
Ze vinden liggen, onder hare ellende 
Bezweken; en, meêlijdend heeft hij heur 
In huis genomen, denkend: 'k zal tot morgen 
Die arme vrouw eens goed doen en verzorgen. 
Maer, pas uit heuren zwijm bekomen, viel 
Ze in dulle koorts; en, wat m' ook aen mocht rechten, 
Ze is blijven ijlen, tot dat haer de ziel 
Ontvlucht is, zonder biechten of berechten!’ 
 
En wat die man daer fluisterde was waer! 
En zoo was schoon Regina komen sterven 
In d'eigen woon des jongelings, die haer 
Wellicht het zaligst lot had doen verwerven, 
Als zij, voor ijdelheid en zondge pracht, 
Zijn liefde in hare jeugd niet had veracht! 
En nu, op de eigen kar, waer eens de brave 
Heur zijne eenvoude en reine min beleed, 
Wordt, zonder dat hij zelf er iets van weet, 
Haer overschot door hem gevoerd ten grave! 
Verwonderlike spotternij des lots, 
Niet waer? maer ook, gerechte wrake Gods! 


1852.



{==141==} {>>pagina-aanduiding<<}

Bij de dood der koningin.

Quand on a vu, quand on a appris que tout était fini, ç'a été un redoublement inouï de douleur. Il semblait que le ciel s'unissait à ce deuil profond qui remplissait les Ames; car le temps était affreux.


Belgisch Staetsblad van 23 oct. 1850.

De Geest had mij met zich gevoerd: - ik zag 
Oostende; - niet zoo als ik haer te voren 
Aenschouwen mocht, waer ze op heur zeestrand lag, 
In 't lauwe nat wellustig heel den dag 
Zich badend, om bij 't avondzonnegloren, 
Met dansgewoel, en zang, en luid gelach, 
Het lied van 't tintlend watervlak te stooren: 
Ik zag haer, waer ze op d'oever van heur zee, 
Stil, onbewogen neêrzat, als verloren 
In de overpeizing van een grondloos wee. 

{==142==} {>>pagina-aanduiding<<}

Het wierd haer morgend. - Uit den schoot der golven, 
Ontrolde zich allengskens over 't strand 
Een mistgordijn, die spoedig heel het land 
Als in een eindloos baerkleed hield bedolven. 
Niets roerde, niets weêrklonk er in dit kil 
En loodgrauw hulsel, dat het al omvatte, 
Dan 't morren van de onzichtbre zee; het schril 
Gesteun der baer, die, met gesmoorden gil, 
Als waer 't een doodsnik, soms in 't zand verspatte; 
Niets, dan bij poozen in 't geboomte een snok 
Des winds, een griezlen der verdorde bladeren, 
Der stuip gelijk, die rilt door 's veegen aderen, 
En 't leven hem ontrooft bij elken schok. 
't Scheen alles angstig, doodsch.... wanneer stadstoren, 
Op eenmael wagglende in zijn nevelkleed, 
Hoog in de lucht een kreet liet hooren, 
Die gansch den omtrek siddren deed. 
 
Zij is dood! Zij is dood! 
Klonk het aeklig in 't rond, 
Uit zijn koperen mond. 
Zij is dood! Zij is dood! 
En dit klokkengebrom 

{==143==} {>>pagina-aanduiding<<}

Liep in Belgenlands schoot, 
Steeds verzwaerd en vergroot, 
Als een donder herom. 
 
't Ging over steden, over dorpen: 
En stad en dorp, 't borst al in klaeggeluid, 
Met dof-weêrgalmend klokgedommel uit, 
Zoodra die doodsmaer hun werd toegeworpen. 
En, als 't geschrei van broêrs uit éen gezin, 
Waerop de hoogste ramp is neêrgezegen, 
Huilde elke stem van elke torentin, 
Plots heel den lande door omhooggestegen, 
Het huilen van al de andre tegen: 
O wee! ze is dood! ze is dood! ons Koningin! 
 
Daer stak een wind op. - Was 't het klagen 
Dat uit heel 't vaderland ten hemel schoot, 
Wat hij, Oostende, in wilde vlagen, 
U op zijn vleugelen kwam overdragen, 
Ten rouwzang voor de Dierbre, wie de dood 
Daer even op uw oever de oogen sloot? 
Zoo klonk het mij; - en 't gierde, 't loeide 
't Ontzettend choor, waerin de smert 

{==144==} {>>pagina-aanduiding<<}

Van millioenen zielen samenvloeide; 
Het gierde, 't loeide, 't bulderde, - eerst verward 
De toonen door elkander smijtend, 
En altoos holler, dieper, droever krijtend; 
Dan weder zakkend, om door de andre heen, 
De stemmen, die er luider schreiden, 
Op beurt te laten onderscheiden: 
En hoort hoe al die stemmen, een voor een, 
Den lof der Afgestorvene verbreidden! 
stemme van rijken. 
Wie is er hoogverheven, 
Van macht en pracht omgeven; 
Wie is er van ons allen, 
Die nooit, op minderen dan hij, 
Een blik liet nedervallen 
Van smaed of hooveerdij? 
 
Wie was als Zij verheven, 
Van macht en pracht omgeven? 
En wie zag ooit bij 't pralen 

{==145==} {>>pagina-aanduiding<<}

Van koninklike majesteit, 
Iets uit heure oogen stralen, 
Dan liefde en needrigheid? 
 
Waer is de bloem der vrouwen, 
Die eens Haer mocht aenschouwen, 
Van gade en kroost omgeven, 
En die als vrouw en moeder daer, 
Voor gansch een volgend leven, 
Geen voorbeeld vond in Haer? 
stemme van godvruchtigen. 
Wat hebben zij gemeens met God, 
De troetelkinderen der weelde, 
De grooten dezer aerd, wien 't lot 
Zijn hoogste gunsten mededeelde? 
Wat zouden zij Hem voor genot 
Afbeedlen, dat niet reeds hen streelde? 
Wat hebben zij gemeens met God? 

{==146==} {>>pagina-aanduiding<<}

En zaegt gij Haer, die over allen 
Wie grooten heeten, heen kon zien, 
Voor God den Heer nooit op de knien, 
In zijne templen nedervallen? 
 
En was 't u dan niet of rondom 
Die allernederigst geknielde, 
Iets heiliger het heiligdom 
Met geuren van omhoog bezielde? 
 
Alsof uit Haer een lichtkrans gleed, 
Die vrede in heel het kerkruim straelde; 
Die 't voorhoofd van den diepstverstaelde 
Voor God in deemoed bukken deed? 
 
Alsof in zonnestraelgewemel, 
Er soms een englenheer bewoog, 
Dat zich voor Haer in eerbied boog, 
Eer 't heur gebeden droeg ten hemel? 
 
Wie zag de Heilige ooit een stond 
Voor Gods altaren neêrgebogen, 

{==147==} {>>pagina-aanduiding<<}

En voelde zich geen traen in de oogen, 
Geen bede zweven op den mond? 
stemme van bedrukten. 
Wie toch dacht, bij feest en plechtigheden, 
Wijl het vreugdedronken volksrumoer, 
Als een liefdewolk, Haer van beneden 
Op te tillen scheen alwaer Zij voer; 
En wijl Zij op ieder en op allen, 
Met heur groet een blik liet nedervallen, 
In welks glans geheel een hemel loeg: 
Wie dacht toen dat zulk een jonge en schoone, 
Onder 't goud der koninklike kroone, 
Reeds de doornekroon der smerte droeg? 
 
En nogtans was 't zoo! - De teedre moeder 
Had 's lands hoop, heur eerstling, van heur schoot 
Weg zien rukken; had heur oudsten broeder, 
Frankrijks hoop, zien treffen door den dood; 
Had tot God, heur zuster, geest des Heeren, 
Die heur troost op aerd was, weêr zien keeren; 

{==148==} {>>pagina-aanduiding<<}

En zoo vaek Zij liefdrijk haer gezicht 
Rusten liet op 't beeld van heuren vader, 
Was 't als zag Zij 't stael van een verrader 
Op de borst des grijzen mans gericht. 
 
En nog nauw had Ze, in gebed verslonden, 
Soms voor Gods altaer een balsemdrop 
Voelen leken op heur hertewonden, 
Of daer bruischt het Fransche volk weêr op, 
En het doet den vorst, die 't achttien jaren, 
Door den storm van duizenden gevaren, 
Had gemend met forschen knieëndruk, 
Onverwacht in 't voetzand nederrollen; 
Als 't weêrspannig ros, dat plots aen 't hollen, 
Zijn bedwinger wegsmijt met éen ruk. 
 
En daer moest Zij hooren hoe die vader, 
Hoe heur moeder, door het volksorkaen 
Voortgezweept, omdoolden, - en te gader, 
God! licht zwalpten op den Oceaen! 
Hooren hoe de balling, in zijn staten 
Van den laegsten zijner knechts verlaten, 
Beedlen kwam bij vreemden om een dak; 

{==149==} {>>pagina-aanduiding<<}

Zien hoe 't grijze hoofd, dat, onbezweken, 
Op zijn kruin zag weereldstormen breken, 
Zelf nu voor dien storm zich boog en brak. 
 
En toch moest Zij doen wat koninginnen 
Zijn verplicht: - waer 't volk Haer feesten gaf, 
Moest een glimlach dekken wat daer binnen 
Weende, - bloemen spreiden rond dit graf! 
En nogtans was 't daer een graf vol dooden, 
Welker stemmen haer gedurig noodden, 
Op zoo zoet, zoo liefderijk een toon, 
Dat Ze in 't eind bezwijkend onder 't lijen, 
Zich ook daer ter ruste neêr ging vlijen, 
Waer men beter slaept dan op den troon. 
 
Komt, o komt, gij allen, die in 't herte, 
Morrend tegen God, uw wonden draegt, 
En aenschouwt die Vrouwe, door de smerte 
Onder 't purper langzaem weggeknaegd! 
Komt en leert van Haer hoe gij de slagen 
Van het wreedste lot gedwee kunt dragen, 
Tot u 't hert geheel is uitgebloed, 

{==150==} {>>pagina-aanduiding<<}

En de dood een eind stelt aen uw kampen! 
Leert van Haer, - die koninklike rampen 
Droeg met meer dan koninkliken moed! 
stemme van armen. 
Wie is er arm, die nooit, naer rijken 
Opziende, bitterheid liet blijken? 
Wie is er arm, die ooit tot Haer 
Kon anders opzien dan met oogen, 
Waerin zich peerelen bewogen 
Van dankbaerheid en liefde zwaer? 
 
Ons Koninginne, ons Koninginne! 
Zij wilde niet dat onze minne 
Het zou verkonden voor het land, 
Hoe, op de dorheid onzer wegen, 
Gelijk een milde zomerregen, 
Steeds laefnis neêrstroomde uit haer hand. 
 

{==151==} {>>pagina-aanduiding<<}

Wij mochten niet dan voor d'Alhoogen 
Op bloote knieën neêrgebogen, 
En de armen tot Hem uitgebreid, 
Uitroepen hoe Zij 't bitterst lijden 
Kon doen verkeeren in verblijden, 
Met hemelsche milddadigheid. 
 
Maer nu Hij, die Ze ons had gegeven, 
Haer wegnam voor een beter leven, 
Nu stroome 't onze zielen uit! 
Nu klinke 't loflied, klinke 't kermen 
Van heur geliefden, van heure armen 
Door gansch den lande hoog en luid! 
stemme van kinderen. 
Wij doolden, arme kleenen, 
Van iedereen verlaten, 
Van iedereen vergeten, 
Langs witbesneewde straten; 

{==152==} {>>pagina-aanduiding<<}

Wij hieven naer den hemel 
Ons blauw versteven handjes, 
En baden: onze Vader! 
Met klapperende tandjes; 
Wij hadden honger: geen vader 
Bracht ons een stuksken brood; 
Wij hadden kou: geen moeder 
Verwarmde ons in heur schoot! 
 
Wij hadden van het leven 
Zoo weinig nog genoten; 
Maer toch was 't reeds zoo bitter, 
Dat wij onze oogskens sloten, 
En dat wij, arme kleenen, 
Vergeten en verlaten, 
Ons zetten in een hoeksken 
Der witbesneewde straten, 
En baden: Jezukens Moeder, 
Ach, laet de lieve dood, 
Ons warm te slapen leggen 
Bij 't Kindeken in uw schoot! 
 

{==153==} {>>pagina-aanduiding<<}

En ziet! daer kwam een Vrouwe: 
Zij blonk van goud en steenen; 
't Boog alles voor haer neder; 
Zij boog voor de arme kleenen. 
En wijl het in heure oogen 
Nog heller blonk van goedheid, 
Deed Zij ons henendragen 
Met moederlike zoetheid. 
Wij dachten 't was Jezukens Moeder, 
Die zelve tot ons kwam, 
En die ons bij heur Kindeken, 
Meê naer den hemel nam. 
 
Zij droegen ons in een beddeken, 
Zoo warm en zacht ter ruste; 
Wij kregen eten en drinken 
Zoo veel ons herteken lustte; 
En somtijds kwam de Vrouwe, 
Die blonk van goud en steenen, 
Ontroerd de blijde spelen 
Aenschouwen van heur kleenen. 
Zij was wel Jezukens Moeder niet: 
Zij was een Koningin; 

{==154==} {>>pagina-aanduiding<<}

Maer of zij Jezukens Moeder waer, 
Zoo waekte op ons heur min. 
stemme van ouderlingen. 
Wij hadden heel ons leven lang 
voor 't daegliksch brood gesloofd, 
En bukten onder 's levens last, 
hoe zwaer ook, nooit het hoofd: 
Wij hadden spierkracht in het lijf, 
en wilskracht in het hert: 
Dies namen wij van Godes hand, 
gelijk de vreugd de smert. 
 
Maer ongemerkt kwam de ouderdom, 
die ons den schedel boog; 
Die spier- en wilskracht, drop voor drop, 
uit lijf en herte zoog. 
En wij, beladen met een pak 
nog zwaerder dan weleer, 

{==155==} {>>pagina-aanduiding<<}

Wij zegen eindlik uitgeput, 
op onze baen ter neêr. 
 
Daer lagen wij, wij eens zoo kloek, 
thans, - wreede spotternij! - 
Als kindren machteloos en zwak, 
maer niet beschermd als zij; 
Daer lagen wij, heel de aerd tot last, 
verlaten van heel de aerd; 
Dood voor het leven, en nogtans 
steeds van den dood gespaerd! 
 
Maer ziet! daer kwam op eens een hand, 
een koninklike hand, 
Ons wenkend uit den weereldstorm, 
als naer een veilig strand: 
Wij volgden haer, en sedert, in 
de schaduw die ze ons gaf, 
Wat zaten wij gerust en wel, 
te wachten op het graf! 

{==156==} {>>pagina-aanduiding<<}

stemme van landlieden. 
Wat schokken er somtijds de weereld ontstelden, 
Vaek wierd ons daervan, in den vreê onzer velden. 
Nog nauwliks een nagalm gebracht; 
Maer meermalen kwam, over bosschen en heiden, 
Een wonder gerucht van Haer deugd zich verbreiden, 
Als windjes met bloemgeur bevracht. 
 
En als wij die wondre geruchten vernamen, 
Dan vouwden onze ouden de handen te samen, 
En riepen: ‘Het is dan toch waer, 
Maria Theresia, dat ze uit uw bloed is, 
Dat eindlik ons land door den hemel vergoed is, 
Dat we U weêr bezitten in Haer!’ 
 
En nu is Zij dood!... Doch haer heugnis zal leven, 
Bemind en vereerd bij de laetste onzer neven; 
En, tot in de needrigste hut, 

{==157==} {>>pagina-aanduiding<<}

Zal 't nakroost nog eewen, met liefdrijk vertrouwen, 
Haer beeld als het beeld van een Heilge behouwen, 
Die 't land, van daerboven beschut. 
stemme uit vlaenderen. 
't Was hongersnood! 't was hongersnood! 
Daer lag de Maegd, eens als 't kleinood 
Der westerweereld aengebeden; 
Daer lag zij met verkrampte leden; 
Vergeefs omwroetend in haer schoot 
Naer al heur schatten van 't verleden; 
't Was hongersnood! 't was hongersnood! 
Daer lag, met hare kroon van dorpen en van steden, 
Gansch Vlaendren worstlend in de omhelzing van den dood! 
 
't Steeg uit Europa vol afgrijzen 
Ten hemel: ‘Is er dan voor 't lot 
Dier Droeve geen erbarming God?’ 

{==158==} {>>pagina-aanduiding<<}

Maer vreeslik-plechtig klonk het uit den mond der wijzen: 
‘Helaes! nog ver, nog ver is 't end 
Van die ellend; 
Want slechts uit Vlaendrens graf zal Vlaendren weêr herrijzen!’ 
 
En wijl Europe in stommen rouw 
't Omsluierd hoofd ter zijde wendde, 
Om niet te zien hoe 't vreeslik ende 
Diens naren doodstrijds komen zou: 
Terwijl gingen de oogen 
Der Kranke zacht open, 
En blikten ten hoogen, 
Met tranen bedropen; 
Terwijl vloeide, teeder 
Als zonneschijn over 
't Verstervende loover, 
Een vreugdeblos weder 
Door 't bleek van heur koon; 
En - wonder! - daer hoorde 
Men van heure lippen, 
Waer 't kermen op smoorde, 
Een dankbeê ontglippen, 
Op liefdrijken toon. 

{==159==} {>>pagina-aanduiding<<}

‘O Heere, zoo suisde 't, is 't waer dat uw woede 
Van mij is gegaen? 
Zij allen die zagen hoe diep mij uw roede 
Had nedergeslaên, 
Zij allen verstomden en schudden de hoofden, 
Alsof zij aen redding noch uitkomst geloofden, 
En togen vandaen! 
 
En toch werd uw toren 
In 't einde bezworen! 
Toch zaegt gij, o Heer, 
In genade op mij neêr! 
 
Want waer ze mij allen verlieten, 
Die redding verhoopten van menschlike macht, 
Daer bleef steeds de christen weldadigheid zacht 
Heur balsem in mijn wonden gieten. 
 
Daer bleven heure Engelen trouw aen mijn zij, 
En baden en stortten hun liefde over mij, 
Tot dat zij den levensstroom zuiver en vrij 
Weêr door mijne aedren zagen vlieten! 

{==160==} {>>pagina-aanduiding<<}

Gij, Heere, beloont ze, 
Gij, Heere, bekroont ze, 
Die Englen der christene min! 
En stort uwen zegen 
Vooral op de wegen 
Des Engels, die in 
Mijn lijden het eerste en het laetste van allen, 
En steeds de overvloedigste laefnis liet vallen: 
Stort al uw schatten uit op Belgie's Koningin!’ 
stemme uit den vreemde. (republikeinen) 
Wat is ons kroon en koningsstaf, 
Van d'aenvang aller eewen af, 
Met glansen uit Gods glans omschenen? 
De Rede blies er op, - en ziet! 
Als waren zij er nooit, verdwenen 
Hun goochelglansen in het niet! 
 
Wij zagen vorsten, grijs van dagen, 

{==161==} {>>pagina-aanduiding<<}

Uit hunnen troon gebonsd, verjagen, 
Bespouwen van het laegste grauw, 
En bij den vreemde gaen verkwijnen in hun rouw. 
 
Wij zagen bedelaers in lompen, 
Spotlachend klaefren op den troon; 
En dronkaerds, bij 't gejouw en 't schaetren van den hoon, 
Europa's oudste en schoonste kroon 
Wegschoppen met hun klompen. 
 
Wij zagen 't, en wij zeiden: ‘God 
Gaf elk zijn recht en geeft elk recht zijn beurt op aerde! 
De troon heeft lang het volk bespot: 
Het volk gevoelt in 't eind zijn waerde, 
En wisselt met den troon van lot!’ 
 
En echter als wij Haer aenschouwen, 
Die met der Belgen wijzen Vorst 
Den last der kroone heeft getorscht; 
Dan kunnen wij ons niet weêrhouwen 
Het hoofd te buigen op de borst, 

{==162==} {>>pagina-aanduiding<<}

En een bewondringstraen te mengen, 
Bij al de tranen, sprekend-waer, 
Die de oog van rijke en bedelaer 
Ter lofrede om heur lijk komt plengen! 
 
Dan, Belgenland, beseffen wij 
Waerom 't omwentlingsspringgetij, 
Dat half Europa overplaste, 
Het woeden van zijn golfgeklots 
Op uwe grens, als op een rots, 
Vergeefs en nog vergeefs ontlastte. 
Waerom uw kroon met heller glans 
't Verbaesd Europe in de oogen gloeide, 
Als aller kroonen schitterkrans 
Verbleekte in 't onweêr, dat er loeide; 
Want, drijmael zalig land, niet waer, 
Met geen geleende flikkring praelde 
Uw kroon; - maer 't licht der deuged straelde 
Uit wie ze op 't hoofd droeg, rondom haer? 

{==163==} {>>pagina-aanduiding<<}

Zoo deden, op de vleuglen van 't orkaen, 
Liefde en bewondering, van uit den lande, 
Als rouwbeklag ontzichtbrer geesten, aen 
Dit vorstlik sterfbed, op Oostendes strande, 
Hun hulde in beurtgezang ten hemel gaen. 
En, door wat stemme er lof werd aengeheven, 
Geen klonk er, die niet eindigde in een klacht; 
De een riepen: ‘Wie zal thans ons 't voorbeeld geven, 
Dat Zij van elke deugd te geven placht?’ 
En de andre: ‘Wie zal onzer zich erbarmen, 
O God, nu gij voor eewig in den dood 
De koninklike hand der moeder sloot, 
Die troost en zegen regende over de armen? 
Wie zal den grijze, wie het kind beschermen? 
Wie hongerigen spijzen in den nood?’ 
En al de stemmen smolten in éen kermen 
Weêr samen; en, door 't schokkend luchtruim sneed 
Plots zoo vertwijflend en zoo diep een kreet, 
Dat de Oceaen, opspringend, zijne baren 
Verhief, alsof een nooitgekend vervaren 
Zijn diepste diep van eizing siddren deed. 
 
En ziet! - alsof er antwoord uit den hemel 

{==164==} {>>pagina-aanduiding<<}

Zou dalen, scheurt het jagend wolkenheer 
Zich open; en verblindend straelgewemel 
Valt, als een oogslag Gods, op Belgie neêr. 
't Orkaen zwijgt stil - en, wijl alleen het dansen 
Der witgekuifde golven ruischt in 't licht, 
Dat hen besprenkt met goud en roozenglansen, 
Houdt Belgie de oogen naer het Oost gericht: 
Want, is het niet of soms, aen gindsche transen 
Een windeken het gloeiend-purpren kleed 
Van Englen door het wolkdons fladdren deed? 
Want, komt daer uit den hooge niets gevaren, 
Smertsussend als 't akkoord van hemelsnaren?... 
Ja, 't nadert, 't nadert! kniel, kniel neêr en hoor! 
O Belgie! daer weêrgalmt der Englen choor! 
choor van engelen. 
Heilig, heilig, drijmael heilig 
is de wil van God den Heer! 
Buige de aerd zich voor dien wille, 
en op de aerd stroomt vrede neêr. 

{==165==} {>>pagina-aanduiding<<}

Laet, ja, laet uw tranen vloeien 
op het lijk van uw Vorstin! 
Weenen moogt gij om uw moeder, 
Belgen, kindren heurer min. 
 
Maer den Heere, wiens Algoedheid 
u die teedre moeder gaf, 
En wiens Wijsheid haer terugnam; 
vraegt Dien geene reekning af! 
 
Slaegt uwe oogen op de Telgen, 
die er sproten uit heur schoot, 
En aenschouwt hoe Ze in hun ziele 
't zaed van al haer deugden sloot. 
 
Dringt u om die Spruiten henen; 
en weldra zal over 't land 
Zich de vredeschaduw spreiden, 
van den boom door Haer geplant. 
 

{==166==} {>>pagina-aanduiding<<}

En wat storm er elders woele, 
rustig, zal haer moederoog 
Belgie in die schaûw zien schuilen, 
wijl Zij 't zegent van omhoog. 
 
Heilig, heilig, drijmael heilig 
is de wil van God den Heer! 
Buige de aerd zich voor dien wille, 
en op de aerd stroomt vrede neêr! 


EINDE.


{==167==} {>>pagina-aanduiding<<}

INHOUD.
	Bladz.
Livarda	5
Een grimlach	26
De roozelaer op mijne venster	28
Bij de wiege van een kind des armen	31
Bij 't kerkportael	38
't Mystieke roosken	52
Maneschijn	55
Lievelingsdroomen	58
De jongeling en de duif	72
Mijnen boezemvriende August Michiels	76
De zieke jongeling	82


{==168==} {>>pagina-aanduiding<<}

't Was een hop	89
Licht	91
Lelie en roos	95
Eene bloem uit het volk	98
Vergeet-mij-niet	108
Gestorven	110
Daer is een geest	115
Vrouwenliefde	119
Op de kermis	122
Bij de dood der koningin	141





* De grond van dit verhaeltje berust op eene oud-vlaemsche legende, voorkomende in J.W. Wolf's Niederländische Sagen, bl. 405.


