 
   
	  
		  Historie van den heer Willem Leevend. Deel 3 
		  Betje Wolff en Aagje Deken 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: S. Ned. 66 3163 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van het derde deel van Historie van den heer Willem Leevend van Betje Wolff en Aagje Deken uit 1784. 
		    
		  REDACTIONELE INGREPEN 
p. 9: mydes → my des; ‘maar dat bekreun ik mydes te minder’.		  
Pagina 12 was oorspronkelijk genummerd als 21. Dat is hier gecorrigeerd.	
p. 155: Vondelagagtig → Vondelagtig; ‘hoewel ik niet Vondelagtig ben’.
p. 230: veertigtse → veertigste; ‘Agt- en- veertigtse brief’.
p. 351: leeren → leeren.; ‘De tyd zal het leeren.’	  
De errata van pagina 366 zijn doorgevoerd in de lopende tekst en hieronder opgenomen in het colofon.
 		  
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. 2 en 382) zijn niet opgenomen in de lopende tekst. 
 
[pagina ongenummerd (p. 3)]
Historie van den heer Willem Leevend,
Uitgegeven door E. Bekker,
Wed. Ds. Wolff,
en
A. Deken:
[Niet vertaald.]
Derde deel.
 
in 's Gravenhage,
By Isaac van Cleef,
mdcclxxxiv.
 
[pagina 360]
Lyst der brieven, van dit Derde Deel.
 	Bladz.
Eerste Brief. De Majoor Hendrik Veldenaar aan den Kolonel Uto van Sytsama.	3
Tweede Brief. De Heer Hendrik Renting aan den Heer Constantyn Helder.	10
Derde Brief. De Heer Paulus Helder aan den Heer Willem Leevend.	11
Vierde Brief. Mejuffrouw Adriana Belcour aan den Heer Willem Leevend.	16
Vyfde Brief. De Heer Constantyn Helder aan den Heer Jan Hendrik Renting.	25
Zesde Brief. De Heer Willem Leevend aan den Heer Paulus Helder.	27
Zevende Brief. Mejuffrouw Alida Leevend aan Mejuffrouw Petronella Renard.	36
Agtste Brief. De Heer Willem Leevend aan Mejuffrouw Charlotte Roulin.	44
Negende Brief. De Heer Willem Leevend aan Mejuffrouw Adriana Belcour.	48

 
[pagina 361]
Tiende Brief. Mejuffrouw Adriana Belcour aan den Heer Willem Leevend.	50
Elfde Brief. De Heer Willem Leevend aan Mejuffrouw Charlotte Roulin.	52
Twaalfde Brief. De Heer Willem Leevend aan den Heer Paulus Helder.	53
Dertiende Brief. Mejuffrouw Christina Helder aan Mejuffrouw Jacoba Veldenaar.	54
Veertiende Brief. Mejuffrouw Alida Leevend aan Mejuffrouw Petronella Renard.	61
Vyftiende Brief. Mejuffrouw Jacoba Veldenaar aan Mejuffrouw Christina Helder.	68
Zestiende Brief. De Heer Willem Leevend aan Mejuffrouw Charlotte Roulin.	79
Zeventiende Brief. De Heer Willem Leevend aan Mejuffrouw Adriana Belcour.	81
Agttiende Brief. Mejuffrouw Christina Helder aan Mejuffrouw Jacoba Veldenaar.	93
Negentiende Brief. Mejuffrouw Sophia Veldenaar aan Majoor Hendrik Veldenaar.	96
Twintigste Brief. Kolonel Uto van Sytsama aan Mejuffrouw Jacoba Veldenaar.	99
Een- en- Twintigste Brief. Mejuffrouw Jacoba Veldenaar aan den Kolonel Uto van Sytsama.	101
Twee- en- Twintigste Brief. Mejuffrouw Charlotte Roulin aan Mejuffrouw Adriana Belcour.	105
Drie- en- Twintigste Brief. De Heer Wil-	 

 
[pagina 362]
lem Leevend aan Mejuffrouw Adriana Belcour.	107
Vier- en- Twintigste Brief. De Heer Paulus Helder aan den Heer Willem Leevend.	112
Vyf- en- Twintigste Brief. De Heer Willem Leevend aan den Heer Paulus Helder.	113
Zes- en- Twintigste Brief. De Heer Paulus Helder aan den Heer Willem Leevend.	116
Zeven- en- Twintigste Brief. Mejuffrouw Jacoba Veldenaar aan Mejuffrouw Christina Helder.	117
Agt- en- Twintigste Brief. De Heer Willem Leevend aan Mejuffrouw Charlotte Roulin.	125
Negen- en- Twintigste Brief. Majoor Hendrik Veldenaar aan Mejuffrouw Sophia Veldenaar.	127
Dertigste Brief. Mejuffrouw Christina Helder aan Mejuffrouw Jacoba Veldenaar.	131
Een- en- Dertigste Brief. Mejuffrouw Charlotte Roulin aanden Heer Willem Leevend.	136
Twee- en- Dertigste Brief. De Heer Willem Leevend aan Mejuffrouw Adriana Belcour.	137
Drie- en- Dertigste Brief. Mejuffrouw Alida Leevend aan Mejuffrouw Petronella Renard.	140
Vier- en- Dertigste Brief. De Heer Willem Leevend aan Mejuffrouw Adriana Belcour.	149

 
[pagina 363]
Vyf- en- Dertigste Brief. De Heer Laurens Goedmans aan den Heer Abraham Ryzig.	154
Zes- en- Dertigste Brief. Kolonel Uto van Sytsama aan Mejuffrouw Jacoba Veldenaar.	157
Zeven- en- Dertigste Brief. Mejuffrouw Christina Helder aan Mejuffrouw Jacoba Veldenaar.	162
Agt- en- Dertigste Brief. Mevrouw Alida Ryzig aan Mejuffrouw Petronella Renard.	168
Negen- en- Dertigste Brief. Mejuffrouw Jacoba Veldenaar aan Mejuffrouw Christina Helder.	182
Veertigste Brief. Mejuffrouw Sophia van Eik aan Mevrouw Johanna van Eik.	187
Een- en- Veertigste Brief. Mejuffrouw Martha de Harde aan Mevrouw Alida Ryzig.	190
Twee- en- Veertigste Brief. Mevrouw Suzanna Helder aan Mevrouw Cornelia van Oldenburg.	206
Drie- en- Veertigste Brief. Mevrouw Alida Ryzig aan den Heer Willem Leevend.	211
Vier- en- Veertigste Brief. Mejuffrouw Christina Helder aan Mejuffrouw Jacoba Veldenaar.	216
Vyf- en- Veertigste Brief. Mejuffrouw Christina Helder aan Mejuffrouw Jacoba Veldenaar.	221
Zes- en- Veertigste Brief. Mejuffrouw Jacoba Veldenaar aan Mejuffrouw Christina Helder.	225
Zeven- en- Veertigste Brief. Mejuffrouw Ja-	 

 
[pagina 364]
coba Veldenaar aan Mejuffrouw Christina Helder.	228
Agt- en- Veertigste Brief. Mejuffrouw Christina Helder aan Mejuffrouw Jacoba Veldenaar.	230
Negen- en- Veertigste Brief. De Heer Willem Leevend aan Mevrouw Alida Ryzig.	232
Vyftigste Brief. Mevrouw Cornelia van Oldenburg aan Mevrouw Suzanna Helder.	237
Een- en- Vyftigste Brief. Mevrouw Alida Ryzig aan Mejuffrouw Petronella Renard.	242
Twee- en- Vyftigste Brief. Mevrouw Cornelia van Oldenburg aan den Heer Willem Leevend.	266
Drie- en- Vyftigste Brief. Mejuffrouw Christina Helder aan Mejuffrouw Jacoba Veldenaar.	271
Vier- en- Vyftigste Brief. De Heer Willem Leevend aan Mejuffrouw Adriana Belcour.	277
Vyf- en- Vyftigste Brief. Mevrouw Alida Ryzig aan Mejuffrouw Petronella Renard.	279
Zes- en- Vyftigste Brief. Mejuffrouw Petronella Renard aan Mevrouw Alida Ryzig.	290
Zeven- en- Vyftigste Brief. De Heer Jacob Renting aan Mejuffrouw Christina Helder.	295
Agt- en- Vyftigste Brief. Mejuffrouw Christina Helder aan den Heer Jacob Renting.	299
Negen- en- Vyftigste Brief. De Heer Jambres aan den Heer Willem Leevend.	301

 
[pagina 365]
Zestigste Brief. De Heer Abraham Ryzig aan den Heer Laurens Goedmans.	307
Een- en- Zestigste Brief. De Heer Cornelis Everards aan Mejuffrouw Petronella Renard.	312
Twee- en- Zestigste Brief. Mejuffrouw Christina Helder aan Mejuffrouw Petronella Renard.	317
Drie- en- Zestigste Brief. Mejuffrouw Petronella Renard aan Mejuffrouw Christina Helder.	320
Vier- en- Zestigste Brief. Mejuffrouw Petronella Renard aan den Heer Cornelis Everards.	323
Vyf- en- Zestigste Brief. Mejuffrouw Jacoba Veldenaar aan Mejuffrouw Christina Helder.	328
Zes- en- Zestigste Brief. Mejuffrouw Christina Helder aan Mejuffrouw Jacoba Veldenaar.	334
Zeven- en- Zestigste Brief. De Heer Willem Leevend aan den Heer Jambres.	348
Agt- en- Zestigste Brief. Mejuffrouw Jacoba Veldenaar aan Mejuffrouw Christina Helder.	351
Negen- en- Zestigste Brief. Mevrouw Alida Ryzig aan den Heer Willem Leevend.	355

 
[pagina ongenummerd (p. 366)]
Verbeeteringen.
 
Bladz. 232 reg. 3 staat heel lees veel.
Bladz. 284 reg. 16 staat harjte lees hartje.
Bladz. 338 reg. 5 staat zwak lees niet zwak.

		  
		    
		 
		   
			 2004 dbnl 
			   
		   
		  wolf016will03_01
		   
		ebook 
		  Betje Wolff en Aagje Deken, Historie van den heer Willem Leevend. Deel 3. Isaac van Cleef, Den Haag 1784 
		    
		 
	  
		DBNL-TEI 1 
	  
	        
           
               Historie van den heer Willem Leevend. Deel 3
               Betje Wolff
               Aagje Deken
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Historie van den heer Willem Leevend. Deel 3
               Betje Wolff
               Aagje Deken
               
               
               
                   
                   
                   
               
           
           
           
           
               
           
           
               
               
           
           
           
           
       

 
		 
		  2003-12-16 
		   
			 LvtL 
		   
		  colofon toegevoegd 
		 
		 
		  2005-08-25 
		   
			 MG 
		   
		  conversie van het bestand naar teixlite 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Betje Wolff en Aagje Deken, Historie van den heer Willem Leevend. Deel 3. Isaac van Cleef, Den Haag 1784
 
Zie: https://www.dbnl.org/tekst/wolf016will03_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

   
	 


{==5==} {>>pagina-aanduiding<<}

Voorreden voor het derde deel.

Zy, die hunnen naam plaatsen voor de schriften, die zy ter persse leggen, versteeken zich zelf van het vermaak, dat er ligt in die geschriften vry en onbelemmerd, overal waar die geleezen worden, te hooren beoordeelen; ook wel meermaal door zeer onbevoegde rechters, welker vonnissen, dit kan niet uitblyven, dan ook grappig genoeg voorkomen. Die verstandige schryvers, die dit spoor insloegen, waren ook wel overtuigd dat een Boek, wordt het maar algemeen genoeg geleezen, altoos meer bedillers dan beoordeelers zal vinden. Hoe dit zy, groot is toch het vermaak, dat er is in een stuk, 't welk men zelf opstelde, te hooren bepraaten, mits - men grooter zy dan zyn werk, deszelfs onvolkomenheden, zwakke plaatzen, en minst gelukkige trekken, enz. zeer wel ziet, en zelf durft aanwyzen. Dit vermaak is en blyft echter meer, of wel geheel voor den mannen

{==6==} {>>pagina-aanduiding<<}

afgepast; want hunne Conversatie valt natuurlyk in kringen, waar in ook over werken van smaak en vernuft gesprooken wordt.
Vrouwen beweegen zich en leeven in geheel andere cirkels; ook dan, wanneer wy nog een groot aandeel hebben in de uitgebreidste gezelschappen der groote steden, zyn wy niet op het regte tooneel om over Boeken te hooren spreeken, (ik zonder alleen het een of ander piece volante, dan sterk in de mode, uit.) Maar ook dit valt weg, als men zo verre gekomen is, dat men, met den Wysgeer Salomon, by eigen ondervinding zeggen kan van de schitterende beuzelingen der waereld, waar aan wy eens zo een groot aandeel namen: ook dit alles is ydelheid; en zo al niet kwellinge des Geestes, ten minste niet voldoende, om op de beste wys gelukkig te zyn: want dan blyft onze conversatie meest al in den kleinen omtrek van een weinig vrienden, voor ons bereekend, en in zulke byeenkomsten kan men niet verwagten, vry en onbelemmerd over onze schriften te hooren spreeken, ook al veronderstelt men, dat die vrienden waarlyk de vereischte hoedanigheden daar toe hebben.
Dat vermaak dan, om te hooren, wat of men

{==7==} {>>pagina-aanduiding<<}

toch, niet in Journaalen, Couranten en soortgelyke periodique schriften, van onze werken zegt, maar wat men in de beste conversatien daarover zegt, moeten wy dan door geheel andere bronnen tot ons afleiden. Van zeer veel dienst zyn, in deezen, onze algemeen goede vrienden en byzondere goede bekenden, zo die oordeel en geheugen genoeg hebben, om in zulke gevallen wel aan te brengen, en ons verstand genoeg toeschryven, om ons, zo als zy de zaaken hooren, die te durven mededeelen.
Geen soort van schriften wordt zo algemeen geleezen dan die, die tot ons hart spreeken, en onder die de Romans. Deeze tak der Litteratuur ligt nog in ons Vaderland onbebouwd; immers zo men niet onder 'tleezend gemeen behoort, zal men niets economisch, zo verre my bewust is, daar van aantreffen.
Wy hebben des in dit opzigt 't ys gebrooken; en zien met geen gering vermaak, dat saartje burgerhart het handboek onzer jonge lieden, en de favorite der beste jonge lieden is. niets was zo vleiend voor ons, dan dat elk daar in overeenkomt, dat saartje burgerhart te gaauw uit was; en het dikwyls her-
{==8==} {>>pagina-aanduiding<<}
haald gulhartig verzoek, om er nog maar wat by te maaken. deze uitdrukking is zo naif, dat alleen geestige meisjes die zo vinden kunnen. wy hebben des wel niets er by gemaakt; maar, en dit zal, denken wy, der lieve requestranten al zo zeer voldoen, een geheel nieuw oorspronglyk werk, uit onze daartoe gereed liggende fragmenten en karakters, in 't licht gegeeven, onder den tytel van historie van den heer willem leevend.
Het strookte niet met ons byzonder plan, om het geheele Werk in eens uit te geeven. Onze geachte byzondere Vriend, de Heer uitgeever onzer werken, liet dit zeer bescheiden aan onze vrye verkiezing. Wy geeven des voor eerst twee Deelen, ook met het oogmerk om advisen in te neemen, en te zien, of zy, en in hoe verre of zy by ons in aanmerking verdienen te komen. Naar myn inzien is er geen ander middel, om agter de gevoelens, de beoordeelingen van andren te komen, dan door een stuk aan het Publiek ter handen stellen, en dat wel in weerwil van het groot getal onbevoegde rechters, die men dan waarlyk inroept. Rechters, zelf niet wys genoeg, om eene bladzyde zo wel te verstaan, dat zy die wel kunnen leezen.

{==9==} {>>pagina-aanduiding<<}

Ik weet wel, dat niet alle Auteuren hierin met my overeenstemmen, maar dat bekreun ik my des te minder, om dat ik die overeenstemming niet begeer ten kosten van myne reden; en die maakt my hoogst afkeerig van die byzondere conversatien, aangelegd om aan twaalf of twintig personen, die men daar toe uitkiest, uit byzondere beweegredenen, iets, 't welk nog in geschrifte ligt, voor te leezen. Men hoort my, schynt het, gaarn leezen, vooral het staatige aendoenlyke; mooglyk ligt dáár ook myn talent oneindig meer dan in de vocale muziek. Ik lees des voor myne byzondre Vrienden meermaal; en met een leevendig vergenoegen; waarom dit te ontkennen? doch ik lees geen onuitgegeeven schriften voor een Auditorium van twaalf of twintig persoonen, en dat, hoewel myn huis óók geschikt zy, om op deeze wys figuur te maaken; en dat wel, al zouden wy zeer gemakkelyk het dubbeld getal (nieuwsgierige, ledige, met hun tyd doodelyk) verlegen menschen by een brengen kunnen. Zo ben ik doet hier niets af, om dat ik reeds gezegd heb, dat ik myne reden heb, waarom ik afkeerig van zulke voorleezingen ben, en waarom die in myn wonderlyk ooggestel iet zo belachlyks hebben,

{==10==} {>>pagina-aanduiding<<}

en wel te belachlyker, naar gelang styve trotsheid en onwelleevende Pedantery dáárïn de hoofdrolletjes speelen.
Wat is toch het voorgewende oogmerk van zulke voorleezingen? Ik kan het waarlyk, schoon ik geheel alleen en in het ernst inboezemend lommer van zwaare boomen zit te schryven, niet zonder een smaakelyken lach nederzetten! Het is, om ons voordeel te doen met het juist oordeel der door ons uitgezogte persoonen, over onze onuitgegeeven werken, en vervolgens daarvan een dankbaar gebruik te maaken.
Wel heden! wat klinkt dit evenwel bescheiden! Hoe moeten de byeengebragte Toehoorders gevleid worden met de eer, hun aangedaan door een man, die zelf schryft! Zou het ook iets anders zyn dan een klank? Laat ik mynen afkeer daarvan rechtvaerdigen. Om zulks ten vollen te doen, zal ik deeze bedenking aan kundige menschenbestudeerders overgeeven. En, indien ik, eens vooral, den Leezer tot myne eigen Sex bepaal, dan zal men alles, wat ik aanvoer, nog veel gegronder vinden. Beoordeelt men, in zulke Voorleezingen, eene Vrouw, die zig met een lief eenvoudig zagt gelaat voordoet, en in stille betuigingen zegt: ‘niet te

{==11==} {>>pagina-aanduiding<<}

begeeren dan het geluk van onze goedkeuring?’ Eene Vrouw, die ons allen in haar vleyend vertrouwen neemt, die ons met wel uitgedagte onderscheidingen vleit? Eene Vrouw, die geen ander oogmerk had, (dit laat ik my niet ontpraaten,) dan om u te verwonderen, te verrukken door haaren geest. Wel wie zou, in een gezelschap van twaalf of twintig persoonen, zo onbeschaafd - of, moet ik zeggen, zo oprecht zyn kunnen, om deeze beleefde Vrouw te vernederen, door haar zeer onaangenaame waarheeden te zeggen? Het Betaamlyke, het Dankbaare, (en nog wel eens het altoos party-trekkend, stout hart,) beletten detoehoorders zulk eene onderscheiding te vergelden, door het mededeelen van nuttige aanmerkingen, indien zy der eigenliefde tot gal en alsem zyn zouden. Wie zouden moed hebben om zyn gelaat te doen teekenen: ik verveel my hier doodelyk! daar men zo wel weet, hoe onze goedkeuring de eenige bedoeling zy?.... Alles loopt ook schoon af; want de bedenkingen, die men nog alzo eens opwerpt, zyn allen zo gering en zwak, dat de Leezer die zeer gemakkelyk kan wegneemen, - een triomph te meer..... maar genoeg. Ik moet het discours wenden,

{==12==} {>>pagina-aanduiding<<}

of wie weet, wanneer ik deeze Voorrede sloot.
Redeneer ik nu zo geheel mal, als ik zeg: het is onmogelyk, dat men, in zulke voorleezingen, aan dat voorgewende oogmerk zoude kunnen voldoen? De Leezers onzer werken weeten, dat ik vry onderheevig ben aan invallen; ziet daar een van de duizend - en - een. Het zeggen van salomon, dat hy (ik zal de woorden aan den rand schryven, maar heb thans op dit oogenblik het boek der spreuken niet by my liggen) * - gevonden had, heeft veelmaal moeten dienen, om ons vrouwen een zeer ingracieus compliment te maaken. my komt dit zeer ongegrond voor. wel, hoe zou het toch mooglyk geweest zyn, dat salomon, een Oostersch Vorst, een zeer wellustig Vorst, onder een paar duizend Vrouwen zoude hebbe kunnen vinden, iets dat hy betuigde gezogt, maar niet gevonden te hebben?

{==13==} {>>pagina-aanduiding<<}

Die man uit duizenden is zeer zeker een vriend, een eenig vriend voor ons hart. Wie of de jonathan van deezen koninglyken denker geweest zy, is my onbekend; en dat spyt my wat meer, dan dat ik niet weet, wie of de bruid in het lied der liefde is. zo een man uit duizenden had hy gevonden, maar eene vriendin - eene vrouw voor zyn hart had hy niet gevonden. en, om dat salomon nu zich in 't hoofd gebragt had, om zo een schat der schatten te gaan zoeken, daar zelf geen socrates die zoude hebben gevonden, moeten wy, arme Vrouwen, die toch als niets zyn, ons laaten zeggen, dat geen man van verstand en gevoel eene Vrouw zo wel tot de Vriendin van zyn hart, als tot het Wyf zynes boezems vinden kan. Indien eens iemand naar een keurige Forte piano alle yzerwinkels en zoetekoeks-kraamen had doorgezogt, zonder te vinden 't geen hy zogt, en uitriep: alles heb ik gevonden, maar eene Forte piano heb ik niet gevonden? Wat! zou men daar uit gaan opmaaken, dat er in Muziekwinkels, wel nog eens een schoone Cremoonsche Fiool konde gevonden worden, maar dat er geene Forte pianos zyn. Of zou men alleen besluiten, dat men zo een overheerlyk Muziek-Instrument niet behoorde

{==14==} {>>pagina-aanduiding<<}

te zoeken in yzerwinkels of koek-kraamen? Ik noem nu eene Forte Piano, om dat ik dit zo wel geschikt vinde ter uitdrukking myner gedagten. Wat is delicater, harmonieuser, zoetluidender, ryker in de oude en nieuwe waereld van snaar-speel-en blaas-tuigen. Zo dat ik maar zeggen wil, (zou onze eerlyke blankaart zeggen, als hy den draad van zyn discours in veele af- en uitweidingen verlooren had) dat ik schrikkelyk tegen die voorleezingen ben; en dies te meer, om dat men daar zeer zeker den Man zo min als de Vrouw uit duizenden, den Vriend voor ons hart, die ons genoeg bemint, om ons onze en onzer werken onvolkomenheden te durven aanwyzen, zal vinden.
Het Publiek is des onze Beoordeeler; dat wordt zo zeer niet geblindoekt door Cabaalen; dat trekt zo ligt geen party. Wat men des ook zegge, als een Boek algemeen door allerlei soort van leezers gezogt, geleezen, herleezen, en altoos nog te klein gevonden wordt, en als dat boek noch eene satyre op de menschelyke natúúr, noch een spotschrist tegen de Voorzienigheid is, als het noch staatkundige, noch kerkelyke factiën begunstigt, maar menschen en bedryven schildert; dan kan dat boek niet

{==15==} {>>pagina-aanduiding<<}

middelmaatig zyn: het kan alleen zwakke plaatsen hebben, gebrek aan schikking, enz. enz. maar het kan noch eentoonig, noch verdrietig, noch met een woord zeer modern geschreeven zyn.
Hy, of zy, dit zyn hier woorden van denzelfden zin, die een Man (of Vrouw) uit duizenden gevonden heeft, zal my ook toestaan, dat men die niet zogt ter plaats, daar zy niet kan gevonden worden. Het bezit daar van is een onwaardeerlyke schat. Ook de grooste geniën hebben zo een Man uit duizenden noodig - zo eene, durf ik het zeggen - zichtbaare Reden, onder wiens sterk doorziend oog men alle zyne denkbeelden ter toetze geeft. Die Vriend, die Vriendin is er, is er ook voor ons, eenvoudigen; en wie twyfelt, of wy die zichtbaare Reden een huis vol werks geeven?
Wel nu, onze werken worden danalgemeen geleezen en algemeen beöordeeld. Men stemt ons toe, dat wy eenige menschen - eenige waereld-kennis hebben; dat wy 't huisselyk leven in verscheiden standen kennen. Dit valt ieder in 't oog.
Wie, die nu niet zeer ervaaren is in de historie der geleerde stormen en onweders, zoude

{==16==} {>>pagina-aanduiding<<}

aan zulk eenen helderen horizon zwarte donderkoppen voorzien; en het zeiltje niet in top haalen? Een blyde morgen maakt niet altoos een schoonen middag. Nyd is de onweersvogel: zy is zeer vindingryk, en bedient zich by zulke geleegenheden van een trek, die zy zo verregaande aan den grooten, den eenigen la bruyere speelde! Zy maakt toepassingen, en vormt sleutels. Zy geeft de door ons afgebeelde, en in onze verbeelding alleen bestaande, persoonen weezenlyke naamen. Wy schilderen menschen; zy zegt byzondere persoonen. Als zy ons den roem van ideën te schilderen niet kan betwisten, liegt zy van ons, dat wy vrienden en vyanden schilderen, op dat men ons myde, en - haate. Men vertelt elkander: ‘dat zyt gy, dit is die, dit is deeze: zie daar juist het zelfde geval, de zelfde zaak. Let maar eens op de spreekwys van die, op de houding van deeze.’ Men gaat nog verder: men beschuldigt ons, dat wy ons zelf ook schilderen. ‘Zie daar, zegt men, is Juffrouw Belcour; en zie hier Juffrouw Veldenaar; men heeft er maar wat by en af gedaan, om het wat te omsluyeren, enz.’ Zal men dan nooit begrypen, dat men de

{==17==} {>>pagina-aanduiding<<}

denkwyze, de manier van beschouwen, van iemand hebben kan, zonder dat men op die persoon, in deezen zin, zelf gelykt. In de Voorrede, voor het eerste Deel, had ik aanvanglyk het een en ander aangestipt; doch nu ons werk zo algemeen geleezen en beöordeeld wordt, zie ik, dat ik de pen nog eens heb dienen op te neemen.
Deeze beoordeelingen, deeze kwaadaartige toepassingen van zaaken en persoonen, zyn met dital despraat gek. Kom aan! Zoek eens een karakter uit dit groot getal: wie wilt gy? Een Jambres? of (om het contrast toch zo ferk mogelyk te maaken,) eene Juffrouw Helder? eene Tante Martha? of een Dominé Heftig? En nu verzeeker ik u, dat ieder, in zyne Provintie, zyne stad, zyn kring van verkeering, een Jambres, eene Chrisje Helder enz. zal vinden. Goed! dit is buiten ons, maar dat wy die zouden geschilderd hebben, is zo onwaar als onmooglyk. Wat hebben wy dan gedaan? ‘Wy hebben het schoone, het ernstige, het comique, het goedhartig-onbeschaafde; wy hebben hartroerende vriendschap, lydende liefde, wy hebben zwakheden, gebreken, deugden, vernuft, ook valsch ver-
{==18==} {>>pagina-aanduiding<<}
nuft, geschilderd, en daaruit persoonen gevormd, die er allen zyn kunnen - (want niets is overdreeven,) die er zeer zeker zyn zullen; maar die wy niet kennen, zo als wy die daar persoonlyk gemaakt hebben.’ Wy hebben geene byzondere gevallen of zaaken bedoeld, of kunnen bedoelen. Vonden wy in eene vry uitgebreide correspondentie eens een brief, of een gedeelte van een brief, die ons hart roerde, onzen geest verleevendigde, onze eigen begrippen beter voorstelde, daarvan hebben wy ons bediend; en daar voor mogen onze beste Leezers ons wel bedanken, al weeten zy juist niet, aan welke beminnelyke jonge lieden zy dat keurig vermaak verpligt zyn. Somtyds loopen er by deeze vry algemeene toepassingen nog laage bedoelingen. Als echter de ondervinding leert, dat die allen vrugteloos te rug vallen; zo al niet de aanleggers kwalyk bekomen, denk ik, dat deeze byzondere bedoelingen met deeze twee eerste Deelen zullen agterblyven.
Allen hebben geene byzondere bedoelingen; allen beoordeelen des willem leevend niet even onrechtvaardig. Zeer veele briefporten heeft hy ons gekost; want wy ontfangen nog daaglyks daar over zeer veele toejuichingen.

{==19==} {>>pagina-aanduiding<<}

Om dit wat voor te koomen, ben ik met myne Vriendin overëengekomen, om een onzer antwoorden op zo een over de hoogste huizen goedkeurende Brief, ons door een waarlyk origineel groot, nog niet genoeg bekend man, een byzonder Vriend van ons, hier te laaten volgen: men houde echter in 't oog, dat deeze man nog al onze man uit duizenden niet is; want brieven van een kunst-oeffenenden Vriend, over kunst, en onze antwoorden, zyn alleen voor ens geschreeven.

Antwoord aan den Heer - 

waarde vriend!

‘Zonder orde, zonder betrekking, zonder bereekendheid, is er noch wysheid noch deugd, noch - gelukzaligheid. Dat dit zo is omtrent wysheid en deugd, lydt geene bedenking; dat het ook zo moet zyn omtrent gelukzaligheid, zullen wy u aanwyzen. (Eerst zal ik myn pen eens snyden.)’
‘Zie hier myne Definitie van Gelukzaligheid: zy beslaat in de volmaaktste bewustheid, dat ik geen eene begeerte of verlangen heb,

{==20==} {>>pagina-aanduiding<<}

dan die zich vuurig uitstrekken tot myn geluk; en in de leevendige gewaarwording, dat ik op de volmaaktste wys gelukkig ben; en dit is niet mooglyk, zo niet het verstand en het oordeel, de wil, noch myne redelyke driften niets meer te eischen hebben; maar allen met elkander te vreden voortleeven, en over elkander voldaan zyn; vermits dan ieder van hun voldaan is in zyne eigene belooning.’
‘Gy denkt misschien: wel, hoe verbaasd geleerd, en hoe naar wysgeerig begint gy dees Brief! ja, als ik in aanmerking neem dat ik aan een Vriend schryf, zoude ik welhaast zeggen, en hoe verbaasd zot ook! Wees niet te haastig, myn Vriend! deeze onze geheele wysgeerte zal uitloopen op uw eigen voordeel; reden genoeg, om die goed te keuren. Waren wy immers geene beminnaressen van orde, geene aanbidsters van evenredigheid, hoe weinig eer zou dan uw lof, ook over onzen willem leevend, ons aanbrengen! Het grinnikend goedkeuren van een Uilskuiken, het luidrustig geschater van een Zot in folio, zoude by ons immers zyn als niet? Zou de

{==21==} {>>pagina-aanduiding<<}

roem, ons toegemeeten door een Beoordeelaar van Boeken ex officio, ons vleyen? Eerst moeten wy weeten, dat zyn oordeel vry, en hy geen al te byzonder vriend van ons is. Alle deeze Lofredenaars verscheelen met elkander, en meermaal met zich zelf, of met ons: er is des gebrek aan orde, aan overeenstemming; hun lof is ons ook zo vreemd, dat wy daardoor maar zeer oppervlakkig, maar zeer oogenblikkig worden aangedaan. - Het genot is des voor ons - Niets.’
‘Geheel anders is het ten uwen opzichte. Myn beste, uwe goedkeuring is zo alles voor ons. Gy zyt het zo met onze eigen nederigheid eens, dat wy groot zyn by den Volke. Gy kunt er over oordeelen; want gy harmonieert met ons over alles, waarin gy met ons moet harmoniëeren. Dit is de ratio sufficiens onzer tevreedenheid. Als ik zo uw brief lees, is het of ik de zuivere echo onzer eigen gedagten hoor. Wy voelen zo, dat gy waarheid zegt; en dat gevoel maakt ons uwen overgrooten lof zo onbeschryflyk dierbaar. Geheel stemt gy immers in met onze vaste begrippen van zedelykheid,

{==22==} {>>pagina-aanduiding<<}

en denkt zo als wy over geestelyken hoogmoed, waereldlyke verwaandheid, de onbescheidenheid der familie van Koning Midas, de waare verdiensten des menschen, de vryheid in de Kerk, en in den Burgerstaat; ja zelf op den Parnas! en bovenäl daar in stemt gy met ons overëen, dat

De Waereld geen dal der traanen is. 


By ondervinding weeten wy, dat ook onze lichaamlyke smaak met den uwen overeenstemt. Om alle deeze redenen verzoeken wy u, en tot onzen lofredenaar, en tot onzen gast, op ons eenvoudig Lommerlust: de dag zal zyn de eerst invallende Zondag. Bedenk eens weder, welk eene harmonie er is tusschen Losredenaar eu Gast; welk een fraai verband tusschen middel en einde; oorzaak en gewrocht. Wys my eens op deeze wyde waereld één Lofredenaar, die niet eerst een Gast ware, en dus ook in eene omgekeerde reden. Heerlyk verband! Zo bewerken Lieden van uw en ons zonderling verstand elkanders voordeel.
‘Wy verwagten u des tegen dien dag;

{==23==} {>>pagina-aanduiding<<}

hoopende, dat uw door onze spys verlengd leven, uwe door onzen wyn versterkte kragten, zullen besteed worden, ten onzen roeme, en openbaar worden in Lofvaarzen, Opdragten, aanpryzende Voorredenen, enz.... enz. .... enz. .... enz. ....’
‘Gedraag u des waardig en voorbeeldig in 't aanzienlyk ampt, dat wy u opdragen, zo lang ten minsten tot wy iemand vinden, die nog méér overtuigd is van onze waardy, nog méér geschikt, om onze grootheid te bevatten, nog méér doordrongen van onze meerderheid, en dus nog méér bereekend, om onze Lofredenaar te zyn, om dat hy nog volmaakter met onze denkwyze over ons zelf zal instemmen. Immers aan zo een verheven, ons meer nabykomend weezen, geeven wy ten minsten het recht van Survivance; maar blyven intussen dus lange met u wel genoeg voldaan, om ons te kunnen noemen,
 
Uwe zeer nederige Dienaressen
 
E.A.

{==24==} {>>pagina-aanduiding<<}

Om den drukker deezes werks niet naar copy te laaten wagten, vermits ik deeze Voorreden volstrekt wil geplaatst hebben voor het derde reeds afgedrukte Deel, dat met ons vierde gelyk zal uitkomen, sluit ik dit geschrift. Vaart allen wel, in alle mogelyke betrekkingen, wenscht u
 
E. Bekker,
Wed. a. wolff.
lommerlust.




{==3==} {>>pagina-aanduiding<<}

Historie van den heer Willem Leevend:

Eerste brief. 

De Majoor Hendrik Veldenaar aan den Kolonel Uto van Sytsama.


Hoogst-geeerde vriend!

Uw Brief.....! Ik ben dan nog vatbaar voor vreugd? Maar gy zyt zulk een groot man, dat gy my deeze uitroeping naauwlyks zult vergeeven. Ja, myn Vriend, zo is myne Zuster; zo zyn myne Ouders. Ken ik Coosje eenigzins, dan kan ik niet hoopen op de eere, om u myn Broeder te zullen noemen. Vlei u niet, dat gy in uwe bedaardheid, in uwe minder-ligtbeweeglykheid, zo veel hulp zult vinden, als gy zult noodig krygen. Leer haar kennen, zo als zy is, en gy zult geduurig sterker verlangen, om eenen schat te bezitten, voor u onwaardeerbaar. Ik verwagt zeer veel van een man, als gy zyt; evenwel, dit zal u te zeer treffen. Uwe grootsche wys van den-
{==4==} {>>pagina-aanduiding<<}
ken, niet uwe onverschilligheid, heeft u dus lange in eene doodsche ongevoeligheid bewaard. Gy vond niet, waar aan gy u konde hechten, en besloot mooglyk, dat het vergeefsch ware, daar naar te zoeken. Nu bezeft gy, dat er eene persoon leeft, die uwe reden eerbiedigt, terwyl zy uw geheel hart vervult. Wie zal zo eene immer opvolgen? Nu zult gy my mooglyk toestaan, dat men niet laf behoeft te zyn, om in ongelukkige omstandigheeden altoos ongerust te zyn. Ik beken, dat my dit, schoon ten uwen koste, eenige oogenblikken opbeurt. Gy weet, hoe veel prys ik stel op uwe achting; dit zal u deeze betuiging verklaaren.
Gy hebt haar gezien? Dit is my genoeg: indien zy alleen eene schoonheid ware, zoude ik haar dan zo zeer beminnen? En niet te kunnen hoopen! want na 't geen gy my gezegd hebt, zie ik zelf, dat er geen schaduw meer van overblyft.... Kan ik hoopen, nu ik den gelukkigen Jongeling gezien heb? Laat ik beproeven, of ik bedaard genoeg ben, om u het volgende te berichten. Voorieeden Dingsdag van eene wandeling t'huiskomende, zeide myn knegt my, dat een onbekend Heer naar my had komen vraagen; doch hoorende, dat ik niet t'huis was, had hy gezegd, dat hy my, des voormiddags, op de parade wel spreeken zoude; en zeide niet, waar hy logeerde. Ik kon niet bedenken, wie dit weezen konde. Op de Parade zyn-
{==5==} {>>pagina-aanduiding<<}
de, komt er een jong Heer naar my toe, die my dus aansprak: ‘Myn Heer Veldenaar, uw dienaar; ik heb de eere niet van by u bekend te zyn, maar ik kon deeze geleegenheid niet verzuimen, om my die eer te bezorgen.’ Hy zag zeker, dat het my vreemd voorkwam, door een onbekenden dus te worden aangesprooken. Hierop zeide hy, dat hy een bekende myner Zuster was; en dat ik ongetwyfeld Veldenaar was.
Ik. Ik gis, myn Heer, wie gy zyt.
Hy. Willem Leevend, myn Heer. [Ik ontroerde. Ach, wat bragt die naam my al voor den geest! hy merkte het.]
Ik. De Vriend myner Zuster is my zeer welkom.
Hy. [my invallende,] En te meer, als gy weet, dat ik onlangs nog een geheelen dag by uwe waarde Familie doorbragt: aangenamer dag zoude ik nooit hebben kunnen. Ik breng duizende groetenissen mede, en geloof, dat gy reeds Brieven hebt. [Hoe vuurig zoude ik hem omhelsd hebben, maar - hy was de begunstigde Minnaar van Juffrouw Helder!]
Ik. Uw bezoek, myn Heer, is my aangenaam; indien gy nog geen Logement hebt, biede ik u het myne aan, en hoop occasie te hebben, om u het een en ander te laaten zien.
Hy. Gy zyt zeer verpligtend, myn Heer! Ik reis met nog eenen Vriend, en voor de weinige

{==6==} {>>pagina-aanduiding<<}

dagen, die ik hier vertoef, is myn Logement zeer goed. Myn verlangen om u in persoon te leeren kennen, dreef my hier heen.
Wy waren zeer, heel zeer beleefd; maar niet hartlyk; immers niet van myne zyde. Dit spyt my. Het is echter zo. Maar wat recht heb ik, om eenen beminlyken, my hoogachtenden Jongeling minder vriendelyk te behandelen, vermits hy de liefde heeft van eene Dame, waar op ik nimmer konde hoopen? Ik begryp dit wel; ik ben ook onvoldaan - beschaamd over my zelf; over die merkbaare koelheid, waar mede ik hem ontmoette. Hy at by my dien middag; echter zag ik wel, dat hy het uit beleefdheid deed. Zyn Vriend was by ons. Ons discours beduidde niet veel. Hy zeide my echter, dat hy myne Zuster met de hoogste achting beminde.
Ik. Dat is my bekend, myn Heer Leevend.
Hy. Des te aangenaamer voor my, myn Heer Veldenaar.
Ik. Zyt gy onlangs op Beekenhof geweest? [Hy wierd rood.]
Hy. Ja, en van daar komende, gaf ik uwe familie en bezoek.
Ik. Juffrouw Helder is eene schoonheid.
Hy. Die niets anders in haar admireert, verdient haar niet te kennen: Juffrouw Helder is uwe Zuster byna in verdiensten gelyk, myn Heer Veldenaar. [Hy zag my, dagt me, wat heel strak aan.]

{==7==} {>>pagina-aanduiding<<}

Ik. Gy doet myne Zuster veel eer.
Hy. Niets dan recht.
Ik. Hoe gelukkig zal hy zyn, die eene Juffrouw Helder eens de zyne zal noemen!
Hy. Niemand is daar meer van overtuigd, dan ik ben.
Ik. Mevrouw Helder zal niet gaarn zien, dat haare beminlyke eenige Dogter heel vroeg trouwt.
Hy. Juffrouw Helder leeft zo gelukkig, dat zy zeker in deezen ook aan den wensch haarer Moeder zal voldoen. En Mevrouw Helder begrypt zeker, dat zy, met haar Dogters gezelschap te missen, zeer veel genoegen zal moeten afstaan.
Ik. Myn Heer schynt vry naauwkeurig onderricht van de denkwys dier Dames. [Ik keek heel stemmig, geloof ik.]
Hy. Dit kan u, myn Heer, niet vreemd voorkomen; ik had voor lang 't geluk, om byna huisselyk daar te verkeeren. Mevrouw Helder maakt geen geheim van deeze manier van denken. Weet gy, dat de Heer Babiole (de Schepen,) accès by haar verzogt heeft?
Ik. Rykdom maakt arrogant. Hy heeft niets opgedaan, denk ik?
Hy. Kunt gy, myn Heer Veldenaar, dit vraagen? Neen zeker!
Ik. Zoude men hem vóór geweest zyn? [Dit zeide ik glimlachend, maar hy teekende zeer misnoegd.]

{==8==} {>>pagina-aanduiding<<}

Hy. Vóór geweest? Het woord is wat vreemd. Dit is zeker, dat geene Juffrouw Helder in staat zyn zal, om immer eene zo onwaardige keuze te doen....
Ik. En te minder, om dat haar hart niet vry is?
Hy. Dat zoude kunnen zyn: [Hy beschouwde zyne hand,] maar liefde, zegt men, maakt ons eenzydig.
Ik. Wel nu, dat zal de uitkomst bevestigen.
Hy. Ik vertrouw, dat de Man, dien zy eens verkiezen zal, haarer niet onwaardig zyn zal; en wat is er dan op te zeggen?
Daar op zweeg ik, zeer misnoegd; de Heer Leevend schynt my een weinig te wél onderricht. Dit misnoegen is niet billyk; maar het hart heeft zyne zwakke zyde! Ik twyfel, of hy wel beter over my voldaan is. Hy was my, met zulk een open gelaat, met zulke heldere oogen, wat te koel. Ik geloof, dat hy eerst gedagt had hier langer te vertoeven; maar hy vertrok des volgenden daags, en ons afscheid was - beleefd. Ja, hy heeft een guller onthaal gewagt. 't Spyt my; hoe zoude ik hem beminnen, ware hy de gelukkige, de beminde Jongeling niet!
Nooit heb ik my zelf op onheuschheid betrapt; maar nu ondervind ik, dat men zo kan gedrukt worden door het verlies van eenen schat, waar op ons hart onverdeeld gesteld is, dat men verzuimt zyne eigene waardigheid te handhaaven.

{==9==} {>>pagina-aanduiding<<}

En zo hy eens gekomen ware, om my zyn geluk te doen zien?..... Om het des te voller te smaaken? Wat kon hem toch anders aandryven, om my juist te bezoeken? waar aan ben ik die oplettendheid schuldig?
Minder dan ooit geloof ik geruchten ten zynen nadeele. Men moet hem maar zien, om die te verwerpen. Myn hart neigde dermaate tot hem, dat het my moeite koste, het niet intevolgen. Hy is de bevalligste Jongeling, dien ik immer zag. Hy heeft niets van het Academie-Jonkertje, niets van dat Snoefagtige Pedante, waar aan onze Studenten zo kenlyk zyn, als zy niet veel opvoeding of verstand hebben. Ik nam zynen Vriend voor zynen Gouverneur, die, fatsoenshalve, met een ryk Amsterdammer reisde; want zyn Eléve heeft reeds een gevormd karakter. Ik misleidde my: het was een zyner Mede - studenten, hoewel ouder.
Gy zult my verpligten, indien gy alle myne zwakheden niet laat zien aan eene familie, welke my te zeer bemint, om daar onverschillig over te zyn; en ik heb die echter; immers nu nog. Dit verzoek is de reden, waarom ik niemand groet; gy zoud anders deezen dienen te toonen.....
Vaarwel!
 
Uw
 
h. veldenaar.




{==10==} {>>pagina-aanduiding<<}

Tweede brief. 

De Heer Jan Hendrik Renting aan den Heer Constantyn Helder.


Myn heer!

Uw verblyf buiten, en de druktens van myn Kantoor, beletten my, u het volgende mondeling voor te stellen. Myn oudste Zoon, by u niet onvoordeelig bekend, heeft my gezegd, dat hy inclinatie heeft voor de jonge Juffrouw Helder. Hy houdt niet af my te vergen, om u accès by uwe Dogter te verzoeken. Aan dit zyn verzoek voldoe ik met het grootste genoegen. Jacob is altoos een braave Jongen geweest, en nu van zyne drie jaarige reize t'huis gekomen, zonder schulden, zonder een hoofd vol grillen, en volmaakt gezond; drie zaaken, die men, in onze jonge luidjes, niet altoos aantreft. Hy is naarstig by zyne affaire, en zal het legio wel opgekleede straatslypertjes niet vermeerderen. Myne familie is u bekend. Van myne zaaken zal ik alle opening geeven, indien ik met een gunstig antwoord verëerd worde. Ik ben, met alle achting,
 
myn heer!
Uw ootmoedige Dienaar,
 
j.h. renting.




{==11==} {>>pagina-aanduiding<<}

Derde brief. 

De Heer Paulus Helder aan den Heer Willem Leevend.


Waarde vriend!

Zo blykt het dan, dat myn Vader maar te veel reden heeft, om zo over u te denken, als hy denkt! Ik zal my wel wagten van gebruik te maaken van de vryheid, die gy my geeft, om uwen Brief, en het geleerde Opstel uws Vriends, aan hem te laaten zien! Ik weet, hoe verontwaardigd de braave Man zyn zoude; en het is gansch onnoodig, zyne ongunstige gedagten over u te vergrooten. Hoe zeer ik u laak, ik bemin u echter; ik bedroef my over u!
Uw Vriend is een verwaand twyfelaar; hy spot met allen Godsdienst. Hy kan voor zich zelf mooglyk beter zyn dan een Ongeloovige; maar voor u is hy veel gevaarlyker dan een Ongodist zelf. Indien hy zeide: daar is geen God; dan zeker zoud gy hem schuwen. Wie echter, die den Christelyken Godsdienst kent en belydt, kan hem hooren smaaden, hooren beschuldigen van tegenstrydigheden, zonder te gloeijen van gramschap op den snooden Lasteraar? Myn koelzinnig gestel onderwerpt my niet aan zeer hevige driften, maar

{==12==} {>>pagina-aanduiding<<}

ik verklaar my den vyand van uwen Bederver. Voltaire is alleen gevaarlyk voor hen, die reeds bedorven zyn; geen deugdlievend Christen belyder wordt door hem aangestooken. De Herberts, de Buffons, de Rousseaus zyn veel gevaarlyker voor ongeöefende Jongelieden; zy planten het ongeloof niet voort, om de zedeloosheid te begunstigen; zy bestryden den Godsdienst van jezus niet, (immers zo zeggen zy!) om de Leere der pligten, maar om dwaaze Leerstellingen, die zy daar in vinden.
Die zwartgallige duisternis zoekende Twyfelaars, die nooit stellen, nooit bewyzen, geen vast punt hebben, altoos bedillen, altoos aanvallen, altoos ondermynen; die over het gebrek aan licht klaagen, en het overal uitblusschen; die van onkunde en domheid veel geschreeuw maaken, en zich zelf voor wyzer houden, voor de eenige denkers, de zoekers der waarheid; zy, die te verwaand zyn om by eenen gekruisten jezus van Nasareth hun heil te zoeken, zyn de Pestilentien die in de duisternis wandelen.
Te zeggen: daar is geen God! dit is wat hard. Maar is het Deïsmus waarschynlyker dan het Atheismus? Veelen ontkennen dit. Maar hun hart, dat, in weerwil hunner poogingen, nog eenige indrukken van God behoudt, laat zich niet bedriegen door de vindingen van het verleidend vernuft. Uw Vriend vindt het veiligst, zo te lee-
{==13==} {>>pagina-aanduiding<<}
ven, of de Godsdienst wel beweezen ware; hy leeft, wil dit zeggen, maatig. Maar kan hy zyn hoogmoed, zyn menschenhaat, zyne geemlykheid, zyn onvergenoegdheid, zyne zondige bedilzucht wel afleggen? Dit eischt zo wel de Natuurlyke als de Christelyke Godsdienst.
En waar in bestaan toch de beletzels, die hem weerhouden, om in God, de Voorzienigheid, en een toekomend leven te gelooven? Alles, wat hy inbrengt, is tot vermoeijens toe weerlegd. De schraale eer der uitvinding komt hem zelf niet eens toe. Alle zyne tegenwerpingen komen hier op uit: Waarom is de Aarde geen Hemel? Waarom is er geen deugd zonder stryd? Waarom heeft de mensch het verstand niet van een Engel? Vraag het paulus, die zal u antwoorden. Wie zyt gy, ô mensch, die tegen God antwoordt? Heeft de Pottebakker geen magt over het leem enz. Maar dit is het gevolg van wys te willen zyn boven het geen ons betaamt wys te zyn. Als de zwakke mensch zyne volstrekte afhankelykheid vergeet, dan geeft God hem over aan de duisterheid van zyn eigen verstand: tot dat hy eindlyk, troost noch heul hebbende, zyne levensgeesten weg kniest; en niets meerder hoopt dan op vernietiging. Zo zal het deel uws Vriends zyn.
God heeft de Waereld zo niet gevormd, de menschen zo niet geschapen, als uw Leermeester die afbeeldt. En moet ik myn Vriend in zulke

{==14==} {>>pagina-aanduiding<<}

handen zien! Zulk overgehaald vergif kruipt ongemerkt voort, tot het te laat is!...
Vernuft is het geliefd wapen des Ongeloofs. Maar bedenk toch, dat het wandelen door aanschouwen een gedeelte onzes proefstaats uitmaakt, en dat daarom het Geloof eene deugd voor ons zyn moet.
Wat het onërgelyk gedrag uws Vriends aangaat: alle zonden maaken niet even veel geruchts; veroorzaaken niet even groote, in 't oog vallende verwarringen. Alle gestellen neigen ook niet tot losbandigheid, tot beestagtigen wellust. Maar gelooft gy, dat zondige hoogmoed, dat dwaaze zucht om byzonder te willen zyn, minder strafbaar zyn by den Oppersten Rechter, dan de dartele uitspattingen eener in de natuur gelegde, doch dan overdreevene misbruikte drift? Nooit dagt ik gunstig over uwen Vriend; zedert ik hem ontmoette, is dat niet verbeterd. Hoe komt het toch, dagt ik toen, dat myn edelmoedige, openhartige, aandoenlyke Willem meer dan beleefd zyn kan, omtrent een zo bedekt, duister, in zich zelf ingewikkeld, aan niets deelneemend Man? Eindelyk meen ik de bron van dit vreemd verschynzel ontdekt te hebben. Zy berust in uwe trotschheid; niet in uw hart, niet in uwen smaak. Wees op uwe hoede, of zy zal, geholpen door uwe ligtgeraaktheid, u bederven. Gy kent uwe groote talenten. De bewustheid, dat gy de groo-
{==15==} {>>pagina-aanduiding<<}
te Man zult worden, doet u dorsten naar het nieuwe, het vreemde, het ongemeene. Een Man, die denkt tot verzuftheid toe, die afdaalt tot in de diepste afgronden, die als de oude toveressen van zyn verblyf een akelig hol maakt, en het opvult met monsters en schrikbeelden; die alle de reeten, waar door nog eenig licht zoude kunnen indringen, stopt, en dan by het flaauw geflikker eener reeds bedorven reden kringen vormt; ziet dat er niet is, en u tot zynen vertrouweling maakt; zo een Man is veel te zeldzaam, om door u niet gevolgd te worden. Leefde hy onbetaamlyk, nu nog zoude uwe eerlyke ziel zyne stellingen wantrouwen. Nu zyt gy gerust.
 
Vermag ik iets op u, schei van dien verleider. Wat heeft uwe dankbaare, uwe blymoedige ziel toch te maaken met hem, die twist met zynen God? Ik ben yverig met eenen yver Gods! Breek met Jambres, of gy verliest
 
Uwen Vriend,
 
p. helder.
 
P.S. De inliggende Brieven heb ik voor u ontfangen.




{==16==} {>>pagina-aanduiding<<}

Vierde brief. 

Mejuffrouw Adriana Belcour aan den Heer Willem Leevend.


Achtingwaardig jongeling!

Dien naam geef ik u, na het leezen uwes Briefs. Ik zie daar uw deegelyk karakter, uw goed hart ten levendigste in afgemaald. Ik zal dien daarom spoediger dan naar gewoonte beäntwoorden. Eerst echter eenige regelen over onze lieve Vriendin, voor ik tot het ernstigste deel uws Briefs koom. Ik voorzie eene afneeming van kragten, die op eene teering zal uitloopen! Haar teder gestel, haare fyne en tevens sterke gevoeligheid, zullen dit lyden (want dat zy lydt, is niet te ontveinzen!) verkorten. Had zy myne vaste gezondheid; myn ongekrenkt gestel; maar! gy kent haar. Doodelyk vooruitzicht voor my! Reeds van een kind af beminde ik haar; nooit beminde ik iemand met zulk eene tederhartigheid! Gy weet het, zy is zo geheel weerloos; er zweeft iets zo zagtaartigs over haar beminlyk gelaat; haare geheele houding is zo inneemend; eerst heeft men haar lief, om haar als 't ware te beschermen; dan bemint men haar met welgevallen, met achting; dan vervult zy onze gedagten; en weldra ondervindt men,

{==17==} {>>pagina-aanduiding<<}

dat men niet wel buiten haar kan. Dit alles heeft de ervaarnis my geleerd.
Neen, zy moest u nooit hebben leeren kennen; of - gy moest haare liefde hebben kunnen beantwoorden. Nu is het haar niet meer mooglyk, die liefde te overwinnen. Nu moet elke te leurstelling haar einde verhaasten. Laat zy nu uit den kelk der Vriendschap geheele teugen drinken! Ik kan nu verlangen, dat gy t'huis komt. Uw byzyn zal haar haar lyden draaglyker maaken. Zy is nu veilig by u; vermits niet gy, maar de schoone Helder over u de wagt houdt. Van haare zyde is niets te duchten. Zy heeft alleen uw byzyn, uw vertrouwen noodig. Haare denkbeelden van eer en Godsdienst zyn van de grootste volkomenheid. Kom des ten bestemden tyd weder; spreek met haar vertrouwlyk, óók over Juffrouw Helder. Verberg niets, wat ook. Voed alleen haare hoop niet; dit konde haar doen bezwyken. Uw post is moeilyk. Ik weet, hoe teder uwe vriendschap zich moet uitdrukken. Ik begryp, wat gy zult voelen, als gy dit Meisje kwynend - ongelukkig door u, zult weder zien! Ik twyfel zelf, of eene beredeneerde koelheid haar niet doodlyker zyn zoude, dan eene sterke vervoering van blydschap en droefheid, wanneer haare oogen weder voor de eerste keer de uwen ontmoeten! Allerwaardste Leevend! Vergeef het my: maar verg ik u niet meer, dan u mooglyk zyn zal? zult gy

{==18==} {>>pagina-aanduiding<<}

haare zedige liefkozing; - zuchten, die uit het hart opklimmen - zult gy dit alles kunnen doorstaan?... Nu zal ik beproeven, of myn geest vry genoeg is, om het ernstige gedeelte uws Briefs te kunnen beäntwoorden.
Geen mensch zoude, naar myn inzien, in den rei der redelyke wezens nutteloozer zyn, dan een mensch zonder driften. Hy ware alleen een onvolwassen redelyk schepzel. De volkomen mensch moet driften hebben. Zonder die was hy slegts een schepzel, dat de ruimte tusschen Dieren en Planten aanvulde. Zyn leven was dan meer groeijend dan bedryvend. Hy mogt eenig lydelyk goed verrichten, maar hy bleef tot alle werkzaam goed onbekwaam. Wy zien ook maar weinige zulke onvoltooide kunststukken uit de handen der Natuur komen. Alle menschen hebben driften. De Historie van den mensch wordt daar door ook alleen belangryk. Als onze reden haare sluimerende oogen voor de eerste keer opent, dan hebben de driften al zeer veel wasdom. Een drifteloos mensch is het werk der kwalyk aangelegde kunst.
Logge, of hoogmoedige zwetzers, mogen op de driften schimpen; die haatlyk afmaalen: laat hen begaan. Zy blyven echter dierbaare giften van den Schepper onzer natuur. Ik schryf aan u, zo als ik denk, om dat ik groote denkbeelden heb van uw gezond oordeel. En daarom durf ik u wel zeggen, dat de mensch, met sterke driften geze-
{==19==} {>>pagina-aanduiding<<}
gend, ons het beste begrip geeft van dien God, naar wiens beeld hy geschapen is; want het misbruik daar van is niet noodzaaklyk. Dit vergeet men maar te dikwyls! Zo een mensch is in staat, om zich der zwakheden te ontwikkelen. Hy ontslaat zich uit die belemmering, die in zynen aart gegrond zyn. Hy weet heevige verzoekingen te bestryden - te overwinnen. Hy zegt:

Pligt zendt my naar dien post: 
Hoe meerder my die zege kost, 
Hoe meerder roem die te verwerven! 
Ten minsten 'k zal al strydend sterven. 


Hy behoeft niet te zwichten. Het geheele leven van een zedelyken held is werkzaam, is waakzaam: alles is groot, stout, verheeven. Hy is de weldoender zyns Vaderlands; hy verheerlykt God in lichaam en geest.
De met sterke driften uitgeruste mensch is geschikt om dien verheeven Leermeester te volgen, wiens Godsdienst gy eens zult prediken. Die Godsdienst eischt immers, dat wy door zwaare beproevingen onze deugden zullen volmaaken? dat wy het goede met yver en vreugd zullen verrichten? dat wy onze driften zullen heiligen? wie heeft meer belang om de waereld te overwinnen, dan de Christen? Welk een vastheid van geest moet men niet hebben, om, by een goed voor-
{==20==} {>>pagina-aanduiding<<}
neemen, in lief en leed te volharden, - het uittevoeren? om nooit aftewyken van den verheeven weg der deugd?
Ik ontken niet, dat zo een mensch ysselyke wanorders kan aanrichten: ik beweer alleen, dat hy dit niet noodzaaklyk doen moet. Hoe, moet een schatryke noodwendig een verkwister, of misbruiker zyner schatten zyn? ô neen!
Dank God voor uwe sterke driften: gy zyt aangelegd, om eens een groot man te worden. Eens vooräl zeg ik u, dat grootheid, zonder zedelyke goedheid, by my niet achtingwaardig is. Goed en Groot zyn, in deezen, woorden van dezelfde beteekenis. Het komt my aanneemlyk voor, dat het karakter van Paulus de oorzaak is, waarom hy tot het Apostelschap is uitverkooren. Hy was hier door geschikt, om den Heidenen het Euangelie te gaan verkondigen: een werk, waartoe zyn yver, zyne onvermoeide werkzaamheid, zo wel te stade moesten komen. Na hem volgt een driftige Petrus; hy moest den Jooden het Geloof in Jezus prediken. Beiden verwierven ook de martelkroon; daar de weekhartige liefderyke Johannes, geheel bewerkt door stille zagte minzaame neigingen, die niet warm wierd, dan toen zyn Godlyke Vriend gehoond wierd door hun, voor welken hy eenen Godsdienstigen afkeer voedde, minder geschikt scheen, om Discipelen te maaken, dan wel om die in het Geloof, dat werkzaam is in liefde, te bevestigen en te bewaaren.

{==21==} {>>pagina-aanduiding<<}

Beef des niet voor uwe driften; zy zyn Gods geschenken; draag alleen zorg, dat gy die wél bestiert, en nooit misvormt. Laaten het geene kunstdriften zyn; zo gy die in het ryk der zedeloosheid afslyt en verhit; zo gy die verkwist in beuzelingen, dan ontzet gy u van die groote voordeelen, die zy u zouden kunnen doen erlangen. Zie hier eenige weinige leefregelen:

Word niet toornig om iets, waar over een groot man lacht. 
Vrees niet voor het geen u eigenlyk niet behoeft te schaden. 
Begeer niets van alles, wat of boven uw bereik, of uwe begeerte onwaardig zy. 
Jaag niet naar zulke dingen, welker volst genot u niet kan voldoen. 
Laaten uwe verlangens u niet pynigen. 
Wees niet verzot op het geen u alleen behaagen moet. 


Behou dan uwe gevoeligheid, dan zal zy u gelukkig maaken. Zy zal u verheffen tot een edelmoedig, meêdogend, eerlyk Man. De ongevoelige alleen kan een booswicht worden: Hy kan het geluk van andren aan zyn vermaak opöfferen. Draag slegts zorg, dat zy uwe geesten niet uitdooft, uwe zenuwen ontkragt, uw hart oplost, uwe ziel droefgeestig, uw aart wrevelig maakt;

{==22==} {>>pagina-aanduiding<<}

dan zoud gy ongelukkig en bespotlyk worden. Zoek in de kragt uwer driften geene verschooning voor gevestigde gebreken. Uwe onwaakzaamheid heeft den schuld. U is veel toebetrouwd, stel u in staat, om eene goede rekening te kunnen doen.
Wat uw Vriend betreft, ik ben niet geroepen, om de juiste waarde van zyn karakter te bepaalen. Heeft hy minder driften van de Natuur ontfangen, of zyn die buiten zynen wil in hem gedoofd, dan is hy minder te beschuldigen, als hy minder goed doet dan gy. Dan beklaag ik hem, om dat de som van zyne genoegens zo veel kleinder is dan die van u. Maar, er komt in onze dagen eene valsche, naargebootste drifteloosheid ter baane; zy is by onze moderne jonge Stoïcynen. Deeze jonge Wysgeeren bemantelen hunne liefde, hunnen haat, hunne gierigheid, hunnen wellust enz. zo zorgvuldig, als men eertyds zyne smart en rampen voor nieuwsgierige oogen bedekte. Men is grootsch op zyne ongevoeligheid. Laaten zy u niet bedriegen! Het zyn zedelyke Hypocriten. Zoek en neem hen waar in hunne eigen huizen. Alles getuigt daar van hunne wrevelige, van hunne haatelyke driften: dáár stellen zy zich ten koste van andren schadeloos.
Ja, myn Vriend, het is vernederend, dat onze deugden zo naauw vermaagschapt zyn aan onze zwakheden! Maar waarom gedoogen wy die vernedering? Is er weinig verdienste in, dat een drif-
{==23==} {>>pagina-aanduiding<<}
teloos mensch niemand beleedigt? Ik beken het: maar zulks met sterke driften te doen, blyft echter even laag. Hy, die met sterke driften kwaad doet, is even zeer aftekeuren als hy, die uit drifteloosheid het goede verwaarloost.
Uwe vraag: ben ik de ongelukkige, die alle deeze verwarringen veroorzaakt, enz.? zal ik eenvoudig beantwoorden. Neen: dit zyt gy niet. Gy zyt alleen lydelyk. Meet ik een Meisje ongelukkig maaken, enz.? Dit zult, dit kunt gy niet doen. Maar hoe zullen wy weeten, dat wy deugdzaam zyn, indien wy nooit in, voor ons zwaare, beproevingen komen? Wil men dit leven al geen dal der schaduwen des doods noemen, het blyft echter een proefstaat; niet voor hem, die de geesten weegt, maar voor ons, die leeme hutten bewoonen, wier grondslagen in het stof zyn. Tot deeze beproevingen hebbe men noch duivelen uittedenken, noch ongewoone voorvallen in dit leven te wagten. Onze onderscheiden geäartheden, onze meestgeliefkoosde neigingen, onze onderscheiden talenten, vermogens, gebreken, smaaken, verkiezingen, en wat niet al, geeven ons menigvuldige geleegenheden, om ons zelf te beproeven. Myn ryke aanzienlyke Buurman kan niet helpen, dat ik nydig en afgunstig ben, zo dit myne ondeugd is; maar in zyn rykdom, in zyn aanzien, ligt echter dan eene verzoeking. Myn Vriend Leevend is beminlyk; hy moet dit blyven; dit is

{==24==} {>>pagina-aanduiding<<}

zyn schuld niet; en echter wordt zyne beminlykheid voor Lotje een bron van ongeluk! Maar! ik had myne afgunst, en Lotje had haare liefde kunnen overwinnen. Is, vraagt gy met eene vuurigheid, die my bekoort, is Lotje dan schuldig? Hoor my met bedaardheid: Lotje is niet schuldig, om dat zy op u verliefde; maar om dat zy haar hart niet vroegtydig onderzogt, om dat zy niet alles deed, wat de voorzichtigheid van haar eischte. Hier door verliest zy niets van haare innerlyke waarde; immers niet by my: maar zy moet zich nu de gevolgen getroosten. Zy zelf, indien zy deeze zwymeling mogt overleeven, zal er dus over denken. Zy was verpligt, om haare rust en gezondheid te bewaaren. Wy zyn wel geen meesters van ons lot; onze deugd, het gebruik, dat wy van ons lot willen maaken, staat echter in onze magt; gevolglyk ook ons waar en bestendig geluk. Onze omstandigheden zyn geene gevolgen eener blinde noodzaaklykheid. Wy zullen ook geoordeeld worden, meer naar onze oprechte poogingen, dan naar onze dadelyke vorderingen. De uitdrukking, waarin wy geworpen worden, zal u, hoop ik, tegen uwe meening aan ontsnapt zyn.
Vaarwel, myn waarde Vriend. Behoef ik te zeggen, hoe zeer ik ben
 
Uwe Vriendin,
 
a. belcour.




{==25==} {>>pagina-aanduiding<<}

Vyfde brief. 

De Heer Constantyn Helder aan den Heer Jan Hendrik Renting.


Myn heer!

Myne Vrouw en ik achten ons verëerd met den inhoud uws Briefs. Het karakter uws Zoons is onberispelyk. Onze familien zyn gelyk. Uwe zaaken zyn in de beste order. Indien de jonge lieden door nadere conversatie bevinden, dat zy met elkander gelukkig zouden kunnen zyn, wy hebben daar niets tegen. Myne Vrouw verklaart echter, dat zy niet gaarn zoude zien, dat haare eenige tedergeliefde Dogter vroeg trouwde. Het Huwlyk is by haar eene allergewigtigste verbintenis. De keuze myner Dogter is volkomen vry, ten ware dat die op haar ongeluk mogte uitloopen. De voorzichtigheid myner Vrouw is ten vollen gerust, dat onze Dogter het beste gebruik zal maaken van die vryheid.
Myn Heer uw Zoon heeft des accès. Hy gelieve daar echter niet uit te besluiten, dat dit zyn oogmerk zoude begunstigen. Deeze verkeering beschouwen wy alleen, als een middel, om elkander nader te leeren kennen, op dat men zoude kunnen zien, of de jonge lieden elkander be-
{==26==} {>>pagina-aanduiding<<}
vallen. Uw Zoon zal zo vry zyn als onze Dogter; dit is billyk. Op dien voet zal ik hem ontfangen.
Indien alles gelyk staat, zoude ik myne Dogter liefst aan een Koopman geeven, die door vlyt en verstand zich onderscheidt van zulken, welke en niets beduidenden tytel hooger waardeeren, dan den weezenlyken roem van nuttige en naarstige Kooplieden te zyn. Ons Land is een Land van werkzaamheid en negotie: jammer, dat men dit zo dikwyls uit het oog verliest. Ik ben met hoogachting,
 
myn heer!
 
Uw Onderd. Dienaar,
 
c. helder.




{==27==} {>>pagina-aanduiding<<}

Zesde brief. 

De Heer Willem Leevend aan den Heer Paulus Helder.


Myn waardste vriend!

Wat verlang ik naar een Brief van u! naar Brieven onder uw couvert. Ach! het lieve Meisje is ziek; haar ziel lydt: kan zulk eene tedere gesteldheid dan ongekrenkt blyven? 't Is waar, ik bemin haar niet; maar het geen ik voor haar voel, is zo aandoenlyk, smelt myn verzagt hart dermaate, dat, indien ik het verbaazend onderscheid niet gewaar wierd tusschen myne liefde voor uwe Zuster en myne vriendschap voor Lotje, ik dan zelf zou gelooven, dat ik haar op de verbindendste wys teder lief had.
Oordeel des over myne bekommering! Indien zy deeze ongelukkige liefde niet kan overleeven... Wyk, afschuwlyk denkbeeld, wyk uit myn gescheurd hart; zyt gy gekomen om my te pynigen voor uwen tyd? Zy is nog zo jong. Zy zal zeker op myne bede medicynen gebruiken, die uit myne hand gewillig ontfangen. God zal myn gebed om haar leven verhooren. Ik zal hoopen.
Ik heb den Majoor Veldenaar bezogt. Ik kende hem op de Parade uit alle de Officieren; de fa-
{==28==} {>>pagina-aanduiding<<}
milie trek, en iets zeer bedaards, iets edels, zeide my, dat dit de Man ware, die... Ik kan myn vonnis niet schryven. Waarom niet? - dat hy de Man ware, die door uwe Zuster bemind wordt. Helder, nooit was ik zo over my zelf voldaan. Ik kan hem geen schat benyden, die hy waardiger is dan ik. Hy was niet zo open, zo minzaam, als ik gewagt had hem te vinden. Myn har zogt echter het zyne..... eene geheime aantrekking - hoe zal ik het noemen? maar hy drukte myne hand niet met dien ernst, die warmte, waar mede ik de zyne by onze begroeting drukte! Dit deed my zeer; maar ik ben, weet gy, de jongen niet, om avances te doen, als myne eigenliefde beleedigd wordt buiten myn schuld. Ik ben nog geen Veldenaar; maar die my met kleinachting behandelt, doet my onrecht. Ik ben misnoegd op hem, niet om dat hy de gelukkige Man is; neen, maar om dat hy my heeft te leur gesteld. Hieröm vertrok ik ook vroeger, dan ik had gedagt: want ik heb geen haast; daar het my meest bevalt, vertoef ik het langst, terwyl ik andre plaatzen maar door passeer. Ik doe Veldenaar alle recht; hy is een uitmuntend man; hy doet eere aan zyne opvoeding; maar ik beklaag my over hem. Zou hy ook door nadeelige geruchten tegen my zyn ingenoomen?... Maar is dit ook al billyk, dat men altyd het ongunstige gelooft? Hoe het zy, kleinachting dulde ik niet, van geen

{==29==} {>>pagina-aanduiding<<}

Vorst, - van geen Veldenaar; dat meer zegt. Ik ben recht verdrietig. Het spyt my half, dat ik zo voorkomend geweest ben. Nu, dat is al weer zo.
Deeze Provintie bevalt my zedert ook niet. Myn Vriend Jambres voldoet alleen aan den eisch van myn weetlust; maar myn hart heeft de behoefte des vertrouwens; ik moet het kunnen uitstorten. Het is thans zo ongemaklyk, zo vol; ik vermoei my sterk, ry veele uuren 's daags te paard, en kan echter niet slaapen. Myn bloed kookt in myne aderen; myne verbeelding schildert my, als met zonnenstraalen, het bekoorlyk beeld der schoone Helder. Altoos staat het in vollen luister voor my; het overschynt myne Lotje ten eenenmaal. Altoos zie ik haar, in alle houdingen, in alle verrichtingen. Ik ben somwylen zo verbysterd, dat ik myne armen naar haar uitstrek, haar aanspreek; duizend maal noem ik haaren beminden naam. Dan zet ik my weer onder een zwaaren eik, op eene hoogte neder; onrustig, vermoeid, houde ik myne oogen naar Holland gericht, leun tegen den stam, trek myn hoed diep in de oogen, en - zucht. Was myn geest vry, welke fraaije natuurlyke gezichten zoude ik hier schetzen, om van den Winter op te maaken! Men zegt:
De dichtkunst eischt een geest van zorg en hartzeer vry.

{==30==} {>>pagina-aanduiding<<}

Die eisch doen alle fraaije kunsten; de Muziek uitgezonderd. Onze ziel vloeit nimmer zo geheel weg, op de toonen der heerlyke muziek, dan wanneer zy tot droefgeestigheid gestemd is. Dit leert de ondervinding. De reden daar van kan ik nu niet onderzoeken. Ik ga my eens vertreeden. Myn verlangen naar Brieven maakt my ongeduurig. En de Post komt niet voor laat in den avond of morgen ogtend; ik heb order gelaaten, om my die uit myn Logement, waar uit ik zo spoedig vertrok, hier te brengen.... Daar ben ik weer. Ik ga u de ontmoeting verhaalen, die my bejeegende; voor my is hy van belang, hoe gering hy andren moge voorkomen.
Eenigen tyd gewandeld hebbende, stond ik stil onder een boom, en in 't rond ziende verraschte ik een jeugdig Paar, dat niet karig was met zyne liefkoozingen. Een weinig van hun, lag een byna naakt kind in 't gras te spartelen. Het was een Jongen, zo schoon als een Cupido. Ik naderde het. Het Kind stak zyn lieve ronde armen naar my uit, en toonde, dat het op wilde. Ik nam het Kind op, het was wel te vreden. De jonge lieden hadden hier nog niets van gemerkt, maar omziende, waren zy (dit speet my al,) wat heel sterk verrascht. Zy stonden my wel aan; ik maakte een praatje. Laat ik u dat maar mededeelen.
Ik. Wel, goede menschen, dat is al een heel schoon Kind. [Ik kuschte het met myn geheel hart.]

{==31==} {>>pagina-aanduiding<<}

De Man. Dat gaat wel heen, myn Heer; maar hoe zoude zo eene mooije Moeder een lelyken Jongen kunnen hebben? [Hy lachte hartlyk; het jonge Moedertje was wat verleegen.] Nu, malloot, waar om ben je beschaamd? Ik ben immers de naaste om je te pryzen?
De Vrouw. Ja, jy bent een klugtige haan; maar, myn Heer, hy is nog zo kwaad niet, als hy wel lykt.
Ik. Wel, wie zou op zulk een jong mooi Vrouwtje kwaad kunnen zyn? Op zulk een lief jong Moedertje?
De Man. Wie? Wel, heur eigen Vader; vraag jy dat nog?
Ik. Haar eigen Vader, zeg je zo?
De Man. Ja: en dat wel, om dat zy nu my liever had dan onzen Buurvryer, die wat meer land en zand heeft. Hy is immers zo kwaad op haar, dat hy zelf dien lieven Jongen, die jy, Jonker, daar zo op uw arm hebt, niet zien wil voor zyn oogen. En zie, dan word ik ook wel eens dol. Want kyk, ik ben een onbesprooken kerel, die werken wil en werken kan, als het God belieft, en die zal dat héél wél believen; want het is billyk, dat ik dit wil. En ik heb het Wyfje zo lief, dat ik er myn leven voor laaten zou; och ja; gerust, dat zou ik.
Ik. En zy zal u ook lief hebben?
De Man. Dat geloof ik waaragtig. Zy komt

{==32==} {>>pagina-aanduiding<<}

daar wel een groot half uur gaans met den Jongen op den arm, en een pot melk en brood aan den heugel in haar andre hand, om dat ik my den tyd niet gun, om t'huis te komen; en de goeije ziel bang is, dat ik het met de hitte zonder nat of droog niet goed zal maaken. [Myn hart sloeg.]
De Vrouw. Dat ken je denken, Jonker; hy is te vier uuren al uitgegaan, en had maar een fles hui en een stuk brood by hem. En ik zou daar de breeje Mevrouw weezen, en eeten myn melk en brood alleen. Neen, dat kon niet. Ik nam de maaltyd mede, en toen aten wy met malkander. Want hy moet hard werken. [De Jongen wilde by zyne Moeder zyn.]
Ik. Daar, lievert, ga jy by je Moedertje. [Zy zette zich ter zyden wat agter my neer, gaf het de borst, het duizend zoete woorden geevende.] Gaat dat zo den geheelen dag voort? [zeide ik tegen den Man, die yvrig stond te spitten.]
De Vrouw. Ja myn Heer, het eerste jaar is het zwaarst; dan is er alles noodig, en ik heb geen speld meê gekreegen, dan myn kleêren: nu, dat spreekt van zelf. Maar dat zeit niet. Het spyt my van Vader; maar anders, als ik Jan niet genoomen had, ik zou hem nog neemen; dit is immers mooi?
Ik. Myne goede menschen, wat zyt gy gelukkig!
De Man. Gelukkig! dat beloof ik je; hawaar,

{==33==} {>>pagina-aanduiding<<}

al zei nu onze genadige Landsvrouw: daar, Jan, daar is nu Freule Jetje, myn eige Nigt, ten huwlyk; en nu kun je als een Jonker leeven; Jan zou er hartelyk voor bedanken. Maar ik heb haar zuur gehaald. Ik mogt haar maar niet hebben. Zy was de Schoolmeesters Dogter, en ik was maar een arme boeren knegt: dat was waar. En nu zy dien schoonen Jongen heeft, wel zie, Jonker, ik kan niet van haar duuren. [De Vrouw kwam weer met het kind by ons.]
Ik. Daar, lieve kleine schelm, laat je Moeder daar wat voor koopen. [Ik gaf hem een papiertje, waarin ik vier Ducaaten gewikkeld had, en haastte my weg, voor zy zich hierover konden verleegen maaken.]
Ik kan dit tooneel, deeze gelukkige jonge lieden, niet uit myne gedagten zetten.... Nooit viel het my zo ondraaglyk, aan uwe Zuster te denken. Verstaat gy dat wel recht, Helder? Hoe leevendiger wy door iets getroffen worden, hoe sterker wy vergelyken. - Daar brengt men my Brieven.
Wel nu, ik heb een Brief van u: in zo verre is myne verwagting vervuld.... Van de ingeslootene geen woord, geen enkeld Woord. Ik heb wat anders met u te handelen. Is dat een antwoord op mynen hartelyken vertrouwelyken Brief? Denk over my, zo als gy wilt; maar ik zeg u, dat ik te veel eerbied heb voor den Godsdienst in

{==34==} {>>pagina-aanduiding<<}

't algemeen, dan dat ik zulk eene zwakke verdeediging aan mynen Vriend wil vertoonen. Het domste Ongeloof heeft nooit haare slegtste zaak zo slegt bepleit. Waren exclamatiën bewyzen, gy zoud eer behaalen. En zyn personeele beleedigingen in staat om te overtuigen? Is woest veroordeelen waarlyk beoordeelen? Wordt het Christen Geloof niet zo wel door onwaardige domkoppen beleeden, als het Ongeloof? Wat doet dit tot de zaak? Is het bestaan van God, zyn de Voorzienigheid en het toekomende leeven zo gemaklyk te betoogen, dan doet gy zeer slegt, dat gy geene dier bewyzen opnoemt.
Kunnen er by mooglykheid geene twyfelaars zyn uit zwaarmoedigheid? uit zedig wantrouwen op zich zelf? uit overdreevene bekommering? Moeten hoogmoed of ondeugd noodzaaklyk de dryfveeren der twyflary zyn? De Apostel Paulus schynt dit wat anders begreepen te hebben. Hy pryst de zucht tot onderzoek; en op eene andre plaats zegt hy: als tot verstandigen spreek ik; oordeelt gy! Indien zy, tot welken hy dit zeide, niet twyselden, of deeze dingen alzo waren, dan zeker was het onderzoek onnoodig, en niet prysselyk.
Ik weet zeer wel, dat het Geloof de groote voorwaarde des Christendoms zy: maar als aan mynen Vriend voor als nog de bewyzen daar voor te zwak schynen, misdoet hy dan, als hy maatig en geschikt leeft? in de Zedenleer ligt voor hem

{==35==} {>>pagina-aanduiding<<}

de steen des aanstoots niet. Is een goed gedrag geen aanleidend middel, om de geschiktheid tot het Geloof te verkrygen? Schreef Christus de twyfelary altoos - wel immer toe aan snoode beginzels? Uw Brief is in den bitteren styl eens gestrengen Sectaris, niet in den zagtmoedigen geest uws Leermeesters geschreeven. Zal hy, die den wil des Hemelschen Vaders doet, niet waarlyk getuigen, dat de zedenleer van Christus van God gekomen is? Gy wilt, dat ik Jambres verlaat; die eisch is onredelyk, en de wys, waar op gy hem doet, hoonend. Dit, weet gy wel, is de weg tot myn hart niet. Gy noemt uw yver een yver Gods; is het ook een Joodsche yver zonder verstand? Ik wil u spaaren; daarom leg ik de pen neder. Dit nog alleen: uwe vriendschap is my dierbaar; maar ik lach met dreigementen. Overtuig my, dat ik van deezen man scheiden moet: gy weet, hoe gewillig ik goeden raad volg. Myn Heer, uw Vader, verongelykt my; en ik kan niet kruipen. Ik kan niet meer schryven; 't is des best, dat ik my teeken
 
Uw oprechte Vriend en gehoorzaame Dienaar,
 
w. leevend.




{==36==} {>>pagina-aanduiding<<}

Zevende brief. 

Mejuffrouw Alida Leevend aan Mejuffrouw Petronella Renard.


Lieve Renard!

Ik ben zo verbruid met kiespyn geplaagd, dat ik tot niets degelyks bekwaam ben, en ongekapt in huis moet blyven. Me dunkt, dat ik daarom eens wat aan u moest gaan zitten schryven. Het discours, laatst door u staande gehouden, dat men om de waereld nog al zo wat kleinigheden doen, en kleinigheden laaten moet, ligt my, als zo een onverteerbaare meelklomp, in de maag. En noch Mama; noch Ryzig, kunnen myne digestie bevorderen. Op u zal ik my van die ongesteldheid wreeken: ik zal schryven - zo myne kiespyn maar wat blyft duuren, en my echter niet al te ongenadig op het lyf komt. Ik snuif als een ketter; en daar ligt ook al myn talent niet! Dan nies ik de pen uit myn hand, en wel eens (zo als gy ziet,) een inktvlek op 't papier. Dan valt de snuif in myn keel, en ik hoest en baljaar de heele buurt by malkander; dan stoot ik het Eau de Luce flesje om, en weet myne oogen niet te bergen van de bytende scherpte. Dan ga ik voor myn Toilet-spiegel, niet om my over myne schoon-
{==37==} {>>pagina-aanduiding<<}
heid te verwonderen, (dat laat ik over voor verliefde zottinnetjes, zo als myne Vriendin, cum sociis,) maar om te kyken - in myn mond: wel nu, ik zie niets dan een paar goede régels witte tanden, die ik zo wel alle zoude laaten uitbreeken, om dat ik den waaren Jan Klaassen, die het my doet, niet kan onderscheiden; en besluit alles met ach en ach, en zo als er meer volgt. Luister nu wel toe, want ik begin.
De waereld is waarlyk een fraai portret, om haar zo zeer te ontzien! Dat gy, myn lief geduldig lam, al de grillen, al de knorrepottery van uwen ouden Podagrist, voor suiker opëet, is redelyk. Het loon verzoet den arbeid; ende het geld maakt alles goed; en gy doet des te redelyker, naar maate gy denken kunt, dat de lastige knevel het niet heel lang maaken kan; want de uitgestelde hoop krenkt het hart; (vooräl het verliefde hart,) zeit het spreekwoord; zo zoude Tante Martha zeggen. Maar wat hebt gy voor alle uwe inschikkelykheid van Grootje de Waereld te hoopen? Geen een vriendlyk gezicht; wy worden er geen speld ryker, geen greintje gelukkiger door. 't Is en blyft eene oude knorrepot, die, als men haar den vinger geeft, de heele hand hebben wil; 't is nooit eens wél. Zy heeft altoos vlotschuiten vol mááren. Dit is wel goed; máár!.... 't Is wel goed, dat men uitgaat, máár!... 't is wel goed, dat men t'huis blyft, máár!.... 't is

{==38==} {>>pagina-aanduiding<<}

wel goed, dat men te kerk gaat, máár!..... men moet zo veel onderscheid in de Leeraars niet maaken. Die kan wel wat missen, máár!.... zy is altyd wat kwistig. Deeze kan wel meiden houden, máár!.... zy ziet ook niet naar het huishouden. Summa, summarum, ontlaad alle haare vlotschuiten, aan de mááren komt geen einde. Kom aan, Renard, dien haar de zoolen uit de schoenen, nog is 't verkeerd. En is 't wonder? Wel, het is, zeg ik je immers, eene ouwe knorrepot, die in haar kwaad humeur den regel haarer beöordeeling vindt; ja, zeg ik, ja wel, als er eens zeven zondagen in een week komen, als zy nog een kies krygt; (die ik echter hoop dat haar zo niet pynigen zal, als de mynen my doen; want ik veracht de waereld, maar verëer die niet eens met myn haat: als zy my maar niet naar haar hand wil zetten, zal ik haar wel uit den weg loopen.) Denk je niet, dat de kiespyn my zo spreukryk maakt? Och neen, kind, het is alle maal gestoolen waar, en dat wel van onzen Gerrit, en onze Tante. En ook, Piet, gy zyt nog vry zo wat voor dat klossige; al ben je nu zo deftig geworden zedert gy - uit de pretpartyen geweerd wordt.
Maar, Renard, - hier verander ik, om dat dit zo in myn kraam te pas komt, van styl en leenspreuk. - Maar, Renard, ik geloof, dat hoe onderscheiden uwe en myne waereld ook in

{==39==} {>>pagina-aanduiding<<}

veel opzichten zyn, voor het uiterlyke, uwe waereld en myne waereld het echter daar in eens zyn, dat zy altoos kwaad babbelen. Laaten het dan halve Zusters, of Germain Nigten zyn; want die familie - ziekte is beide eigen. Laaten wy dan in vredens naam eens gaan zien, naar wiens pypen wy eigenlyk moeten danssen. Ik zal met myne en uwe oude kennis, met de groote waereld, beginnen; immers de fatsoenlyke, zo al niet de groote: (ei, ik verschryf my daar; nu, denk dat ik ellendige kiespyn heb.) In die waereld dan staat men des zomers ten zevenen en des winters ten negenen geregeld op; men eet ten tweeën; men drinkt thee ten vyven; men soupeert ten negenen. Wat is dat geschikt! zoude ik, om haare goedkeuring te krygen, de malle gewoonte van laat opstaan en laat opblyven, niet willen afleeren? Ik zal eerst eens zien, hoe zy haaren dag besteeden; om te kunnen zien, of zy die inschikkelykheid, door den dag wel te besteeden, ook verdienen! Wel, wat doen zy nu? Na dat er tamelyk talmagtig ontbéten is, komt de Coëffeur: (wil ik maar by de Meisjes blyven?) Met dien duizendkunstenaar houden zy zich anderhalf uur op; (want Lafleur is handig genoeg;) hooren allerhande galante nieuwtjes; babbelen er wat onder; maaken haar tweede Toilet; snappen, met de Grootmeestres van de kleedkamer, al het gehoorde eens over; lachen om de Levite van die,

{==40==} {>>pagina-aanduiding<<}

om de Juste van deeze; schryven een billet doux; krabbelen wat op een invitatie kaartje; kyken eens in een boek van de mode, dat juist niet over de strengste morale handelt; gaan naar beneden, fluiten tegen de Kanarievogel, spélen met Joli; hangen haare pelises om; laaten haare schoenen vast gespen, snappen de deur uit; besteeden in vyfen- twintig winkels een paar zesthalven aan vodderyen; komen om half twee vermoeid t'huis; drinken een kop Chocolade, of Limonade; drentelen wat heen en weer, of tikken eens op het Clavier, of den Guitar; gaan eeten, en blyven een paar uuren aan het dessert zitten; krygen gezelschap, of gaan uit; ombren, drinken thee, lachen om gekheden; zyn uitgelaaten bly, als zy winnen, onäartig, als zy verliezen; neemen afscheid, gaan in haare koetzen en sleën; kleeden zich uit, soupeeren, geeuwen, en gaan - naar bed. Waar door verdienen zulke lieve geschikte Meisjes nu, dat ik myne verkiezing aan haar zoude opöfferen? Hoe hebben zy haar dag besteed? Wat hebben zy uitgevoerd? Zie het zelf na; het is my der pyne niet waard, om het over te schryven. En om die menschen - kinderen zoude ik en myns gelyken, die ten minsten nog wat leezen, wat schryven, eens een beursje knoopen, die nog iets gaan hooren, dat aartig of geestig, of by geval nuttig zyn kan, een half uur vroeger opstaan, of te bed gaan? hoe komt het u in 't hoofd, Renard?

{==41==} {>>pagina-aanduiding<<}

In myne Waereld zyn magtige Liefhebbers van Buitenplaatzen. Zy zyn er van April tot November; maar leeven er volmaakt als - in de Stad. Ey gy weet, hoe men daar den tyd vernielt of misbruikt! Zy zien blad noch lover, vrucht noch bloem. Zy gaan, by voorbeeld, des avonds in hunne bosschen, om den Nagtegaal te hooren zingen, en luisteren naar laffe Fransche airs: stoeijen en schreeuwen, loopen elkanderen na als dolle Ieren; snappen dubbelzinnigheden: kortom zyn even zot, en van den zelfden slegten smaak, als zulken, boven welken zy zich magtig verheeven achten. En om ons in een goeden geur by zulke wezens te brengen, zouden wy meê moeten; de stad en haare vermaaken zo veele maanden verlaaten? Daar zal niet aan gedaan worden.
Onze Salet - Vriendinnen zyn meest allen, wat slegt vernuft, en wat taamlyk goede manieren uitgezonderd, ook vry gek. Onlangs zat ik in de Burgerhart te leezen. Er kwamen een vyf zes klanten in stuiven; (iet, dat Mama maar sober bevalt.) Wat leesje, Leevend. - Hollandsch? heden, ik dagt, dat je nooit dan Fransch las. - Ik lees nooit dan myn nieuwe Gothasche Fransche Almanak. - Mal figuur! dagt ik; en moet gy met er tyd ook nog mensch hieten? Knorrig om dat ik gestoord wierd, zeide ik: Wil je lui blyven, dan zullen wy in myn Kamer gaan en thee drinken; dan zal ik je lui eens wat nieuws voorlee-
{==42==} {>>pagina-aanduiding<<}
zen. - Is dat van die Juffrouwen, die zo veel schryven? Heer, Daatje, ik dagt, dat het dat Beniste vraagenboek was, dat nu tot pryzen gegeeven is, zo als ik hoor; wie wil daar in leezen? dat is goed voor kinderen. Zy bleeven, wy dronken thee, en ik las. Eerst verveelden zy my door haar gemaal en genies, en gesnuif en gebuig. Toen keek de eene uit het raam; de andre speelde met de ornamenten aan haar Orloge; de derde knapte Oranjeklompjes; de vierde, - enfin! Ik las een Brief van Blankaard; zy barsten uit in een zot gelach, en toonden juist daar door, dat zy den zin niet begreepen. De beoordeelingen moest gy gehoord hebben! Maar genoeg!... Ik dagt, terwyl ik het zootje eens overzag: wel Leevend, gy zyt evenwel in een heele malle slingering. Moet dat zo voort, kind, of zult gy u bekeeren en wys worden?.... Al met er tyd.
Wat de bejaarde Lieden in myne Waereld betreft, wat zal ik zeggen? Vroeg geleerd, oud gedaan. Die gekheid zaait, zal dwaasheid inoogsten. Ja, zy treuzelen zo eens onder de boomen, geeven de Eendjes brood, bezoeken de Kippen; toonen aan de bezoekers haare broeikasten, en rusten in haare Cabinetjes uit, om met een hondje te praaten, over de Meiden te klaagen, of om dat het haar in huis verveelt; of om toch eens de Chroniques scandaleuses met haare oude mede Zusters te commentarieeren, ten koste van veel

{==43==} {>>pagina-aanduiding<<}

beter karakters, dan zy nu, nu zy oud en styf zyn, kunnen worden.... Ik moet zo in 't midden van myn Sermoen afbreeken. Nu, ik zal het wel weer opvatten, indien ik het niet vergeet. Lees dit by voorraad.
 
a. leevend.




{==44==} {>>pagina-aanduiding<<}

Agtste brief. 

De Heer Willem Leevend aan Mejuffrouw Charlotte Roulin.


Myn lieve waardste!

Wreed ware het, u te zeggen, hoe innerlyk my uw laatste Brief bedroeft! Ach, myne Lotje, zoude ik u verliezen!.... Zo vroeg.... in den bloei uws dierbaaren levens! Beur u op, uit medelyden voor uwen Vriend, voor uwen oprechten teergevoeligen Willem! Wie heeft hy thans dan u? Ik ben met Helder in onmin. Zyne vriendschap was my altoos dierbaar; maar als hy de myne versmaadt! Gy, myne Lotje, ik weet het, zult vreezen, dat de schuld by uwen Vriend ligt. Ik zal u, als ik by u ben, daar zelf over laaten oordeelen. Gy zult dan alles weeten: nu moet ik u niet vermoeyen. Ik ben gerust, dat ik niet te beschuldigen ben.
Ach, myne Lotje, meer dan ooit ben ik aan u gehecht, door de heilige banden der zuivere vriendschap en het volmaaktste vertrouwen. Myn gevoelig hart kan u niet missen. Grief my des niet door zulke naare denkbeelden. Het Graf, en myne Lotje... afgrysselyke gedagten. Voor u,

{==45==} {>>pagina-aanduiding<<}

die zo wel voorbereid zyt, om in de Maatschappy der Engelen te worden aangenoomen, voor u, die los zyt van deeze Waereld, voor u, die gelooft, dat gy in de bermhartige handen van uwen Maaker zult wederkeeren, en eeuwig gelukkig zyn; voor u moge dit denkbeeld niets verschriklyks hebben; ik ken uwe Godvrugtige denkwyze; ik ken uwe edelaartige begrippen; maar voor my.... Ik zoude leeven, en myne Lotje zoude er niet meer zyn?... Myn bloed stolt, myn hart trekt zich in een... myn adem is beklemd. Myne pen is my te zwaar. Ik moet wat zien te bedaaren.
 
Gy zyt ziek; zéér, zéér ziek! en dat wel dies te erger, om dat gy er zo weinig acht op geeft. Lieve waarde, zo myn byzyn u eenige beterschap konde aanbrengen, dan ga ik niet verder op. Ik zal spoedig t'huis komen. Ach, mogt ik, mogt ik u nog eens weder zien, zo als gy waart, toen ik u leerde kennen! Toen was uwe tedere gezondheid ongekrenkt; een bloosje lag, als een dunne wazem, over uw beminlyk, gerust gelaat. Uwe oogen...... Ach, ik kan myne vergelyking niet voortzetten. Hoe waart gy reeds veranderd, toen ik van u scheidde! Altoos, altoos even beminlyk, maar - ô myne Lieve, gy moet herstellen! ik bid onophoudlyk om de verlenging van uw

{==46==} {>>pagina-aanduiding<<}

dierbaar leven..... verlaat uw Vriend, uw Willem niet. Wie zal belang in my - in myn hart neemen?
Ja, ik bemin Juffrouw Helder! voor ik u ontmoette, beminde ik haar. Myne liefde voor haar is met my opgegroeid, in myn wezen ingeweeven. Maar! ik ben ongelukkig! Zy zal eenen andren Man in de armen vallen. Ik ben haar onverschillig. Dat was ik haar niet, toen wy zeer jong waren. By u, by u, myne Vriendin, zoekt myn afgepynigd hart troost, verligting. Gy moet my boeven moedeloosheid verheffen, geduld inboezemen, verbeteren; gy moet my gelukkig maaken, door my niet te verlaaten.
Wy, myne beste Lieve, moeten alle de schuldelooze, de onberouwelyke genoegens, eener zo deugdzaame als tedere Vriendschap met geheele stroomen genieten. Gy verdenkt my immers niet van eenige byoogmerken? Heb ik ooit uwe Vrouwelyke toegeevendheid, uwe kiesche naauwgezetheid ontrust, door woorden of daaden? Hebben myne zagte dwaasheden, zo als men die zoude kunnen noemen, my ook eenmaal doen vergeeten, wat ik aan uwe zedigheid schuldig ben? Ik zeg dit niet, om my eenige verdienste toe te eigenen, maar om u te herinneren, dat een deugdzaam Meisje, laat zy zo beminlyk zyn als myne Lotje, indien zy zich zelf acht, met eerbied zal behandeld worden door elk Man, die, in weer-
{==47==} {>>pagina-aanduiding<<}
wil zyner gloeijende driften en onbedagtzaame jeugd, niets hooger schat dan de bewustheid, dat hy zonder bloezen op zich zelf kan te rug zien, en dat hy de achting waardig is van haar, die hy bemint. Ik omhels u met een hart, vervuld door de beste, de tederste gevoelens eener onveranderlyke Vriendschap, die my my zelf doet teekenen
 
Uwen
 
w. leevend.




{==48==} {>>pagina-aanduiding<<}

Negende brief. 

De Heer Willem Leevend aan Mejuffrouw Adriana Belcour.


Waardste juffrouw Belcour!

Hoe sterk wierd myn geest onder het leezen van uwen treffelyken Brief bewoogen! - By Lotjes afneemende gezondheid kan ik niet stilstaan..... Dit vooruitzicht treft my dermaate, dat myn gezond sterk gestel in wanorde geraakt! Onuitspreeklyk lydt myne ziel; ik ben niet in staat, om myne Lotje te behouden. Zie hier een afschrift van haaren Brief aan my, nevens myn antwoord. Denkt gy, dat het beter zy, dat ik te rug koom, dan ga ik niet verder op. Uw antwoord zal ik direct te ** wagten. Sterk verlang ik om haar te zien, om myn geheel hart voor haar te ontsluiten, om voor haar te zorgen, om haar op te beuren; - met één woord, alles, behalve de Liefde, roept my naar haar toe. Niets zal my beletten. Myn Vriend kan, vindt hy dit goed, zyne reis alleen vervolgen. Zeg my, zeg my spoedig, wat ik doen moet.
Uwe bedenkingen over de voordeelen der sterke driften zyn by my geheel nieuw. Gy hebt my verpligt, door dit stuk aldus te behandelen. Ik

{==49==} {>>pagina-aanduiding<<}

hoop die geschenken voortaan uit een geheel ander oogpunt te beschouwen; en er de sterkste verpligtingen uit af te leiden. Driftig, oploopend, ligt geraakt ben ik van aart. Neigingen tot losbandigheid heb ik niet; hier vind myne reden geen werk. Myn hart moet genieten, of myne zinnen verleiden my niet. Ik doe alles met yver. Maar gy kent my.... Dit nog: myne ziel is meer gezigt dan gehoor: Ik kan nooit zo goed op de Fiool leeren speelen, dan in de Teekenkunst vordezen.
 
Uw Vriend,
 
w. leevend.




{==50==} {>>pagina-aanduiding<<}

Tiende brief. 

Mejuffrouw Adriana Belcour aan den Heer Willem Leevend.


Ge-eerde vriend!

Gy zult wel doen, indien gy niet veel verder meer voort reist. Een stil sluipkoortsje sloopt haar teder gestel; zy is in deeze laatste weeken verbaasd afgenoomen. Zy zal, denk ik, haaren afkeer van medicamenten niet overwinnen, indien zy die niet uit uwe hand en op uw verzoek ontfange. Gy zult haar zeer vermagerd en verbleekt, maar ook veel helderer vinden, dan gy haar verliet. Zy verlangt sterk naar uwe terugkomst; dat merk ik, ofschoon zy er niets van zegt, ook niet tegen my. Zy gelooft echter niet, dat gy spoedig t'huis komt; en dan zucht zy, doch zo zagt, dat het naauwlyks hoorbaar is.
Van Goudenstein dreigt u. Wees op uwe hoede; niet tegen hem, maar tegen u zelf. Veracht sulk een bloodaard, en toon ook door uw verstandig gedrag omtrent hem, u de achting waardig van braave lieden, die belang in u neemen. Hy heeft den Heer Roulin betaald, en die heeft terstond daar op zyn goed laaten volgen. Mevrouw Maatig heeft aan Lotje, by geleegenheid dat zy

{==51==} {>>pagina-aanduiding<<}

hier eenig Linnen kogt, een lang bezoek gegeeven: die Dame is zeer met u ingenoomen, immers zo verhaalde Lotje my, en zy hoopte, dat van Goudenstein al vertrokken ware: Ik ook; echter niet om dat ik u mistrouw; maar hier van mondeling.
 
Uwe Vriendin,
 
a. belcour.




{==52==} {>>pagina-aanduiding<<}

Elfde brief. 

De Heer Willem Leevend aan Mejuffrouw Charlotte Roulin.


Lieve Lotje!

Ik heb noch lust, noch oogmerk om verder voort te reizen: binnen veertien dagen hoop ik by u te zyn; immers op zyn allerlangst drie weeken. Ik vleije my, dat myn gezelschap u niet onverschillig zyn kan. Mogt ik u beter vinden, dan myn beangstigd hart durft hoopen! Ja, myne lieve, ik begryp wél, dat myn afzyn u vreemd moet voorkomen. Ik, die geduurig andere tooneelen zie, en my met myne ongelukkige Liefde beezig houde, mis u zo zéér! zou dan het vriendelyk hart van myne Lotje my, in haaren eenzelvigen levenstrant, niet missen? Ik weet wel, dat alle myne aandoeningen sterk, gloeijend, geweldig zyn; maar toch ben ik overtuigd, dat myne zoetaartige Vriendin haaren Willem met genoegen zal weder zien. Ik ben onveranderlyk
 
Uw getrouwe Vriend,
 
w. leevend.




{==53==} {>>pagina-aanduiding<<}

Twaalfde brief. 

De Heer Willem Leevend aan den Heer Paulus Helder.


Waarde vriend!

Ik verzoek, dat, als gy Brieven voor my ontfangt, gy die voortaan aan myn Moeders huis gelieft te zenden; ik koom spoedig te rug. Myn Duitsch reisje zal niet voortgaan. - De reden zal ik u wel eens nader melden. - In weerwil van het tusschen ons gepasseerde, ben ik nog altoos
 
Uw oprechte Vriend,
 
w. leevend.




{==54==} {>>pagina-aanduiding<<}

Dertiende brief. 

Mejuffrouw Christina Helder aan Mejuffrouw Jacoba Veldenaar.


Tederbeminde vriendin!

Gy zegt het, gy zegt het by herhaaling, dat ik niet vrolyk, niet leevendig, dat ik geduurig wat afweezig ben. Dit moet u, myne lieve, zo voorkomen; maar zeker, maar waarlyk, ik weet het dan zo zelf niet. Althans ik heb er geen reden toe; en ben ook zeer welvaarend, zo als gy nog op laatstleeden Woensdag gezien hebt. Ongelyk van humeur, luimig, was ik nooit; zoude het dan wel zo zyn, als myne Coosje zich verbeeldt? Myne opmerkzaame Moeder heeft my nog geen woord daar over gezegd; en wat ontglipt haar oog?
Hoe aangenaam, hoe aan redelyke menschen voegende, hebben wy dien dag gesleeten! Welk een contrast maakt hy met dien, dien ik eergistren ten avond bragt! De Heer van Grootenhaag heeft aan de omliggende fatsoenlyke lieden eene party gegeeven. Zo prachtig, als vol verwarring, is die gehouden. Onder de zes- en- dertig persoonen, met welken wy aten, en waarvan er daar ter plaats zestien gelogeerd waren, was waarlyk

{==55==} {>>pagina-aanduiding<<}

niemand, die een grein gezond menschen verstand had; of zy moeten overëengekomen zyn, om er een diep geheim van te maaken: en dan hebben zy hun geheim zorgvuldig en voorbeeldig bewaard. Zulke groote gezelschappen maaken my verzuft, zonder my een oogenblik te diverteeren. Eene allerkostbaarste langduurige maaltyd, schandelyk hoog speelen, een veel te sterke muziek, geen oogenblik rust, eene ongevallige woeste dansparty, geen schaduw van vermaaken, voor het Buitenleven geschikt, zotte klap, kwaade geruchten van intime doch afweezige Vrienden, beuzelagtige complimenten, die nog eerder doen geeuwen dan lachen, het verveelend herhaal van een woord of zes thans in de mode, wat Almanaks - anecdotes, een half douzyn Petitsmaitres, die my als in bezetting hielden, en aan welker lastige oplettendheden ik echter het nydig gesluister van een douzyn Dames te danken hebbe: Oordeel, myne Vriendin, welk een dag dit voor my ware! Ik ben ook zo vermoeid, zo verdrietig, zo uit myn humeur; alles is weer zo onvolkomen, myn hart is zo lastig ledig, dat ik meer dan ooit naar uw gezelschap verlange. Waarom, myne ernstige Vriendin, kan ik in uwen zagten arm, wel digt aan uw kloppend hart gehouden, niet eenige oogenblikken uitrusten, om my zelf weder te vinden? zeker, ik moest nooit van u wyken? Wat geeft het my, maar twee uuren van u af te zyn, daar

{==56==} {>>pagina-aanduiding<<}

ik toch verstooken ben van die heilzaame genoegens, die myn hart onmooglyk kan missen?
Ik vrees, dat Leevend en myn Broeder niet zo zyn, als ik wensch. Pauwtje ontfing van de week een Brief van zynen Vriend; de trek, om dien te leezen, deed hem dien terstond openbreeken. Hy besloeg eenige paginas. Tegen myn wil aan, zoude ik haast zeggen, vroeg ik: ‘hoe hy voer, en waar hy was.’
Helder. Hy is wel, groet u, en is thans in Overyssel. Hy heeft Majoor Veldenaar een bezoek gegeeven.
Ik. Lees maar voort; ik zie, dat gy nog al zo wat letters voor uw geld hebt; wat Brief is dat! [Hy las voort; zyn gelaat veranderde merkelyk; hy teekende verdrietig; hy mompelde, en zeide tweemaal by zich zelf: 't is zeer goed, myn Heer Leevend. Met eene verwonderde, doch spytige houding, voude hy den Brief, langzaam, toe; lag dien in het couvert, en sloot hem in het binnenst zyner secretaire.]
Helder. Wilt gy eens met my wandelen, Chrisje? [Ik nam dit te gereeder aan, om dat ik hoopte, nog wel iets van hem te zullen hooren. Ik kreeg myne badine, en zeide aan Mama, die in de Coupel zat, dat wy gingen wandelen.]
Wy hadden al een geruimen tyd gekuijerd, en nog geen een woord gesprooken. Ik hield hem vriendlyk onder den arm. Hy was in onaangenaa-
{==57==} {>>pagina-aanduiding<<}
me gedagten. Hy is, weet gy, een zeer vriendlyk Broeder, die niet meent, dat eigenzelfsheid omtrent zyne Zuster hem wél staat; en met my praat hy meer, dan met alle zyne goede bekenden. Ik brak des dat droomig stilzwygen door een: ‘Lieve Pauw, wat is dat een heerlyke zomeravond!’
Hy. Gy hebt gelyk, lieve, [ik ben altyd zyne lieve,] als men er op let. Ja, 't is keurlyk weêr.
Ik. Als men er op let? Hoe, let gy er dan niet op? Dichters, en Verliefden zyn immers enthusiasten omtrent de stille schoonheden der zalige Natuur? Dat gy van beiden een snor weg hebt, ontken dat eens, als gy durft. [Hem van ter zyden aanziende, terwyl ik stil stond.] Of zoud gy liever met Coosje Veldenaar deeze bevallige Veldtooneelen betreeden?
Hy. [Hy lachte.] Gy zoud daar immers niets tegen hebben, lieve?
Ik. Ik? Dat geloof ik. Evenwel Coosje behoeft myne Zuster niet te worden, om myne eenige Vriendin te zyn. Maar vreest gy ook, dat Sytsama u vóór zal zyn; en maakt u dit wat in de stilte? Kom, praat wat met my.
Hy. Zo uwe Vriendin hem verkiest, dan echter kan myne eigenliefde my niet wysmaaken, dat my ongelyk geschiedt: maar, zo als gy, stoutert, wel zult weeten, ik heb haar nog nooit gezegd, dat

{==58==} {>>pagina-aanduiding<<}

ik haar met de hoogste achting beschouwde.
Ik. Dat behoeft ook niet. Hebt gy haar anders niets te zeggen? Wie kan twyfelen, of gy haar met de hoogste achting beschouwt? Indien de Kolonel haar alleen van zyne hoogste achting komt verzeekeren, dan kan hy u zulke peinsagtige luimen niet veroorzaaken.
Hy. Nu dan, liefde, vriendschap, of hoe wilt gy het hebben?
Ik. Eene aartige vraag! zond gy u dan naar myn wil voegen?
Hy. Beste Chrisje, gy verstaat my wel.
Ik. Beste Pauwtje, dat is waar.
[Ik vond niet goed die snaar verder te roeren; en ook het was my maar te doen, om agter den inhoud van den Brief te komen; en kon, na dat Leevend bedankt heeft om hier te logeeren, daar niet naar vraagen; dunkt my.]
Ik. Er scheelt toch wat aan; gy zyt niet opgeruimd.
Hy. Ja, lieve, wy hebben goed gelyk van humeur te blyven, als ons niets onaangenaams voorkomt; anders gaat dat zo goed niet. [My dagt, dat ik nu op den weg raakte.]
Ik. [zedig voor my ziende,] Ik hoop immers niet, dat die Brief van Leevend u iets onaangenaams bericht? Het zou my om uwent wil leed doen.
Hy. Gy zyt eene lieve Zuster! Die Brief is

{==59==} {>>pagina-aanduiding<<}

my niet aangenaam; evenwel, daar is geen kwaad by.
Ik. Wel, waarom zyt gy dan verdrietig? Uw Vriend moet te Leiden goede Vrienden hebben; gy krygt nog al zo een enkel Briefje voor hem, Pauwtje.
Hy. En juist uit Leiden?
Ik. Immers met het Leidsche Postzegel gemerkt.
Hy. Gy weet, hoe het is: men mag Leevend niet lyden, of is verzot op hem: niemand is omtrent hem onverschiilig.
Ik. Hy heeft veel goeds en veel gebrekkigs.
Hy. Hy moest niet te Leiden gekomen zyn, Chrisje.
Ik. Zouden de geruchten, die er van hem gaan, gegrond zyn?
Hy. Dat kan ik noch ontkennen, noch vaststellen. Willem is wat al te gevoelig, wat al te ligt geraakt, wat al te trotsch, om gelukkig te kunnen zyn.
Ik. Zeg my toch, wat is er van dat praatje met Juffrouw Roulin?
Hy. Verg my dat niet. Juffrouw Roulin is een engel van een Meisje. Leevend heeft de grootste achting voor haar. [Gy weet, Coosje, dit schynt zyn woord, als hy liefde meent.]
Ik. Wel hier in ligt niets, dat uw misnoegen kan opwekken.

{==60==} {>>pagina-aanduiding<<}

Hy. Neen en ja..... Vraag my niets meer, lieve. ['t Was gedaan.]
Wat zyn wy, Meisjes, toch droevig nieuwsgierig! want meer is het tog niet by my. Gy bepleit in uwen laatsten de zaak van den Heer Leevend zo wél, dat ik moet zwygen. Daar slaat het twaalf uuren: Chrisje gaat naar bed. Slaap zagt, droom aangenaam, en ontwaak zo gezond, als u toewenscht
 
Uwe eigene
 
c. helder.




{==61==} {>>pagina-aanduiding<<}

Veertiende brief. 

Mejuffrouw Alida Leevend aan Mejuffrouw Petronella Renard.


Lieve Renard!

Myne kiespyn duurt nog al; dezelfde oorzaak zal dezelfde uitwerkzels hebben; ik zal myn pen maar weer opneemen, al was het maar om my het air te geeven van dien Stoïcyn; ei, hoe hiet de snaak nu ook? nu, zou Tante zeggen, dat doet er niet toe, die, krimpende van Buikpyn, uitgilde: ô pyn, ik wil niet bekennen, dat gy smartelyk zyt. Dat even zo veel zegt als: ô vreugd, ik wil niet belyden, dat gy blydschap zyt. Heel wel, myn Heer de Philosoof, als ik myn geloofsformulier maar niet moet zoeken in uwe gekke invallen.... Verbaasd, wat begint er myn Brief kiespynig, of (wilt gy) geleerd, uit te zien! ‘Nu, ik zeg als nog, ma chere, dat geleerde lui magtig capricieus zyn.’ Of gy dit nu op my, dan op dien van Mallen, waar over wy spraken, moet toepassen, laat ik aan uwe zoetzappigheid over.
Wel, hartje lief, hoe zit het nu met die waereld, daar gy zo vry wat dingstigheid, (Tantes woord) voor begint te krygen? Zoete ziel! kende gy haar zo wél, als uwe Vriendin, gy zoud

{==62==} {>>pagina-aanduiding<<}

uitroepen, al was het dan ook maar met een zagt kamerstemmetje: allemaal menschen! Deeze lieden schynen zeker wat deftiger, wat stemmiger, maar geloof my, het is geen hartenwerk. Hunne fouten zyn zo zigtbaar niet, om dat zy wat dieper liggen; zy zyn wel wat beziger, maar voeren niet veel nuttigs uit. Het is het geslagt, dat zo by uitstek beroemd is door het zoeken van vygenblaaden. Myne jonge Mallooten zyn ten minsten nog voor de vuist zot, maar de uwen - nu, wy zullen zien. Proef, eer je koopt.
De jonge Juffrouw Cecile staat geen minuut vroeger op, dan uwe luije Daatje; niet uit traagheid: wel zie, zy wenschte zo gaarn eens de zon te zien opgaan, en zich van den stillen morgen te bedienen ter beschouwing en verheerlyking haares Scheppers. Maar! zy is ellendig met hoofdpyn gekweld, en als zy des zomers om zeven uuren opstaat, is zy den geheelen dag van haar streek: zy moet des wel, om den geheelen dag niet tot alles onbekwaam te zyn, lang liggen. En de kleuter is zo gezond, als wy durven denken. Zy krygt hoofdpyn, net als wy, om dat zy zich eene zotte gewoonte maakt, om lang te luijeren. Het is des met haar als met ons, zo als de wyze Koning Salomon zeit; die zeker, onder zo veele Wyven, (had hy er niet een duizend of zes?) er ook wel zal gehad hebben, die hy niet uit het bed kon krygen. Over al die Wyven nog wel

{==63==} {>>pagina-aanduiding<<}

eens een stichtelyk woord. - Salomon zeit: een weinig slaapens, een weinig sluimerends, een weinig handvouwens, al nederliggende. En wat, denkt gy, voert Juffrouw Cecile uit, als zy op is? Niets dan het geen zy even goed met hoofdpyn zoude kunnen doen: den tyd verzeuren, dien wy verstoeijen; de uuren verknorren, die wy verloopen. Kom aan: wy zullen Juffrouw Cecile eens volgen; want gy, Renard, wordt zo eene ongeloovige, (zeit Dominé Heftig,) dat gy geen Heiligen waardeert, of zy moeten mirakelen doen; ik plagt u nog zo wat aan den leiband myner reden te houden; doch 't is of de Meisjes bezeeten zyn, zo dra zy zelf een goed boek taamelyk wel beginnen te verstaan. - Enfin, wy zullen zien.
Eerst heeft zy een half uur werk met zich te wasschen. En dewyl zy, als zy opstaat, het ontbyt laat opzetten, is de koffy koud, wanneer zy begint. Dan knort zy, (dit is het eerste gelui,) en roept, dat het water nog niet gereed staat, of dat het troubel is, of dat de handdoek niet droog, of dat het glas beslagen is. Dan schelt zy, en begraauwt den knegt over dit alles. Zy zit een uur te ontbyten, zonder iets te doen; dan rekt zy zich noch eens uit, staat op, gaat voor het raam, ziet welk weer het is, blyft een uur in gedagten over de gewigtige verkiezing: zal ik my al kleeden, of niet kleeden? of in den tuin wandelen, of aan myn zyden handschoen een keer of

{==64==} {>>pagina-aanduiding<<}

zes breijen? of naar het Oudemanhuis gaan, of wat leezen? Zy weet het nog niet; gaat eindlyk sleep sleep naar de keuken, steekt een kool of drie weg, kyft op de meiden, die 't vuur zo laaten vergaan, vraagt aan Mama, wat men zal eeten, stuurt den knegt naar le Grange om blondes of franjes, wagt hem in de zydkamer op; de knegt komt, het deugt niet; hy moet weer heen; hy komt; ja, dat is beter, maar veel te duur; zy zal zelf gaan. De kapper komt, zy wordt gekapt, spreekt niet, en waarom? hy kent geen Hollandsch, en zy geen Fransch. Zy haalt zelf de vodderyen, komt t'huis, eet, drinkt thee, naait een kantje aan een lubbetje, gaat naar 't Salet, de Comedie, of de Avond - Kerk; komt weder, laat zich uitkleeden, eet, leest tot twaalf uuren, bespiedt de booijen, verhaalt Mama, wat zy ontdekt heeft, prevelt een Formulier-Gebed, slaapt weer even lang, en hervat des andrendaags dezelfde rol; gaat des Zondags tweemaal te kerk, om gezien te worden, en om te zien, en mooglyk de nutte, voor den mensch zo heilzaame kundigheid op te doen, dat de Arminiaanen Vrygeesten zyn: Zy blyft even trotsch, kribbig, onhandelbaar; de meiden verhuizen om haar kwaad humeur; niemand bemint haar in huis. En zo een zedig peuzeltje wordt my en andren nog ten voorbeelde gesteld! alleen om dat zy wat zuurder kykt, en wat logger loopt!

{==65==} {>>pagina-aanduiding<<}

Onze lieve Heer behoe onze Sex evenwel voor zulke voorbeelden. Gy kent de familie van R ***, dat zyn onöpspraakelyke lieden! Heden, er is geen vinger op te leggen! Des Zondags tweemaal ter kerk: Vader en Moeder, de Kinderen voorüit, de knegt agter aan. Wat staat dat stichtelyk! Ik beken het, maar weet gy, wat er t'huis is voorgevallen? Al de bedienden zyn reeds het hoofd warm gemaakt, om dat Mevrouw zich juist verslapen heeft, of myn Heer zyn schoengespen verlegd had.
Des avonds ziet men gezelschap. Ter verversching van het gehoorde speelt men een kaartje. Nu heerscht er eene zeer diepe stilte, dat beken ik; en dat maakt zeker minder gerucht, dan onze pretjes aan de speeltafels. Gierigheid en nyd speelen de hoofd - rollen. Heeft Mevrouw eenige ducaaten gewonnen, dan verhaalt zy, zeer zeker, onder het soupé: ‘dat het toch eene schoone Predikatie was, die Dominé H ** dien morgen deed.’ ô Zy was zo gesticht! Heeft zy verlooren, dan ziet zy donker, is knorrig; de knegt krygt een graauw - al het eeten smaakt rookerig, niets is in order. ‘De preek was maar zo wat.’ 's Nagts te twee uuren rossen de meiden nog op eene verbrande plaat, en worden er om zeven uuren al weer uitgescheld. - Maar genoeg; ik zou waaragtig en ter goedertrouw ernstig worden, ging ik op dien trant

{==66==} {>>pagina-aanduiding<<}

voort met huisbezoeking te doen. Zie daar, dat zyn onze braave lieden, met wie te verkeeren ons eer aandoet!
Met het fyne tuig bemoei ik my niet; ik ken het niet genoeg. Maar onze deftige Godsdienstige gezelschappen ken ik dies te beter. Van die waereld hebt gy zulke breede gedagten? Heb maar geduld. Lieve meid, die Vrienden slaapen even lang, eeten even goed, ryden zo dikwyls zy willen. Zy hebben ook hunne Buitenplaatzen. Maar, maar! ‘met die zelfde tong verheerlyken zy God, en vloeken zy hunnen naasten!’
En gelooft gy dan nog, dat men door een verstandig, afgezonderd, minzaam gedrag en levenswys by de meenigte roem en liefde verwerft? Gy zyt een lief gekje, hoor. Bekwaame lieden staan overäl in 't licht. Terwyl men hun recht doet met de eene hand, beleedigt men hun met de andre hand: immers, indien zy door geene Cabale beschermd worden.
‘Zyn er dan, vraagt gy, (want gy kunt dan maar heel lastig met uw vraagen zyn;) ‘zyn er dan geene lieden, op wier achting men prys moet stellen?’ Zy zyn er, maar het zyn zedelyke rariteiten. Mevrouw Helder is eene Vrouw, wier achting dierbaar is. Mevrouw de Weduwe Leevend insgelyks. O hô! ik zou er nog wel zes kunnen noemen, als het er op aan komt. Zo dat, kind, er zyn zulke menschen. Die menschen zyn

{==67==} {>>pagina-aanduiding<<}

toegeevend, hoewel deugdzaam. Het gekrookte rietje der goede neigingen wordt door hun niet verbrooken; noch de glimmende vlaschwiek van aanwakkerende reden niet uitgebluscht. .... Ik groet u. Wim komt hals over kop t'huis; dat is vreemd. Ik dagt, dat hy naar 't Moffeland ging. Nu, dat's goed; want Ryzig wil niet langer wagten, en ik zal hem zyn boozen kop maar involgen; wat raakt het my?
 
a. leevend.




{==68==} {>>pagina-aanduiding<<}

Vyftiende brief. 

Mejuffrouw jacoba veldenaar aan Mejuffrouw Christina Helder.


Myne tedergeliefde vriendin!

Hy is vertrokken; de edelaartigste aller mannen. Ach, Chrisje, wat was dit voor my een moeilyke dag! Myn hart trekt zo zeer naar u... ik moet u alles melden; ik moet myne liefhebbende Vriendin schryven. Ware het mooglyk, waart gy alléén, - ik kwam by u, ik wierp my om uwen hals! Ik zou myn geheel hart aan uwen zagten boezem eens uitweenen. Dat kan niet zyn! Ik hebbe my afgezonderd, om aan u, op myne kamer, te gaan schryven. Toen ik boven kwam, sloot ik de deur, en zat eenige minuuten onbeweeglyk naast myn toilet; ik dagt niets onderscheiden. Alles was my zo zwaar, zo drukkend... ik ademde zo moeilyk. - Ik herstelde my; myne traanen, dus lange weerhouden, raakten los. En nu heb ik my gezet, om aan myn eige Chrisje Helder omstandig te schryven. Dit zal my troost geeven: Ach, ik schryf aan myne Vriendin.
Gy kent nu myn waarden Sytsama. Gy gelooft, zo wel als onze Ouderen, dat hy uwe Vriendin

{==69==} {>>pagina-aanduiding<<}

verdiende..... Kan ik dan niet beginnen? Ik zal het onderneemen.
Gy weet, myne heele Lieve, wat de beweeg-oorzaak is, waarom ik zyn verzoek afwys? Dat myne Ouders my vry stelden; dat zy zelf den Heer van Sytsama met de grootste blydschap als hunnen Schoonzoon zouden ontfangen, maar dat ik by myn genoomen besluit gebleeven ben. Hy zelf heeft u dit alles, ook ons gesprek daar over, verhaald.
Gistren was hy hier reeds vroegtydig; wy ontfingen hem op het ontbyt in de Tuinkamer. De Kinderen waren niet by ons. Alles was stil. De zon scheen niet sterk door: de geheele Natuur had alle haare aandoenlykste schoonheid.
Dit was de laatste dag van zyn verblyf. Hy zat tusschen myne Moeder en my: er wierd weinig gesprooken. Elk van ons scheen geheel in zich zelf opgesloten. Myn Vader brak de stilte en vroeg: ‘Wanneer is op morgen uw reis bepaald, myn Heer?’
Hy. Met het aanbreeken van den dag, Dominé.
Vader. Hoe neemt gy uw reis?
Hy. Over Amsteldam. Myn knegt is reeds voor uit; ik meen myne geheele reis te paard te doen, en heb my van de vryheid bediend, die my gegeeven is, om deezen dag in uwe familie geheel door te brengen. [Myne Moeder was aangedaan; hy kuschte zwygend haare hand.]

{==70==} {>>pagina-aanduiding<<}

Vader. Ik ben u verpligt, myn Heer, voor de eer en het genoegen, ons aangedaan: myne Vrouw noch ik hebben u niet gehinderd in het wel slagen van uw voorstel.
Hy. Zo my iets kan troosten, myn waarde Dominé, dan zal het ook de gerustheid zyn, dat gy my... maar... [Hy stond op, ging met een asgewend gelaat naar de tuindeur; hy hemde eenige maalen.]
Moeder. Het smart my, dat myne Dogter, ten uwen koste, zo voorbeeldig moet handelen! [Ik omhelsde myne Moeder, en bad haar, dat zy daar niet van wilde spreeken.]
Ik. Ik doe niets dan myn pligt; en zou my iets te moeilyk vallen, als ik aan myne waarde Ouders toonen kan, hoe dankbaar ik ben voor alles aan my beweezen?
Vader. [Hy stak zyne hand uit; ik kuschte die; myne traanen rolden uit myne neergeslagen oogen.] Dat hebt gy altoos getoond, myn kind. [De Kolonel zag dit met aandagt, en als uit eene mymering komende.]
Hy. Gelukkige Ouders!... En zoude ik dat genoegen verbreeken? u zo eenen schat ontrukken? Neen! Alle myne uitzichten zyn duister; maar ik zal weeten ongelukkig te zyn op eene wys, die my van uwe achting verzeekeren moet. Het moet zo zyn. [Hy plaatste zich.] Ik behoef, hoop ik, niet te zeggen, dat ik dankbaar

{==71==} {>>pagina-aanduiding<<}

ben voor die huisselyke gemeenzaamheid, waar in ik heb mogen deelen. Gy, myne waarde Mevrouw, kent myn hart; het is een eenvoudig, maar erkentlyk hart. Ik ben grootsch, myn waarde Dominé, op uwe achting; op de uwe, Mevrouw; op de uwe, myne Coosje. Zo dikwyls gy aan Sytsama denkt, moet gy hem voorstellen als een Man, die geen plan om gelukkig te zyn meer vormt.
Vader. Tyd en reden zullen veel doen, myn Vriend. Ik bevat al het onaangenaame van uwe te leurstelling. Ik heb deeze Vrouw bemind, durf ik zeggen, zo als gy myne Dogter bemint.... Myne Dogter is vry; en ik geloof niet, dat zy, strikt gesprooken, verpligt is alles opteosferen, om by ons nuttig te kunnen blyven. [Zo sprak ook myne Moeder.]
Ik. Ik heb myn besluit bedagtzaam genoomen: meer zeg ik niet; ik beschouw het geen ik volg als een onvermydelyken pligt. [Myne Moeder knschte my; gy kent haar inneemenden glimlach.]
Na het ontbyt ging ik met Sytsama in ons boschje wandelen. My dagt, ik had nog wel wat met hem te praaten; en hy wandelt nergens liever. Zyn arm houdende, gingen wy stilzwygende den lindenlaan op. Hy had zyn hoed neergeslagen; dit maakte eene schilderagtige schaduw op zyn gelaat, dat gansch treurig teekende.
Ik. Zyt gy bedroefd, Sytsama? [Ik drukte hem

{==72==} {>>pagina-aanduiding<<}

hartlyk aan de hand, hem aanziende.] Kom, myn Vriend, zó moeten wy niet scheiden! Gy keurt immers zelf de beweegoorzaak, waar uit ik werk, goed? Waarde Sytsama....
Hy. Niet bedroefd zyn, myne Coosje, en u verliezen?...
Ik. Denkt gy, dat het my niets kost? Wel dan verdiende ik uwe onderscheiding niet! Het kost my zéér véél; ik zou met u uit alle mannen gelukkig kunnen zyn; maar niet - ten koste van mynen pligt.
Hy. Hebt gy my dan waarlyk lief, myne Coosje?
Ik. Ja waarlyk! Niets dan myn pligt kan my beletten, om myn lot met het uwe te verbinden. Twyfelt gy hier aan?
Hy. Dat kan ik niet zeggen; gy behandelt my met onderscheiding; maar die verzeekering is my zo dierbaar: ô herhaal het nogmaals: Bemint gy my waarlyk?
Ik. Ja waarlyk.
Hy. En van harte?
Ik. Met geheel myn hart; en ik roem daar in.
Hy. En kunt gy u dan verheffen tot die hoogte, waarïn ik u met eerbied beschouw?
Ik. Hebt gy moed, Sytsama?
Hy. Niemand twyselt daar aan, die my kent.
Ik. En gy kunt u verwonderen, dat ik, voor myne Ouders, doen kan, het geen gy voor uw Vaderland doen kunt. [Hy was overstelpt, zette

{==73==} {>>pagina-aanduiding<<}

zich op een bank neder, verborg zyn ontroerd gelaat op mynen boezem; zweeg, my omarmd houdende. Nooit was hy my zo waardig; myn hart klopte sterk. Ik liet hem wat bedaaren.] Indien ik niet uit een wel begreepen pligt werkte, wat kon my dus doen handelen? [Hy zweeg.] Denkt gy dan, dat ik eenige verdienste stel in onverschillig te zyn voor een braaf, in onze oogen, beminlyk Man; die zyn geluk stelt in met ons gelukkig te zyn?...
Hy. Bemint gy my waarlyk... klopt uw hart voor my..... en moet ik u verlaaten..... zo veele behoeften nooit genieten.... [In die afgebroken reden had ik niet veel zin, zy verhitten slegts de verbeelding.]
Ik. Willen wy niet wat voort wandelen? [Ik stond op.]
Hy. Verg het my nog niet: [my teder en met vogtige oogen aanziende, terwyl zyn fraai gelaat gloeide.] Weet gy wel, ô myne Lieve, dat dit de laatste maal is, dat - ik u aan myn hart houden zal? Blyf, ô blyf, myne Coosje, nog een paar oogenblikken. [Ik zat weer neder en zuchte.] Ach, dit scheiden van u kost my zo veel, dat ik, indien ik niet kan hoopen, u nooit durf weder zien. [Zyn hart gaf my de aandoenlykste naamen.]
Ik. Wees een Man, myn Sytsama. Gelooft gy, dat dit scheiden my niet moeilyk genoeg valt, al laat gy my juist niet alle uwe liefde, alle uwe ze-
{==74==} {>>pagina-aanduiding<<}
dige tederheid, die gy voor my gevoelt, zo ten vollen zien?.... [Ik kuschte zyn voorhoofd.]
Hy. Alles, wat gy zegt, is uwer waardig! waarom pynigt my iets, dat my toch in u verrukt? Kunt gy de myne niet worden?
Ik. Zoude ik u bedroeven, indien dit zyn konde? [Hy had een kostbaaren ring, stak dien aan myn vinger.]
Hy. Die ring is my dierbaar; hy is van myne Moeder: draag dien ten mynen aandenken. Belooft gy my dat? Geef my iets, my waardig, om dat gy het gedragen hebt.
Ik. Wat wilt gy hebben, myn Vriend?
Hy. Deezen grisdelyne zyden strik, die thans voor uwen boezem geplaatst is. [Ik gaf hem dien; hy verborg dien, zonder hem te ontstrikken, in de geheimste afdeeling zyner portefeuille; my met den kusch der liefde bedankende.]
Ik. Twyfel nooit aan myne geneegenheid. Myn Man kunt gy niet worden; blyf dan myn Vriend: zult gy?
Hy. [Hy betrok doodlyk; het speet my, dat hy zo zwak was.] Zult gy?.... Coosje! En gy kent myn hart? Twyfelt gy?
Ik. Niets in het allerminste; maar die verzeekering is my óók zo aangenaam, dat ik u die eens laat herhaalen.
Hy. Ik zal onveranderlyk dezelfde zyn. Zult gy my niet eens schryven, myne waarde?

{==75==} {>>pagina-aanduiding<<}

Ik. Zeer zeker; gy zult het zien! Hoor, Sytsama, ik zal alles doen, wat ik kan, zonder myn pligt te verzuimen.
Hy. Zult gy my schryven!... [Hy was hier door verrukt; en myne minzaame, eenigzins ernstige gesprekken bragten hem dermaate tot rust, dat hy met my vry bedaard voortwandelde; maar in alle de Kabinetjes zette hy zich nog eens met my neder.]
Wy waren den geheelen dag veel by elkander alleen: ik voorzag wel, dat dit het scheiden moeilyker zoude maaken, maar wist het niet te vermyden. Het was zo zeer de wensch van zyn hart! Me dagt, dat ik alles doen moest, wat ik konde, om hem van myne liefde te verzeekeren, daar die verzeekering toch alles was, wat ik geeven konde. Ons middagmaal was door het byzyn der lieve Kinderen nog al taamlyk vrolyk; maar ons soupé dies te treuriger. Als myne oogen de zynen ontmoetten, zag ik eene gevestigde droefgeestigheid, die my bedroefde. Het afscheid, dat hy van de Kinderen nam, verrukte my. Het uur was dáár. Hy stond zwygend op, kuschte myn Vader met eerbied, kuschte myne Moeder met geneegenheid en achting. Myne Ouders spraken ook weinig; beiden drukten hem met een veelbeduidend gelaat de hand. Het scheiden van my overtrof alles; hy snikte..... Verscheiden keeren poogde hy te gaan, maar omhelsde my met nog meer tederheid. Myn hart ontzonk my by-
{==76==} {>>pagina-aanduiding<<}
na. Ik was zeer ontroerd. Ach, eenen Sytsama zo zwak te zien; zulk een edelaartig groot Man!.... Eindlyk verliet hy my; het was, of hy voor my by elken kusch nog eenen tederder naam uitzuchtte. Toen, haastig zyn hoed krygende, en zyn degen onder den arm neemende, ging hy zo rasch voort, dat myn Vader hem reeds op den weg zag, toen die by het hek kwam. My zeer onthutst vindende, gaf men my wat Hofmans droppels; en wy zaten nog wel een uur, weinig spreekende, by elkander. Naar myne kamer vertrekkende, omhelsden zy my beide, met de hoogste bewyzen van liefde en goedkeuring.
Nu, myne Chrisje, weet gy alles, wat ik u wenschte mede te deelen. Ik verberg voor u geen eene zwakheid van myn hart. Ik bemin Sytsama; hy is het waardig, en dan zeker behoeft eene Vriendin zich deeze belydenis niet te schaamen, als zy die aan de vertrouwde van haar hart, als aan haaren boezem toebetrouwt. Ik ben bedroefd, ook om den waarden beminlyken Man! Wat zal hem opbeuren? Ik blyf by myne tedergeliefde Ouders, die, konde ik het dulden, dankbaar zyn zouden. Welk een troost! Ik ben zo wel overtuigd, dat ik doe het geen myn pligt eischt; dat deeze daad myner manier van denken waardig is..... 't Is waar, er vloeit nu en dan eene stille traan langs myne wangen; ik ben echter niet bedroefd. Indien deeze pligt my nochtans niet een

{==77==} {>>pagina-aanduiding<<}

weinig moeilyk viel, was er dan wel eenige verdienste in? Ik zal myne pen tot morgen neder leggen: want ik moet noodzaaklyk nog het een en ander uit uwen Brief beäntwoorden; of misschien schryf ik nog wat van avond, voor ik te bed ga.
 
Het wilde niet lukken: maar thans verkwikt en geheel verlevendigd door eenen gerusten slaap, en nog niemand hoorende, (het slaat daar vyf uuren,) zal ik, voor dat ik beneden ga, deezen sluiten. Wy hebben door Sytsama gehoord, dat Leevend een bezoek by Hendrik heeft afgelegd: hy gaf den Brief niet aan ons: dit is wat vreemd. Wy konden er echter niet om vraagen. Maar ik geloof, dat myne Moeder hem toch geleezen heeft; immers vermoede ik dit, uit eenige gezegdens, u betreffende. Ik hou, weet gy, zeer veel van Leevend. Want ofschoon ik meen, dat hy Juffrouw Roulin ernstig bemint, zo kan dit hem geen nadeel doen by lieden, die wel denken, en weeten, dat Lotje zo deugdzaam als beminlyk, en met hem van even goeden huize zy. Het spyt my echter, dat men zo ongunstig over beiden spreekt.
Het misnoegen tusschen hem en uw Broeder is my een raadzel. Ik begryp er niets van. De tyd, die alles opheldert, zal ons dit moeten uitleggen: Want ik kan niet denken, dat de liefde voor Juf-
{==78==} {>>pagina-aanduiding<<}
frouw Roulin daar de oorzaak van zyn kan. Uw Broeder is wel wat goedhartig meesteragtig; en nog al wat gesteld op het geen men noemt zyn rang bewaaren; evenwel hy zal die zucht omtrent zynen Vriend maar spaarzaam oefenen, vermits hy weet, wie Juffrouw Roulin is. Zo gy het goed vindt, uit deezen het een of ander aan Mevrouw Helder te zeggen; voor die waardige Dame heb ik geene geheimen.
 
Altoos Uwe,
 
c. veldenaar.




{==79==} {>>pagina-aanduiding<<}

Zestiende brief. 

De Heer Willem Leevend aan Mejuffrouw Charlotte Roulin.


Myne waarde lieve vriendin!

Ik verlang zo sterk om u te zien - u met myne eigen oogen te zien; om te weeten, hoe myne Vriendin zich bevindt, hoe de medicynen werken; hoe of uwe ademhaaling, uw eetlust, uw slaap, hoe uwe zielsgesteldheid thans zy, dat ik my haaste om te rug te komen. Binnen een dag of vier ben ik te Leiden. ô Mogt myn byzyn iets tot uwe herstelling toebrengen; mogten myne gesprekken u weder opbeuren! Nu ik zo veel digter by u ben, groeit myn verlangen, en myne doodlyke ongerustheid is minder. Ach, myne Lotje! zou de liefde alléén dán ons hart vatbaar maaken voor de zagtste, de edelste aandoeningen der menschlievendheid? De vriendschap, welke ik voor u koester, overtuigt my elk oogenblik, dat zy in tedere zorgvuldigheid der liefde niet wykt. ô Wat verlang ik, om u, myne heele lieve, zo eens weder myn geheel hart, zo als het is, met alle zyne goede en gebrekkelyke hoedanigheden, ten geleide, ter bestiering, ter - verbetering over te geeven? Hoe aangenaam zal voor ons de

{==80==} {>>pagina-aanduiding<<}

winter zyn, indien myne Vriendin maar herstelt! Welke bekoorlyke huisselyke tooneelen zullen ons de vriendschap, en een wel aangelegde lectuur verschaffen..... Ik kan haast niet schryven, zo verlang ik om u te zien. Denk nooit aan my, dan als aan
 
Uw besten getrouwsten Vriend,
 
w. leevend.
 
Duizend groeten aan myn waarden Vriend Roulin.




{==81==} {>>pagina-aanduiding<<}

Zeventiende brief. 

De Heer Willem Leevend aan Mejuffrouw Adriana Belcour.


Waardste juffrouw Belcour!

Ik ga aan uwe verwagting voldoen, zonder iets van myne t'huis reis te melden. Eergister avond ben ik hier gekomen. De Heer Roulin vond ik in het voorhuis, bezig met het afzenden van linnen, waar naar een Schipper stond te wagten. Ik sprak vry hard, hoopende, dat zy my in het binnenvertrek hooren zoude, vroeg naar Lotje. Ga maar by haar, (zeide hy,) ik zal, zo rasch ik kan, volgen. Zy is in de Tuinkamer, en heeft weer wat koorts. Ik ging bedaard het huis door, de plaats over; en bleef, quasi, eenige minuuten by den bloemtuin, om den slag wat te breeken. Ik merkte in het nader komen, dat zy uit eene sluimering kwam. Toen ik intrad, deed zy eene pooging om optestaan; vergeefsch! Blyf zitten, Lotje, zeide ik, en was by haar. Ik (dit moet ik u belyden,) omhelsde haar met al het vuur en de aandoeningen van het tederst verlangen en zuiverste vriendschap: zy beefde; ik kon my niet weerhouden, om eene zagte traan van haare lieve wang te kusschen, knielde by haar, en hield haare handen in de mynen. Niet lang in

{==82==} {>>pagina-aanduiding<<}

die houding durvende blyven, trok ik een stoel veel nader by den haaren, dan ik nog immer had durven doen. Nu was alle afstand my ondraaglyk. Met gemoeds beweeging, te edel om in de taal, de gebrekkige taal der menschen, uitgedrukt te kunnen worden, sloeg ik myn eenen arm om haar heen, hield haare handen vast, zag ik haar aan, met oogen stroomende van medelyden, bekommering, hartzeer, - geneegenheid. Myne ziel smolt als weg, toen ik my voorstelde, hoe zy was, toen ik haar leerde kennen, en hoe zy nu was afgenoomen. Buiten staat om dit denkbeeld te draagen, boog ik myn aangezicht op den arm van haaren stoel; zy zat een weinig naar my toegekeerd; myne lippen drukten haare hand, die ik in de mynen hield. Welke oogenblikken.... Geen van beide had nog gesprooken. Ik wierd door myne gedagten verslonden. Maar een diepgehaalde zucht herstelde my een weinig.
Lotje. [Zy zag my sterk aan; gy kunt u verbeelden, hoe zy zag.] Leevend!... [meer zei ze niet.]
Ik. Lotje, myne lieve Vriendin. [Ik zag haar aan.]
Lotje. Leevend, zyt gy het zelf? eindelyk.... Bedrieg ik my nu niet?
Ik. Twyfelt gy nog, of ik by u ben? Ja, myne zoete Vriendin, ik ben het, uw Vriend, uw begunstigde Willem... [Haare oogen vielen toe;

{==83==} {>>pagina-aanduiding<<}

zy boog haar bekoorlyk gelaat op haaren boezem, maar was eigenlyk niet flaauw; want myne ontsteltenis merkende, drukte zy heel zagt myne hand, en zei met gebroken woorden: ik ben niet flaauw, wagt een weinig! Onbeweeglyk waren myne oogen op haar gevest. Eindlyk deed zy haare oogen open, en wees my het medicament. Ik gaf haar een lepel vol.] Hoe is het nu, myne Lotje?
Lotje. 't Is nu wat beter. [Zy helderde allengs wat op; zoetelyk lachende.] Zy gy niet wel, myn Vriend? gy ziet zo bleek, en zyt afgenoomen.
Ik. Nu gy er toch naar vraagt, neen! Ik ben wat koortsig geweest; gave de hemel, dat gy echter zo wel waart!
Lotje. Ik heb het niet heel kwaad. Als ik toch ziek moet zyn, kon ik het niet maklyker hebben.
Toen informeerde ik my op alles, wat de bescheidenheid toelaat. Zy beloofde my de medicynen naarstig te gebruiken, waar voor ik haar met yver bedankte. Ik beschouwde haar weder met eene treurige opmerkzaamheid: zy merkte het.
Lotje. Ja, ik ben wat ontvallen: maar aan tedere gestellen is dat eigen; wat flets, wat bleek, niet waar?
Ik. Ach, myne Lotje! vraag my niets. Laaten wy toch niets verzuimen... Is 't u niet aangenaam, dat ik t'huis ben?
Lotje. Zeer aangenaam: [Zy bloosde een weinig.] en u?

{==84==} {>>pagina-aanduiding<<}

Ik. Dat heb ik getoond, myne waarde Lieve. Ach!
Lotje. Gy hebt my, dat zie ik, niet vergeeten!
Ik. Konde ik dat?
Lotje. Het schynt ten minsten, dat gy het niet verkoozen hebt; dit is verkiesselyker voor my; gy handelt vrywillig.
Ik. Zo redelyk, zo bedaard, zo getrouw is de vriendschap: Die zyne Vriendin vergeeten kan, heeft geen vriendschap gevoeld: zy heeft hem alleen behaagd.
Lotje. Dat ondervind ik... Ik heb veel aan u gedagt! [Zy sloeg haare oogen, eenigzins verleegen over dit zeggen, neder.]
Het tooneel wierd my te moeilyk. Ach, wat zag zy er bekoorlyk.... bekoorlyk uit! Het zuiver huisgewaad, een niet heel styf opgemaakt kapzel, de toon haarer stem, alles stemde zo volmaakt wel in met haare keurige houding, haare tedere een weinig wegdryvende trekjes. Onuitspreeklyk lief was zy, niet tegenstaande zy zo veranderd was; wat zeg ik, niet tegenstaande? dat zelf werkte zó geweldig op myn hart, trof dermaate myne verbeelding, dat ik my van haar moest afrukken, om haar niet met de grootste vervoeringen in myne armen te drukken. Ik stond op, ging eenige oogenblikken in den bloemtuin, (aan u kan ik alles zeggen.) Myn bloed kookte, met groote

{==85==} {>>pagina-aanduiding<<}

golven, schuimend door myn hart; myn voorhoofd was gespannen; het klopte; myne wangen gloeiden; myne oogen zagen schemeragtig: ik kon haare oogen niet verdragen - het denkbeeld zelf daar niet van. Naauwlyks konde ik ademhaalen. Hoe hoopte ik, dat myn Vriend kwame! Hy kwam niet. Ik was niet in staat, om in de tuinkamer te gaan. Ik moet het engelagtig Meisje niet ontrusten, - niet - bedroeven. Ik verdiende niet by haar te gaan. Kon zy my achten.... zy! die zo rein denkt als een Engel; zy, die geene behoeftens heeft dan van het hart! ‘Ik moet haar niet bedroeven.’ Dit denkbeeld bedaarde my. Ik wist, dat ik liever sterven wilde: ik was voldaan over my zelf; die belooning was groot! Gy, myne verstandige Vriendin, gy, die by eene groote ondervinding eene uitgebreide kennis van den mensch voegt; gy, die den geest der opmerking in eene groote maate bezit, zult moooglyk deeze woeste opwellingen der drift (was het echter wel drift alleen?) in uwen Vriend met verontwaardiging zien; maar echter moeten toestaan, dat dit u niet zeer kan verwonderen. Ach Belcour, Belcour, één opslag van het oog, één toon der stem, kan onze beste, beredeneerdste grondbeginzels, zo al niet verwoesten, immers geweldig schokken. In een oogenblik van vervoering is alles verward; ja, zou men iets bedryven, waar op wy ons geheel leven met schaam-
{==86==} {>>pagina-aanduiding<<}
te en berouw, met haat op ons zelf, zouden te rug zien. Wat ben ik vernederd!... ô Myne Lotje! vergeef, vergeef deeze overyling! ‘Naar uwe reine zedenleer ben ik misdadig, ben ik veroordeeld.’ Pleit echter voor my, ô Natuur! ô jeugd! Ach, het is eene Lotje!.. Belcour. - Roulin kwam, ik sprak met hem, ging daar op naar myn kamer, verkleedde my, en toen ik beneden kwam, vond ik de tafel in order; er was een proper Soupé. Hieröp (zeide de goede Man,) zyt gy welkom. Lotje kan zich nu met die dingen niet moeijen; ik hoop, dat Klaartje het wel zal gemaakt hebben. Ik kon niets antwoorden, maar omhelsde hem zo hartlyk, dat de traanen in zyne goedaartige oogen kwamen; maar hy zei, met zyn lach, die gy kent, gy zyt rasch te vreden, zie ik wel. Hy was niets dan gulheid, vreugd, en voldaanheid. Ik zag, dat ik welkom was. Hy plaatste my naast Lotje. Zy was wat heel stil, doch teekende niets dan vergenoegen. Zy at (gy weet, hoe weinig zy eet,) nog beter, dan ik gevreesd had; en dronk zelf een glaasje wyn zonder water. ‘Waarom, vroeg ik misnoegd, aan my zelf, waarom ben ik niet gelukkig?’ en my viel die schoone regel in, die ik tevens als eene vermaanende aanmoediging opnam:
Word wys; dat's u genoeg: gy zult gelukkig weezen.
Lotje verliet ons vroegtydig, maar Roulin hield

{==87==} {>>pagina-aanduiding<<}

my tot middernagt aan de praat. Hy is zeker geen aartig, geen geestig Man; maar hy is oneindig beter, hy is een braaf, een goed Man. Hy is het contrast van mynen Vriend Jambres in de conversatie; en dat alles by my afdoet, hy is de lief hebbende, zorgende Broeder van myne Lotje. Als hy maar niet over de zeven Perioden spreekt, en zyne Cocciaansche geestigheden niet uitkraamt, kan ik met vermaak naar hem zitten luisteren; anders, vooräl indien ik er door van Lotjes gesprekken verlies, kan ik wel eens wat slaaperig worden.
Sterk gereeden hebbende, en nog meer vermoeid door de daar bykomende gemoedsbeweegingen, konde ik echter den slaap niet vatten. Myne ziel was te vol aandoeningen; en dat zulke uit- en tegen elkander hortende aandoeningen! Daar voelde ik al de smarten eener kwalyk geplaatste liefde. Ik zag de beminde van myn hart in den vollen bloei van jeugd, schoonheid, gezondheid. Als een Weezen van eene verheevener soort was zy levendig voor my; met oogen, onbeschryflyke oogen, geheel zonnestraalen, verzagt door minzaamheid. De majesteit haarer gestalte..... haare stem, geheel muziek, hoorde ik. En het denkbeeld, zy bemint u niet; zy is niet voor u!... Maar gy hebt zeker nooit bemind, Belcour? Nu zag ik myne Lotje, zedig, zagtzinnig, als een zegenende Engel, die in eene witte wolk afdaalt, om heil

{==88==} {>>pagina-aanduiding<<}

en geluk aantekondigen: myne Lotje, geheel gevoel: myne Lotje, wegkwynende door eene liefde, die zy te lang voor vriendschap hield, en des te volmaakter instemde met de reine neigingen van haar hart: myne Lotje, die geen eene zucht uitademt dan voor myn geluk; die my zeker in alle haare gebeden gedenkt: dat aandoenlyk, bekoorlyk Meisje, afgemat door verborgen verdriet, dat, als een verholen worm, aan het edelste deel van haar hart onöphoudelyk knaagt! Ik zag, hoe zy my met schaamagtige liefde van ter zyden aanzag; ik voelde, dat zy myne hand zedig in de haaren hield, en zag, dat zy die beschouwde. Zulke smeltende denkbeelden losten myn geheel weezen op. En dat Lotje, dat my zo gelukkig zoude kunnen maaken, was niet voor my. Zy was de beminde van myn hart niet. En wat is het genot buiten het hart? Niets, immers niets voor my. Zy is echter zo beminlyk..... Alle myne zinnen zeggen het my; ik voel het dikwyls maar te veel. Wie is zo vatbaar voor haare eigene bekoorlykheden van lichaam en ziel, als ik ben? Onze zinnen zyn somwyl zo behoeftig. Alles kan zo instemmen met die behoefte... ô dat lieve, dat lieve Lotje!
De Doctor vond haar des voormiddags zo ontroerd en ontsteld, dat hy met ernstige oplettenheid vroeg, of zy ook geschrikt had? Een weinig, had zy geantwoord. Hy voorspelde meer koorts; zy

{==89==} {>>pagina-aanduiding<<}

was dien dag zo ziek, dat zy in haar eigen kamer bleef: ik zag haar des maar, met haaren Broeder, eenige minuuten. Zy lag te bed; de koorts was heevig genoeg. Hoe pynigde my die afstand! Studeerde ik nu maar in de Medicynen, dan had ik ten minsten haar polsje kunnen aanraaken. Evenwel de striktste betaamlykheid moet by zo een Meisje heilig in acht genoomen worden. Verdrietig, om dat ik haar nu de Medicynen niet kon aanbieden, niet by haar kon zitten, zoude ik my zelf wel hebben willen ontloopen.
In huis konde ik niet duuren; ik ging des naar Professor Maatig, en zeide, dat ik my te lang in onze Provintien had opgehouden, om voort te reizen; maar dat de Heer Jambres de Brieven aan hunne adressen zoude bezorgen. Zyn H. Ew. was zeer vriendlyk. Mevrouw vroeg my, of ik ziek geweest was; zy vroeg ook naar Juffrouw Roulin.
Mevrouw. Juffrouw Roulin is in ongunstige omstandigheden. Ik heb haar onlangs eens bezogt; zy zag er zeer naar uit. De Doctor vreest voor teering. Zou zo een jong lief mensch reeds de kwaal haarer uitmuntende Moeder hebben? dat zou smartelyk zyn.
Ik. Juffrouw Lotje is zeer onpasselyk, maar de teering! ô Mevrouw, daar kan ik niet aan denken!
Mevrouw. 't Is een Engel, zo als zy is; meer

{==90==} {>>pagina-aanduiding<<}

zeg ik niet. - En van eene zeer goede familie.
Ik. Ach, Mevrouw, ik kan haar geen recht doen! zy is geheel Vrouwelyke verdienste; haar karakter is nog beminlyker dan haare persoon!
Mevrouw. Gy doet u zelf eer aan, myn Heer Leevend, door zo te denken. Uw zedelyke smaak is gezond; zy wordt niet gezwaaid door toevalligheden. Gy weet de deugd recht te doen....
Ik. Te aanbidden, Mevrouw. [Viel ik haar in de reden.]
Mevrouw. Wat zal Bernards bedroefd zyn, als hy weet, dat zyne beminde Lotje in zulk een slegten staat is!
Ik. Heeft myn Heer Bernards de eer by u bekend te zyn, Mevrouw?
Mevrouw. Bernards? wél heb ik het genoegen van dien Man te kennen. Hy heeft eenigen tyd in de affaire by zeer goede Vrienden van ons geweest, doch thans is hy vertrokken, en doet zyn eigen zaaken. Hy zou net een Man voor Lotje zyn. Hy was een zeer goed Vriend van haare Ouders, en heeft Lotje als onder zyne oogen zien opgroeijen. Maar Juffrouw Roulin schynt niet geneegen te zyn tot het Huwlyk.
De lieve Dame verzogt my ten eeten; ik bedankte: myn verlangen, om Lotje te zien, dreef my langs den kortsten weg naar huis. Ach, zeide ik in het spoedig voortgaan, mooglyk zal zy

{==91==} {>>pagina-aanduiding<<}

in de eetkamer zyn: mooglyk kan ik by haar zitten. Myne hoop was vervuld; zy zat reeds in haar fauteuil in de eetkamer. Onbeschryflyk verheugd, om dat ik haar weder zag, omhelsde ik haar teder, bleef by haar zitten, gaf haar alle half uur het medicament, en zy weigerde het niet eenmaal. De koorts was byna af, haar geest vryer, haare verbeelding minder ontroerd. Zy kon my aanzien. ô Myne waardste Juffrouw Belcour, de stille dienstbewyzen eens Vriends zyn te aangenaamer, naar maate de waereld daar niets van weet. Het schynt my toe, zedert ik by myne Lotje ben, dat de zwakheden, waar aan zy door de tederheid haars gestels onderheevig geworden is, nog veel meer roeren, dan de glansch haarer voorige gezondheid. Ik zie haar aan, als een kwynende roos. Als de bloem zo gezond en sleurig is, ziet zy er te kragtvol uit, om onzen bystand te behoeven; zy spreidt zich door den gloed der zonne prachtig uit: maar als de beminde bloem kwynt, of ter nedergeslagen wordt, dan wordt men veel meer de beschermer, de tederdeelneemende Vriend, dan de bloote beschouwer. Dan worden alle begeertens verslonden door de eenige zucht tot haare in stand blyving! Al wat de vriendschap troostends, al wat zy teders heeft, zeide ik haar. Zy vroeg naar Juffrouw Helder, beklaagde my. Ik verhaalde haar, wat Mevrouw Maatig over Bernards gezegd had. Zy zeide: de Heer Bernards

{==92==} {>>pagina-aanduiding<<}

verdient myne hoogste achting; hy heeft die, als ook myne vuurigste wenschen voor zyn geluk, maar ik zal nooit trouwen. Dit zeide zy op dien zagten verzeekerende toon, die haar zo eigen is by sommige voorvallen. Zy wierd weder zeer afgetrokken, zeer peizend, zeer droefgeestig, en zag my niet meer aan; zy ontwikkelde haare hand zagtjes uit de myne, zonder die te beweegen, schelde, vroeg, of haar Broeder al t'huis was, of men tydig zoude soupeeren? Alles begreep ik. Ik stond op, en trad niet weder binnen, dan met myn Vriend. Wy vonden de tafel gedekt. Zy zag hem vriendlyk aan, beäntwoordde zyne vraag met een: ik geloof, dat de koorts geheel af is. Zy sprak niet meer, poogde my, die op haare oogen wagtte, niet aan te zien; zag my aan, was moeilyk op haar zelf. Ik vertrok vroeger dan naar gewoonte, en viel door vermoeidheid in slaap. De Brief moet weg.
 
Uw Vriend,
 
w. leevend.




{==93==} {>>pagina-aanduiding<<}

Agttiende brief. 

Mejuffrouw Christina Helder aan Mejuffrouw Jacoba Veldenaar.


Myne uitmuntende vriendin!

Ik ken de volle kragt van dit woord; ik vind iets onëerlyks in met woorden te speelen; maar dit bywoord voldoet my naauwlyks, nu ik uwen zielroerenden Brief geleezen heb. Myne Mama moest dien Brief leezen. Ik kon hem niet voor my alleen genieten. Zy las hem, en zeide: dit, Chrisje, is grootheid; dit is deugd. Ik eerbiedig uwe vriendschap voor zo een uitneemend jong mensch. Ach, hoe stem ik met myne Mama overeen! - Gy weet het. Ik weet, waar toe een vast karakter, als het uit zuiveren pligt werkt, ons kan opheffen. Maar! te beminnen, een waardig Man met ons gelukkig te maaken, vryheid te hebben, om dit te doen, en daar van aftestaan.... Kom in myne armen, ô beminde van myn hart! Myn geheel hart is open, om u dáár in te ontfangen! Ween uwe geheele ziel aan mynen getrouwen, door vriendschap kloppenden, boezem geheel uit. Alle uwe aandoeningen worden daar geëerbiedigd, bewaard, geliefkoosd.

{==94==} {>>pagina-aanduiding<<}


De traanen, die een maagd bekooren, 
Wanneer men blaakt in 't vuur der jeugd; 
En zy, die onze stem schier smooren, 
Als we iets grootmoedigs zien of hooren, 
Zyn heilig by de Liefde en Deugd. 


Laat my toe, uwen waarden Sytsama te beklagen. U te kennen, u te beminnen, zo als hy u bemint; u vaarwel te moeten zeggen... Van u bemind te worden, al het verrukkelyke daar van tot in het binnenst van zyn hart leevendig te voelen, en u niet als de zyne aan zyn hart te houden... 't Is te veel, te veel! Gy, myne Vriendin, zult in uwen pligt zelf uwe belooning weeten te vinden. Maar waar mede zal zich uw Sytsama troosten?
Uw bestaan komt my echter zo schoon, zo in de groote manier der deugd voor, dat ik wensch u te volgen, indien de kinderliefde my zo eene offerhande afeischte. Geen Meisje, zo als gy het geval stelt, behoest zich te schaamen, dat zy bemint. Maar, als zy vreest, of hy, die zy zoude kunnen beminnen, haare keuze wel eer aandoet, of als zy zeer zeker weet, dat zy niet weder bemind wordt, zou men haar dan wel van agterhouding kunnen beschuldigen, zo zy eene opkomende neiging voor haare Vriendin poogt te verbergen, die zy ook voor zich zelf poogt te verbergen? Is dit niet wel meer een blyk dier maagdelyke zedigheid,

{==95==} {>>pagina-aanduiding<<}

die in ons karakter door de keurige natuur zo diep is ingedrukt?
Pauw heeft weder een Brief van Leevend; hy behelsde maar weinig regels, zo als ik door het dunne postpapier zag. Hy las dien, zei niets, ging naar zyne secretaire, kreeg er een Brief uit, sloot dien in een couvert, en gaf hem zelf aan de Post, die hier voorby rydt. Dit weeten wy, dat Leevend onverwagt t'huis komt, en dat Juffrouw Lotje zeer ziek is. Myn Broeder verhaalde dit aan Mama. Er schuilt iets tusschen hem en Leevend; dit is duidelyk. Myn Vader hoorde dit bericht, teekende wat verdrietig, zag Mama aan, maar zweeg. Arme lieve Lotje, zeide Pauw, toen hy daar straks meende alleen te zyn. Ik was aangedaan; maar toonde niet, dat ik dit gehoord had. Ik voel, dunkt my, dat ik haar lief heb. Zou het alles medelyden zyn? Zou hy om haar zo onverwagt t'huis komen? zou... Ik kryg belet, en wil deezen afzenden. Myne Mama groet u met tederheid, en ik ben met de volmaaktste achting,
 
Uwe
 
c. helder.




{==96==} {>>pagina-aanduiding<<}

Negentiende brief. 

Mejuffrouw Sophia Veldenaar aan Majoor Hendrik Veldenaar.


Waarde zoon!

Thans weder in staat zynde, om eene pen te houden, zonder myn hoofd vrugtloos te vermoeijen, zal ik myn Moederlyken pligt omtrent u waarneemen. Ik ben zwak, zelden zonder koorts, maar hoest minder, en stel het nog niet hoopeloos, hier eenigen tyd te vertoeven. Indien ik niet door de naauwste banden van Huwlyks - liefde en Moederlyke geneegenheid gehecht ware aan den allerbesten Echtgenoot, en aan zeer gehoorzaame lieve Kinderen, ik zoude niet wenschen, om met zulk een verzwakt, en veelal pynlyk lighaam hier zeer lang te blyven. Maar nu bidde ik den Algoeden, dat hy myne poogingen ter myner herstelling zegene, terwyl ik hem vuurig dank daar voor, dat ik zo veele redenen heb, om dit leven voor my zo aangenaam te vinden.
Daaglyks vermeerderen deeze redenen! Uwe Zuster heeft ons de sterkste proeve eener edele zelfsverlochening en volmaakte kinderliefde, uit zich zelf en vrywillig, gegeeven. Zy ziet van eenen Man af, die haar bemint, en met wien zy

{==97==} {>>pagina-aanduiding<<}

in allen deele gelukkig zoude zyn; om dat zy ons niet in de grootste ongeleegenheid brengen kan. Zy bemint den waardigen Man; dit weet ik zeer zeker. En zy doet, het geen zy haaren pligt noemt, zo stil, zo minzaam, dat men niet zoude zeggen, die pligt valt haar moeilyk. Maar ik ken uwe Zuster; ik weet, dat zy er door lydt.... Zy verzoekt my, daar niet over te spreeken: zo verheugd is zy, te kunnen toonen, hoe eerbiedig zy haare Ouders bemint. Wel nu, Hendrik, kunt gy u vergelyken by uwe Zuster? Ik weet, dat gy de beminlyke Juffrouw Helder bemint; ik weet, dat zy de achting der beste menschen verdient: maar uwe Zuster bemint ook; en de Man is... van Sytsama! Hy bemint haar met al dien ernst, dat vuur, waar mede een eerlyk naauwgezet leevend Man, in de kragt zyner jaaren, alleen kan beminnen. Belang en liefde moeten echter wyken voor haar pligt. Gy wordt niet slegts niet bemind, maar gy hebt hier op geen de minste hoop. Juffrouw Helder is geene party voor Hendrik Veldenaar; al was er zeker beminlyk Jongeling niet bekend. Ik ben bedroefd, myn Zoon, dat gy, zo als ik uit uwen Brief zag, u zo onheusch tegen iemand gedragen hebt, die u zo hoogacht, altoos recht doet, en dat, om dat gy gelooft, dat hy de gelukkige Man zyn zal. Zou het waar zyn, Hendrik, dat Liefde en Wyn ons eigenlyk karakter ontzwagtelen?.... Bloos over deeze

{==98==} {>>pagina-aanduiding<<}

verkeerdheid! Zy vernedert u; en waar blyst dan uw geluk?
Uwe Moeder smeekt u, maak u niet verder ongelukkig. Juffrouw Helder is niet voor u. Maar uw karakter, uw gedrag, uw rang, uwe familie, uw voorkomen zullen u eene Vrouw kunnen doen erlangen, met wie gy zelf veel gelukkiger, zo gy wel kiest, dan met Juffrouw Helder zyn zult. Stel toch geen roem in onverzettelyk naar te jaagen dat geene, 't welk gy nooit bereiken zult.
Uw Vader keurt uwe dwaaze liefde hoogst af; maar gy weet, dat hy op myne vermaaningen gerust is. Vyf- en- twintig jaar leefde ik zo gelukkig, als verstand, minzaamheid en wel geplaatste liefde een paar menschen, rykelyk met kinderen en met genoegzaame middelen gezegend, maaken kunnen. En indien myne gezondheid nog eens weder kwame, en myne kinderen zo blyven beantwoorden aan de liefderyke zorg hunner Ouderen, wat ontbreekt er dan veel aan het aardsch geluk
 
Uwer tederliefhebbende Moeder,
 
s. veldenaar, gebooren van eik.




{==99==} {>>pagina-aanduiding<<}

Twintigste brief. 

Kolonel Uto van Sytsama aan Mejuffrouw Jacoba Veldenaar.


Myne waardste!

Gy vervult myn geheel hart; ik kan niet denken dan aan u, ik bemin u onuitspreeklyk; en ik ben niet in staat om u te schryven. Toen ik my papier en pennen deed geeven... toen ik nog te paard zat, ach, Coosje, me dagt, ik zou u honderd bladzyden hebben kunnen schryven zonder op te houden! Het denkbeeld alleen, dat gy leezen zoud, wat ik schreef - dat ik my met u een verrukkelyk onderhoud ging bezorgen.... Maar ik ben te overstelpt. Ik mis u te zeer. Konde ik, konde ik my met uwe vriendschap vergenoegen. - Dit is my onmooglyk!
Hoe ongemakkelyk is myn hart, hoe vermocid is myn geest! Hoe stem ik de edelheid uwer beweegreden toe, en ach, daar door zelf stygen myne allervuurigste geneegenheden ten hoogsten graade! En gy zoud de myne niet zyn? Coosje Veldenaar zou de myne niet zyn?... Wat is het leven voor hem, dien gy geleerd hebt gelukkig te zyn, en u niet zal bezitten? Geen uitzicht?...

{==100==} {>>pagina-aanduiding<<}

Maar kan ik u uwen pligt al weder nog moeilyker maaken?.... Gy bemint my; en ik klaag!
Hoe weinig beduidend, hoe geheel groeijend was myn leven! Binnen de weinige weeken, die ik met u verkeerde, zyn alle myne genoegens omtrokken: genoegens, die ik niet kende, niet vermoedde; en die nu, helaas, myne behoeftens geworden zyn! Ik zink niet slegts weder in die naare ongehechtheid aan alles; maar ik mis met u schatten, die ik toen niet kende.... Zo ontroerd kan ik niet voortschryven. Zie met medelyden op
 
Uwen
 
u. van sytsama.




{==101==} {>>pagina-aanduiding<<}

Een- en- twintigste brief. 

Mejuffrouw Jacoba Veldenaar aan den Kolonel Uto van Sytsama.


Myn waardste Sytsama!

Uwe moedeloosheid zou my minder treffen, wist ik niet, hoe vreemd die aan uw karakter is! Wat moet gy sterk ontroerd blyven, daar gy nu nog niet in staat zyt, om my eenige regelen te zenden, die my aangenaam zyn zouden: versta my wel, myn Vriend, om dat die uwer meer waardig zyn zouden. Een Sytsama moet niet beminnen, gelyk een tot lafheid toe gevoelig Jongeling voor de eerste maal bemint. Uwe tederheid verrukt my niet meer, zo rasch zy de edele vastheid uw's manlyken karakters tot moedeloosheid afleidt. Geef my mynen Sytsama weder; hem bemin ik, zo als hy door de natuur gevormd en door reden en ondervinding verbeterd wierd. Laat de liefde u toch niet vervoeren tot iets, daar alle de rampen des levens u niet toe zouden kunnen verlaagen, tot - moedeloosheid. Wees gevoelig over ons moeilyk lot, maar beschouw het met moed en bedaardheid. Hy, die klaagt, is zo groot niet als hy, die zyn lot leevendig gevoelt, al het drukkende daar van ondervindt, doch niet

{==102==} {>>pagina-aanduiding<<}

klaagt, maar dat beneden zich acht. Een Sytsama moet, tot in zyne liefde voor my zelf, iets ernstigs, iets groots behouden. Zyne liefde moet geene zwakheid zyn. Aan eenen Willem Leevend kan ik, om zyn gestel, zyn karakter, zyne jeugd, veel meer dwaasheden toestaan, als hy bemint, dan aan u, myn Vriend. Indien uwe liefde al eens tot zwakheid overhelde, dan nog moet gy die aan de noodzaaklykheid opofferen. Groote gemoederen moeten niet te véél bekend zyn met die zagte kwyningen, dien stillen wellust, waardoor weeker karakters wel eens worden opgelost. Nu kunt gy groot zyn, indien gy u met waardigheid schikt naar de noodzaaklykheid. Indien ik anders dagt, dan was ik de liefde van mynen Sytsama onwaardig: een zeer ordinair man zoude my eer genoeg aandoen, indien zyne zeden onbevlekt waren. De liefde, (ook wel de vriendschap,) zoude my mooglyk ongelukkig, maar nooit zal zy my verachtlyk kunnen maaken. Ik ben niet boven zwakheden; ik ben zelf gestemd om te beminnen, maar ik heb de achting van my zelf zeer noodig.....
Na u getoond te hebben, wat ik uit liefde, uit eerbied, - uit dankbaarheid voor myne Ouders doen konde, hebbe ik zeker wel eenig recht, om myn besten Vriend nuttig te zyn? Nogmaal, gy zyt de man myner verkiezing; ik zie van u af, om dat de pligt my dit beveelt. Ik heb den troost

{==103==} {>>pagina-aanduiding<<}

gehad, dat gy, zelf in myne armen, myne beweegredenen goedkeurde; dat gy my roemde. Ontneemt gy my nu dien troost, dien ik zo noodig heb?.... Wees u zelf meer gelyk! Myne achting is u immers ook dierbaar; al verrukt myne liefde u veel meer? Gy bedroeft my, gy bedroeft my zeer, als ik my moet voorstellen, dat gy u zo ongelukkig maakt. Myn lieve Sytsama! kunt gy uwe Coosje bedroeven? Nooit, zo ik de uwe niet zal kunnen zyn, zal ik van staat veranderen. Gy weet, dat ik, in weerwil van knellende omstandigheden, weet te blyven by een welgenoomen besluit?
Vergenoeg u dan met myne vriendschap, zo lang tot ik die tot liefde, werkzaam aan uw geluk, kan verhoogen! Myne vriendelyke gedagten verzellen u altoos. Laat een volgende Brief my verzeekeren, dat ik eenig vermogen op uw geest blyf behouden! Ten bewyze, dat gy my meer dan ooit bemint, verg ik van u, dat gy u bedaard schikt naar het geen zo zyn moet, en niet met het naargeestig norsch gelaat van iemand, die tegen zyn lot aangromt; maar met die zedelyke blymoedigheid, die alle onze trekken verfraait; en ons alle onze verrichtingen met vaardigheid doet volvoeren.
Groet myn waarden Hendrik. ô Laat myn Sytsama den dwaazen Jongeling geene geleegenheid geeven, om zich minder te beschuldigen! Het

{==104==} {>>pagina-aanduiding<<}

voorbeeld van een groot man is groot; dwaalt hy - wie volgt hem niet? De ring, dien gy my gaaft, voldoet aan het oogmerk. Evenwel, ik behoef niets van dien aart, om uwer te gedenken..... Myne Ouders groeten u met de hoogste achting; zo ook myne beminlyke Helder, die u hoogacht, en bemint. Uw favoritje, kleine Jetje, gebruikt thans met veel genoegen den dragon, om nog eene jonger pop te leeren loppen. Brengt dit zelf geen lachje op uw gelaat? wat verschillen wy dan veel! Zy vraagt veel naar u. Niemand wordt met meer onderscheiding bemind, dan Sytsama van
 
Zyne Vriendin,
 
j. veldenaar.




{==105==} {>>pagina-aanduiding<<}

Twee- en- twintigste brief. 

Mejuffrouw Charlotte Roulin aan Mejuffrouw Adriana Belcour.

Ach, myne waarde Vriendin!.. Hy is t'huis gekomen..... Had gy dit wel gedagt? Ik wel! Ik weet, hoe goed zyn medelydend hart is. Hy moest zich maar verbeelden, dat ik hem gaarn te rug zage, en... hy komt. Hy ziet heel bleek, en ongedaan. Geen wonder: hy bemint, en hy wordt niet weder bemind. Dat moet toch heel treurig zyn, dunkt my. Ik ben half moeilyk op Juffrouw Helder. Hoe kan zy mynen Vriend bedroeven? Hy bemint haar oprecht; hy spreekt met my zo gaarn over haar: wie heeft hy ook buiten my, om zo over alles, wat hem aangaat, te spreeken; dat is immers waar?
Ik gebruik thans zorgvuldiglyk alles, wat de Doctor my voorschryft; maar ik geloof niet, dat ik herstellen zal. Myn geest is zo zwak; myne gedagten kan ik bezwaarlyk bepaalen; ik adem veelmaal zo moeilyk, en zie er dikwyls zo ongemeen helder uit! Myne dierbaare Moeder stierf aan de Teering; dat was, zult gy zeggen, het gevolg haarer verdrietelykheden en zorgen. Er zyn echter familie ziektens. Nooit verlangde

{==106==} {>>pagina-aanduiding<<}

ik, om zeer lang te leeven: dikwyls hebt gy my vriendelyk bestraft over myne ongehechtheid aan dit sterfelyke, dit veel al moeilyk leven. Zoude het een onduidelyk voorgevoel geweest zyn? Eens zal alles wel zyn. Myne hoop ziet verder dan het graf. Altoos
 
Uwe Vriendin,
 
l. roulin.



{==107==} {>>pagina-aanduiding<<}

Drie- en- twintigste brief. 

De Heer Willem Leevend aan Mejuffrouw Adriana Belcour.


Waardste juffrouw Belcour!

Zo jong! zo beminlyk! Ach! zou zy ons zo spoedig begeeven!.... Als een roos niet verwelken, maar van den levens wortel afgeslagen worden. Neen, ô neen! myne tedere Vriendschap zal haar uit den arm des doods rukken! In myne armen zal ik haar van den rand des grafs te rug dragen; - zy zal leeven, zy zal gelukkig zyn.
Dwaaze, bedriegelyke hoop, lach my slegts nog éénmaal aan!... Ik kan niet bedaard schryven..... Ik heb Brieven ontfangen, die myn bloed doen kooken! Ik kan den inhoud niet melden, noch aan Lotje, noch aan u, Belcour. Maar ik zal den Deugeniet vinden, en straffen. Welk een stryd is er in mynen boezem... Hoe poog ik myne opgeroepen driften voor het engelenoog myner lieve Lyderes te verbergen! Ach, konde ik maar gissen, wie my en haar dus beleedigt!
Maar ik ga aan uw verzoek voldoen. - Naauw-
{==108==} {>>pagina-aanduiding<<}
lyks had Roulin u aan de schuit gebragt, of de Doctor kwam. Hy was zeer t' onvreden op Lotje, om dat het scheiden van eene Vriendin haar dermaate ontroerd had. Alle aandoeningen (zeide hy,) zyn thans vergif voor u. Lotje zweeg. In het voorhuis gaf hy Roulin, op zyn ernstig verzoek, zyne gedagten te kennen: uw Zuster (zeide hy,) heeft uwer Moeders kwaal; het is nog maar in de beginzels; had zy een ander gestel, jeugd en geneesmiddelen zouden veel doen; maar ik durf my niet vleijen. Die tyding trof ons dermaate, dat wy verstomden. Roulin viel my eindlyk om den hals. Hy zeide iets: maar ik was zo getroffen, dat ik noch hoorde, noch sprak.
Toen zy haar middagkoortsje had doorgeleegen, kreeg zy lust, om, wyl het zeer schoon weer was, in de Tuinkamer thee te drinken. Aan myn arm ging zy den gang door, de plaats over. Ik poogde het gaan makkelyk te maaken, en myn arm om haar slaande, liet ik haar op my rusten. Ik kon my, haar dus vermoeid en zwak ziende, niet weerhouden, om haar aan myn hart te drukken.... Zy zag op, vestigde haare oogen met eenen weemoedigen ernst op my, wilde iets zeggen; bedagt zich, zag van my'af, zuchtte zagtjes, en zeeg op haaren stoel. Ik knielde by haar neer; zo weinig in staat om optestaan, als om vergif te drinken. Ik snikte, ik verborg myn aangezicht in haaren

{==109==} {>>pagina-aanduiding<<}

schoot: Roulin kwam binnen; 't scheelde my niet.... Ach, ware ik gestorven! Bedaar, myn Vriend, (zeide hy,) zy kan nog herstellen; en hy zelf smolt in traanen. Lotje scheen bedaard; dit gaf ons eenen geleenden moed. Ik ben een sterk gezond Jongman, maar tegen zulk een zielenlyden kan ik niet. Ik was zo ongesteld, dat ik, zonder iets te gebruiken, naar bed ging; de slaap herstelde my weder; en ik ben veel beter.
Des morgens van myne Colleges t'huis komende, zat zy aan het ontbyt naar my te wagten. Zy stak haare hand naar my uit; en my zagtjes bestraffende over myne hartstochtelykheid, zeide zy: ‘wees nooit weer zo bedroefd, als gy gisteren waart: dit is al te overdreeven, en staat ons te duur. Ik heb daar een Brief voor u ontfangen.’ Hy was van myne Zuster, die my verzoekt, om op haare Fête te komen. Dit zeide ik aan Lotje.
Zy. Gy gaat dan van huis, Leevend?
Ik. Ik zal moeten. Als gy ook beter waart, zou ik met vermaak by de Aanteekening assisteeren; ik bemin myne Zuster.
Zy. Gy zult, hoop ik, dit niet in bedenken neemen? Het is billyk, dat gy gaat. Groet haar en ook Mevrouw, voor my.
Ik. Ja maar, Lieve, als ik niet by u ben... er moet trouw ingenoomen worden. [Zy lachte zoetelyk.]

{==110==} {>>pagina-aanduiding<<}

Zy. Als ik u nu beloof, daar mede voort te gaan?
Ik. Dan zoude ik er toe kunnen besluiten.
Zy. Ik beloof het u, op myn woord. [Ik bedankte haar, met eenige kusjes op haare lieve zagte hand.]
Indien zy nu niet erger wordt, ga ik Dingsdag op reis: anders blyf ik hier, er kome van wat er wil. Zoude ik dan op eene vrolyke party gaan? Ben ik dan de oorzaak niet, dat uwe Vriendin haare rust, haare gezondheid verlooren heeft? En zoude ik haar, met myn wil, een oogenblik verlaaten? Myne liefde kan ik haar niet geeven; maar zy zal alles genieten, wat myne vriendschap kan uitdenken; zo lang tot zy uit zaliger gewesten op ons neder ziet, en dan nog zal haar naam voor my heilig zyn!
Lotje heeft meer koorts. Zy bidt my, dat ik vert ekken zal, ik kan haar niets weigeren.... Zy wil, dat ik ga; wel nu, ik zal gaan..... Zy is geheel eene Vrouw, als zy spreekt; kan ik haar wel iets weigeren?
 
Ik heb daar afscheid genoomen: morgen ogtend vertrek ik vroegtydig; ik ga te paard: anders bezogt ik u in het doorvaaren. Zy vroeg niet, hoe lang ik uitbleef; ik roerde dit

{==111==} {>>pagina-aanduiding<<}

ook niet aan. Ik kon byna niet van haar scheiden.... ô dat verbindend Meisje! Vaarwel, lieve Willem! Lieve Willem! zo veele goedheid! ik kan het niet uitstaan. En door my wordt zy ongelukkig...... Haat my niet, Belcour, beklaag my; ik ben niet meer gelukkig, maar onveranderlyk
 
Uw Vriend,
 
w. leevend.




{==112==} {>>pagina-aanduiding<<}

Vier- en- twintigste brief. 

De Heer Paulus Helder aan den Heer Willem Leevend.


Myn heer en vriend!

Myn oogmerk is, om binnen eene maand op reis te gaan; uit oude vriendschap vind ik my verpligt u dit te melden. Gy schryft my niet: uw misnoegen duurt dan nog; en gy weigert op mynen eisch van uwen Atheïstischen Vriend afstand te doen; ik kan des uw Vriend niet meer zyn, dan voor zo verre ik u van harten het beste wensch.
De geruchten, ten uwen nadeele verspreid, vermeerderen; en gy hebt de waarschynlykheid tegen u. Gy maakt dan reeds parade door de snoode gevoelens, u ingeboezemd: zeker Vaers, ons voorgekomen, draagt daar de bewyzen van! Ik geloof nog niet, dat gy een schurk zyt omtrent een Meisje, dat, voor zy u kende, een engel was. Ons is uit Leiden bericht, dat Juffrouw Roulin zeer ziek is, en niet meer gezien wordt.... Gy zyt onverwagt t'huis gekomen... Gy zyt reeds weder by haar.... Ik ben, weet gy, niet ligt driftig; maar welk een

{==113==} {>>pagina-aanduiding<<}

Duivel moet gy zyn, indien gy haar bedorven hebt! Dat dan de Regeerder der Waereld u straffe! Eene Lotje aan zyne lusten opteofferen, en haar geene vergoeding te doen!... Mogt gy onschuldig zyn, hoe gaarn bleef ik dan
 
Uw oprecht geneegen Vriend,
 
p. helder.




{==114==} {>>pagina-aanduiding<<}

Vyf- en- twintigste brief. 

De Heer Willem Leevend aan den Heer Paulus Helder.


Myn heer!

Uit wat oorzaak verbeeld gy u, my de wet te mogen stellen? Lastert gy nog al hem, dien gy niet kent? die u nooit misdeed? Hem, aan wien ik zeer veele kundigheden te danken hebbe? Het is goed voor myn Heer Helder, dat gy eene Zuster hebt, die ik tot aanbiddens bemin; anders - Myn aart is niet zeer onaandoenlyk voor beleedigingen. Maar ik versmaade hem, die, om dat hy zich veilig kan achten, eenen Vriend onwaardig durft behandelen. De tyd is voorby, dat ik u rekenschap van myne daaden wilde geeven; maar ik zou my zelf verachten, indien ik een Vriend, die mooglyk ongelukkig denkt, maar zeer wel leeft, zoude opgeeven, zonder eene voldoende reden. Oordeel over my, zo als gy wilt; ik blyf de zelfde Leevend, die uwe vriendschap waardig is, doch die nu verwerpt.
Wat myn gedrag omtrent Juffrouw Roulin betreft, noem my den Lasteraar, die my zo be-
{==115==} {>>pagina-aanduiding<<}
leedigt: Noem hem; dit is myn eisch. Stel my in staat, haar te wreeken. Om dit van u te vergen, schryf ik eenig antwoord op uwen bitzen brief.
 
w. leevend.




{==116==} {>>pagina-aanduiding<<}

Zes- en- twintigste brief. 

De Heer Paulus Helder aan den Heer Willem Leevend.


Myn heer!

Zo rasch ik van vriendelyke waarschuwingen misbruik kan maaken, en in staat ben, om u nieuwe dolligheden te doen begaan, zal ik aan uwen trotschen eisch voldoen; zo lang moet gy wagten. Ja, my is verzeekerd, dat uwe schandelyke verkeering met haar zichtbaare gevolgen heeft. Wat meent gy, dat u, om dat gy fiks met den degen zyt, alles vrystaat? Ik lach wat met uwe bedreiging. Myn punt van eer bestaat niet in eenen haastigen knaap met den degen in de hand optewagten. Vlei u nooit my tot zulke dwaasheden over te haalen, al ontmoette ik u, waar ook. Bedenk echter, dat gy eens een kwant, u meer gelyk, zoud kunnen tegenkomen, en poog uw misdryf te boeten; leg uwe ergerlyke begrippen af, dan zult gy beter doen. Myne Zuster zou zich uwer aanbidding tot weinig eer rekenen, indien zy dit alles wist.
 
p. helder.




{==117==} {>>pagina-aanduiding<<}

Zeven en- twintigste brief. 

Mejuffrouw Jacoba Veldenaar aan Mejuffrouw Christina Helder.


Myne waardste vriendin!

Zelden wordt het doen van eenen pligt met zo veel vleijende goedkeuring beschouwd, als dien, welken ik verricht heb. Indien ik uit roemzucht werkte; ik konde niets meer wenschen! Dan, hoe aangenaam de goedkeuringen eener Mevrouw Helder, en ook die van u, myne Vriendin, zyn, de stille inspraak myns geweetens, die my met ernst verzeekert: gy deed wel, en gy deed wel uit zeer goede beginzels, overtreft alles, dat van buiten aankomt. Voor hoe veele, en onderscheiden aandoeningen is het menschelyk hart vatbaar! Welk een verrukkend geheel vormen zy, als onze reden die leidt, zuivert, verheft! De dankbaare liefde voor myne Ouders, de vriendschap voor u, de geneegenheid voor Sytsama!...... Welke reine bronnen van duurzaam genoegen, indien zy niet buiten hunne oevers treeden!...... Alles is zaligheid, zo lang zy met elkander instemmen. Overdryven zy elkander, welk eene vreeslyke verwoesting kan er uit zulk een wanorder

{==118==} {>>pagina-aanduiding<<}

ontstaan! zou de de deugd wel krassender wangeluiden hooren kunnen?
Verhef my zo hoog niet! Lieve Helder, zoude er voor my, ook in de armen van mynen Sytsama, geluk zyn kunnen, indien ik myn genoegen smaakte, ten koste van andren; en welke andren! Ik heb des wel zeer gezorgd voor myn eigen geluk. De liefde voor myne Moeder is zo dankbaar, zo eerbiedig, zo teder, dat ik niet in staat ben die te beschryven. Alles, wat myne Chrisje voor haare Moeder voelt, voel ik op de volkomenste wys voor de myne. Maar hier komt nog wat by! en wat?... Medelyden met haare veelvuldige zwakheden.
Omringd van vyf schoone gezonde kinderen, zit zy magteloos, uitgeput; zelden in staat, om hun weezenlyke diensten te doen; meermaalen te zwak, om hunne liefkoozingen - hunne vrolykheid te kunnen uitstaan, 'k zwyg van die te genieten. Dan ziet zy op deeze kinderen, met een half te rug geademde zucht; bezield door Moederlyke tederheid, glinstert er een dryvende traan in haare, dan zeer verwyderde oogen. Dan zie ik mynen eerwaardigen Vader! Hy sluit, als 't ware, al zyne zorgen in zyn eigen hart op, om de onzen niet te vermeerderen; ik zie dit alles, ik versta dit alles, en ik zoude my van hun verwyderen?... Hoe onwaardig ware ik dan uwe vriendschap! de liefde myner Ouderen; de op-
{==119==} {>>pagina-aanduiding<<}
voeding, die zy my gaven; het voorbeeld, dat ik door hun ontfing... Chrisje! Hoe zoude ik ook kunnen scheiden van Kinderen, die als bloozende engelen altoos om my zweeven, die my zo noodig hebben, die myne zorg met gehoorzaamheid vergelden? Laaten wy er nooit meer aan denken. Iemand, die denkt zo als ik denk, kan, wil hy vrede met zich zelf hebben, niet anders doen, dan ik deed. Dit leer ik er uit: dat wy ons nooit genoeg kunnen bevlytigen, om rechtzinnig te leeren denken, over alles wat wy te betrachten hebben. Dit stelt ons in staat, om aan alles zyne regte gehalte te geeven, onze neigingen te regelen, en voorzichtig te kiezen.
Ik begryp volmaakt wel, myne lieve, wat het zegt bemind te zyn van hem, die zo zeer onze achting als wederliefde verdient. Sytsama is de eenige Man, voor wien myn hart ooit sprak. Hy is volkomen bereekend, om my gelukkig te maaken. De stroom myner liefde zoude ook onbelemmerd voortvloeijen; maar ik sta in andere betrekkingen: uit die betrekkingen ontstaan weder andre pligten; het gehoorzaamen daar aan, moet by my alles overweegen, wat de liefde van zo eenen Man my zoude kunnen doen genieten. Voor u verberg ik niet, dat my wel eens een losse traan ontglipt, ook als ik niet duidelyk kan zeggen waar over! Ik ontken óók niet, dat Sytsama minder middelen in zich heeft, om dat

{==120==} {>>pagina-aanduiding<<}

gelukkig, dat geruststellend evenwigt tusschen zyne verlangens te vinden! En dat met al zyne vastheid van geest. En dat met alle zyne bedaardheid. Wil ik het u zeggen? Hy heeft maar ééne neiging: Liefde voor zyne Coosje! Hy offert niets op; wat zoude hem des kunnen vertroosten? Zyne liefde is gelyk aan éénen hoofdstroom, die in geene mindere beeken wordt afgeleid. Hoe sterk moet een hart als het zyne geschokt worden, als het door eene gevestigde liefde doordrongen is! Hy schryft my; maar geheel in den styl der moedeloosheid! Zie hier zynen Brief en de Copie van myn antwoord. Lees beide. Ach, ik zoude het veel moeilyker hebben, zo ik in het lieve getrouwe, met my sympathiseerend hart myner Vriendin, niet alles konde uitstorten! De liefde maakt voor ons, nog veel meer dan de onverschilligheid, de vriendschap noodzaaklyk. Welke stille onschuldige mededeelingen onzer verborgenste gewaarwordingen zullen wy hebben! Er zyn gedagten, die men zelf aan den beminden Man, welke die in onzen geest voortbrengt, niet kan toebetrouwen.... Wat verlang ik om by u te zyn!
Nu ben ik eerst geschikt, om uwen lieven Brief te beantwoorden. Gy hebt gelyk, myne zoete Vriendin; wantrouwen, agterhoudendheld, kan tusschen ons geen plaats hebben. Gy kunt er des nooit uit werken. Laat ik u al wat u moeilyk valt spaaren; ik zal eens aan u zeggen, wat en

{==121==} {>>pagina-aanduiding<<}

hoe gy denkt. Gy bemint Leevend; uwe liefde is reeds in uw kinderlyk hartje opgegroeid, vóór gy dit vermoedde. Eindlyk beschouwt gy hem eens eenmaal in den vollen bloei van jeugd en schoonheid. Uw hart sloeg; maar, dewyl gy meende dat die slag niet beantwoord wierd, gingt gy, uit eene Chrisje byzonder eigen grootsheid, die neiging tegen. Naderhand hoort gy, dat hy eene andere bemint, en dat zo wel zyne wys van denken, als manier van leeven, hem weinig eer aandoen. Dit kwest uwe eigenliefde; er komt een weinigje spyt by. Uit kieschheid poogt gy dat geen voor my te verbergen, dat gy, ô zo gaarn, voor uw eigen hart zoud verbergen! Hier uit ontstaan nu die bewolking uwer blymoedigheid, die kleine ongelykheden aan u zelf; die betoverende korte afweezigheid van gedagten, waar uit gy nooit dan met eene zoete verwarring en eenen roozengloed te rug komt; en die u dan, voor eenige oogenblikken, leevendiger, geestiger, - voorkomender maakt, dan uw eigen hart u ingeeft. Door dit alles komt er iets gedwongens over uw anders zo natuurlyke, losse, bevallige houding, gelaat en verkeering. Zie daar, myne eige Chrisje, zo is het; en niet anders. Zoude ik u niet volmaakt kennen, denkt gy? Alle myne plaagerytjes konden u niet aan het spreeken krygen; hoe lastig het u ook viel, my iets te verheelen.

{==122==} {>>pagina-aanduiding<<}

Indien Leevend uwe liefde beantwoordde, waardig was u te beminnen, ik zoude hem poogen van dienst te zyn; te meer, wyl Mevrouw Helder hem altoos als den lieven Zoon haarer Vriendin beschouwt; maar! maar... lieve Chrisje! Bestry eene neiging, die voor uwe rust nadeelig zoude kunnen worden. Zy kan u niet gelukkig maaken; oordeel zelf, maar laat uw hart er zich niet mede bemoeijen.
Ik geloof geenzins het ergst, dat men ten zynen nadeele verhaalt: maar ik geloof, dat hy in de noodzaaklykheid is om Juffrouw Roulin getrouw te blyven, zo hy anderzins een eerlyk Wan blyven wil. Zyne geneegenheid is bekend. Myn Neef Hendrik, die thans te Leiden studeert, en geen vriend of vyand van Leevend is, zegt my: dat de Student Leevend zich geheel door haar laat bestieren; en dat men daar aan, veel meer dan aan zyne eigen voorzichtigheid, moet toeschryven, dat hy het nog zo wel maakt, en niet meerder speelt. Geheele dagen zit hy by haar in de grootste huisselyke gemeenzaamheid; leest, teekent, musiceert voor haar. Niemand schynt dit te laaken; immers de geschiktste Studenten niet. Elk hunner zoude gaarn in Leevends plaats zyn. Dat zy hem bemint, is buiten bedenken. Hoe berispelyk hy dan ook moge zyn, hy is in veelen opzichte beminlyk. Juffrouw Roulin is in eenen slegten staat van gezondheid; men ziet haar niet meer,

{==123==} {>>pagina-aanduiding<<}

zelf niet in het voorhuis. Dat hy zo onverwagt te rug komt, kan daar wel door ontstaan zyn. Mooglyk zyn de Brieven, door uw Broeder ontfangen, van Lotje geweest; of van eene Vriendin, die hem verzogt, om niet verder voort te reizen. Hoe het zy, myn verlangen om Willems Lotje te zien, is zeer sterk. Zy wordt, om hem, voor ons van nog meer belang. Hoe onvoorzichtig van Leevend, zich zo vroeg te verbinden; maar is voorzichtigheid de hoofddeugd van zyne jaaren, van zyn karakter! Moeten wy hem zó streng berispen, om dat hy gevoelig is voor eene Lotje Roulin? zy is geheel beminlyke verdienste; immers dit zegt het algemeen gevoelen, zo veel men haar kent. Zy, onder ons gezegd, doet eere aan zyne liefde; en daar zy met hem in fatsoen gelyk is, blyft er alleen een groot verschil in middelen; maar wat zegt dat by zulk een edelaartigen jongeling als onzen Vriend?
Hoe bemin ik u, myne lieve Vriendin, om uwe zagte gevoelens voor Lotje! Ik hoop maar, dat deeze beminlyke jongelieden geen oogenblik zullen vergeeten wat zy hunne familien - hun zelf, schuldig zyn! Verbeeld u die aankomst! Wy kennen hem; zyne vriendschap is bynaliefde, zo wel als zyn afkeer byna haat; hy is al Vriend, of al Vyand... Verbeeld u, met hoe veel tederheid zy hem omhelsd heeft, die om haaren't wil te rug keert van eene reis, waar op hy zo zeer

{==124==} {>>pagina-aanduiding<<}

gezet was.... Heb ik niet genoeg gezegd, om u te overtuigen, dat gy niet meer met onderscheiding aan hem denken moet? Overweeg het wel; en laat ik u met een geruster hart mogen omhelzen, dan nu in uwen boezem klopt; hoe gelukkig zult gy dan zyn, en gevolglyk ook
 
Uw eige,
 
c. veldenaar.




{==125==} {>>pagina-aanduiding<<}

Agt- en- twintigste brief. 

De Heer Willem Leevend aan Mejuffrouw Charlotte Roulin.


Myne lieve Lotje!

Voor ik iets anders zeg, hoe vaart gy? Hoe was het, zedert ik vertrok? Gebruikt gy de Medicamenten wel; en geregeld? vermoeit gy u ook te veel? zal er morgen een Brief voor my zyn? Ik vlieg zelf naar het postkantoor: den besteller kan ik niet zitten afwagten. Hoe gaarn had ik u gistren morgen nog eens vaarwel gezegd! Het kon niet - de bienseance moet waargenoomen worden. Ach, men moet zien, hoe ik u eerbiedig! Groet myn besten Vriend, uw waarden Broeder. Zult gy u zorgvuldig wagten van alles, wat u nadeelig zoude kunnen zyn? Wat ben ik ongerust! Ik beef van angst. Ach, myne heele lieve, was ik weder te Leiden! Wees niet kleinmoedig. Leef om hen, die u zo hartlyk liefhebben! Leef ook om uwen Willem. Hy heeft u, myne waarde, zo nodig ter zyner verbetering: uwe goedkeuring is by hem van zo veel gewigt!
Ik weet, hoe gelukkig gy denkt over de groote standsverwisseling; hoe gy u voorbereidt, om u die verheeven maatschappye waardig te maaken;

{==126==} {>>pagina-aanduiding<<}

maar wat zal er van ons worden..... Deeze duistere smartvolle tooneelen doen my derwyze aan, dat ik beevend te rug schrik. Binnen weinige dagen hoop ik u weder te zien. Hoe vuurig bid ik om uwe herstelling! Ben ik dan de Vriend van uw hart niet, myne Lotje? Twyfelt gy, of ik, door alle de betrekkingen der vriendschap, ben
 
Uwen
 
w. leevend.
 
P.S. Geen Brief! ach myne lieve!




{==127==} {>>pagina-aanduiding<<}

Negen- en- twintigste brief. 

Majoor Hendrik Veldenaar aan Mejuffrouw Sophia Veldenaar.


Tedergeliefde moeder!

Gy zult niet te vergeefsch geschreeven hebben. Ik zal nu ernstig poogen, om eene dwaaze liefde te overwinnen. Indien ik my, zonder my in uwe oogen te vernederen, ongelukkig bleef maaken, mooglyk zoude ik moed genoeg dáár toe hebbbee; maar die bewustheid werkt te sterk op myne reden. Uwe bestraffing over myn gedrag omtrent zeker jong Heer gehouden, verdien ik maar al te wel. Myn berouw daar over is zo oprecht, dat ik zeer zeker daar nooit meer schuldig aan worden kan: en ik sta verbaasd over het ontdekken van eene zwakheid, die ik nooit in my vermoedde. Myn hart verlangt, om hem vergoeding te doen voor eene onheuschheid, welke hy niet van my verdiende; maar het ergst is dit: het was niet in overyling; neen, ik wist zeer wel, dat ik hem zo ontfing. Laat de oprechtheid myner bekentenis my uwe vergeeving doen erlangen.
Ik kenne myne Zuster zo wel, dat zelf deeze

{==128==} {>>pagina-aanduiding<<}

opöffering van haare liefde aan haaren pligt my niet in 't allerminste verwondert. Myne Zuster kan doen het geen zy moet doen; en toont des, hoe dwaas, of onoprecht men in de meeste voorvallen des levens, in dit opzicht, handelt. Haare geliefde stelling: weersta de beginzels, overtuigt my al meer, en van haar gezond oordeel, en van haare oprechte neiging, om altoos pligtmaatig te handelen.
Laat my toe, myne geëerde Moeder, u nog het volgende over myne liefde te zeggen. Herinner u, dat ik eene Juffrouw Helder bemin. Maakt my dit niet reeds verschoonlyker? Gy kent het gevoelig hart van uwen Hendrik, zyn smaak voor het schoone, het edelaartige! Eerst vleit de onervaaren minnaar zich met de hoop; neen, eerst bemint hy slegts; hy denkt er nog niets by: die aandoening is zo nieuw, en tevens zo volmaakt bereekend voor zyn hart; zy vervult dat lastig ledige zo geheel. Hy is niets dan gevoel. Dan zucht hy; hy ontwaart nieuwe behoeftens: hy hoopt, en bedriegt zich zelf ter goeder trouw: wat is voor hem, aangevuurd door deeze drift, onmooglyk? Overtuigd van de zuiverheid zyns oogmerks, bestrydt zyne deugd die liefde niet; in tegendeel, hy weet, dat onze liefde ons eere aandoet, indien het voorwerp daar van ons met achting vervult. Zo gaat hy gerust voort, langs eenen weg met bloemen bestrooid; hy verliest

{==129==} {>>pagina-aanduiding<<}

zich zelf in het aanstaande. Heeft de hoop hem misleid; ziet hy, dat zy, die hy bemint, niet voor hem is; dan nog bekoort hem de roem van standvastig te zyn dermaate, dat zy zyn ongeluk voltooit. Zo is het niet, als hy alleen door zyne zinnen, door zynen smaak bepaald wordt; als hy of door coquetten verstrikt is, of door ondervinding leert, dat hy haar niet kan achten, die hy bemint. Dan ontwaakt hy wel rasch uit de betoovering der zinnen. Hy zelf rukt, vervuld met verontwaardiging, en gloeijende van schaamte, zyne boeijen los. Zyn hart moge haar willen beminnen, maar hy verwydert zich van haar, en eindlyk overwint hy zulke zwakheden, die hem van zyne zedelyke trotschheid geneezen.
Myn waarde Kolonel is te rug gekomen, maar is zo zwaargeestig, dat hy my zelf naauwlyks toespreekt. Veldenaar, (zeide hy,) ik verlies te veel; vraag my niets. ô Welk eene Zuster, welke Ouders hebt gy! Hy drukte my sterk aan de hand, en ging van my af. Ik hoop, dat Coosje aan hem schryven zal. Er is voor my iets al te vreemd, in de groote verandering des gemoeds, welke deeze uitmuntende Man ondergaan heeft. Altoos was hy zich zelf gelyk. Myne gebeden om uwe herstelling vermenigvuldigen, naar maate ik bezef, hoe wy allen als aan uw dierbaar leven gehecht zyn..... Maar

{==130==} {>>pagina-aanduiding<<}

ik moet my van dit teder onderwerp verwyderen. Myne onbepaalde liefde voor u is u bekend..... Omhels voor my mynen eerwaardigen Vader, myne lieve Zuster, en al de kinderen. Met eerbied en erkentenis teeken ik my, na u in myne gedagten omhelsd te hebben,
 
Uw gehoorzaamen Zoon,
 
h. veldenaar.




{==131==} {>>pagina-aanduiding<<}

Dertigste brief. 

Mejuffrouw Christina Helder aan Mejuffrouw Jacoba Veldenaar.


Myne allerwaardste vriendin!

Uwe aanmerking: ‘dat de liefde voor ons de vriendschap nog veel noodzaaklyker maakt dan de onverschilligheid,’ is voor my geheel nieuw. Is dit zo, dan zal ik den braaven Sytsama nog veel meer achten en beminnen, dan ik nu doe. Uw verlangen, om my uw geheel hart te openen, is niet grooter, dan het myne is, om u daar de geleegenheid toe te geeven. Ik zal u toonen, dat, nu ik zelf weet, hoe ik over Willem denk, ik daar voor u geen geheim van kan maaken. Laat ik hier maar mede beginnen.
Indien de liefde ons het beminde voorwerp onontbeerlyk maakt; indien wy, bewust zynde, dat men niet weder bemind wordt, geene rust meer vinden, en nergens iets aangenaams in ontdekken, dan bemin ik Willem niet; dan heb ik hem nooit bemind. Maar, indien de liefde ons alleen iemand met onderscheidende goedkeuring doet beschouwen; indien zy ons meer behagen doet vinden in den persoon, de begaafdheden, den ommegang,

{==132==} {>>pagina-aanduiding<<}

de manieren van iemand, ook dan, als die door andren worden geëvenaard, of wel overtroffen; indien zy ons alleen neigt, om, moeten wy eene keuze doen, iemand te verkiezen; dan, ik beken het, dan beminde ik Willem, zo lang als my heugt; en gy weet, dat wy als kinderen met elkander omgingen.
't Is waar, ik ben wel eens wat afweezig van gedagten; hy is wel eens de oorzaak, dat ik eene schoone redenvoering van uwen Vader minder aandagtig hoor; maar ik hoor die echter, en dat wel met nut voor my zelf. Een verliefd Meisje zou er, zo als ik het begryp, niets van hooren. Iets zeer weinig heb ik daar van, en dat wil ik ook liefst behouden; het roert my aangenaam, maar onthutst my niet. Indien dit verschooning vereischt, zo bid ik u, dat gy u herinnert, dat ik zo over Willem dagt, toen alles geheel kinderlyk was. Gy weet, myn Broêr leerde te Amsteldam de Taalen enz., was veel by myn Heer Leevend, en onder het opzicht van Mevrouw. In de vacantie bragt hy zyn Vriendje altoos mede. Wim was tien jaar, toen die visites regulier begonden. Mama hield ongemeen veel van hem; myn Vader ook. Pauw kon niet buiten hem; en ik was altoos bly, als hy kwam; hy bragt my ook, moet gy denken, altoos het een of ander stuk speelgoed mede; en schoon hy een regt wilde jongen was, speelde hy toch altoos liefst met Chrisje. Als hy

{==133==} {>>pagina-aanduiding<<}

naar huis moest, was hy zo bedroefd, dat Mama wel eens werk had om hem te bedaaren; hy hield evenwel onbeschryflyk van zyne Moeder. Naar gelang dat wy ouder wierden, veranderde dit ook wat. En toen gy met hem hier logeerde, had ik hem in geen anderhalf jaar gezien. Maar genoeg; gy weet alles, wat ik u hier omtrent zeggen kan..... Hy bemint Juffrouw Roulin. Ik kwel my daar niet in het allerminste over; immers zo dunkt my waarlyk. - Ik denk er maar wat heel veel aan; en ik vind niemand, die my zo zeer behaagt, als Willem my nu nog behagen zoude, indien hy myne goedkeuring verdiende. De liefde is vry; en daar het Meisje zyne liefde zo waardig is, wie zal hem zyne liefde voor haar verwyten? Ik ben blyde, dat hy zich zyner keuze niet behoeft te schaamen.
Alle uwe plagerytjes hebbe ik wel gemerkt; maar zag niet, hoe ik die konde beantwoorden. Gy geloofde, dat ik Willem beminde; ik stelde het tegendeel: dat hy echter zo alle oude kennisschap afsnydt, vind ik onheusch; en ik ben er misnoegd over. Wees des nu gerust, myne waardste; ik geef my zo weinig toe in dat conditioneel behagen, dat ik met genoegen zien zal, dat hy eens met zyne Lotje getrouwd is. Hy kan u (zeide gy,) niet gelukkig maaken. Dat is ook zeer onnoodig. Ik ben het buiten hem. Ik ben het met u, myne Vriendin; en worde het daag-
{==134==} {>>pagina-aanduiding<<}
lyks nog meerder, naar maate ik u leer kennen.
Pleit, myne lieve, maar zo yverig niet voor hem. Het is onnoodig. Leevend kan geen slegte jongen worden; wel iets berispelyks doen, wel dwaasheden, wel onvoorzigtigheden begaan. Ik beef wel eens voor beide onze jonge lieden!... Hy is veel te veel een man, om voor de Sexe onverschillig te kunnen zyn, altoos een meisjes gek. Ik geloof echter niet, dat de Sexe hem in 't algemeen zal verleiden; wel, dat hy zich aan eene uit die zal hechten, laaten de gevolgen zyn wat die willen. Mama spreekt weinig over hem: maar ik merk, dat hy geheel uit myns Vaders gratie is. Pauw ontfangt noch schryft Brieven; het is of Willem hier geheel vreemd is. Dit is ook niet aangenaam. Ik zie niet, dat hy het daar juist naar maakt. Zou Mevrouw van Oldenburg daar niets van weeten? zou zy niets vermoeden van zyn onverwagt t'huiskomen? Wy hebben een Communicatie - Brief van het Huwlyk zyner Zuster met den Heer Ryzig; het opschrift is van Willem, ook zyn 't de invoegzels; zo dat, hy is thans te Amsteldam. Hy schryft toch schoon. Ik bewaar gaarn wel opgestelde Brieven van dat slag, om dat men die zo enkeld vindt. Het Airtje, waaröm gy my gevraagd hebt, en dat gy hem met zo veel vermaak hoorde zingen, (hoewel daar zyn talent niet legt,) heb ik gevonden; het lag by al de Muziek, door hem voor my geschreeven.

{==135==} {>>pagina-aanduiding<<}


	Song
I am in love with twenty; bis. 
I could adore 
As many more, 
There is nothing like a Plenty. 
Variety is charming; bis. 
So constancy 
Is not for me; 
So, Ladies, jou take warning. 
  
He that has but one love, bis. 
Is as poor 
As many more, 
Alike a man with one glove. 
Variety is charming; bis. 
So constancy 
Is not for me; 
So, Ladies, jou take warning. 


Ik eindig deezen, niet regt gedisponeerd om zo te schryven, als ik moet schryven aan myn eige Coosje. Altoos
 
De uwe,
 
c. helder.




{==136==} {>>pagina-aanduiding<<}

Een- en- dertigste brief. 

Mejuffrouw Charlotte Roulin aan den Heer Willem Leevend.


Myn beste vriend!

Ik poog, in antwoord op uwen lieven Brief, eenige regels te schryven. Ontrust u niet; ik ben vooräl niet erger, mooglyk wat beter. Vermag ik iets op u, breng het uwe toe tot de algemeene blydschap van dat huis, daar gy u thans bevindt: de geleegenheid eischt zulks; dit zal my veel vergenoegen geeven. Overhaast u ook niet om te rug te komen; diverteer u eens recht: gy hebt ook wel wel eens eenige afleiding noodig. Ik gebruik de medicynen geregeld. Ik zie met smarte, hoe myn goede Roulin over myne ongesteldheid treurt. Ach, dat moet niet zyn! Waarom onderwerpen wy ons niet met blymoedigheid aan de bestieringen van Hem, die altoos ons heil poogt te bewerken? Hoe vertroost my die pligt! Ik ben altoos, myn lieve Leevend,
 
Uwe Vriendin,
 
l. roulin.




{==137==} {>>pagina-aanduiding<<}

Twee- en- dertigste brief. 

De Heer Willem Leevend aan Mejuffrouw Adriana Belcour.


Waardste juffrouw Belcour!

Onbeschryflyk teder is myne vriendschap voor onze lieve Lyderes. Naauwlyks kan ik van haar duuren. Angst, medelyden en zorgen, bewolken een gelaat, daar voormaals vreugd en vergenoegen op te leezen waren. Ik durf my niet te veel verbergen, uit vrees dat ik my te veel zoude doen zien. Myne Moeder ontfing my zeer vriendlyk, maar ik geloof, dat zy niet ten vollen over my voldaan is. Mooglyk is dit maar een vermoeden; evenwel dit vermoeden had ik nooit. Zy vroeg my naar mynen Vriend Jambres, en, zeer byzonder, naar Lotje. Myne Mama heeft iets in haare wyze van zeggen, haar zo eigen, dat die my nog meer dan haare woorden doet begrypen, wat zy eigenlyk zegt. Ik antwoordde, dat Juffrouw Roulin zeer onpasselyk was; en dat de Doctor vreesde, dat zy een beginzel van Teering had. Zy zag my door en door: ik wierd zeer rood..... Waarom? Ik weet het niet; en zedert heeft zy weinig met my gesprooken.
Hoe weinig stemt myne ziel in met dien blyden

{==138==} {>>pagina-aanduiding<<}

toon, welke hier thans gehoord wordt! Myn Stiefvader is, op zyn wys, zelf vrolyk. Myne Zuster geeft daar eene reden van, die geheel van haar maakzel is, denk ik. Myne Mama ziet er uit, als de Zuster haarer Kinderen, en wordt door elk met onderscheiding behandeld. Myne Zuster, die ik u eenigzins heb leeren kennen uit haare Brieven aan my, is zo stout en tevens zo lief, dat Ryzig handen te kort zal hebben, om haar in order te houden; dit zegt hy zelf tegen haar. Nooit zag ik tusschen Bruigom en Bruid zo eene conversatie.
Het is of zy zich haast, om alle haare fratzen uittespeelen, voor zy verpligt zal zyn van toon te veranderen. Het is of Ryzig al een halfdouzyn jaar met haar is getrouwd geweest. Elk zyn zin; maar als ik my verbeeld, dat eene Juffrouw Helder myne Bruid zy..... Zeker, ik zoude geen Ryzig zyn kunnen; maar eene Juffrouw Helder zou ook geene Juffrouw Leevend zyn.
De oude Mevrouw Ryzig is eene groote, gezette, staatige Vrouw; zy heeft het geen gy, Fransjes, zo wel, un air sec, noemen. Zelden komt er een lachje op haar gelaat. Zy is extra beleefd, evenwel met zekere houding, en op zekeren afstand. Alles moet zo met plegtigheid verrigt worden; alles moet zo op het orloge afgaan. Men moet ten minsten buigen, als er geniest wordt; en over tafel drinkt zy nog, naar eene stipte orde,

{==139==} {>>pagina-aanduiding<<}

de gezondheden. Er mag by haar aan tafel zo min gesnooven, als op het dessert gerookt worden. Ik denk, want ik heb eens by haar gegeeten, dat zy haar tafel ordonneert naar een analisis; en het dessert was een meesterstuk van Symmetrie. Zy spreekt weinig; is niet zeer ingenoomen met jonge lieden. Ik geloof des, dat ik aan myn rond hair haare onderscheiding verpligt ben; dat is (zeide zy tegen myne Moeder, toen ik haar myn compliment maakte,) de eenigste Economische bol in dit heele gezelschap! Daatje hoorde dit, ongelukkig voor my, en kwelt my gruwlyk; ja dreigt de schaar in myne lokken te zetten, zo ik haar by Mama Ryzig den voet ligt. Myn aanstaande Broeder is nog wat meer dan een koopman. Hy heeft iets heels in zyn voorkomen; maar, als hy wil, durft men hem onder de oogen zien. Was myn hart vry, hoe zoude ik de algemeene vreugd tragten te vergrooten! Van avond is hier eene Dansparty; ik verwagt er niet veel van, want myner Zusters Vriendin is er niet, en met haar mis ik myn lieve speelnoodje. Ik ben geplaatst by eene Nigt van den Bruigom. Maar had ik lust, de Bruid zou er voor boeten. Ik heb aan onze Engel geschreeven, en reeds antwoord; zy schynt wat beter: mogt het zo zyn!
 
Uw Vriend,
 
w. leevend.




{==140==} {>>pagina-aanduiding<<}

Drie- en- dertigste brief. 

Mejuffrouw Alida Leevend aan Mejuffrouw Petronella Renard.

Neen, Renard, dat had ik nooit van u gedagt! Ja, ik weet wel, dat gy veel meer van myne Mama houdt, (en dat doe ik ook,) dan van my, uwe Vriendin, die zo veel verlooren reisjes op en door de Waereldzee der Saletten en Partyen met u gedaan heeft; maar evenwel niet by een mensch op het Commissaris - maal te komen, als een mensch de bruid wordt, dat is regt kwaadaartig van u. Wel lieve hemel, kunt gy, door uw verblyf in een oudmans ziekenkamer, uw Oom wel voor een eenige neep van het adelyk Podagra bewaaren? Hoor, weet gy wat? ik denk, Kees Everards, als de Pastor Fido, veel meer schuld heeft aan uw wegblyven, dan de oude zieke sukkelaar, die er den schuld van krygt. Ach, hy is immers zo verliefd op u als een Snoek. En jylui, gevoelige zielen, zyt zo naauwhartig, dat jelui ook, het geen je zelf niet genieten kunt, nog aan andren misgunt. Wie weet of hy u, op poene van niet neemen, niet heeft doen belooven, dat gy Wim Leevend niet met uwe lieve mollige zag-
{==141==} {>>pagina-aanduiding<<}
te hand, (dat is even zo veel, Piet; gy hebt toch lieve handen,) zoud begunstigen, ook niet zo lang, als de jongen noodig had om u op te leiden. Nu, ik wilde om geen honderd waerelden, alle zo mooi als de beste waereld van myn Broêr den Student, dat Ryzig die krullen in den kop kreeg. Wel, de snaak zou ondraaglyk voor my zyn; en ik kon er ook zo min aan beantwoorden als de steenen Roeland, die in onze jeugd, ten minsten nog een stuk daar van, op het hoekje van de Kolk stond. ô, Onze Huwlyks - Muziek zal veel meer in den Oorlogstoon dan in het Menuet-pasje vallen.
Miserabel nog toe, wat heeft uw Pastor Fido het ellendig voor zyn hart! De Buitenlanders mogen waaragtig wel praaten, dat wy, Hollanders, koudvogtige ongevoelige creatuuren zyn; (zie de Wilden van Europa enz.) Het zou er bedroefd uitzien, indien er geen Ryzigs en Daatjes waren, om in deeze de eer onzer Natie op te houden; want ik zou gemaklyk een geheel kabinet van gevoelige zielen in den omtrek myner bekenden kunnen verzamelen. Ja zelf, heb ik gehoord, dat een onzer Zeehelden eene Proeve schryft over het Têdere; dat hy die Proeve zal uitgeeven, met plaatjes van Eisen en Gravelot, en opdraagen aan Colardeau. Ryzig zegt, dat Everards geene oogen heeft dan voor u. Waar bemoeit hy zich meê? Of wil hy my toch op alle wyzen verzeekeren, dat

{==142==} {>>pagina-aanduiding<<}

hy wél oogen heeft voor u, en voor alles, wat hem behaagt? ô Die lieve oprechte man! Ik heb nog wat tegen uw aanstaanden; hy is my veel te mooi voor een man. Wel, hy is mooijer dan gy en ik. Mama zegt, dat ik praat of ik mal ben, en dat zy u meer dan daaglyks vindt. Nu in vredes naam, wees niet alleen beter - neen, wees ook mooijer dan ik. Noem my eens eene Bruid, die dit ter goeder trouw kan zeggen. 't Is waar, Ryzig maakt my niet zot, door my leugens te vertellen. Hy heeft my nog geene enkelde keer over myne gevaarlyke schoonheid gesprooken. Knap slag is ook al genoeg, voor zo een verstandig wyshoofd.
Gy zyt genoeg gestraft, want Wim zou geheel voor u geweest zyn - immers, zo lang als de partyen duurden. Die eer hebje nu mooi verkeeken. Ik heb hem nu geplaatst by eene Nigt van Ryzig, daar de jongen doodelyk meê verlegen zit. Een akelig wezentje; een Dichtresje, dat in aartige Vaarsjes een allerliefst Treurspelletje schryft, en een heel zoet Dramatje maakt, dat met veel verlangen verwagt wordt. Dit oudagtig jong Meisje piept hem den godganschen dag aan zyn ooren van smaak, en van fynen smaak, en dat wy (geloof ik,) Hollanders, geen smaak hebben; en van het metrum, en van de rust, en van de Dactylus, en van Werken van smaak, en soortgelyk tuigagie. En onderwyl zit de armen jongen met

{==143==} {>>pagina-aanduiding<<}

een bakkes, daar het Martelaarsboek aan den eenen, en de Hoofdsche welgemanierdheid, aan den andren kant, duidelyk (immers voor my,) op gedrukt staan. Myne zucht om Aliassen te geeven kwam weer boven. Ik noem haar des niet Betje Ryzig, maar om de gemaklykheid, Apollonia Phebia Hexameter. Het komt my voor, Piet, dat indien zy geen meer smaak heeft van Poëzy, dan van zich te kleeden, dat wy ons dan nog wel eens met Nigtjes Dichtwerken zullen amuseeren. Zy heeft my een Bruiloftsvaars beloofd; en dewyl het maar aan my stond om te zeggen, in welk een vorm ik het hebben wilde, heb ik dien van een Heldendicht gekoozen: me dunkt, dat zal er nog zo een geurtje aan geeven. Het zal ysselyk lang zyn; dat heb ik al gemerkt. Nu, dat is haar zaak, en ook uw zaak, Pietje. ‘Myn zaak?’ vraagt gy, met een gezichtje, als of gy zo uit eene verliefde mymering onverwagt wierd t'huis geroepen. Ja kind, uw zaak; want gy begrypt wel, hoop ik, dat ik het niet meen te leezen? maar ik zal het u zenden, of gy, in de Lectuur daar van voor uwen Oom, iets vond, dat hem zyn opium konde doen missen. Magtig, wat spyt het my, dat ik geen Poëtès ben! Wel, dan maakte ik, als gy met Pastor Fido in de fuik stapte, een Herderszang: une Elegante Idille. Myn styl zou vloeijen, zo als Professor Narrens zegt: ‘als melk ende als honing,’ en ik zou er al de R., en T.,

{==144==} {>>pagina-aanduiding<<}

en soortgelyke harde letters uitlaaten, om die zagtheid te bevorderen. Krielen zou het er in van Schaapen, witte Lammeren, van Bloemkransen en van Kroost. Nu, Nigt en ik zullen regt intime Vrienden worden. Wy hebben ook byzonder veel van elkander. En zo zy my, tegen dat gy trouwt, wat van haaren Poëtischen smaak wil overdoen, dan zal ik haar, een half jaar lang, alledaag, een uur in de kunst van zich wel te kleeden onderwyzen, ja haar zelf een groote pop present doen, om zich t'huis daar aan te oeffenen. 't Is waar, ik zou niet gaarn Nigt zeggen, by Jan en heel de waereld, tegen een wysneusje, dat noch weet te zitten, noch zich een fatsoenlyk uitwendig te geeven: het woord fatsoen verstaat gy.
Wim, die nooit kwaad van de Meisjes spreekt, (hy is myn Broêr, moet gy denken,) zegt, dat zy veel weet, en dat zy alleen wat meer conversatie moest gehad hebben. Wel, 't is toch bedroefd, zeide ik, dat zulke menschen maar te veel moois vinden in anders te zyn dan wy, domme meiden. Hy had vry wat te zeggen op die benaaming; maar vertelde my (of ik het niet wist!) ‘dat Ridder Newton noch door eenige natuurlyke, noch door eenige voorgewende byzonderheden, zich nooit van zyne medemenschen had onderscheiden.....’ Maar ik zou met Ridder Newton en myn Nigt Hexameter wel vergeeten,

{==145==} {>>pagina-aanduiding<<}

dat ik de Bruid ben, en bezig was om u van myne Fêtes te schryven! Domine Heftig en zyne Vrouw waren feestig verzogt; dewyl ik zeer wel wist, dat zy hun woord by een ander kwyt waren. Zeg niet, kind, dat dit er niet door kan. Het kan wél - met ruimte zelf! Kon ik Heftig en zyne Vrouw verzoeken, daar hy zo den nyd op Willem heeft; en vry wat ingang by Mama krygt? Kon ik myn Broêr geplaatst hebben by iemand, die hem zoude aanzien met een bakkes; frets mich nich! En ook hy bidt altyd zo gruwlyk lang, dat, zo ik het niet beter hoorde, ik zou denken, dat hy de Tien Geboden en het Geloof bad (zo als onze Roomsche Tuinman.) Van zyn goed wyf spyt het my magtig; als de ouwe mensch nog ereis op de proppen komt, is zy recht comicq; ja zy is nog wel voor de vreugd, en haar Vader heeft my gedoopt, dat meer is; maar om Willem kon dat niet.
De Man des huizes was ook knap aangedaan. Mama kan alles van hem krygen. 't Is waarlyk een mooije vent, voor een Amsteldams maakzel. Willem had zich puur, om my te plaisieren, opgeschikt. Zyn witte rok met zilver stond hem zo wél, dat elk Meisje, al was zy geen Nigt Hexameter, op hem zoude hebben moeten verlieven; immers op zyn witten rok met zilver; en als zy zich bepaalde by zyn fraai kamisool, dan dunkt my, dat haar hart moest versmelten, al was het

{==146==} {>>pagina-aanduiding<<}

van marmer, of zelf van best engelsch staal. Dit zeide ik hem ook; maar, die baldaadige jongen gaf my, in spyt van myn Bruidschap, een draai. Mevrouw Ryzig, precies een eerwaardig familie portret in een deftige zwarte lyst: kostelyk in 't zwart, met keurlyke kanten, maar zonder Juweelen, of eenig bywerkje. Onze Gerrit zyn Vrouw was in 't grisdeline, een weinig gekapt, en met weinige doch schoone Juweelen versierd. Nog een paar van de gasten; en dan, goeden dag, Renard. - Wagt, om daar des te beter in te slagen, ga ik eerst eens eene nieuwe pen van het Kantoor steelen. De droes zou nu evenwel onzen Gerrit haalen, indien hy op eene Bruid grommen durfde.... 'k zeg grommen! Wel, de Man gaf er my zes voor een paar: zo bly is hy, geloof ik, dat hy van my ontslagen wordt.
Wel zie daar dan voor u verschynen den Heer en Vrouw van Zeemansrust, alias onzen Freryk met zyne derdehalfhonderdpondige schoone wederhelft. Ik zeg u, Kind, dat zy in volle pracht en heerlykheid met een Huurkoets vroegjes aan rolden: want het was nog geen vier uuren. Tante gaf er goeden reden van. ‘Dan blykt het zo, kind, zei ze, dat men van de familie is; en ik zie er altoos zo tegen aan, om met groote Lui zo gelyk in te komen: want zie, Nigt, ik wil het wel weeten, wy bennen maar Burger-
{==147==} {>>pagina-aanduiding<<}
lui; zó niet, wy kunnen het wel doen, en zo als het Liedje gaat:

Toen Vader Adam spitte, en Moeder Eva span, 
Waar vond men toen den Heer en ook den Edelman? 


Zy was maar kerjeus! de zwaare triomfanten zyden Japon aan, met huizen, kasteelen en zonnebloemen bemaald; heel mooi, dat moet ik bekennen. De kroon van Juweelen praalde weder op den dik bepoeijerden rand, en haar kostelyken kanten muts. 't Is toch een aartig wyf. Heden, Tante, (zeide ik,) wat is dat (en ik wees er op,) een superbe speld! - Doet het, kind? wel, ik zie er zo veel superbers niet aan; neem hem maar voor jou. Mama had daar veel tegen, en ik stond ook kapot; maar Oom haalde die er zeer onhandig uit, zei: Wel, hoe hagel hebben wy het langer, Zus! is myn Wyf langer geen meester van het haare? Daa zal de speld hebben. Hy gaf my die met een: - daar, meid, hy past jou beter dan myn oud testament. Ik stak die in myn toupet; maar toch, zo was het niet gemeend, Oom. Onze Freryk was heel vrolyk, en zo proper of hy uit zyn Vrouws porceleinkas kwam. Mama had hun beiden verzogt om in de stad blyven. Toen Grootje Ryzig vertrokken was, stelde ik een Patertje langs de kant voor, om de goede Vrouw van Zeemansrust wat op te beuren. Zy

{==148==} {>>pagina-aanduiding<<}

heeft ook den laatsten Man zien gaan. Van de Dansparty des volgenden daags kwam niet veel. Mama danst zedert myn Vaders dood niet meer. Ryzig danst niet; Nigt Hexameter danst niet; Pietje had haar kat gestuurd. Wim zag zo zyn slag niet onder de meisjes. Evenwel, om my te voldoen, danste hy een Hornpipe: als hy het befje om heeft, zal dat uit zyn, zeide hy. Een oud hoofd, die dat beleeft, Wim; en ik knipte hem op zyn wang. Hy is lief en vriendlyk, maar niet vrolyk. Zo ik tyd heb, kom ik met Wim, voor hy vertrekt, nog eens wat by u praaten. Vaarwel.
 
Uwe Vriendin,
 
a. leevend.



{==149==} {>>pagina-aanduiding<<}

Vier- en- dertigste brief. 

De Heer Willem Leevend aan Mejuffrouw Adriana Belcour.


Waarde vriendin!

Zie daar my weder te Leiden. De blydschap, waarïn men aan myn Moeders huis was, dreef my te spoediger van daar. Hoe lastig is het, als men bongré malgré vrolyk zyn moet! Wat ben ik ongeschikt, om my anders te toonen dan ik ben! Alle myne gedagten liepen in één punt te samen; ja, ik zou haast zeggen, alle myne wenschen. Alle uur verlangde ik te weeten, hoe zy nu was. Niets, haar betreffende, is voor my onverschillig. Konde ik ooit eene beminde Juffrouw Helder vergeeten, nu zoude zy, door de zoete vermogens eener zuivere vriendschap, (en is er buiten de liefde nog iets hartroerender dan myne vriendschap voor Lotje?) nu zoude zy uit myn hart gewischt worden. Maar zulks is onmooglyk. Weet gy ook, wat dat zegt, te vreezen om berichten te hooren, die men echter met goud betaalen wil?
Toen ik t'huis kwam, zeide Roulin, dat Lotje haar middagkoorstje had, en te bed lag. Ik ging des naar myne kamer, en zette my, om aan u deezen te beginnen. Ik kan haast niet duuren.

{==150==} {>>pagina-aanduiding<<}

Zy weet niet dat ik hier reeds ben...... En ik durf niet in haare kamer gaan. Niet om my; niet om deeze Engel; maar er moet geen zweem van iets zyn, 't welk men twyfelagtig zoude kunnen uitleggen...... Daar schelt zy...... Klaartje gaat in de kamer. Zy zal nu wel rasch in de eetkamer zyn. Myn hart klopt..... ik zal haar zien; ach!.....
 
Ik heb haar gezien, gesprooken. Haare oogen schitteren zo sterk, dat ik meer dan ooit vrees, dat haare ziekte reeds te verre is, om eene gelukkige uitkomst toe te laaten! Haar lief, keurlyk geteekend gelaat is byna doorschynend; haare lippen zyn vuurrood, somtyds doodsch bleek, ook haare wangen; haare lieve tedere handen vermagerd...... Ach, waardste Belcour!..... Ik moet de pen wat nederleggen, en zien te bedaaren.
 
Ik was zo onthutst, dat zy er notitie van nam. Dit was haar niet aangenaam, evenwel om mynent wil. Naar maate zy gelooft, dat haare ziekte haar zal wegsleepen, dunkt my, geeft zy zich zekere vryheden, die zy anders zo nooit gebruikte. Hoe snyden zy my door 't hart! Zo als ik de kamer

{==151==} {>>pagina-aanduiding<<}

întrad, zeide zy: dat is verrasschen; ik had u nog niet te rug verwagt; welkom, myn Vriend. Zy zat in haaren armstoel; ik knielde ter zyde aan haaren schoot; maar haar ernstig en met de hoogste geneegenheid beschouwende, wierd ik zo verzagt door weemoedigheid, dat myne traanen tot in myne oogen opreezen: ach, Belcour, ik voelde, dat die traanen van myn bedroefd hart opwaazemden. Myn zoete Vriend, zeide zy, en streelde met haare regte hand myn gloeijend voorhoofd; toen, verleegen over 't geen zy deed, zag zy van my af, en haare hand gleed kragteloos langs myn arm. Ik vond haar in die laatste dagen zo veranderd, dat ik niet spreeken kon; zelf niet eens zo veel, als noodig was om haar te vraagen: hoe is het, myne lieve? Zy deed eene poging, om een stoel by zich te haalen; ik begreep haar oogmerk, en begreep terstond ook, dat ik by haar geknield lag. Ik stond op, en zette my nevens haar. Zy moet zich toen zeer benaauwd gevoeld hebben; want zy nam, met verhaasting dagt my, van het drankje voor de benaauwdheid. Het zweet kwam met groote druppels op haar voorhoofd; zy wees, dat ik een raam moest opschuiven. Dit gaf my het gebruik myner leden weder. Zy had het zo erg, als ik nog nooit gezien had. Beevende van angst en medelyden, knielde ik weder by haar; maar 't was voor my onmooglyk, haar in zulk eene doodsbenaauwdheid te zien! Ik stond op, wierp

{==152==} {>>pagina-aanduiding<<}

my op eenen stoel, die aan het ander einde van de kamer stond; kon zo verre niet van haar blyven; ging weder naar haar toe; plaatste my agter haaren stoel; boog myn hoofd voorwaards, sprak niets. Zo stond ik als een beeld, met myne oogen op haar gehecht. Eindelyk keerde zy haar lief gelaat, een weinig opgeligt, naar my toe. Ik snikte. Engel, waardste, lieve!.... Myne lippen slooten zich....... Zy gaf my haare hand; ik plaatste my; en was in die stilzwygende verwondering, welke alle sterke gemoedsbeweegingen, wanneer zy geene geleegenheid hebben, om zich te kunnen ontwikkelen, in het menschelyk hart altoos voortbrengen. Zy bedaarde allengs. ‘Wel, Willem, (ach, hoe gaarn heb ik, dat zy my dus noemt!) zyt gy zó kleinmoedig? Dat is my leed; deeze benaauwdheden komen wel eens weer; doch, als zy over zyn, dan ben ik veel helderder, alleen zeer vermoeid: ik geloof, dat er altoos wat kramp by komt; want die benaauwdheden zyn ook al vry pynelyk.’ Elk woord griefde my.
Ik. Kleinmoedig, myne lieve! Moet men dat zyn, om u niet te kunnen zien lyden, met een deelneemen, dat ons byna zo veel smart veroorzaakt als u zelf! Hoe hebt gy het deeze laatste dagen gehad?
Lotje. Zo wat! nu eens wat beter, dan wat erger. Gelyk dat gaat in myne omstandigheden.

{==153==} {>>pagina-aanduiding<<}

Ik. Hebt gy, myne lieve, de medicamenten stipt gebruikt?
Lotje. [eenigzins verwonderd.] Hoe! heb ik u dit dan niet beloofd? Kunt gy daar aan twyfelen? Maar ik weet het, gy twyfelt er niet aan..... Denk ook, dat ik het my tot eenen pligt reken, om alles te beproeven, wat men ter myner herstelling noodig oordeelt....... Maar gy zyt thans niet geschikt, om daar verder over te spreeken. Weet alleen, dat ik met onderwerping myn lot bedaard afwagt. De voorbereiding is de groote zaak, de reis zelf zo heel veel niet.
Vervolgens vroeg zy naar myne familie; en of ik my wat gediverteerd had? - Ach, Lotje, kunt gy my zo verongelyken? Zy glimlachte, en zei: nu, als het u zo mishaagt, zal ik dit niet weer vraagen, voor ik beter ben. Zy ging vroeg naar haare kamer. Roulin en ik zyn waarlyk zo wel met elkander, dat zyn gezelschap my daaglyks al meer gevalt. Hy verhaalde my daar, dat zyne Moeder ook aan de teering gestorven was, en veegde zyne oogen af. Kan iemand, wiens geweeten hem niets verwyt, zo ongelukkig zyn als
 
Uw Vriend,
 
w. leevend.




{==154==} {>>pagina-aanduiding<<}

Vyf- en- dertigste brief. 

De Heer Laurens Goedmans aan den Heer Abraham Ryzig.


Beste vriend!

Kan ik u anders noemen, na dat ik uwen my zo weinig smaakenden Brief, voor eenige weeken ontfangen, geleezen heb? Myne Vrouw las dien ook, en wist niet, dat gy zulke goede gevoelens van haar had: zy acht zich verëerd met uwe attentie. Wat zal ik zeggen? De gewoontens hechten ons met zulke taaije banden aan 't geen wy meest altoos volgen. Ik zie zelf wel, dat er op myn grafzerk niet veel byzonders staan kan; dan ik begeer dit ook niet. Laat men er het Grafschrift van Boileau op Colas toe neemen:
Claas werd gebooren, en Claas... stierf.
Of dat van Piron:

Ci git Piron, qui ne fut rien, 
Pas même Académicien. 


Zag ik tegen de moeite niet aan, ik konde echter nog al zo wat reden geeven, waarom ik my

{==155==} {>>pagina-aanduiding<<}

aan myne nietsbeduidendheid houde. Ik konde uit de behandelingen, door veele myner illustre Voorvaders ontfangen, drangredenen haalen, die my weinig zouden aanspooren, om hun voorbeeld te gaan volgen: maar, hoewel ik niet Vondelagtig ben, zo vinde ik echter de zes eerste regels van zynen Palamedes zo treffend, dat ik die hier neer zette, was ik niet te lui om het boek te gaan krygen. Laat ik zien of ik die nog prompt ken:

Die zorgt, en waakt, en slaaft, en zwoegt, en ploegt, en zweet, 
Ten oirbaar voor het Land een lastig ampt bekleedt, 
En waant de menschen aan zyn vroomheid te verbinden, 
Zal zich te jammerlyk in 't eind bedroogen vinden, 
Van 't wispeltuurig volk, dat, veel te los van hoofd, 
Genoten dienst vergeet, en 't ergste liefst gelooft. 


Voeg hier nu by, dat ik geen moeds genoeg heb, om van dit beuzelend vrolyk leven afstand te doen, en tot een bedryvend over te gaan. Myn verstand is zo verstramd, als de leden van eenen geleerden, die zich dertig jaar lang voor zyn lessenaar heeft zitten krom schryven, en kwaadzappig denken. Ik ben, als ik iets lees, zo spoedig stomp, alleen door myn eigen werkeloosheid. Traagheid van aart, trek tot vermaaken, die my, indien ik ze onderzogt, zelf niet eens voldoen, maar die ik noodig heb, en ze des neem zo als zy zyn, hebben my, met hulp van

{==156==} {>>pagina-aanduiding<<}

een paar douzyn aanzienelyke Lediggangers, en een beminlyk voor de waereld opgevoed Vrouwtje, gebragt, waar ik my bevinde: dat is onder uwe antipodes. Ik geloof wel juist niet, dat ik een ongeloovige ben, maar ik gaf my nog nooit de moeite om te gaan zien, wat er van de zaak is. Ik kan het ook wel af met het geen men thans den Godsdienst van een fatsoenlyk man noemt. Veel geluk met uwe Bruid! Ik ben benieuwd, hoe gy 't maaken zult. Als wy te Amsteldam komen, bezoek ik u. Ik ben moede geschreeven. Verbeeld u uw Vriend thans, zo als Boileau la Mollesse zo treffend afmaalt:

La Mollesse oppressee 
Dans sa bouche à ce mot sent sa langue glacée, 
Et lasse de parler, succombant sous l'effort, 
Soupire, étend les bras, ferme l'oeil, - & s'endort. 


Uw Vriend,
 
l. goedmans.




{==157==} {>>pagina-aanduiding<<}

Zes- en- dertigste brief. 

Kolonel Uto van Sytsama aan Mejuffrouw Jacoba Veldenaar.


Myne tederbeminde!

Vermoogt gy niet alles op uwen Sytsama?... Maar kan een Brief, gezonden door de beminde myner ziel, my dermaate ontroeren?... Hemel! Toen myn knegt my uwen Brief gaf, klopte myn hart tot in de toppen myner vingeren. Ik rukte hem dien uit de hand. Ik sloot my op in myn kabinetje; wierp my op eene Sopha, den Brief wel digt aan myn hart houdende. Ik kon hem zo rasch niet openen, niet leezen, toen hy reeds geöpend was. Alle myne aandoeningen keerden weder - ik scheidde nogmaals van u; gy veet, wat my dat gekost heeft!...
Hoe vreemd, hoe geheel nieuw zyn voor my alle myne gewaarwordingen! Ben ik die zelfde Sytsama, zo koel, zo onverschillig voor alles; wiens vriendschap zelf zo koud, zo geheel en al reden en pligt was! Lag er in myne onaangeraakte driften zulk een verbaazende veerkragt! Ga heen, ô hoogmoedig mensch, en beroem u, dat gy u zelf kent! Zeg: ‘ik heb my zelf in be-
{==158==} {>>pagina-aanduiding<<}
dwang; ik zeg tot myne driften: tot hier toe, en niet verder!...’
Myne Beste, ik ben - wat zal ik zeggen - ongelukkig? kan men dat zyn, en door u bemind worden? myn verstand ontkent het, maar myn hart; ô myn hart voelt zo sterk, dat het lydt. Gy zyt voor my noodzaaklyk geworden, en ik mis met u alles. Welk een stryd is er in mynen boezem! Ik bemin u tot eerbiedens toe, over die redelykheid, die my troostloos maakt. Vergt gy my niet te veel, myne Veldenaar? Zyt gy dan de eenige niet, die my, op myne wys, gelukkig kunt maaken?
Een Sytsama moet niet beminnen, gelyk een lafhartig Jongeling..... Gelooft gy indedaad, dat hy u dus bemint? Neen: dit kunt gy niet doen! Gy kent my te wel. Zouden echter slegts zwakke karakters door de verrukkingen der liefde opgelost kunnen worden? Dit kan ik u niet toestemmen. Ach, myne Coosje, u te beminnen met de vuurige onverdeelde geneegenheid van een eerlyk man, die uwe waarde kent, en niet zich zelf te verliezen in de gedagten, wat het zyn zal geheel de uwe te zyn... verg my dit niet.
Klaagen zal ik niet; gy hebt gelyk; dit betaamt geenen Man: en ook waar over zoude ik klaagen? Om dat ik een Meisje bemin, die zo pligtmaatig denkt, dat zy juist daar door my niet gelukkig kan maaken? Hoe laag, hoe dwaas ware

{==159==} {>>pagina-aanduiding<<}

dit! Hoe kan ik ook op my verkrygen, u de uitvoering uws pligts moeilyk te maaken? Wat dan? ‘Uw getrouwen raad volgen!’ Goed, gy wilt het. Wel! gy zult uwen Sytsama weder hebben. Ik zal my uwe liefde meer waardig maaken. Ik zal poogen groot te zyn... Groot? Ach, wat is groot te zyn voor hem, die ongelukkig is! Moet onze hoogmoed dan ten koste van ons hart voldaan worden? Moet eene liefde als de myne haar doeleinde nooit bereiken? Zult gy nooit, op alle mogelyke wyzen, de myne worden? Vriendin? myn hart krimpt, in eene kille huivering, op dat koele woord, geheel weg! Ik kan my met uwe vriendschap niet meer vergenoegen. Uwe liefde, uwe liefde alleen kan my bevreedigen. Het jaargetyde der vriendschap is voor ons nog niet aanweezig. Gy, myne denkende Veldenaar, kent het menschlyk hart te volkomen, om in deezen zeer met my in begrippen te kunnen verschillen! Ik moet aan u, myne waardste, immers mogen denken, als aan eene eenige, die in uwe Sex voor my als zodanig bestaat. Waart gy niet dan myne Vriendin, dan viel dit verrukkelyk denkbeeld weg. Myne eerzucht zoude voldaan zyn, - niet myn hart.
 
Ik lees uwen Brief geduurig weder over: by elke overleezing zie ik al meer van uwe waardy!

{==160==} {>>pagina-aanduiding<<}

Hoe beroeren de driften ons oordeel! Ik moet alles goedkeuren, wat gy zegt; ik moet alles doen, wat gy goed vindt; alles is zo redelyk, zo waardig aan myne Coosje; en heb ik uwe achting dan indedaad zo noodig niet als uwe liefde?...
Hoe mis ik u! Waar zyn die dagen, dat ik by u was? Toen myne oogen de uwen altoos volgden, toen ik geheel gehoor was, als gy spraakt, - toen gy my machinaal bestierde. En verbeeld ik my, hoe wy, in al het vertrouwen, dat eerlykheid inboezemt, omgingen; hoe gy, aan mynen arm gestrengeld, uwe stille velden, uw aangenaamen tuin, uw bekoorlyk boschje doorwandelde! Of hoe gy met eene stille bestiering alles regelt, alles bezorgt! ô Dat verbindend huislyk leven! die beminlyke Kinderen! die eerwaardige Vader, die my ook reeds zo dierbaare Moeder; die minzaame verkeering!... Toen, toen was ik gelukkig. Toen ligte myn boezem zich op, om den stroom van genoegen door te laaten, om al myn geluk ruimer te kunnen inademen. Hoe dierbaar waren die oogenblikken, die gy, myne heele lieve, voor my afzonderde! Ach, hoe stemden, geduurende onze kleine wandelingen, saisoen, weder, het zagte maanligt, de daalende zon, het zwaar nederhangende loof der staatige eiken, in, met de aandoeningen van myn hart.
Mooglyk denkt gy, dat het gezelschap uws Broeders my thans zeer te stade komt; dit kan ik

{==161==} {>>pagina-aanduiding<<}

nog niet zeggen. Hy is my zeker altoos welkom; maar als ik hem zie, ô er is zo veel in den opslag zyner oogen, zo veel in zyne wys van denken, van uitdrukken, zo veel van uwe stem in zyn denken en spreeken, dat het my uw afzyn nu nog te sterk doet gevoelen. - Groet allen de uwen, zo wel Familie als Vrienden, vergeet de schoone de beminnelyke Helder niet. Zy verdient uwe vriendschap; ik ben grootsch op de haare. Kusch de zoete kleinen voor my, en gun my, u in myne verbeelding omhelzende, my te mogen noemen, voor altoos
 
Uwen
 
sytsama.




{==162==} {>>pagina-aanduiding<<}

Zeven- en- dertigste brief. 

Mejuffrouw Christina Helder aan Mejuffrouw Jacoba Veldenaar.


Tederbeminde Veldenaar!

Wat moeten wy gelooven? Zou hy waarlyk oorzaak geeven tot zulke slegte geruchten? Ik heb u, toen ik u eergisteren sprak, met een paar woorden gezegd, wat zeker Heer, in 't byzyn van Papa, by Mevrouw L *** discourscher wyze verhaalde. Die man schynt zyn vyand niet; hy had, dagt my, geen oogmerk; en zo de jonge Juffrouw P*** niet naar Leevend gevraagd had, hy zou, dunkt my, niet van zyne Academiekennis gesprooken hebben. Pauwtje heeft aan Willem, merk ik, geschreeven, voor hy op reis gaat, om te beproeven, of zy goede Vrienden scheiden kunnen. Hy is idolater van Juffrouw Roulin, maar hy heeft zo de gaaf niet, om eene bittere waarheid gangbaar te maaken. Ik ducht, dat hy aan Willem de proef genoomen heeft, en dat die trotsche ligtgeraakte Vriend dit niet met alle mogelyke zagtmoedigheid heeft opgenoomen. Althans, hy ontfing terstond antwoord, en myn Broer was driftig. Pauwtje kan, zie ik, ook opstuiven, en heeft echter de natuur veel meer te baat dan zyn

{==163==} {>>pagina-aanduiding<<}

makker. In volle drift schreef hy een antwoord, en beval zyn knegt dien Brief, het koste wat het wilde, op de naaste post te brengen, die daar op te paard sprong, en zyn Heers bevel ook uitvoerde. - Is er zo een haast by dien Brief? (vroeg ik.) - Ja, anders zoude ik dien zo niet terstond afzenden. Hy was regt kwaad; zo een norsch antwoord had ik nooit gekreegen. - Is Juffrouw Roulin erger? - Och! dat weet ik niet, Chrisje; maar hy verdient niet, dat gy u voor hem intresseert..... 't Is gedaan met ons. Is dat eene behandeling! - Ik bid u, lieve Broer, zeg er toch niets van aan Papa. - Chrisje! Chrisje! Maar 't is wel; ik beloof het u! vraag my nu maar niet meer.
Zeer ongerust, en niet heel wel naar bed gaande, droomde ik den geheelen nagt niet dan van onaangenaamheden. Geduurig was Juffrouw Roulin by my; en ik heb haar zo leevendig voor myn geest, dat ik niet begrypen kan, dat ik haar nooit gezien heb. Lieve Coosje, zou het waar zyn? Indien hy haar dan niet trouwt, verklaar ik hem voor een ondeugenden Jongen. Hy heeft zeker al den schuld; en zo hy haar geen recht doet, dan moet het by hem haperen. Arm lief Lotje! Ik beklaag Mevrouw van Oldenburg zeer. Mama laat zich nergens over uit: zeker om myn Vaders gedagten wat af te leiden; want hy is onverbidlyk omtrent de buitenspoorigheden der Jeugd. Hy is

{==164==} {>>pagina-aanduiding<<}

ook in den allersterksten zin de Vriend eer er Sex, die, zegt hy, geen toevlugt heeft dan in de eer der mannen. ... Daar zie ik, dat Pauw alweer een Brief krygt. Het zal my benieuwen, of hy aan het déjeuné er niets van zal laaten blyken. Papa is reeds uitgereeden.... Geen woord! Ik zwyg ook. Hoe lastig is dwang tusschen menschen, die zo gemeenzaam gewoon zyn met elkander om te gaan!
 
Ik heb daar met Mama een gesprek gehad, dat ik u zal mededeelen. Na het ontbyt gingen wy naar het Geldersche huisje, by de Menagerie. Mama had de goedheid, om voor my in de karakter-kunde van Niemeijer te leezen. Ik zat te knoopen. Zy lei het boek neer, en zag my aan.
Ik. Leest gy niet voort, lieve Mama?
Mama. Ik weet niet, heele lieve, of gy wel attent zyt... hoe! gy wordt rood?
Ik. Denkt Mama, dat ik niet luister?
Mama. Zó komt het my voor, Chrisje. Anders konde gy die treffende passage niet hooren leezen, zonder uwe zeer merkbaare goedkeuring.
Ik. Ik beken, Mama, dat ik uwe goedheid niet zeer wel beantwoordde. Neen: ik was niet heel attent.
Mama. Zyt gy niet wél, Kind? Gy zyt wat betrokken. Gy zyt zo niet als gy gewoon zyt.

{==165==} {>>pagina-aanduiding<<}

Ik. Lieve Mama!.. [haare hand kusschende.]
Mama. Lieve schat! verbergt gy iets voor uwe Moeder? dat zou my leed doen! Ben ik dan uwe toegeevende Vriendin niet? Wat scheelt er aan, Chrisje?
Ik. Wel, zo spyt het my van Willem. Ik kan het niet vergeeten. Zou hy zo slegt zyn? Wees niet misnoegd op my; ik kan 't niet helpen, dat ik er zo veel over denk.
Mama. Misnoegd, myn hartje? Waarover? om dat het u leed doet, dat een goed Vriend van uwe eerste jeugd zich slegt gedraagt? Hoe kunt gy dit denken? Het treft my zelf ten uitersten.
Ik. Dat hy zich zo gedraagt! Wie had dit ooit gedagt?
Mama. Ik niet, myn kind; zo het waar is, mag ik met uw Vader niet over hem verschillen.
Ik. Ach, dat lieve ongelukkige Meisje.... Ik ben boos op hem.
Mama. En ik heb byna zo veel medelyden met Willem, als met Lotje. Lieve Chrisje, hy moest te Amsteldam gebleeven zyn. Alles zou wel zyn. De omstandigheden hebben zulk een verbaazenden invloed op ons lot. Hy moet, om myne achting te herwinnen, haar trouwen. En hy is nog zo jong! Wat hangt er veel af van de eerste afwyking van den weg der betaamlykheid!
Ik. ô Wat moet de liefde toch gevaarlyk zyn!
Mama. Niet de liefde, myne Chrisje, maar die

{==166==} {>>pagina-aanduiding<<}

maar die drift, welke onbedagte jonge lieden ter goeder trouw voor liefde aanzien. Gy ziet my aan!... twyfelt gy aan 't geen ik zeg?
Ik. Bemint Leevend Lotje dan niet, Mama?..
Mama. Indien hy haar onteerd heeft, kan hy haar dan beminnen? Zo hy, die zulke edele gevoelens heeft, haar beminde, dan zoude hy haar niet aan eene zeer te bestraffene drift hebben opgeöfferd. Liefde, myn Kind, wordt al zo zeer misbruikt als Godsdienst, en als 't ware dienstbaar gemaakt aan oogmerken, die deszelfs innigste weezen verwoesten: Drift en Schynheiligheid.
Ik. Arme Lotje! [Ik schreide.]
Mama. Arme Lotje! Zyt gy niet misnoegd op Juffrouw Roulin?
Ik. Dat kan ik niet zeggen, Mama. Ik ben er bedroefd ever; het kan my zo treffen, als goede eerlyke karakters niet geheel onberispelyk zyn! Ik verbeeld my, dat een Meisje, als Juffrouw Lotje, in haare eigene overdenkingen ongelukkig genoeg is, al voegen wy daar niets van onze kleinachting by. Willem is ook zo heel beminlyk. Zy kan hem, zo als zy ons beschreeven wordt, niet verleid hebben.
Mama. Denkt gy dan, dat hier eene eigenlyke verleiding heeft plaats gehad; dat dit zyn oogmerk ware, Chrisje?
Ik. Neen, Mama, dat denk ik niet; ach, ik weet zelf niet recht, hoe ik hier over denk.

{==167==} {>>pagina-aanduiding<<}

Toch, Mama, Willem is een lieve Jongen, hy heeft zo veel goeds!
Mama. Dat beken ik gaarn; ware dit niet gebeurd, hy zou myn gunsteling gebleeven zyn: nu moet ik hem anders beschouwen: want...
Hier wierden wy gestoord. Papa kwam by ons, en van Leevend wierd niet meer gesprooken. Pauw komt afscheid by u neemen; ik zal hem deezen medegeeven. Hoe verlang ik te weeten, of alles wel is by u! of gy al tyding hebt van uwen waardigen Sytsama. ô Myne heele lieve, wat zyt gy gelukkig! Uw hart bemint, zonder dat uwe reden daar tegen op komt; in tegendeel uwe liefde verhoogt uw karakter. Ik ben niet vrolyk; maar, zo het mooglyk zy, bemin en eerbiedig ik u meer dan ooit.
 
Geheel de uwe,
 
c. helder.




{==168==} {>>pagina-aanduiding<<}

Agt- en- dertigste brief. 

Mevrouw Alida Ryzig aan Mejuffrouw Petronella Renard.


Lieve Pietje!

Wel zie zo! Nog maar agt dagen getrouwd en al beknort! Het hart wil een klager hebben, en ik hoop, dat gy uwen geest van zoete medelydendheid ook voor my niet geheel zult agter baks houden. Wel, de Man is bang, schynt het, dat zyn Ryk niet lang duuren zal: strenge Heeren niet lang regeeren, zo als het Liedje gaat. En als ik, myne Vriendin, nog schuld had, ik zou zwygen, om vredens wil; want ik heb, weet gy, immers nog zo eene ouwe zugt voor vrede, en laat veel ongemerkt doorgaan. Maar ik heb niet alleen geen schuld, maar kan die niet hebben. Hoe! daar de Koning van Engeland geen kwaad doen kan; zou daar eene Vrouw, die zeker veel meer waardig is dan al de Koningen in alle mogelyke waerelden, kwaad doen kunnen? (Hoe smaakt u zo een scheutje staatkunde onder myne weeklagt?) Kom aan! De verkiezingen zyn vry: dit is myn vast punt. Ryzig verkiest t'huis te zitten: bestig! laat de Man Mannetjes in 't vuur kyken, en zyn gedagten wat by malkander raapen; maar ik ver-
{==169==} {>>pagina-aanduiding<<}
kies uit te gaan; en dewyl de verkiezingen vry zyn, moest daar niet over gekaauwd worden. Ik heb wel aan den Eerwaardigen Repje- wat beloofd: ‘dat myn wil den Man zoude onderworpen zyn; om dat Adam eerst gemaakt werd, ende daarna Eva den Adam ter hulpe;’ (hoe dit evenwel redeneert, weet Joost!) maar er is geen enkelde kik gesprooken van, ‘dat myne verkiezingen den Manne zouden onderworpen zyn, om dat Bram nu juist een jaar of zes, vóór de beurt aan my kwam, Amsteldam met zyn geschreeuw vervulde.’ Fraaije voorechten! Weet gy wat, als ik een Man was, ik zou myn recht dan nog liever afleiden van de wet der sterken. Maar myn gemoed is zo vol, (nu, dat kun je wel denken!) dat ik haast niet aan myne wederwaardigheden kan toe komen. Daar zat ik in volle pragt en heerlykheid, met myne handschoenen al aan, myne pelise al om, en ik moest te rug. Hy is nog erger dan onze Gerrit; wel, die heeft my nooit zo behandeld. Ik heb grooten trek om hem Caligula te noemen; want hy wenscht ook, dat alle myne gekheden (zo noemt hy die,) maar één hoofd hadden, op dat hy die in één slag konde kapot maaken. Zo dat ik maar zeggen wil, dat ik de ongelukkigste aller Vrouwen ben, van Eva af, tot het Meisje, dat in deeze Seconde gebooren wordt, toe.
Eerst zal ik u evenwel eens over Grootje Ryzig

{==170==} {>>pagina-aanduiding<<}

onderhouden. Het komt de Vrouw vreemd voor, alle voormiddag hier een smeerigen, smagterigen bepoeijerden Duizendkunstenaar den witten keurigen trap te zien opdanssen, om Mevrouw haare tederbeminde Schoondogter binnen een uur of twee te coeffeeren comme il faut. Zy heeft echter nog maar wat zitten spinnen en brommen, al mommelende, ende al pruilende. Maar dat heeft ook al zyn voordeel, want dan breidt de goede Vrouw zonder opkyken, of Joost er agter zit: en als oude Lui zo vlug, zo werkzaam zyn, blykt het, dat zy nergens aan zuchten; en ook zou eene zieke Schoonmoeder niet nog wel tien per cent lastiger zyn dan eene gezonde?
De Man, dat moet ik zeggen, kwam, zo als de Mans dan zyn, nog al wel gehumeurd van de Beurs. En ofschoon hy, wyl ik gekapt wierd, nog wel een kwartier met eeten moest wagten, zo ging het echter nog al schappelyk. Hy keek wat donker; maar een knikje, en een dag, lieve Ryzig, verdreef die hangende onweerswolk. Mama zat reeds met haar servet voor, zindelykheids halve met een speldje onder de borst vast gemaakt. De knegt bragt het eeten, en onder het gebruiken der middeltjes ging het dus:
Mama. Daar is, terwyl gy boven waart, hier een doos gebragt, Dogter. Ik wenschte, dat gy de menschen om een beuzeling niet zo verre deed loopen, maar afkwaamt, als zy u spreeken moeten.

{==171==} {>>pagina-aanduiding<<}

Ik. Mama, ik kon immers met myn los gemaakt hair niet komen; wat zou dat eene vertooning gegeeven hebben!
Mama. Dan moet gy de lui op een ander uur bestellen.
Ik. ô Heden, Mama, zy moeten wel anders draaven.
Mama. Ja, de jonge Dames hebben zeker veel vodderyen noodig. Wist ik in myn jongen tyd van kappen? van die zyde kanten, van al die bungelary?
Ik. De eene gekheid is ligt zo goed als de andre. En als men de portretten van Mama's jongen tyd beschouwt, moet men een groote dozis van geloof hebben, om toe te staan, dat de Dames toen een hair wyzer waren dan nu. Wel, ik heb immers in eene ouwe Predikatie van Dominé Mouche geleezen: dat voor honderd jaar, de Vrouwen zich opdrilden, of zy zo uit de tente des Satans met een Menuëtpasse naar de Hel wilden.
Mama. Zy droegen ten minsten geen twee Horloges, en dat met bandjes, even als de manlui. Foei!
Ik. Daar spreekt Dominé Mouche niet van; en ik ben op het stuk der Vrouwen kleding niet zeer oudheidkundig: zy droegen toen mooglyk, op de eene zyde een gouden beugel, en op de andre zyde een Etui; of dit nu zo veel wyzer was, mag Mama beoordeelen.

{==172==} {>>pagina-aanduiding<<}

Ryzig. [Het vuur ter deeg leggende, want hier legt al vuur aan; en schamper lachende, dagt my.] Zo al niet wyzer, ten minsten meer in de Sex. Gy draagt immers geen twee Horloges, Daatje?
Ik. Myn lieve Bram, dat kan ik niet doen, want ik heb er maar een.
Ryzig. Ook niet met een bandje, als een jongen? hoop ik.
Ik. Mama verbood het my, en ik deed haar zin.
Ryzig. 't Is of je lui Meisjes beduiveld zyt, dat gy de jongens zo naaräapen moet. En nog te meer.....
Ik. [hem in de reden vallende.] Om dat dit de Meisjes weinig eer kan aandoen. Heeft Mama ook tegen het onnozel Jasje, dat ik, als ik uitryde, in den winter aantrek?
Mama. Niets ter waereld, Dogter; dat is warm, en bewaart zo wel de gezondheid als de kleêren. Waarom vraagt gy dat zo?
Ik. Wel Mama, om dat ik eens heb hooren vertellen, dat zeker Engelsch Proponent, te Middelburg zynde, om op de proef te preeken, door zyn Hospes den raad kreeg, van zyn grooten Mof t'huis te laaten, wyl hy anders het beroep niet zoude krygen: ‘goed, (zei hy,) dan zal ik ook myn borstrok uitdoen, want ik draag beiden om dezelfde reden, om dat ik het hier zo koud vind in Zeeland. [Ryzig lachte, Mama zag even gelyk.]

{==173==} {>>pagina-aanduiding<<}

Ryzig. Neen, Daatje, uw onnozel Jasje, zo als gy het noemt, zult gy houden; en te meer, om dat gy genoeg van de Vrouw over hebt, en u veel te dun kleedt, om met my in de fargon te zitten. Jammer is het echter, dat de Meisjes geene voorbeelden in haare eigen Sex zoeken. Die zet, stoute meid, verstond ik; maar gy praatte er over heen! Wat zyt gy lieden met al uwe airs toch op dit stuk mallooten!
Mama. Kunnen zy met onze hedendaagsche opvoeding anders zyn? [Ik zweeg, om zyne Moeder te spaaren. Verdiende dit geene belooning, daar het my vry wat kostte?]
Tegen zes uuren kwam ik geheel geadjusteerd in de Eetzaal. Hy keek of hy een spook zag.
Hy. Zo geheel gekleed, lief, en dat zo laat?
Ik. Ongekleed kan ik niet wel uitgaan; en het is nog pas zes uuren, Ryzig.
Hy. Gaat gy dan uit?
Ik. Zo was 't oogmerk.
Hy. En wist ik daar niets van?
Ik. Och, als gy er op gesteld zyt, dat ik u alle wisjewasjes vertel, goed, ik zal er u meê verveelen.
Hy. Wilt gy my plaisier doen, ga dan niet: ik verzoek uw gezelschap; en heb aan myn Boekhouder gezegd, dat ik niet weer op 't kantoor kom. Toe, Wyfje, laaten wy met ons beiden thee drinken: [Mama drinkt altoos in haar eigen

{==174==} {>>pagina-aanduiding<<}

kamer, om dat zy voor de stilte is, en zy altoos kwartier over vyven haar eerste kopje inschenkt.]
Ik. Houd gy er den gek mede? Wel, het is groot Salet. Als ik niet kwam, was er een gebrooken Party.
Hy. Ik hou er zo weinig den gek mede, dat ik het u ernstig verzoek. Kom, de handschoenen uit, de pelise af; en zet u hier naast my.
Ik. Dat kan niet. De koetsier weet, dat hy met my ryden moet, en Jacob krygt reeds zyn hoed. [Ik bleef staan.]
Hy. Kan dat niet? Wil ik u toonen, dat dit heel wel kan? [Hy schelde.] Jacob, zeg aan Frits, dat Mevrouw veranderd is van gedagten, en zelf gezelschap krygt. Die zwaarigheid is weg, ziet gy? Kom nu, als eene hupsche wel opgevoede Vrouw, by my, en laaten wy thee drinken. [Hy schonk water in de pot, en kreeg een stoel voor my; myne hand vattende.]
Ik. Het is wat vroeg, myn Heer, om my reeds te doen zien, wat myn lot zyn zal.
Hy. Ik heb my, zie ik, bedroogen!
Ik. Bedroogen? in wat opzicht?
Hy. Wel, ik meende, dat Juffrouw Leevend gezond oordeel genoeg had, om te kunnen zien, dat Ryzig de geschiktheid niet bezat, om de Jabroer zyner Vrouw te zyn.
Ik. En ik had gedagt, dat myn Heer Ryzig zyne Vrouw nooit onbeleefd zoude kunnen behandelen.

{==173==} {>>pagina-aanduiding<<}

Hy. Behandel ik u onbeleefd?
Ik. Ten uitersten; geen Man doet zo.
Hy. Wel, dan zyn wy beiden deerlyk gefopt. Geduld!... Evenwel, zo gy wél wilt doen, schenk dan thee. Gy moet, zo gy uwe rust lief hebt....
Ik. Gy moet! dat is zeer bescheiden, zeer vriendelyk!
Hy. Ik merk, dat myn verzoek niet helpt; ik beveel het u derhalven.
Ik. [Ik neeg met veel gehoorzaamheid.] Gy zult gehoorzaamd worden.
Hy. Niet met zulk eene trotsche houding, hoop ik?
Ik. Moet ik veinzen ook?
Hy. Gy moet uw pligt doen: meer eisch ik niet.
Ik. Gy hebt veel goedheid, myn Heer!
Dat thee drinken ging zo styf en zo statig, als het wel mogt. Hy keek in 't vuur. Ik begreep het beter; ik diverteerde my met het fraaije porcelain, waar uit wy dronken. Dat was mooijer, dan in het vuur te kyken. Het moet hem ook maar slegt bevallen hebben, want hy schelde. ‘Jacob, leg op 't kantoor vuur aan. [Jacob ging.] ‘Als myne Vrouw zo weinig met myn gezelschap te vreden is, zal ik maar weer aan myne affaire gaan. Mag ik u evenwel zeggen, Vrouwtje, dat gy u zelf zo zeer zult fop-
{==176==} {>>pagina-aanduiding<<}
pen als my? Nooit heb ik u gevleid, nooit uwe uithuissige levenstrant goedgekeurd.’
Ik. Wel, ik blyf immers t'huis, en ik drink immers thee met u. Is 't nu nog niet wel?
Hy. Ja, dat is waar. Het eerste gedwongen, en het laatste zeer ongevallig; ik heb des daar voor geene verpligting.
Ik. Moet ik my dan, om myn pligt te doen, opsluiten?
Hy. Gy moet toonen, dat uw Mans byzyn u ten minsten zo wel bevalt, als dat van een party mallooten en modegekjes, die gy zelf veracht.
Ik. Myn Man is ook waarlyk heel plaisierig, om zeer op zyn byzyn gesteld te weezen!
Hy. Uw Man is dan, zo als hy is. Gy hebt hem gekend, en hem echter genoomen.
Ik. Dat is mooglyk zo ongelukkig voor hem, als voor my.
Hy. Dat geloof ik niet. Ik denk niet zeer romanesq. Hoor, Daatje, gy zult een zeer redelyk Man aan my hebben, indien gy u een weinig naar myne denkwyze wilt schikken.
Ik. Een weinig: uw weinig zal wat véél zyn, denk ik.
Hy. Gy zult er over oordeelen. Ik wil volstrekt de Man niet zyn van eene Vrouw du Ton. Ik wil eene Hollandsche Vrouw hebben, die zich in haar eigen huis niet doodelyk verveelt; en geen Vrouw, die, om dat haar Man geen

{==177==} {>>pagina-aanduiding<<}

laffen gek is, bang van hem is. [Ik zag hem zeer verwonderd aan.]
Ik. Ben ik bang van u, Ryzig? dat weet gy, hoop ik, beter!
Hy. [Hy begon hartig te lachen, en my op zyn schoot zettende.] Kom, myn lieve meid, laaten wy de kwestie afmaaken! zo ik u niet lief had, zou het my dan hinderen? [Hy kuschte my regt welmeenend.]
Ik. Lieve Bram! Gy zult my in den grond bederven. Hoe kan ik een Man vreezen, (en dat heb ik evel beloofd, spot er niet meê,) die my zo familiair behandelt? En ook zo een kyverytje is wel jent; wy zullen anders van doodstroomig vergenoegen in slaap vallen.... Gaat gy nog naar uw kantoor? [Ik streelde zyn wang; me dagt, hy rebelleerde wat tegen die pil, en hy moest die evenwel slikken.]
Hy. Niet als gy zoet zyt, anders....
Ik. Point de Pardon! - [Viel ik hem in.]
Toen was alles wel. Hy verzogt my, dat ik my, vóór Mama my op 't mat kwam, uitkleede. Dan (zeide ik, uit schalkery,) moet gy my wat helpen, want ik wil myne Kamenier niet roepen. - Goed, maar het zal u slegt bevallen, ik ben zeer onhandig. Hy nam lachend een kaars op, dit was my genoeg: hem de kaars afneemende, zeide ik, met Pyrrus: Ik ben voldaan.
Het spyt my niet véél, dat ik t'huis bleef. Hy

{==178==} {>>pagina-aanduiding<<}

is gansch niet onaartig; voor een getrouwd Man, wil ik spreeken. De knegt kwam de tafel dekken, en ik vroeg: of Mama wel meer ten agt uuren soupeerde? Het was echter reeds half tien. Hoe vind gy die?
Nu zal er op de Saletten wat te doen zyn! Sta vast, Bram Ryzig, en gy ook, ô zyne eerzaame lieve byzondere discreete Wederhelft! Wat zullen er, door het armhartig saletten-vernuft onzer welgekleede jonge lieden, Tooneelen opgelapt worden! Bram zal de Tiran, en ik de vermoorde Onnozelheid moeten speelen. Het zal my zelf niet verwonderen, als men aanstaande week verhaalt, en met een, sur mon honneur, verzeekert, dat wy Hoeksch en Kabeljaauwsch huishouden; dat Bram aan de zwier gaat, en ik, arme Vrouw, het Water of de Tering kryg. Ik hoop, uit liefde voor den roem van hun vernuft, dat zy het nog maar wat waarschynlyk zullen voorstellen! en niet al te grof liegen; dan is er zo geen raar aan.
Nu nog tusschen ons. Moedige dartele meisjes zyn alleen baldaadig, als zy zien, dat zy op 't kussen zullen raaken. En een hupsch kereltje koopt zyne meerderheid duur genoeg, als hy altoos op de wagt moet staan, om geen voet van zynen grond te verliezen; vermits hy eene dierbaare Echtgenoote heeft, die hem geduurig een kans wil afzien. Ik spreek hier niet van die laage Wyven, die door overheersching den troon beklim-
{==179==} {>>pagina-aanduiding<<}
men. Neen: die zyn beneden myn aandagt. Ik spreek alleen van die looze schalke diefjes, die, zelf als zy rebelleeren, geene dan Vrouwelyke wapens gebruiken: wier devies niet is: of nu of nimmer, maar: peu à peu. Men zegt dikwyls, dat tirannige Vorsten oproerige Onderdaanen maaken. Niet altyd: een dwingeland zou my het leven tot een last, maar nooit oproerig kunnen doen worden. Maar beter ben ik echter overtuigd, dat elke huisselyke Catharina de derde haare laffen karakterloozen Man onttroont. Ik zou my getroosten kunnen, om een zeer onbillyk bevel te gehoorzaamen, indien het my wierd voorgeschreeven door een groot Man, die verdiende myn wetgeever te zyn, maar ik zou eene beuzeling zelfs anders doen, als die my bevolen wierd door een hedendaagschen Sardanapalus. (Wat woord is ‘dat!.... wat hebben, zou Tante Martha zeggen, die Hoogduitsche Koningen toch misselyke naamen!’)
Zal Ryzig dan geen rein spel hebben? ô Ik estimeer een Man, die, als hy gelyk heeft, met waardigheid weet te zeggen: Zo zal 't zyn, myn lief. Denkt gy, dat ik een figuur naast my zoude kunnen dulden, dat zeventig maal zevenmaal 's daags met een fyn stemmetje, en een glad fyn bakkesje piepte: al zo als myn Vrouw belieft: al verkoos Vrouw, dat Man haar Sak aantrok, en confituuren inmaakte?..... Neen, waaragtig, ik

{==180==} {>>pagina-aanduiding<<}

zou my dood schaamen, dat ik over zo een slaaf den Scepter ophief.
Ik heb ook al gezien, dat Ryzig een zeer redelyk Man is: althans hy heeft my, en ik ben nu al evenwel reeds negen dagen in zyne geweldadige ruïneuse handen geweest, nog niets gevergd, dat my onaangenaam valt!... ô Kind! binnen een jaar of zes zullen wy, als een paar origineele Hollanders, het plat getreeden Huwlyks-wegje druiloorende opwandelen. Ziet gy Vader en Moeder Ryzig daar niet, op hun Zondaags aangekleed, naar de Nieuwe Kerk slenteren, met een paar wilde Ieren van Kinderen hand in hand voor uit. De Jongen, een dikke vierkante lompe lol van een Jongen, met een dikken korthairigen kop, rooije naakte ooren, en een spek hals; tot op zyn borsje toe nakend, in een flodder broek, met een wit echarpe wel aartig opgeknoopt. Het meisje, een oolyk loos gasje, dat ook al meent te weeten: honneur aux Dames; en veel wysheid toont, in Broêr den weg te wyzen, al staat de Kerk vlak voor zyn neus. Ziet gy 't niet? Nu, wagt dan; en zo ik myn woord niet hou, zal ik maar de helft schuld hebben.
Het spyt my echter nog al, dat ik zo welnig Partyen zal mogen houden, want Grootje Ryzig is zo myn trant niet. Zy is eene van die Vrouwen, die niets goed vinden, indien het

{==181==} {>>pagina-aanduiding<<}

niet van haare uitvinding is. Zy is ook aan zo eene blinde gehoorzaamheid gewoon, dat men my gemaklyk by haar van Arminiaanery zal kunnen beschuldigen. Daar komt myn meester t'huis. Ik groet je, en ben
 
Uwe Vriendin,
 
alida ryzig. gebooren leevend.




{==182==} {>>pagina-aanduiding<<}

Negen- en- dertigste brief. 

Mejuffrouw Jacoba Veldenaar aan Mejuffrouw Christina Helder.


Lieve Chrisje!

Twee Brieven van u te ontfangen, en nog geen regel antwoord, ‘kan er dat wel door, Coosje;’ vraag ik aan my zelf. Indien ik dit uit eene gekkelyke ongelykheid aan my zelf, of uit willig verzuim gelaaten had, dan zeker kon het er niet door, maar myne Vriendin is te wel verzeekerd van het bestendig karakter haarer Vriendin, om zulks een oogenblik in twyfel te trekken; en dat ik my zulk een genoegen maak, door aan haar te schryven, dat huisselyke bezigheden alleen my den tyd benoomen hebben.
Uw Broeder is ongemeen vol van zyne aanstaande reis, en zo opgeleevend, dat hy my uwen Brief niet wilde geeven, voor hy daar voor een kuschje tot port had bedongen. Myne Moeder, die zeer veel van Willem houdt, en hem nog niet kan vergeeten, vroeg uwen Broeder naar zynen Vriend. Mevrouw, (zeide hy,) er is een tyd geweest, dat myn Heer Leevend myn Vriend was; dat is zo niet meer: maar ik verzoek verschoond te zyn, em hier meer over te zeggen; ik wensch Leevend het

{==183==} {>>pagina-aanduiding<<}

beste. Myne Moeder boog; ik begryp, dat de vrienden het nog gansch niet eens zyn. Ik geloof, dat zyne koelheid en tevens lugtige onverschilligheid omtrent Willem, oorzaaken zyn, dat ik er zeer weinig van wist, toen hy heen ging.
Thans ben ik vroeg opgestaan, om beide uwe lieve vertrouwlyke Brieven eenigzins omstandig te beantwoorden. Keurig en eigenaartig vind ik de onderscheidingen, die gy in de liefde maakt: ik heb hier over nooit zo gedagt. Gy zyt ten vollen verdeedigd! Ik verheug my, dat dit zo is. Ik dagt niet, myne lieve, dat gy met zo veele onderscheiding beminde. Hemel! had Leevend maar op u durven hoopen! Hy zoude dan zeker omtrent het lieve Lotje zich wel gedragen hebben. Dat is nu niet anders; en het is billyk, dat hy het loon zyner onbedagtzaamheid ontfangt. Dit is my te treffender, om dat, zo hy zich wel had gedragen, hy best geschikt ware om u gelukkig te maaken, uit allen, die wy kennen. Indien hy met zo veel verstand en goedaardigheid, en bedeeld met zulke ziels en lichaams begaafdheden, zyne sterke driften beter had bestierd, en zyne gevoeligheid dus niet aangeprikkeld: maar nu, - nu heeft hy u verbeurd. Ach, zo eene Juffrouw Roulin zwak geweest is; zy was het niet, voor zy hem kende. Nooit, myne Beste, moeten wy, wat ook andren doen, liefdeloos oordeelen. Laaten wy de broosheid der menschelyke natuur, de

{==184==} {>>pagina-aanduiding<<}

verleidende omstandigheden, de bekooringen der zinnen, de stille behoeften van het bewoogen hart, de bevalligheid der jeugd, de onbedagtzaamheid, dien leeftyd eigen, in 't oog houden. Dan zullen wy, terwyl wy bedroefd zyn over deeze onbetaamlykheid, Leevend niet voor een slegten Jongen, en Lotje voor geen verachtlyk listig Meisje houden: mits - dat hy haar trouwt, en dus alle mogelyke vergoeding doet; anders verander ik omtrent hem van gedagten.
Uw gesprek met Mevrouw, uwe Moeder, is geheel in mynen smaak. Altoos de zelfde verstandige zagtaartige Vrouw, altoos de Moederlyke Vriendin myner Chrisje. Buiten myne eige verdienstelyke Moeder acht ik niemand in onze geheele Sex zo hoog als Mevrouw Helder. Willem zeide eens tegen my, het geen Pope van eene Dame zeide: toen Mevrouw Helder jong was, moet zy een Engel geweest zyn, en nu verheft zy zich tot eene Heilige. Welk eene goede aanmerking! Wat bedroeft het my, dat hy de gunstige gedagten uwer Moeder niet kan behouden! Dan, myne lieve, had gy uwe liefde voor hem tot geen conditioneel behagen behoeven in te krimpen! Nu zal de afgunst, getergd door zyne groote bekwaamheden, en met wat te weinig omzichtigheid behandeld, triomf zingen! Nu zal liefdelooze schynheiligheid zich eenen helschen pligt maaken van het zwakke Meisje te mishandelen.... Mogten

{==185==} {>>pagina-aanduiding<<}

wy hooren, dat zy getrouwd waren! Dit is het eenig middel, om deezen misslag te doen vergeeten. Kommer en schaamte zullen haar zeker in deeze ziekte gestort hebben. Zyne onverwagte te rug komst zal noodig geoordeeld zyn.... Maar hy is nog zo jong. Wat zal hy beginnen? Studeert hy voort; dat zal hem om zeer veele onderscheiden redenen, immers in Leiden, niet doenlyk zyn; en zal altoos dit geval zyne bevordering niet hinderlyk zyn? Ik beklaag zyne Moeder. Hoe moet dit zyn wangedrag haar treffen! Ik durf u naauwlyks, het geen myne Moeder daar over zegt, mededeelen. Laat het uw conditioneel behagen maar niet verminderen! ‘Ik misprys de daad, zeide zy, ten allersterkste; ik ben óók Moeder; ik voel, wat het zyn moet te ondervinden, dat onze kinderen niet voldoen aan onze verwagting: maar hoe konde eene verstandige liefderyke Moeder ook besluiten, om eenen Jongeling van haar Zoons karakter, met zyne sterke driften, met zyn gevoelig hart, slegts twintig jaaren, zonder eenig opzigt in de waereld te zenden? Hoe minder neiging hy heeft voor losbandigheid, des te gevaarlyker moet voor hem zo een Meisje geweest zyn. Is Leevend ook wel, op de beste wys voor hem, opgevoed?’ Beste lieve, klopt uw hart nu niet een weinig..... Zie hier een afschrift van een Brief, door myne Moeder voor veele jaaren aan

{==186==} {>>pagina-aanduiding<<}

eene Tante van haar, die tevens haare grooste Vriendin was, over dit onderwerp geschreeven. Hy behaagt my zo zeer, dat ik haar verzogt heb, u die eens te mogen zenden. Hy is geheel in den geest myner waardige Moeder geschreeven.
Van Sytsama heb ik weder een Brief. Indien zyne liefde voor my hem zo veel verdriet niet veröorzaakte, ik zoude waarlyk gecharmeerd zyn van zyne gehechtheid aan my; nu is dat zo niet, want zyne rust is my te dierbaarder, naar maate ik zyn schoon karakter hoogacht. Altoos
 
de Uwe.
 
c. veldenaar.




{==187==} {>>pagina-aanduiding<<}

Veertigste brief. [Copie.] 

Mejuffrouw Sophia van Eik aan Mevrouw Johanna van Eik.


Waardste tante!

Dewyl gy my eens vooräl bevolen hebt, om u alles te zeggen, wat ik denk; en hoe ik oordeel over het geen onzen aandagt trekt, zo zal ik my van dat aangenaam voorrecht bedienen, nu ik my eens weder de eere geef van aan u te schryven. Myne waardste Tante, gy gaat met my om op eene wys, die my, was het verlies eener Moeder, gelyk de myne, immer te vergoeden, my dat verlies zoude vergoeden. Aan u durf ik alles zeggen Gy gebruikt de meerderheid van uw verstand niet, om jonge lieden te vernederen, maar om des te nuttiger te zyn.
Ik denk wel eens: ‘zouden alle menschen niet goed worden, indien zy in, voor hun, goede handen vielen?’ Dikwyls hoort men: ‘Dat Meisje haar dwaaze stap is onverantwoordelyk, zy heeft zulke braave Ouders; (en dat is ook waar, in zekeren zin;) ‘zy heeft zulk eene uit neemende opvoeding gehad.’ Ongelukkig wa-
{==188==} {>>pagina-aanduiding<<}
ren deeze Ouders echter beter geschikt, om kinderen van geheel strydige geäartheden op te voeden; en die Opvoeding was met opzicht tot háár geheel verkeerd. Te strak, of te toegeevend; te streng of te onnaauwkeurig. Deeze Ouders, by voorbeeld, kenden de deugd, derzelver waarde, derzelver gewigtige gevolgen; maar zy kenden den mensch niet! Zy kenden dat Kind niet, 't welke zy juist daar om verkeerd leidden. Die zelfde Opvoeding zoude by een ander karakter, mooglyk wel by eene andre hunner Dogters, vry goede gevolgen gehad hebben.
Ik erken dankbaar, myne waarde Tante, dat ik zeer veel myner beste neigingen aan u schuldig ben; en dat gy, als 't ware, daar myne Opvoeding hebt opgenoomen, daar myne zalige Moeder die gelaaten heeft! Gy zyt des voor my geschikt. Door tot my af te daalen, klim ik gemakkelyker tot u op. Uw voorbeeld is oneindig kragtiger voor my, dan alle de Proeven over de Opvoeding met elkander. Laat ik toch maar weer zeggen, zo als het is. Ik vind zo veel van my zelf in u, dat het myne eigenliefde niet vernedert, als ik uwen raad volg. Uwe lessen hebben zo veel overeenkomst met myne grondbeginzels; en ik zie altoos eerst by de uitkomst, dat zy veel ryker, beschaafder, doorgedagter zyn, dan myne veeläl nog weinig ontwikkelde beginzels. Gy bestraft zo zeer niet, als gy wel in my pryst, wat met

{==189==} {>>pagina-aanduiding<<}

het geen gy afkeurt, strydig is; en dit is ook voor my genoeg.
Zoude het in deezen niet altoos gaan, als met dat gedeelte der Opvoeding, dat geschikt wordt om onze talenten van vernuft en smaak te leiden, te verbeteren? Moet men het groot getal domme jongens, onder hun die tot de studien geschikt worden, ook al niet zoeken daar in, dat zy niet in de regte handen zyn, en niet tot hun eigen voorwerp bepaald worden? Hoe menig onderwyzer noemt een jongen, domkop, onbekwaam tot alles, om dat het knaapje, by voorbeeld, weinig of niet vordert in de Rekenkunde, elendig teekent, slegt in de maat speelt, de regels der taal niet kan onthouden! enz. En wat is er ondertusschen van de zaak? Laat de jonge Teekenaar, der Taalen, de Rekenaar der fraaije Letteren, de krukkige Muzikant der Cyferkunst gewyd worden, en alles zal, ten minsten, taamlyk wel gaan. Weinige jonge lieden zyn met zo veele natuurlyke vermogens begaafd, om vry gelukkig te slagen, waar toe men hun dan ook opleidt, niet alleen, maar langs welke wegen men hun ook derwaards brengt. Het is het zeldzaame voorrecht van waare Genien, zich zelf op te voeden, zo wel in het zedelyke in als het venuftige. De meeste menschen zyn, het geen men van hun maakt.
 
Ik ben, enz.




{==190==} {>>pagina-aanduiding<<}

Een- en- veertigste brief. 

Mejuffrouw Martha de Harde aan Mevrouw Alida Ryzig.


Waarde nigt Ryzig!

Zo ben je dan nu ook in het groote Gild; wel, ik moet je zeggen, dat het my puur aandeed, toen ik je daar zo zag zitten naast jen Man; en ik dagt zo in my zelf: (want een mensch is toch altoos vol gedagten, Nigt!) ‘Wel, lieve Heer, ook al getrouwd, en dat nog zo een jonge Blom; je bent immers nog maar voor aan in de twintig, doe je niet kind? 't Is, God betert, vroeg getrouwd, dat laat berouwt. En als de Bruid is in de schuit, dan is het mooije praatjen uit: zo als het Vaarsje zeit:’ Nou, je zult het niet eerder doen, en je lui bent mekaar maar opgeleid, wil ik spreeken; anders had Ryzig je nooit gekreegen, dat is niet anders. En toen zag ik den mynen ook zitten; ja, dagt ik toen, wie weet, wie of hy nog krygt, wie hem is opgeleid. Jy hebt, zo stil als je daar zit, nog een mooi duitje te wagten. Jen Ouwers bezuinigen het genoeg. Wie weet, jongen, welk een klungel van een dieragie dat je nog krygt: of zy niet alles aan haar lyf zal hangen, en doorbrengen; zo dat er

{==191==} {>>pagina-aanduiding<<}

welhaast niets over zyn zal dan een O, met een P. Wie weet, of je niet een Saletpoppetje krygt, die je geldje in komedien en in snoeperyen zal verbruijen. Ik denk wel eens om Betje van hier naast; maar de jongen slagt Josef: hy het geen vaak. Nou, dat daar gelaaten: als hy geen vaak het, kan hy ook niet slapen. Ik zag hem evel nog graag Man en Vader: doch dan komt het drukke levendje voor my weer aan met zen Kinderen. Dan is Moeder goed, om op de kleinen te passen, en heeft nooit gedaan werk; en zo blyft er in 's menschen leven geen amerci over, om aan zyn kostelyke ziel te denken. Zo als de geduldige Job zeit: Dat de mensch tot moeite gebooren wordt: en voor al de Vrouwen; want de Mannen, ik zie dat wel aan onzen Freryk, zuilen zich waarlyk niet dood werken; ofschoon zy zich geen ding meer met hun arme ziel bemoeijen, als wy, die zwaare huishouwings, en altoos wat te naaijen en te stoppen hebben. Wel Nigt, ik heb de tyd niet om eens een onnozel paar koussen voor my te breijen; dat is goed voor die, die braaf uit loopen op Saletjes, en Thee-visites. Zie, zo zat ik te denken, toen ik je daar zo zag zitten. En toen viel myn oog op Neef Willem: me dagt, hy zag er zo bedrukt uit, op jen kommesaris-maal, meen ik. Mantje, mantje, dagt ik, wist jy, wat de klokken hier luien! je zou je zo niet van de mallen houen! Maar ik hield my ook dom.

{==192==} {>>pagina-aanduiding<<}

Onze Gerrit is zo een onverstandig vat, men durft zo nergens eens van spreeken; en myn stuk vleesch is ook de makkelykste niet, als men hem dwars voor den boeg komt. Hy geeft zo maar de volle laag, of 't niets is; en jen Moeder is zulk een teer aantrekkelyk Vrouwje, dat zy wel op vilten muiltjes dient naar onzen lieven Heers hemel te gaan, of zy blyft onderweg nog wel leggen. En daarom was ik regt bly, dat gy een Patertje voorsloeg; want een mensch het geen meer plaisier, dan een mensch zich zelf aandoet. Ik had regt lust, om die muizenesten eens uit myn hoofd te danssen; want van joului nieuwerwets gezweef en geschuif, en gepas, daar durf ik niet aan doen; om dat Dominé Heftig laatst bewees: ‘dat Herodias, de Dogter van Herodes, geen eenvoudige Boerendans, maar wel vast een Fransche Menuet gedanst had.’ Ik mag het evel, boven Dominé, boven Pompstok, graag zien. En jy danste met Willem, dat my, begompel, de snuif er van tusschen de vingers viel; en de myne stond ook, of hy zo betooverd was. Wyf, (zei hy,) het is toch jammer, dat zulke dingen zonden zyn: het is toch maar mooi en aartig om te zien. Myn gemoed schoot my ook vol, toen ik jen Broer zo alleen zag danssen, met dat stokje onder zyn arm; en het spyt myn Man ook magtig van Willems Ketteryen.
Ik had wel gewenscht, dat myn Jongen een

{==193==} {>>pagina-aanduiding<<}

Huwlyks gedigt op je gemaakt had; want hy kanwel aartig poëeten; maar het was hem te teer; hy heeft je toch in zyn hart lief gehad, dat is even zo veel. En nou ik door myn grootste druktens zo wat heen ben, van ons goed en kleeren te bergen, die men alleen by zulke gelegenheden maar eens aandoet, zei ik zo in my zelf: ik mag de jonge Vrouw eens een zegenbrief schryven. Een woord vervliegt, maar letters blyven; en men Nigt is zo eene beroerde Huishoudster. Gy moet het my ten besten neemen, maar het is beter, dat ik het je zeg, als een wild vreemde, zo als Moeder Ryzig; ik ben jen Tante, zo als je zelf weet.
Ik wensch je dan alle bedenkelyke zegen in jen huwelyken staat. Want, zo als er in het Woord staat: aan Godes zegen is alles geleegen, en dat is waar ook. Ik wensch je een huis vol Kinderen; en als God de Heere die aan je geeft, dat je er dan verstand by moogt krygen, om ze wel op te brengen, zo als jen Moeder jou deed; en dat zy er dan wat meer naar mogen luisteren, als jy plagt te doen; want je waart toch een stout Ezel; met verlof gezeid. Nou, een hard hoofd, die 't beleeft; de Heere weet wat best is, zeg ik altyd.
't Is altyd ook wat: daar ben ik nou bezig om myn gedagten zo wat by mekaar te houwen, en eens aan het goeje te denken, en daar komt onze Kaptein, en die gonst en maalt, en wil met dolle geweld

{==194==} {>>pagina-aanduiding<<}

een Weerbruiloft geeven. ‘Schryf dat maar, zeit hy, in jen fillifistatie-Brief. Wy zyn de oudste uit de familie, wy moeten voorgaan; en ook, ik hou heel veel van onze Daat: 't Is een stoute hexs, maar dat mag ik wel zien, als zy 't niet erger maakt. En zei hy, ik heb er daar een vereering gekogt; kyk, zei hy zo, een mooi ding om Soesen, en wat weet ik het, in te doen.’ Dat is allemaal wel, Kind, zei ik; ik zal Nigt ook wat moois koopen; en is het wél van dé groote keur? ‘Dat weet ik niet, zei hy zo; groote keur of kleine keur; 't is een mooi ding, en ik ga 't haar maar brengen.’ - ‘Ja, zei ik zo, de kosten is niets; maar ik word een dagje ouwer, en je weet hoe ik sukkel met de meiden, en hassebas met het volk.’ - ‘Het zal evel zo zyn, wyf, of wy zullen geen vrienden blyven.’ - ‘En Mevrouw Ryzig is zo eene puntige Vrouw, die het zo wel weet.’ - ‘Al was Mevrouw Ryzig de Koningin van Scheba, zo als die daar leevendig uitgeschilderd hangt, daar geef ik niet om. Ik ben niet bang voor Mevrouw Ryzig. Mevrouw Ryzig is geen menschenëetster. Myn peper is zo goed als haar safferaan. En Mevrouw Ryzig moet ons opnaaijen, zo als wy geknipt zyn. En ik hou wel van Mevrouw Ryzig; zy laat jandorie nog gezondheden instellen; want ik ben zo Satans nydig om dat stomme gedrink en ge-
{==195==} {>>pagina-aanduiding<<}
buig.’ - ‘Wel, zei ik, gy aggeert als een malle Burgemiester, of een Avecaat, die gek is.’ Maar dat Nigtje van Ryzig wil hy er niet by hebben, om dat zy haar neusje zo vies optrekt, als wy eens lachen. Je zou zeggen, zo een ouwe Susanneboef, waar kykt hy naar! Hy neust zo alles af. Nu, ik zal dat been wel in 't lid krygen.
Ik zend u hier nevens een Gedigtje van onzen Schoolmeester. Het dingetje komt my heel stichtelyk voor: het is vol uit de Schrift: maar daar breek je lui, ryke lui, jen hoofd niet veel mee, zeit Betje van hier naast, en die komt veel onder de grooten, om zo wat op de kinderen te passen. Je moet het Dominé eens laaten leezen. Me dunkt, dat is zo net Domineés slag. En doe er maar naar, anders is het boter aan de galg. Goet jen Man en jen Moeder, en ik ben
 
Uwe geneegene Tante,
 
martha de harde.




{==196==} {>>pagina-aanduiding<<}

Huwlyks- bruilofts- gedicht. 

Gemaakt ter Eere van myn Heer, myn Heer Abraham Ryzig, en de, Eerbare jonge Juffrouw, Mejuffrouw Alida Leevend. 

In den Echt verzameld binnen Amsteldam.

't Is goed voor die 't wel doet.

Toen God, de Heere, Adam schiep, 
Zyn Vrouw uit zyne ribben riep, 
Terwyl hy droomde en lag en sliep; 
  
Toen wierd Eva, dat's buiten kyf, 
Zyn lieve Vrouw, zyn echte Wyf, 
Zyn Huishoudster, zyn tydverdryf. 
  
Toen wierd het Huwlyk opgeregt, 
Toen trouwden zy maar regt en slegt; 
Want Adam was haar opgelegt. 

{==197==} {>>pagina-aanduiding<<}

Toen lei de vreugde 't paar ten dans; 
Toen was 'er tot genoegen kans; 
Toen wierd het Wyf een hulp des Mans. 
  
Toen wierd de Man een hulp der Vrouw, 
En stak zyn handen uit de mouw, 
En sloofde voor haar in de kou. 
  
Doch Adam raakte van de wys; 
Hy stond daar op te gladden ys: 
Des moest hy uit het Paradys. 
  
Dit viel zo 't eerste Paar ten deel, 
En toen ontstond daar huiskrakeel 
En kyven om het grootste deel. 
  
Toen wierd Moeder Eva bevrugt, 
Na dat zy heel lang had gezucht 
In armoê, en in bangen tucht. 
  
Toen wierd de twist weer afgekust, 
Toen kreegen ze in malkaer weer lust, 
En leefden weer in liefde en lust. 
  
De Vrouw was bly met d'ouwen stam, 
Toen Kaïntje te voorschyn kwam, 
Zo zoet als een onnozel lam. 

{==198==} {>>pagina-aanduiding<<}

Maar als dat jongetje wierd groot, 
Sloeg hy zyn Broeder Abel dood. 
Dat was voorzeker niet minjoot. 
  
Waarom Adam, vol onbescheet, 
Aan zyn bedrukte Vrouw verweet: 
Dat komt er van uw appelbeet. 
  
Toen kwam de twist weer op de baan, 
En kibbelen weer van voor af aan; 
Zo als de Schrift ons doet verstaan. 
  
Die ons ook van Rebekka rept, 
Een lentebloempje onverlept, 
Die voor haar Izaak water schept. 
  
Waar door zy Eliëzer won, 
Zo als zy heel wel denken kon; 
Toen scheen zy wel een morgenzon. 
  
Toen ging zy, na een kort beleg, 
Of ik het zwyg en of ik 't zeg, 
Naar Bruigom over heg en steg. 
  
Maar wat was Vader Abraham 
Niet blyde, toen het Meisje kwam, 
Om dat zy zynen Izaak nam! 

{==199==} {>>pagina-aanduiding<<}

En deezer jonge liedens zoon 
Die spande in liefde nog de kroon. 
Wat was dat ook een fraai persoon! 
  
Hy sloofde om Rachel zeven jaar, 
En raakte toen zelf nog niet klaar: 
Maar eindlyk wierden zyn een Paar. 
  
Maar zie, de Eenvoudigheid ging heen': 
De zoete zuivre min verdween, 
Toen eerst de dartelheid verscheen. 
  
Want Simpson had wel wat verstand 
Eu magtig sterkte in hair en hand; 
Maar 't was een ruuwe raauwe kwant! 
  
Hy nam het vrekkige besluit, 
En deelde mooije Raadzels uit. 
Dat wierd verklapt door zyne Bruid. 
  
Het bleek, hoe zwaar hy dit ook woeg, 
Wyl hy de Filestynen sloeg, 
En Vossen in hun koorn joeg. 
  
De Held wierd door de liefde laf, 
En Delila dwong hem, tot straf, 
Flikflooijend zyn geheimen af. 

{==200==} {>>pagina-aanduiding<<}

Toen wierd de groote man een kind, 
Zyn beide oogen stekenblind. 
Dat was wat erger voor den vrind. 
  
Dit alles staat zo in de Schrift, 
Op dat men 't onderscheid wel schift 
Van Echteliefde en malle drift. 
  
'k Vertrouw, dat Juffrouw Alida 
Nooit zal bevinden, vroeg of spa, 
Dat zy al t' onbedagt zei: ja. 
  
Kryg nimmer lust, ô zoete Bruid, 
Naar vreemde, naar verboden fruit; 
Of 'k geef voor uw geluk geen duit. 
  
En als de Slang u in 't verschiet 
Een rooijen schoonen appel biet, 
Geloof dien lelykert dan niet. 
  
En heeft het Vrouwtje eens iet misdaan, 
De Man moet, als een fieren haan, 
Zo voort niet aan 't verwyten slaan. 
  
Heer Ryzig moet zyn waarde schat, 
Al scheelt er eens een dit of dat, 
Behand'len als het zwakste vat; 

{==201==} {>>pagina-aanduiding<<}

En denken, 't is maar kattekwaad: 
En toonen voort geen zuur gelaat, 
Want dat wekt niet dan twist en haat. 
  
En als de Man dan, braaf vermoeid, 
Zich, afgewerkt, naar 't Vrouwtje spoeit, 
En met haar korswylt, lacht en stoeit; 
  
Dan moet het Vrouwtje ook, wel te vreê, 
Net doen, zo als Rebekka deê, 
En scheppen water, wyn, of meê. 
  
'k Wil zeggen, zy moet wel gezind 
Ontfangen haaren liefsten Vrind, 
En toonen, dat zy hem bemint. 
  
En geeft hy 't Vrouwtje een liefdekusch, 
Niet grommen: loop met jou gebrus: 
Zo deed Rebekka niet. Wel sus! 
  
Zy was met Izaak zeer content; 
Zo als de Schrift heel pertinent 
Aan ons ten vollen maakt bekend. 
  
Heer Ryzig moet, uit liefdepligt, 
Ook doen 't geen Jakob heeft verricht, 
En achten allen arbeid ligt; 

{==202==} {>>pagina-aanduiding<<}

Nooit narrig zyn, noch vol gekyf; 
De druktens van zyn koop-bedryf 
Niet wreeken op het lieve Wyf; 
  
Zo als te menigmaal geschiedt, 
Al klept men van dit huisverdriet 
Juist alle de Steêklokken niet. 
  
Daar zit Sinjeur dan als een stier, 
Te knorren als een varkendier; 
Dan scheelt het daar, en dan weer hier. 
  
Vrouw Daa moet niet nieuwsgierig zyn, 
En polssen, by een glaasjen wyn, 
Behendig en met zoeten schyn, 
  
Heer Ryzig zyn geheimen af. 
Zo hy zich daar aan overgaf, 
Wierd hy zo wel als Simpson laf. 
  
Duik, jonge Man en Vrouwtje, duik 
Een weinig in de Huwlyksfuik; 
Dan gaat het wel, dan gaat het puik. 
  
Zeilt alle bei wat halver wind. 
En weet gy, wat ontzachlyk bind? 
Een aartig lief aanvallig kind. 

{==203==} {>>pagina-aanduiding<<}

Maar, waarde Vrouw en braave Heer, 
Voed het toch op in deugd en eer, 
Vooräl toch in de waare Leer. 
  
Laat het toch by geen Armiaan, 
Ook geen Benist ter kerke gaan. 
Geeft het daar van al vroeg vermaan. 
  
Spoor het toch op tot onderzoek 
In 't kostelyke Vraagenboek 
Van kleine Knibbe of Hellenbroek. 
  
Leeft voort nog lange welgezind 
Met Tante Martha, en myn Vrind 
De Harde, die u hoog bemint. 
  
Ik wensch, ten slot van myn Gedicht, 
Dat gy daar door moogt zyn gesticht; 
Al is het in de kunste ligt. 
  
Nu, waarde Bruidegom en Bruid, 
Gy ziet, dat ik myn Dichtje sluit 
Met Finis, einde; 't Vaars is uit. 





{==204==} {>>pagina-aanduiding<<}

Toegift. Uit gunst.


Aanschouw uw Man toch als uw hoofd, 
Ach! nimmer moet gy hem regeeren. 
Laat liefde rasch te rugge keeren, 
Indien gy u iets goeds belooft. 
Dan zult gy, liefelyk en fyn, 
Als Saalmons deugdzaam Vrouwtje zyn. 
  
Leg niet, zo als 't gebruiklyk is, 
Elf uuren nog op 't bed te ronken; 
Vooräl moet gy u niet oppronken, 
En geeven daar door ergernis. 
Niet slorzig, en niet al te net, 
Daar is de Man meest op gezet. 
  
Dit Naam-Dicht is gemaakt, u zoete Bruid ter eeren; 
Op dat gy uwen pligt daar uit ook al zoud leeren. 

{==205==} {>>pagina-aanduiding<<}

Aanvaart als Adam uwe Vrouw. 
Blyf haar als Jakob toch getrouw. 
Reik haar ter hulp toch uwe handen 
Acht haar gelyk het zwakste vat. 
Het geen verwelkt gelyk een blad. 
Als in de Schrift ons word bewezen: 
Merk Petri brief; daar kunt gy 't lezen. 
  
Rust met haar, zyt gy mat en moed. 
Een eigen huis is toch maar goed, 
In ziekte en in het kinderbed. 
Zo zult gy haar geheel verwinnen; 
In haar hart zal ze u weer beminnen, 
Gelyk David Mefibozeth. 


jochemus zwanenschacht.
Schoolmeester in de Gemeinte te Kipdorp. De Mensch is aarde.



{==206==} {>>pagina-aanduiding<<}

Twee- en- veertigste brief. 

Mevrouw Suzanna Helder aan Mevrouw Cornelia van Oldenburg.


Hoogstgeachte vriendin!

Gy kunt niet twyfelen, of ik my ook van harten verheug over de aangenaame omstandigheden, waarïn gy u thans bevind. Eene geliefde Dogter uitgetrouwd met uw volkomen genoegen; en haar reeds op den weg des huisselyken geluks te zien; vol hoop, dat zy voortaan het geluk niet meer zal gaan zoeken, daar geen mensch van haar gezond oordeel en onbedorven beginzels het by mooglykheid vinden kan. Geluk, myne Vriendin, geluk ook in 't byzonder met eenen Schoonzoon, die zo zeer verdient aan u vermaagschapt te zyn! Welke tedere dankbaare gevoelens moeten er thans in uw hart opryzen; terwyl er in uwe oogen eene opkoomende traan blinkt!
Uw Man moet u wel zeer beminnen, als hy maar begrypt, hoe veel gelukkiger hy thans is, dan voor hy nader met de samenleeving verbonden was. Wat is men gelukkig, myne Vriendin, als men onder 's Hemels zegen ons geluk

{==207==} {>>pagina-aanduiding<<}

te danken hebbe aan ons eigen geduld, zagtzinnigheid en beleid. Wy zien dan op nieuw, dat een Man doorgaans te regt gebragt wordt door eene verstandige Vrouw, die hy bemint, indien hy maar niet verslaafd is aan onmaatigheid; die al het goede, al het edele in den mensch als ondermynt en wegspoelt. Groet zyn Ed. voor my.
Me dunkt, waarde Vriendin, dat zulke treffende tydkringen in ons leven, waar by ons Moederlyk hart zo veel belang neemt, als by voorbeeld, het trouwen onzer Kinderen, zeer aanleidelyk zyn, om de zagte aandoeningen der jeugd, om onze reeds sluimerende hartstochten op te wekken; op dat wy nogmaal de roerende kragt der bestendige vriendschap zouden genieten. Wat my ten minsten betreft, in veele jaaren voelde ik zo sterk niet, dat gy de eerste plaats in myne vriendschap had, als nu. Nu, dunt my, zie ik u nog, zo als gy waart, toen gy met uwen waardigen Jan Leevend trouwde. Ik hoor nog, hoe gy vervolgens my met vreugd en angst beide iets toebetrouwde, dat men dan nog maar aan een geliefden Man, of eene tedere Vriendin durft toebetrouwen.... En dat Kind was uwe geliefde Dogter! Ik ben niets minder dan eene geleerde; maar er is toch, dunkt my, eene Concaténatie van gedagten, die men duidelyk gewaar wordt. By my werkt die

{==208==} {>>pagina-aanduiding<<}

thans zeer uitgestrekt, en niet onaangenaam, verzeker ik u.
Gy weet, dat de Heer Renting naar myne Dogter verkeert? Zo nu de jonge lieden gelooven met elkander gelukkig te kunnen zyn, dan zal myn Heer Helder dit huwlyk met het uiterste genoegen zien. Ik beken, dat Chrisje, indien zy hem neemt, haare keuze eer zal aandoen. Ik voorzie echter, dat Chrisje niet zal te bepraaten zyn, om van haare vryheid afstand te doen: zy zegt het ook tegen hem; maar hy is zo op haar verliefd, dat hy zich alles getroost, zeker in hoop van haar eindlyk te zullen krygen. Hy kent, zegt hy, alle haare waarde; dit is hem genoeg. Ik hoop, dat myn Heer Helder in een stuk, daar zyn hart zo op gesteld is, niet zal te leur gesteld worden. Hy wenscht vuurig, dat Chrisje binnen een jaar Mevrouw Renting zyn zal. Ik denk er nog wat anders over: Chrisje is nog wat heel jong; en als zy hem niet bemint, kan zy hem dan voor zich verkiezen?
Het volgende is oorzaak, dat ik dit Huwlyk juist niet zo gaarn zien zoude. De familie van myn Heer Renting is zeer onëens. Mevrouw is eene der Bestierderessen dier vergaderingen, die men Oefeningen noemt. Zy is ter goeder trouw naauw gezet. Jammer, dat haare regels zelden Euangelisch, meest altyd willekeurig zyn! - Er zyn agt Kinderen; een gedeelte daar van

{==209==} {>>pagina-aanduiding<<}

volgt Mama, en dat wel overdreeven, mag ik zeggen. De oude Heer Renting is een braaf welvaarend Koopman, die zeer veel heeft van un bon vivant, weinig tyd afzondert voor den openbaaren Godsdienst, en zeer zeker nooit een voet in de Oefening gezet heeft. Zyn Zoon Jacob is aan zynen kant, met een paar Zusters en Broeders. De verschillen loopen dikwyls vry hoog. Mevrouw beschouwt haaren Man als een mensch, wiens deel is in dit leven. Myn Heer lacht hartlyk om de kweeslaary van Mevrouw. De familie bemoeit zich met de geschillen. Deïst en Dweeper, Fyne en Waereldling, zyn de naamen, die zy elkander geeven. Mevrouw schynt de Huishoudster, en de Kinderen aan haaren kant lyken de kantoorbedienden en naaisters der andren; die echter allen zeer geschikt en ordentelyk zyn. En ik zoude myne eenige tedergeliefde Dogter geeven in zo eene verdeelde familie; te meer nog, daar ik niet zeker ben, dat Renting, zo bigot zynde opgevoed, niet ongelukkig denkt over den waaren Godsdienst!
Wees toch zo goed, en meld my eens het een en ander van Wim. Nu Pauwtje op reis is, hoor ik niet van hem, dan by geval. Hy schynt niet lang te Amsteldam geweest te zyn, by geleegenheid van zyn Zusters huwlyk. Dit heeft Juffrouw Renard verhaald aan een Vriend van Renting. Juffrouw Roulin is zeer ziek; sommigen

{==210==} {>>pagina-aanduiding<<}

zeggen, dat het de Teering is, andren weer geheel wat anders. Zou Willem wel onverschillig zyn voor dat Meisje? Zy wordt zeer gepreezen, en is van goeden huize. Alle jonge Juffrouwen kunnen niet even ryk zyn. De waereld is praatziek; dat verschil met dien Jonker komt nog al weer eens op de baan. Juffrouw Roulin ziek, uw Zoon vliegend te Amsteldam, daar niet opgeruimd, terstond weer naar Leiden: wat al stof tot malle discoursen! Hoe gaarn ware ik in staat, om alle kwaade geruchten tegen te spreeken, als zy in myne presentie gehoord worden!
Myn Man en Dogter groeten u vriendlyk. Ik ben
 
Uwe oprechte Vriendin,
 
s. helder, gebooren van belk.




{==211==} {>>pagina-aanduiding<<}

Drie- en- veertigste brief. 

Mevrouw Alida Ryzig aan den Heer Willem Leevend.


Willem lief!

Hebt gy al gehoord, hoe slegt myn Huwlyks-partytje is uitgevallen? Niet? Wel is 't mooglyk! Beteeken ik dan zó bedroefd weinig, dat de Babbelzucht zelf my niet genoeg reekent, om my overal rond te kruijen? Of is myn Broer zo geheel tusschen de liefde en geleerdheid verdeeld, dat hy zich buiten dit nergens mede bemoeit? studeeren is uw zaak, en beminnen uw daaglyks brood, wil ik spreeken; dat is alle maal wél, maar ik ben, zou ik hoopen, evenwel uw Zuster, en gy moest my ook niet geheel vergeeten! Ik heb nog niet met u afgereekend over de beroerde vertooning, die gy op myne Party gemaakt hebt. 't Is goed, mantje, dat ik nooit weer hoop te trouwen; anders! point de pardon! Ik ben, weet gy, niet ergdenkend: maar hoe zit het, Wim, hebt gy uw best gedaan, om my tot de waardigheid van Tante te verheffen? Ik weet, dat gy zeer gul zyt; evenwel, die eer is wat groot! onze Vriendin Rammel heeft het aan Pietje verteld; en die heeft het my in stilte overgebriefd. Is het zo? Dan zal

{==212==} {>>pagina-aanduiding<<}

op de Heeregragt de Beer los zyn! Wat zal hy baljaarden! En ik geloof, dat hy liever dan te zien, dat men u eene Vrouw zonder geld toestond, zich van Mama zoude laaten scheiden. Want geld is toch by hem niet het voornaamste, maar het alles. En hy moet Mama afgryslyk lief gehad hebben, om zulke offertes te doen. Jongen, ik ben er agter gekomen, hoe veel hy haar gemaakt heeft, en gevolglyk ons. Wat is het zot, dat wy niet met al eigenbaatig zyn! Dat heeft hy slegt getroffen; en te meer, om dat het hem zo veel kost!
Ryzig weet er nog niets van: ik durf er niet van kikken; hy houdt niet veel van zulke grappen, en bemint Mama zo zeer, dat hy haar dan niet zonder droefheid zoude kunnen zien. Hy teekent zo verbruid sterk. Kon hy, zo als ik, zyne gevoelens beletten door zyne oogen te koomen kyken; ik zou het tog waagen, hem dit nieuwtje te vertellen.
Gy blyft immers aan de Studie, Wim? Laat het toch niet zyn: twaalf ambagten, dertien ongelukken. En ook uwe verd - zwarte oogen zullen het halve werk doen. Gy hebt ook geen Koopmans verstand. Gy kunt geen Pryscourant en een Esprit des Journaux by een zien leggen, en het eerste stuk eerst doorleezen. Gy kunt niet talmen over een agtste van een duit. Enfin, wordt gy in vreedes naam maar Dominé, en

{==213==} {>>pagina-aanduiding<<}

trouw het beminlyk Lotje, zo rasch gy kunt. Het spyt my, dat gy zo stout geweest zyt; want u geef ik al den schuld. En al wilde Ryzig nog zo grommen, ik admireer uw fynen smaak. Lotje is in myn oog, zo al niet het schoonste, immers het beminlykste Meisje, dat ik ooit zag. Actie genoeg......
Nu wy tog van smaak en van fynen smaak spreeken, weet gy wel, dat Nigt Hexameter op u verliefd is? Ach ja! Nooit ziet zy my, of vraagt: Hoe vaart myn Heer Willem? Deeze vraag deed zy my Zondag avond om zes uuren; ten half zevenen herhaalde zy die; en voor negenen vroeg zy nog eens: Hoe vaart myn Heer Willem? - Nigt, (zeide ik,) ik heb zedert half zevenen niets van hem vernoomen; maar toen was hy nog zeer wel. Ryzig lachte in zyn hoed. Mama keek, als of zy zeggen wilde: Moet gy deeze Juffrouw dan juist verleegen maaken, Daatje? - Zo, (zei Nigt,) dan is myn Heer Willem nog wel. Zal ik de sloof eens voor u groeten? Maar wie weet, of zy die blyde tyding overleefde, en het Bruiloftsvaers is nog al niet af. Het is mostert na de maaltyd. Dat zeit niet, ik moet het evenwel hebben; mooglyk geef ik het wel, met uw naam versierd, aan Renard, als die trouwt, om dat gy zo een drooge Klaas op myn fête waart: dan was ik gewroken! En my geen letter te schryven! Wel, me dunkt, als ik eene Zuster had, die zo ongelukkig ge-
{==214==} {>>pagina-aanduiding<<}
trouwd was; ik zou alles doen, om haar wat op te beuren. Want gy begrypt wel, dat ik met zo een verstandig man niet al te wel te regt kan komen. Wim, wy houden bedroefd en bedroefd huis! net het prentje in Vader Kats:

Wy draagen t'saam een vat met bier, 
Myn wyf wil daar, en ik wit hier. 


Ik voorzie myn ondergang! Myn vyand, of wilt gy, myn Man, is my te sterk: evenwel zo rasch myn vendels te scheuren!... Honneurs wege moet ik nog in 't veld blyven. Immers tot dat ik myne neerlaag, in eene stille duistere kamer, een week of drie zal kunnen betreuren.
En Chrisje Helder zal trouwen met Renting! Zo maar haar hartje niet te zeer gehecht is aan haar Vriendins Broeder: zo als ik geloof, dat het is; want Renting vordert niet veel. Hy is de groote Vriend van Everards. Die zal met Renard onder zeil gaan: zo krygt elk zyn deeltje. Zy belooft zich een hope goeds op het Huwlyks reisje. Laat zy zich aan my spiegelen; ik ben een Baken in Zee. Maar het is, of de Meisjes beduiveld zyn, - zou Bram zeggen, als hy boos is.
Waarlyk, Wim, zo gy het by Lotje niet verbruid had, dan zoud gy by Nigt schoon klaar raaken, en zy heeft duiten als zand. Onze Vriendin zegt, weet gy, dat een paar volks niet al te veel

{==215==} {>>pagina-aanduiding<<}

van elkander moet hebben, om gelukkig te zyn; is dit zo, klim dan op de haan van de westertooren; en nog zult gy den oceaan van geluk met Nigt Hexameter niet kunnen afzien. Want zy is dertig, gy zyt twintig; gy zyt heel mooi, zy is heel viezerig lelyk; zy is vier voet ruim, gy zyt zes voet schaars. Gy zyt bruin, zy is uit den ligt geelen: gy hebt ver - e zwarte oogen, die een mensch tot in het hart kyken; zy heeft een paar diep weggezonken ligt blaauwe Varkens oogjes. Gy hebt verstand; zy is een rymend mallootje. Goeden avond, hoor.
 
alida ryzig, gebooren leevend.




{==216==} {>>pagina-aanduiding<<}

Vier- en- veertigste brief. 

Mejuffrouw Christina Helder aan Mejuffrouw Jacoba Veldenaar.


Tedergeliefde Veldenaar!

Wat hebben wy zedert eenige dagen ruw weder! Papa spreekt van te vertrekken. Het afzyn van Pauw is my toch vreemd. Ik schreide, toen hy my afscheid kuschte; nooit smartte het my zó zeer als toen, dat hy met Leevend in onmin is. Hy zeide my, voor hy te paard klom: lieve Chrisje, of het te pas kwame, Leevend verdient niet, dat gy hem beminde. - Of het te pas kwame! Dat is sterk.
Ik ben niet vrolyk, Coosje; zie hier de aanleiding. Het was over Renting; die hier nu meermaalen komt. ‘Wat zegt gy, (vroeg myn Vader,) van den Heer Renting, Chrisje?’
Ik. Ik geloof, dat hy geen kwaad karakter heeft, evenwel, ik ken hem maar weinig.
Mama. Daarom, liefde, zullen wy u beide geleegenheid geeven, om nader kennis te maaken.
Ik. Zoude ik wel iets van myne lieve Ouders mogen verzoeken?
Vader. Wat dan, Chrisje?

{==217==} {>>pagina-aanduiding<<}

Ik. Dat ik moge geexcuseerd zyn, om Renting op te wagten: ik heb geen inclinatie voor het huwlyk.
Vader. Dat kan zyn, Chrisje; maar is het onmooglyk, dat zo een Man u van gedagten kan doen veranderen? Ik zou niet gaarn zien, dat Renting niet wel door u ontfangen wierd; hy is een braaf, verstandig, welgemaakt Man, wiens geneegenheid my aangenaam is.
Mama. Lieve Helder, Chrisje zegt immers niets tot zyn nadeel!
Vader. Dat is waar; en indien Chrisje my dit verzoek niet gedaan had, ik zou te vrede zyn, al schoon zy, en ik geloof dit héél wél, niet neigde om nog van staat te veranderen. [Papa zag my sterk aan; ik bloosde.] Waarom bloost gy, Chrisje? [Ik zweeg, en zag voor my.]
Ik. Lieve Papa, zyt gy moeilyk op my? dat bedroeft my!
Mama. Daar is uw Vader te redelyk toe; en myne Dogter kan daar geen reden toe geeven.
Vader. Als Chrisje Renting wil opwagten, en wel ontfangen, verg ik voor eerst niets meer: want zo zy in 't vervolg elkander niet convenieeren, is Renting zo vry als onze Dogter; dit is billyk. Zy hebben daar beiden een even groot belang in.
Ik. 't Is wel, Papa, als gy het zo begeert: myn oogmerk was niet om u tegen te spreeken.

{==218==} {>>pagina-aanduiding<<}

[Hy zette my op zyn knie, ik sloeg myn arm om zyn hals, en zag hem met myne heele ziel in myne oogen aan.]
Vader. Dat weet ik, myn Engel lief! [Hy kuschte myn gloeijende wang; Mama leunde gemeenzaam over zyn schouder.] Gy weet, ik bedoel niets dan het geluk en de veiligheid van myn Kind! [Veiligheid, Coosje; welk een woord!]
De waardige Man stond toen op, en ging zyn tourtje ryden. Mama vervolgde kort daar aan het gesprek.
Ik. Hoe komt het toch, lieve Mama, dat men zo sterk dringt op myn wel ontfangen van den Heer Renting? dit is nog nooit omtrent wie ook gebeurd.
Mama. Ik kan u, myn Kind, dat zeer duidelyk maaken. Uw Vader is een voorzichtig opmerkzaam Man; hy bemint u boven alle beschryving. Hy vreest, dat gy uwe geneegenheden eens zoud kunnen vestigen op iemand, dien hy nooit met u zal begunstigen. Hy voorziet als dan moeilykheden; die wil hy voorkoomen. Renting bemint u: uw Vader keurt dit goed; nu begrypt gy alles.
Ik. Heb ik Papa reden gegeeven, om dit te vreezen? Immers neen!
Mama. Dit gelooft hy zo weinig als ik: maar hy poogt u buiten alle onaangenaamheden te houden. Regt uit gezegd, Chrisje, uw Vader vreest,

{==219==} {>>pagina-aanduiding<<}

of misschien Leevend u, toen hy nog onze gunsteling was, niet wat veel behaagd heeft. Gy kent de strenge beginzels uws Vaders, waar naar hy alle zyne daaden regelt; gy weet, welke slegte geruchten er van Leevend gaan. Hierom zal hy het woordje veiligheid gebruikt hebben; ik zag wel, dat u dit trof!
Ik. Is het ook niet wat byzonder, Mama?
Mama. Al, myn Engel, naar men het toepast. Uw Vader wil de rust van uw hart in veiligheid stellen; want ik zelf ben van uwe pligtmaatigheid niet sterker verzeekerd dan uw Vader: zeg my, onder ons, lief, is Leevend u wel geheel onverschillig, wel zo als Majoor Veldenaar? van andren spreck ik niet eens.
Ik. Ik acht Veldenaar zeer hoog; maar Leevend bevalt my meer: dit misnoegt u immers niet, myne lieve Mama?
Mama. Die openhartigheid is myner Dogter, als zy met haare Moeder spreekt, waardig. Ik zal u meer zeggen. Als Willem u door een deugdzaam gedrag had poogen te verdienen, ik zou hem voor myn Schoonzoon gekoozen hebben; niet tegenstaande uwe groote goederen. Doch nu mag daar niet meer aan gedagt worden. Jambres heeft, vrees ik, zyne beginzels verwoest, en ongeloof strookt byzonder wel met losse zeden! - Gy zoud niet gelooven, Chrisje, hoe my dit grieft: hy is de Zoon myner grootste Vriendin! Kind.

{==220==} {>>pagina-aanduiding<<}

Ik. Ja; als Leevend te Amsteldam had kunnen blyven, zou hy wel een braave jongen gebleeven zyn.
Mama. Gy weet, hoe veel ik altoos van hem hield! Ik denk gunstig genoeg over hem: evenwel, Chrisje, kan men over de deugdzaamheid van iemand - van ons zelf - oordeelen, als er geene verzoekingen zyn? Kan ik zeggen, zie daar is een held, als hy nooit een kanonschoot gehoord heeft? De ondervinding alleen kan ons zeggen, wat wy zyn: alles blyft buiten dat, gissen!
Ik. [Haare hand aan myn hart houdende, en my wat voorwaards buigende.] Beschuldigt gy hem zó streng, lieve Mama? Ach, wat zou hem dat bedroeven, hy bemint u met zyn geheel hart! [Myne oogen liepen over.]
Mama. Dat is juist zo in myn trant niet, Chrisje. Myne deugd is meer gestemd om op te beuren, dan te vernederen: ik beklaag hem veel meer, dan dat ik hem beschuldig. Hoe dit zy, aan Leevend moet nu niet meer gedagt worden.
Hier zweeg myne uitmuntende Moeder, en kuschte my met aandoening. Alles is zo redelyk, zo wáár echter! Ik ben droefgeestig: ik ben misnoegd op my zelf, om dat ik zo niet denk over dit alles, als my betaamt. Bemin toch
 
Uwe
 
c. helder.




{==221==} {>>pagina-aanduiding<<}

Vyf- en- veertigste brief. 

Mejuffrouw Christina Helder aan Mejuffrouw Jacoba Veldenaar.


Myne dierbaare vriendin!

Wy vertrekken, met dit guure natte weder, nog deeze week van Beekenhof! Zo verre van u! Dat denkbeeld benevelt myn geest dermaate, dat ik zo dof en ongevallig ben, als de dagen die wy nu hebben.
Wy leeven hier een paar moeilyke oogenblikken, en die moet men nog verkwisten met zulken, die zo onverschillig voor ons, als wy voor hun zyn; terwyl men zo zelden zich bevindt by hun, die wy beminnen en hoogachten! Ik vraag door deezen belet tegen Vrydag voor ons, om afscheid te neemen. Ik hoop, dat dit schikken zal: Hier op wagt ik, met den knegt die deezen brengt, antwoord.
Van hier te gaan, en u niet met al den yver eener zielenvriendschap te omhelzen, niet in persoon vaarwel te zeggen; daar kan ik niet aan denken! Hoe weinig zegt evenwel zo een bezoek voor de behoeften van myn hart! Als gy verpligt zyt met elk te spreeken, verlies ik te veel van u. Konde ik nog een dag met u slyten! Ik heb u zo

{==222==} {>>pagina-aanduiding<<}

heel veel toe te betrouwen. Ach, nooit voel ik zo zeer, dat ik uwe Vriendin ben, dan wanneer ik u zo alles mededeel, wat ik denk, wat ik ontwaar; als ik my zo, als ik waarlyk ben, aan u vertoon!
De Heer Renting, vrees ik, bemint my. Mama is zeer beleefd. Vader is zo met hem ingenoomen, als hy zelden met iemand was; uw Broeder uitgezonderd, was hem niemand onzer jonge lieden zo wel gevallig. Hy spreekt zeer wél, en heeft noch het al te styve naauwkeurige in beuzelingen van Pauw, noch het losse van Willem. Men kan zien, dat hy de waereld beter kent dan de eerste, en minder gunstig beoordeelt dan de laatste. Myn Vader geeft hem, dunkt my, veel geleegenheid, om by my bekend te worden. Hy bezit veele van die keurige kundigheden, welke een fatzoenlyk Man tot nog iets meer dan een Koopman maaken: zyne conversatie is des aangenaam. Zo hy myn Broeder was, ik zou verzot op zyn ommegang zyn. Hy heeft gereist, maar vertelt nooit zyne avantures. Hy maakt een Vaers, en leest het niet voor; met één woord, in dit alles behaagt hy my, en met reden.
Hy gelooft met myn Vader, dat de oordeelkundige van Alphen regt geschikt is, om onze Vaderlandsche vernuften goede lessen te geeven; en dat hy hun wel bittere waarheden zegt; doch dat het echter waarheden zyn. Ik zal by geleegenheid

{==223==} {>>pagina-aanduiding<<}

eens zien, of ik niet eens iets van hem kan te leezen krygen. Ik merk, dat hy eens een vaars gemaakt heeft over dat:
En ik leefde ook in Arcadia!
Dat wy in eene Print, naar de schildery van Poussyn, altoos met zulk eene edele bewoogenheid van ziel beschouwen! Als dat wél is uitgevoerd, zal het treffend schoon zyn!
Renting is bigot opgevoed; maar ik ducht, of hy zich niet heeft schâeloos gesteld voor al de dweeperyen, die hy in zyne opluikende jeugd heeft moeten doorstaan! Dit is althans zeker, dat ik voor zo eene familie, en die nog onderling verdeeld is, niet geschikt ben. Dit echter tusschen ons: ik gis het slegts.
Gisteren middag aan het dessert zittende, vroeg myn Vader aan Mama: ‘Hoe of Renting haar beviel?’
Mama. Byzonder wel, voor zo verre ik hem ken.
Vader. En u, Chrisje?
Ik. Kan ik met Mama verschillen? De Heer Renting bevalt my zeer wel; 't is een hups Man.
Vader. Dit is my lief, myn meisje; maar ik voorzag dit wel. Renting heeft een groote maate van vernuft, maar is geen losse kwant. [Ik verstond dit ten vollen.]

{==224==} {>>pagina-aanduiding<<}

Mama. Waren er meer Rentingen, veele jonge Dames zouden geene Mannen trouwen, die haar noch in zwakheden noch in gebreken iets wyken.
Vader. Dat, hoop ik, zal Chrisje ook zo begrypen. Een Meisje, als Chrisje, kan geen Henry quatre Heertje dulden. Geen schatten, geen titel zal my ook beweegen, om haar aan een zot uittetrouwen: maar ik zoude zeer gaarne zien, dat zy eens besloot, om my door het uitkiezen van een braaf man te verpligten. Zoude het niet onvergeeflyk zyn, dat de Dogter van Mevrouw Helder, opgevoed onder haare oogen, eene dwaaze keuze deede? zy, die zo wel weet te oordeelen over menschen en zaaken. En dat mooglyk, om dat zy zich had laaten inneemen door eene bevallige uitwendigheid, verzeld van eenige zeer misbruikt wordende bekwaamheden.
Mama zweeg; my dagt, ik kon ook niet beter doen. Papa ging nog eens omwandelen, maar zei: kom Chrisje, gaat gy mede? Mama bleef agter; mooglyk is dit wel om het ongunstig weer: maar toch, nu trof het my. Ach, ik bemin myn Vader afgodisch! Mama is altoos dezelfde. Wierd ik nog eens haare schaduw! Vaarwel, myne Vriendin; altoos
 
de Uwe,
 
c. helder.

{==225==} {>>pagina-aanduiding<<}

Zes- en- veertigste brief. 

Mejuffrouw Jacoba Veldenaar aan Mejuffrouw Christina Helder.


Myne aandoenelyke Chrisje!

Gy kent my; ik ben onbekwaam om aftezien van een plan, dat ik eens wel heb doorgedagt. Thans zult gy er weder eene proef van ontfangen. Zo lang als ik met u van hart tot hart omging, poogde ik uwe al te groote gevoeligheid te verminderen tot een graad, dat gy die zoud kunnen doorstaan! Als ik u maar nuttig zyn mogt, getrooste ik my gemakkelyk eenige dryvende wolkjes van een kortstondig ongenoegen.
Ik beef voor u, myne waardste, als gy eens met de rampen des levens bekend zult raaken! Hoe zult gy, die nu, zonder eene diepe droefheid, u van uwe Vriendin niet kunt verwyderen, verbryzeld worden door gebeurtenissen, die volgens den loop der Natuur, binnen eenige jaaren, moeten voorvallen! .... Gy, myne heele lieve, zyt waarlyk eene dier menschen, die door eene overdreevene gevoeligheid onmooglyk lang aan een gelukkig zyn kunnen; ook dan, als u niets ontbreekt:
Contemple mon amie, & tremble d'être heureux!

{==226==} {>>pagina-aanduiding<<}

Die schoone regel viel my daar in; hy is op u maar al te toepasselyk. Ik bid u, bestry die, terwyl gy nog kunt! Hoe zult gy anders met waardigheid aan uwe bestemming kunnen voldoen? De gevoeligheid, die gy koestert, is maar al te naauw vermaagschapt aan die beminlyke droefgeestigheid, welke maar al te veel door onze hedendaagsche werken van vernuft wordt ingeboezemd. Standvastigheid, myne Helder, is geene koelheid; bedaardheid is geene onverschilligheid! ‘Gy hebt my niet lief, Coosje!’ Dit weet gy wel beter; ik merk er des niets op aan. En echter, gy zyt niet zo over my voldaan, als ik wensch dat gy waart! Lieve beste, gy doet niet wel! Geloof my, zulk eene gevoeligheid schokt onze gezondheid, overspant onze zenuwen, en beneemt ons dien lust en die kragten, die wy noodig hebben, om aan onze pligten te voldoen. Zy pynigt het hart, ook dan als het geniet; zy vuurt onze verbeelding aan, en krimpt onze denkenskragt in, even als of zy een tovermiddel ware. De Natuur gaf my, maar met een veel zwakker zenuwgestel, de zelfde maate van gevoeligheid, die zy u gaf. Gy weet, wat ik u daar eens over schreef; lees dien brief nogmaal, en poog in deezen uwer eigene Coosje gelyk te worden. Zie voor eenigen tyd eens geene dier Boeken in, die de ziel in eenen stillen, duisteren, maar al te aanlokkelyken toestand houden. Thans zyn zy voor u gevaarlyk schoon.


{==227==} {>>pagina-aanduiding<<}
't Is een gesuikerd vergift, geloof my; gy zult het zo bevinden. Gy speelt thans niets dan kwynende Adagio's; en in uwe schoone stem zelf is iets, dat my doet vreezen, of gy deeze myne ernstige raadgeevingen niet heel noodig hebt!... Gy gaat nu naar Rotterdam; gebruik de veelvuldige geleegenheden, die gy zult krygen, om uwe gedagten afteleiden; zie uwe gezelschappen, diverteer u, tot dat gy in staat zyt om weder eigenaartiger te denken omtrent alles, dat gy niet kunt veranderen. Vaar dan nogmaal wel, myne uitgelezene Vriendin! Geniet de zegeningen, u geschonken, met een vrolyk dankbaar hart; en wees verzekerd, dat gy met de grootste geneegenheid bemind wordt door
 
Uwe
 
c. veldenaar.




{==228==} {>>pagina-aanduiding<<}

Zeven- en- veertigste brief. 

Mejuffrouw Christina Helder aan Mejuffrouw Jacoba Veldenaar.


Myne waardste vriendin!

Zo aangedaan, als ik hoor dat gy zyt, kan ik u niet laaten vertrekken: nogmaal, geef u niet toe in die neiging, die u zo veele moeilyke oogenblikken kost. Gy gaat, 't is waar, op een grooter afstand van my, maar myne gedagten verzellen u! Onze Briefwisseling blyft ons over. Gy weet, hoe ik daar over denk! Den Brief van Renting, ook uw antwoord, las ik met genoegen. Renting zal de Man zyn, Chrisje, indien gy eene keuze ten genoegen van uwe Ouderen doen zult. Toon dan, myne waarde, dat uw hart uwer reden onderdaanig is. Willem kan nooit de uwe worden. Renting is hem in veelen opzichte gelyk, en in eenige dingen overtreft hy hem verre.
Gy weet, dat myn Heer uw Vader geen zwak karakter heeft; en dus volstandig blyft by eene zaak, die zyn bedaard verstand, aangezet door eene uitgestrekte liefde voor zyne Kinderen, heeft gekoozen.... Zeker, lieve, gy zyt genoodzaakt om te trouwen, al was het maar uit medelyden met die braave Jongens, die u zo wel weeten te

{==229==} {>>pagina-aanduiding<<}

waardeeren; en als zy u door eenen persooneelen ommegang hebben leeren kennen, niet meer buiten u kunnen. Nu in ernst, Chrisje! Ik geloof, dat gy met Renting veel gelukkiger zult zyn, dan met myn Broeder zelf. Hendrik helt over tot het zwaarmoedige; ook dan, als hy in het volkomen bezit van uw hart en persoon ware, zoude hy niet gerust zyn. Het denkbeeld alleen, dat gy sterflyk zyt - zou er iets meer nodig zyn, om alle zyne zaligheden te doen verwelken? Gy hebt in deezen te veel overeenkomst met elkander. Renting is ook van persoon niet onbevallig; hy is in dit opzicht, dat beken ik, geen Leevend; doch zoude hem dit by eene Dame, die zo wel denkt, hinderlyk zyn? Dat mag ik niet denken. Hy heeft ook het voorkomen van een Man, die de waereld gezien heeft, en haar neemt voor 't geen zy is. Hy maakt haar juist wel zyn hof niet; maar hy spreekt ook niet van haar met zekere kleinachting, die niet altoos de vrugt is van een onbeneveld oordeel en gegronde ondervinding. Vaar nu nogmaal wel. In den naasten zomer hoop ik u gezond en blymoedig te omhelzen. Myne gedagten verzellen u. Ik ben onveranderlyk
 
Uwe oprechte tedere Vriendin,
 
c. veldenaar.




{==230==} {>>pagina-aanduiding<<}

Agt- en- veertigste brief. 

Mejuffrouw Christina Helder aan Mejuffrouw Jacoba Veldenaar.


Dierbaarste vriendin!

Zo ontfang ik uwen Brief. De koets zal zo opryden; ik heb Mama verzogt om nog een weinig te wagten. Nog twee woorden, voor ik vertrek. Uw Brief! - neen: hy bevalt my niet heel wel. Hoe kunt gy, daar gy my toch waarlyk lief hebt, zo geheel redelyk schryven? Daar het onzeker is, of wy elkander ooit weder zien? daar wy elkander zo noodig hebben, om gelukkig te zyn? daar ik in zeer moeilyke omstandigheden kan komen, en u myn geheel hart zal moeten uitstorten? Schryven? Ach, heb ik niet liever uw gezelschap, ook maar weinige uuren, dan een Brief van twintig pagina's. Dit heb ik immers meermaalen gezegd; en gy weet evenwel, dat een Brief van myne Veldenaar by my op den hoogsten prys geschat wordt. Ik verwonder my over u; maar zeker, maar waarlyk; - neen lieve, ik verkies u niet na te volgen. By u is dit bestendige vastheid van geest, by my zoude het zwakheid, veranderlykheid zyn; en verdiende ik u dan tot myne Vriendin te hebben?

{==231==} {>>pagina-aanduiding<<}

Vloei, vloei des onbelemmerd voort, ô gy reine stroom van onbevlekbaare Vrouwelyke vriendschap. Laat niets, niets u in uwen vaart hinderen. Zouden wy ons verstand afpynigen, om de allerbeste neigingen van onbedorven harten te beteugelen? Eene vriendschap, als de myne voor u is, verëdelt myne zedelyke natuur: konde ik u nog méér beminnen, nog méér eerbiedigen, aan mynen wil zoude het niet feilen! Zoude ik zulk eenen schoonen allernuttigsten tak van myne beste vergenoegingen afknotten? Laaten wy ons verstand gebruiken ter uitroeijng van onvriendelyke neigingen, van norsche hartstochten, van haatelyke driften: maar laat de vriendschap zo uitgebreid zyn, als onze zucht tot eeuwige gelukzaligheid. De myne voor u, ô myne uitmuntende Veldenaar, zal geene grenzen kennen!.... Ik voel, dat er eenige gloeijende traanen langs myne wangen rollen. Ik verheug my daar in! Ik ben overtuigd, dat ik uwe geneegenheid waardig ben; en dit vervult my met welgevallen in my zelf! Myne Mama groet u tederlyk, ook het geheele Huisgezin. Moet ik dan van u scheiden?.... En dat, nu ik zo hoog gestemd ben, en u, in dien toon, zo veel te zeggen heb?..... Ik moet!
 
c. helder.
 
P.S. Zend my Rentings Briefs en myn antwoord by geleegenheid.




{==232==} {>>pagina-aanduiding<<}

Negen- en- veertigste brief. 

De Heer Willem Leevend aan Mevrouw Alida Ryzig.


Lieve zuster!

Van harten wensch ik u geluk met den Man, die gebooren schynt, om u tot eene zeer goede redelyke Vrouw te verhanselen. Gy zyt juist niet veel te raaden; anders zoude ik u zeggen: geef den kamp maar gewonnen. Gy zult nu nog misschien eerlyke voorwaarden kunnen bedingen; gy zult u toch vroeg of laat op genade moeten overgeeven. Gy hebt met geen loozen vreesagtigen Mazarin te doen; maar met eenen moedigen kloekzinnigen Richelieu. Hy zal wel een dyk om Rochelle durven slaan.... Maar hoe hang ik den Historicus zo uit?
Gy zult niets beter doen kunnen, dan hem tot uwen magtigen Bondgenoot te neemen; want met de Koninginne Moeder zal ook nog wel eens eene schermutzeling voorvallen; en dan zult gy u byzonder wel bevinden by uw Bondgenootschap met den Vorst van zyn huis.
De verliefdheid van uwe Nigt Hexameter is ze-
{==233==} {>>pagina-aanduiding<<}
ker eene Proeve van eigenvinding? Het lief schaap heeft zo veel met Apollo uitstaan, dat zy zich zeker met een Student in de Theologie niet zal bemoeijen. Ach ja, groet het kind hartlyk voor my, en zeg, dat ik nog redelyk gezond ben... Maar daar zal zeker niets aan zyn. Zal Chrisje trouwen met den Heer Renting? Nooit! Dan moest er geen Majoor Veldenaar zyn, of Chrisje een zeer volage karakter hebben; en dat heeft zy niet. Renting komt te laat; en myn Heer Helder zal zeeker de geneegenheid zyner Dogter voor een Veldenaar niet dwingen: hy, zo iemand, verdient haar: dit tusschen ons, hoor? Hoe verheug ik my, dat myne heele lieve, myne beste Renard in zulke goede handen zal vallen! Zy heeft alle mogelyke uitzichten om het huwlyks reisje gelukkig te volbrengen, indien een zagtaartige, daaglyks wezenlyker wordende inborst, een aangenaam voorkomen, en zekere Vrouwelyke gedweeheid, zeer voornaame vereischtens zyn, om dat oogmerk te bestevenen. Everards staat my nog zeer wel voor: het spyt my, dat ik niet genoeg op hem gelet heb, en nog te jong was, om hem wél te kennen. Groet haar met een kusch, voor haar Vriend Wim.
Kunt gy nu eens ernstig zyn? Dan, en dan alleen kan ik u het volgende schryven. Maar ik weet, gy kunt het zyn, als de zaak slegts gewigt

{==234==} {>>pagina-aanduiding<<}

genoeg by u heeft: wel dan! Ik zoude u reden tot misnoegen gegeeven hebben, indien myne groote stilheid en afgetrokkenheid op uwe Party, en geduurende al den tyd dat ik by u was, ontstond uit eene ongezellige norsche geendeelneeming in uwe belangen. Maar als gy de oorzaak weet, zal uw goed hart my alles vergeeven.
Eerst nog! al wat Juffrouw Roulin geen eer aan zoude doen, moet gy als leugentaal verwerpen. Zulke geruchten heb ik ook gehoord: wee, zo ik den uitvinder ontmoet... Gy hebt haar gezien, gesprooken; ik behoef aan iemand, die zo wel zien kan, en zo gezond weet te oordeelen, niets over haar persoon te zeggen. Ik ga u het volgende van haare omstandigheden berichten.
Het lieve Meisje heeft, zo als de Doctor gelooft, de beginzels der Teering. Haare Moeder is door de zelfde ziekte ten grave gebragt. Lieve Zuster, gy kent het gevoelig hart van uwen Willem: oordeel des, wat het lydt, als ik deeze lieve Vriendin zie worstelen met benaauwdheden, die een zeer onaandoenlyk hart zouden beweegen tot medelyden. Altoos is zy even bedaard, onderworpen. Naauwlyks zyn die verdweenen, of zy ziet haaren Broeder en my aan met den lieven doorboorenden glimlach der lydzaamheid; juist of zy ons vergoeding poogt te doen voor de smarten, die zy ons doet lyden. Haar Broeder is in eene stille

{==235==} {>>pagina-aanduiding<<}

droefheid verzonken; somwylen drukt hy my de hand, en snelt de kamer uit. Zulke aandoenlyke tooneelen zouden voor my ondraaglyk zyn, lag er niet iets zeer troostelyks in het medelyden, waar door wy vermogens erlangen, om nuttig te kunnen zyn. Wat leer ik aangenaame smarten kennen! Onüitdruklyk bemin ik haar. Hoe verbindend zyn de ellenden, waar mede zy strydt, voor iemand die gelooft, dat het tederste gedeelte onzes karakters ook het beste gedeelte uitmaakt. Nooit wenschte ik zo vuurig haar Vriend te zyn, dan sedert zy niet meer gezond is. Zy houdt zeer veel van my. Myn gezelschap is haar zo byzonder aangenaam. Ik lees voor haar; ik teeken by haar; ja schryf veele der lessen in haar byzyn. Met hoe veel yver poog ik haar alle mogelyke diensten te doen! Welk een jongen moest ik zyn, indien ik een Lotje niet als eene tedergeliefde Zuster behandelde! Begrypt gy, myne lieve, dat ik niet vrolyk zyn kon?
Dominé Heftig heeft zeer vry met myn karakter en denkwyze omgesprongen. Dat Vaers van my is hem zeer in den weg. Hy heeft aan myn Professor daar over geschreeven. Maar het schynt, dat Dominé niet zo gul is met zyn H. Geleerdens antwoord als met zynen Brief rond te draagen. Dit schynt zo 's Mans uitspanning: nu, de Dominées kunnen ook niet altyd over het bestaan der

{==236==} {>>pagina-aanduiding<<}

Spooken, over het Gouden Kalf, ja ook zelf niet, over het lang Hair, prediken of schryven. Groet onze lieve Mama voor my, ook uw waarden Ryzig; en maak van deezen dat gebruik, 't welk gy goed vind: Ik ben
 
Uw liefhebbende Broeder,
 
w. leevend.




{==237==} {>>pagina-aanduiding<<}

Vyftigste brief. 

Mevrouw Cornelia van Oldenburg aan Mevrouw Suzanna Helder.


Hoogstge-eerde vriendin!

Uw genoegen over myn geluk is een zeer groot toevoegzel aan myne beste genietingen. Gy blyft die zelfde deelneemende Vriendin, die my reeds in myne vroege jeugd ook daaröm zo dierbaar was. Ik bedank u voor uwen zeer aangenaamen Brief; maar kan voor u niet verbergen, dat ik over mynen Zoon gansch niet voldaan ben: niet zo zeer over iets, dat betrekkelyk zoude zyn op Juffrouw Lotje, als wel over zyne manier van denken. Hy heeft aan zyne Zuster een Brief geschreeven, dien zy my gedeeltelyk voorlas; en daar door geloof vry gerust te kunnen zyn, dat die zaak zo erg niet is. Dit is waar, het lieve Meisje is in geene gunstige omstandigheden, maar men vreest, dat zy een beginzel van Teering heeft. Hy kan zeer zeker geene schuldige geneegenheid hebben voor iemand in zulken treurigen toestand: immers dit begryp ik niet. My is wel bewust, myne waarde Vriendin, dat gy over het bespiegelende deel onzes Godsdienst wat

{==238==} {>>pagina-aanduiding<<}

anders denkt dan ik; ik houde my echter verzeekerd, dat gy de Vrygeestery ten sterksten afkeurt; en met misnoegen zien zoude, dat uw Zoon dien dwaalweg opsloeg, die thans door den mynen betreeden wordt; zo als ik uit zeker Vaers, en de welmeenende bezorgde onderrichtingen van een zeer waardig Man, vernoomen heb. Hier over zal ik hem ook by eene voegzaame geleegenheid schryven. Nog een woord: Indien Willem immer inclineerde om Juffrouw Roulin te trouwen, dan zoude myn Man zeker maar te veel reden meenen te hebben tot het hoogste ongenoegen. Ik beken ook, dat het my om reden wat heel romanescq zoude voorkomen..... Nu, daar spreek ik niet meer van; het is te verre uit den haak. Laat ik u liever een weinig over myne Dogter schryven.
Gy kunt u naauwlyks verbeelden, welk een braaf eerlyk Man zy heeft, noch hoe klugtig zy met elkander omgaan: maar zy zal hem niet uit zyne sterkte lachen; ik hoop het althans niet. Hy bemint haar zo zeer, dat ik haaren't weege wensch, dat hy dit grootendeels voor haar zal blyven bedekken: zy is nog zo vol kuuren, en dikwyls zo brooddronken, dat hy werk genoeg heeft, om zyn stand te bewaaren. Er is echter iemand, die zy nog al met betaamlykheid behandelt; maar dat is eene gedwongen fraaijigheid. Mevrouw Ryzig is eene deftige braave Vrouw,

{==239==} {>>pagina-aanduiding<<}

en wordt door elk met den hoed in de hand aangesprooken: myne Dogter zal haar zeker achten, maar niet beminnen; dit is haar niet te vergen.
Thans heeft de stoute Meid weer een nieuw kolf je naar haar hand. Een Schoolmeester, die ergens digt by Tante de Harde woont, heeft, op verzoek dier goede Vrouw, een Bruiloftsdicht op haar gemaakt. Het is droevig lang, regt welmeenend, zeer schriftuurlyk, en zo taamlyk zot! Gy kunt denken, of de goede hals voor zyne moeite zal beloond worden. Ik denk, dat het met nooten op den kant ook al rond wandelt. Ryzig kan heel raar zyn, en me dunkt, dat hy haar wat geholpen heeft. Hy heeft wel iets van dat drooge, dat ons in uwen overleden Broeder zo zeer plagt te bevallen; en waar van uwe Tante de Vry ook iets heeft. Apropos, Daatje is tegenwoordig zeer groote vrienden met de oude Dame, en gaat er dikwyls eens thee drinken! Hoe smaakt u dit?
Ryzig vertelde my daar, (want hy komt meest altoos voor Beurstyd eens aan,) dat zyne Moeder over het Vaers van den Schoolmeester zeer te vreden is, en aan Daatje gezegd had: ‘dat men het Vaers moest eerbiedigen om 's mans welmeenendheid, en om dat er van Adam en van de Patriarchen in komt.’ Zy zag, zeide Ryzig, Mama zo grappig ernstig aan, dat ik al

{==240==} {>>pagina-aanduiding<<}

begon te vreezen, of er niet wat misselyks uit zoude komen; en ik had het wel geraden. ‘Wel, Mama, moet ik dan ook eerbied hebben voor het uithangbord, waaröp geschreeven staat:

Al is Noach met zyn Ark nou niet hier, 
Evenwel verkoop ik, Thys Kloen, Maarts en November bier? 


Men behoorde, was het antwoord, in eene groote stad, zo vol spreeuwen en spotvogels, dergelyke uithangborden niet toe te laaten, Dogter.’ Myne Vrouw zweeg; zy deed wèl; Mama houdt niet van railleeren.
Over uwe beminlyke Chrisje kan ik met u niet verscheelen. Hoe zoude een Meisje, met zulk een verheeven verstand, en eene zo gevoelige ziel, de conversatie kunnen uitstaan van lieden, die zo verbaasd verre afwyken vän de Euangelische beginzels, die haar door u zyn ingeplant? Indien de verschillen alleen tusschen de Broeders en Zusters afliepen, 't was nog iets; maar hoe zoude het zo een Meisje moeten hinderen, als zy zag, dat de hoofden der familie het zelf zo weinig eens zyn! Vreemd is het, dat myn Heer Helder, wien zulks niet onbekend zyn kan, zo gezet is op dit Huwlyk. Dit is my duister. Ik heb onze jonge lieden wel eens zo wat hooren praaten van den Majoor Veldenaar; zou die party wel beter haar's Vaders smaak vallen?..

{==241==} {>>pagina-aanduiding<<}

Daar komt Tante Martha, vergezeld door een tuinknegt, die een vollen emmer keurlyke baars brengt. Goede Vrouw! zy wil Daatje ook verzoeken; ik hoop, dat die niet te veel kattensprongen over het Vaers maaken zal! Ik ben
 
Uwe tederliefhebbende Vriendin,
 
c. van oldenburg, gebooren burlet.




{==242==} {>>pagina-aanduiding<<}

Een- en- vyftigste brief. 

Mevrouw Alida Ryzig aan Mejuffrouw Petronella Renard.


Heis op! heis neer, in 't knekelhuis, 
Daar Elsje vlooit den deken, 
Met homlend-stomlend vreugd gebruisch, 
Gelyk ons is gebleken; 
Zy vallen op elkander aan, 
Den eenen en den ander; 
De winden met hem speelen gaan, 
Aristoot, Alexander! 


Verstaat gy dit Vaers, myne leesagtige Vriendin? Niet? Wel, ei lieve, beproef dan eens, of gy het bygaande Bruilofts - Heldendicht beter begrypt. Eindelyk is het in order geraakt. Ik zou het ook al eerder gehad hebben, maar Nigtjes Aristarch... Nu zult gy my weer vraagen: ‘wat is dat voor een ding?’ Ja, Piet, je bent toch een onnoosle hals in dat soort van moois! En hoe zal ik het je best beduijen? Een Aristarchus is, in onze eenvoudige Christentaal, zo veel te zeggen, als iemand, die met de Vaerzen der Dichters leeft, als onze Teekenmeester pleeg te doen, wanneer

{==243==} {>>pagina-aanduiding<<}

wy een schetsje van een bloem of wel een bedelaar maakten; en schynt byzonder bedreeven in het geen men taalzuiveren heet; maar genoeg daar van: jy begrypt het toch niet, denk ik. Nu althans Nigtjes Aristarch heeft eene Vrouw, ende die Vrouwe had eenen geest des opruimens, ende eenen geest des Economie over haar; zy had dat manuscript prys verklaard, en het gebruikt; niet om daar door den Lauwerkrans te behaalen, door het voor haar eigen werk uittegeeven; ach, niets minder! maar het papier kwam haar zo wél voor, dat zy het in haar beschuittrommel en in een eetens kasje gebezigd had. Na een huis vol geweld, en na dat Aristarch al de meiden voor duizend drommels gevloekt had; en dat alle de Kinderen hunne papieren scheepjes hadden onttakeld, en alle knipzels hadden moeten te voorschyn brengen, (immers, dat kan ik my zo verbeelden;) en na dat de groote Man het braaf geroerd had, zeit Moeder: wel heden, lief, ik heb onlangs papieren gebruikt, daar wat op geklad stond; zouden het die ook zyn? Kom aan, ik zal ze je weer geeven: waar op hy haar voor een onweetend vat; voor een Vrouw zonder smaak; voor een elendig schepzel, zo een Man onwaardig, had uitgemaakt, (dat hoort er zo by, dunkt me!) en de sloof de papieren uit de handen rukte: en zy antwoordde: wel, wat maak je een bedroefd leven, en dat om een vel of drie papier, met haanepooten en menschenbeenen bezaaid!

{==244==} {>>pagina-aanduiding<<}

als ik geen Jobs geduld had, hoe zou ik met zo een lastigen potentaat het leven omkomen?
Die inval is zó in myn smaak, dat ik met die opruimende Vrouw kennis zal maaken! Ei wat, de lui zeggen, dat wy in ons Land geene Origineelen hebben, geene sterk geteekende karakters; 't zyn Loerissen, hoor. Weet gy, hoe het is? Zy zelf hebben het ooggestel niet, dat er vereischt wordt om wel waarteneemen. Ik zou hier nog wel iets over de carricatures zeggen; maar u te beduiden, wat dat zyn, is óók nog al moeilyk. Niet dat ik met zekere Vriendin van my (die ook al, arme ziel, voor haar dertigste jaar haar Procès tegen de dood verloor,) beweer, dat ik aan den Man kan zien, hoe of zyn hond hiet; (althans, het is my wel eens gemist) of met Lavater: dat gebrek aan Phisionomisch gevoel onzen Heere aan het kruis gebragt heeft; of uit het puntje van iemands neus kan opmaaken, of hy een Lier- of Heldendichter zy. Neen: zo zyn myne oogen niet verlicht... Nu, dat daar gelaaten! Eergister namiddag bragt Nigt deeze mostert na den maaltyd. Ik had geen hair op myn hoofd, dat dagt om het te leezen: nu, dat kun je wel denken! Maar Ryzig, zeker om my te bruijen, verzogt, na het Theedrinken, dat Nigt het geliefde te leezen; hy gaf voor, die lelyke Leugenaar daar hy is! dat elk zyn eigen werk het best leest. Welk onbeschaamd liegen, en dat met zo eene bedaarde tronie; ik zou hem hebben kun-
{==245==} {>>pagina-aanduiding<<}
nen dood - kittelen, zie, zo boos was ik. Ik ken maar een mensch of twee, die hun eigen Vaerzen wél en natuurlyk leezen; en die hebben het nergens aan te danken dan daar aan, dat zy al hun gezond menschenverstand niet totaal hebben weggerymd.
Wel nu, Nigt las het stuk! - ‘Geheel?’ - ‘Ja, geheel!’ - ‘Ei, Daatje!’ - En ei, Pietje! ik heb wat uitgestaan. Mama, zo een gedaver en geweld hoorende, meende eerst, dat Ryzig en ik de zaak niet eens waren; toen, dat ik met de Keukenmeid handgemeen was; toen, dat Ryzig met Smaufen Makelaars, of met Deensche Vragtschippers handelde. Zy keek om 't hoekje van de kamer; dit zag ik juist. ‘ô Mama, riep ik, kom toch binnen, uw Nigt leest haar Gedicht.’ Maar zy excuseerde zich, om dat zy zo voor de stilte is. De Naaister heeft my die anecdote van Mama verteld.
Ik beklaag het arme Wurm, zo heeft het geleezen! Punt, die by veelen een groot Tooneelkoning was, kon haar in het opsnyden niet verbeterd hebben. Nu, kind, ik verzeker je, het gaat een mensch niet in de kouwe kleeren zitten, zo een heel Heldendicht te moeten hooren leezen! Ik heb ook 's morgens gezonden, om te vraagen: ‘hoe Juffrouw Ryzig voer; en liet zeggen, dat ik dol was van hoofdpyn; doch anders nog al weer taamlyk wel.’ Toen Nigt vertrokken was,

{==246==} {>>pagina-aanduiding<<}

nam Ryzig het Vaers op, en vroeg: ‘wel nu, wat zegt gy van dat stuk?’
Ik. Als 't met myn Heers blieven was, zoude ik zeggen, dat ik het zo dol niet gewagt had; 't is een monster.
Hy. Men kan juist niet zeggen, dat er veel in is van den geest eener Neufville, of dat Nigt eene van Merken in 't licht staat, maar [my zo droogjes aanziende,] er is zo veelerhande schoon! Frans Baltes schreef niet als Visvliet, de schryver van het oud nieuws: De Dichter Crouse, ons door de Vriendinne Burgerhart bekend gemaakt, niet in den smaak van Krul. Maar dat is ook niet noodig, Want....
Ik. [Hem invallende.] De eene heeft zin in de Moeder, en de ander in de Dogter. En....
Hy. [My invallende.] Of anders, zo als het, Vaersje zegt:

j' Aime la belle Blonde; 
Mais j'aime la Brune aussi. 


Hier door worden de voortbrengzels der kunst ook ryk in verscheidenheid. 't Spyt my maar, dat myn Nigt zo schrikkelyk gestolen heeft: ik had my gevleid, dat het veel origineeler zot zoude geweest zyn!
Ik. Wat zegt gy? Zyn er dan meer zulke monsters der kunst?

{==247==} {>>pagina-aanduiding<<}

Hy. Ja zie, zo gaat het, je lui Meisjes leezen geene Vaderlandsche Poezy.
Ik. Wel, indien zy altoos van dit soort zy, dunkt my, dat men daar weinig by verliest.
Hy. Gy mist ten minsten de geleegenheid, om eens hartig te lachen. In myne eigen familie, die zedert bykans twee eeuwen in Amsteldam leefde, trouwde en stierf! zyn Vaerzen te vinden, die wel verdienen, dat zy by de Lykdichten op Koningin Maria geplaatst worden.
Ik. Hebt gy er ook van? ei lieve, Bram, laat my die zien; ik kan eerder onmooglyk naar bed.
Na my heel veel daar om te hebben laaten vryen, ging hy met zynen knegt naar zyne Boekenkamer; en die kwam daar op beneden, als een andren Issaschar tusschen twee pakken, die hem gekromd hielden. Ryzig betrouwde die op geene onzer tafels, maar liet, de stapels los gemaakt hebbende, die op het tapyt leggen. Hy nam vervolgens by de laag maar af. Hy kon niet mistasten. Het is goed, dat Mama's slaapkamer verre van de zaal is; de goede Vrouw had anders ons, om ons lachen, wel naar Joost gewenscht. - ‘Nu, Ryzig, gy had gelyk. Nigt heeft schoon te kaap gevaaren.’
Hy. Wat zegt gy? had ik ongelyk?
Ik. Wel verweerd! dat hiet ik, met Sint Crispyn het leer steelen, en de schoenen om Gods wil geeven.

{==248==} {>>pagina-aanduiding<<}

Hy. Luister eens, wat of deeze Dichter zegt:

De liefde bindt van Spaan aan zyne Bruid zo vast, 
Dat hy vol vreugd vaart in een hemel van albast. 


Die getuigt van zynen Bruidegom:

Zyn hart blaakt even fel, 
Als de ziel des ryken mans was brandend in de hel. 


In het verhaal, hoe of de Bruid niet te winnen was, zegt hy:

Tot dat Cupiet een pyl doopte in zoetenmelk, 
En zo het Bruidje trof; - schenk wyn al in de kelk. 


Nog meer: hy zegt, dat de Bruigom des nagts stond te smeeken aan de voordeur; al vergeefsch!

Want jou Bruid lag in 't bed, als 't varken in de slik. 


Hoor dit nu ook nog:

Toen zag men bleeke traanen langs bleeke wangen loopen. 
Gelyk gy heeft gedaan, ô Bruigom, zou ik hoopen enz. 


Het morssige, het Janhagelsche sla ik over; daar wil ik myn pen niet mede bevlekken. Het is in deezen zin, hoe ouder hoe erger! En dat schynt

{==249==} {>>pagina-aanduiding<<}

er toch door gekend te hebben; zelf by een man, die zo yverde tegen het invoeren van Orgels in onze Kerken! Lieve Renard, wat is de mensch, (de Poëet niet uitgezonderd,) toch een mislyk weezen! Het is hollen of stilstaan.
Hy. Willen wy stichtingshalve eens zien, wat er in de Lykdichten te vinden is? want het wordt laat, en de Bedklok heeft al geluid. Geef hier dat zwarte pak.
Ik. Neen! dat is my te benaauwd, ik mogt er van droomen.... Ha! ha! wat is dat voor een wierregelig vodje?
Hy. Dat wierd gemaakt op Koning Willem, toen hy zyn schouder gebroken had: let wei op de vermaaning, die is het geld alleen waardig:

Hy steeg te paard, hy reed daar heen; 
Hy viel; hy brak zyn sleutelbeen; 
Komt, laat ons allen loopen heenen, 
En breeken onze sleutelbeenen! 


Ik. Excusez moi, Monsieur; je n'entend pas du Grec. - Ik ga veel te lief heelshuids naar bed.
Hy. Dit nog; en dan - taptoe voor ditmaal. - Gy weet zeker (want dat valt zo wat meer in uw winkel,) dat zeker Dichter op het afbeeldzel van een andren gezegd had: ‘dat men het bergen zonde, of dat de Engelen het portret in den Hemel zouden ophangen?’

{==250==} {>>pagina-aanduiding<<}

Ik. Ja, dat weet ik.
Hy. Dit wierd in een gezelschap van eenige vrolyke geestige lieden voorgeleezen: iemand, daar tegenwoordig, schreef op een kaartenblad:

	Aan de engelen.
Zo gy van N**** voert naar 't zalig hemelchoor, 
Ei, neemt zynvaerzen meê; 't gaat met één moeite door! 


Hier volgt nu de
 
LYST of INVENTARIS.
Der door onze Nigt Apollonia Pheba Hexameter gestolen Poëtischen Huisraad, Goud, Zilver, en Kleinodien, Tuinsieraden, en wat verder zal gespecificeerd worden. By de eerste geleegenheid zal ik in onze Couranten laaten adverteeren: ‘dat zy, die meenen actie en pretentie op deeze goederen te hebben, zich, met behoorlyke bewyzen van eigendomme, kunnen adresseeren ten Comptoire van het Likkers Gild; op dat elk het zyne zoude kunnen naasten; en zy over haaren diesstal voor de Vierschaar van Apollo te recht gesteld, ende Exemplaarlyk zouden kunnen gestraft worden: wyl zulke Crimens in

{==251==} {>>pagina-aanduiding<<}

geen Land van order en goede justitie te gedoogen zyn.’
 
actum in onze eetzaal.
 
In het eerste jaar onzer Koninglyke Regeering.
 
a. regina.
 
1. Phebus.
2. Helicon.
3. Pegazus.
4. Een schorre Donder.
5. Een leunende Waereld op eene Etna.
6. Het bonte Tapyt van Juffrouw Flora.
7. Eene groote party oude Vesta's.
8. Alle de hooggekurkte Laarsen.
9. Een Trits. (Dit, weet ik niet, waar toe het gebruikt word.)
10. Alle de noeste Byen en Letterbaazen.
11. De Hemel - daauw der Maagdelyke lippen.
12. Al het Loddervuur der Tweelingzonnen.
13. Het hoogdraavend Dichtrendom, (voetstoots.)
14. Item, de Echtsponde, het Huwlyks Ledikant.
15. De Trouwkoets, met alles wat daar by hoort.
16. Tuk op roof. (dit ken ik ook niet.)
17. Wieg en Bakermat.
18. Alle de Amstelaaren.
19. Al het kruivend Goud der lokken.
20. De Pylen, zo heele als gebroken.

{==252==} {>>pagina-aanduiding<<}

21. Een blind Schuttertje. (goed voor een pretention.)
22. De gryze Oceaan.
23. Alle de Woordspeelingen; geene uitgezonderd.
24. Item, de allerwaardste Neeven.
25. Het Iberisch Strand.
26. De raazende Bellona.
27. Het allerhardste Staal.
28. Alle de Lieren, de Fluiten, de Cyther.
29. Een Diana.
30. Een Veldheerstent en Zegewagen.
31. Een grimmende Nyd. (byna afgebruikt.)
32. Een heel Hospitaal met doorgriefde harten.
33. De Wapenrok van Mavors.
34. Een Haardstede en een Altaar (in één stuk.)
35. Een Faam.
36. Alle de Driemaals.
37. De Schedels.
38. Eene Roozengaard.
39. Alle de kraakende Laurieren.
40. Hymen.
41. Een lachend Bruilofts-Bedje.
42. Als mede eene groote party Marmer, Albast, en Yvoor, door haar Ed. gebezigd tot het maaken van Halzen, Handen, Armen en Boezems.
 
Zie daar, Renard, in zo eene familie ben ik evenwel gekomen! Wat zal Tante Martha zeggen,

{==253==} {>>pagina-aanduiding<<}

als ik haar dat eens verhaal! Me dunkt, daar moet ik meer van hebben. ô Ik zie daar zo veel grappigs in. Gy kunt wel een handje leenen? zo het maar niet strydt met uwe karsvarsche naauwgezetheid....... Nu wy toch van stryd spreeken! Strydt Kees nog om het lieve jaawoord; want van uw hart is hy ongetwyfeld reeds meester. Het was zo onversterkt, als een Zaankants Dorp, en had nog meer poorten dan het Nieuw Jerusalem, niet waar? Strydt uwe erkentenis nog al tegen uwe neiging? Stydt de oude man nog al tegen de dood? Laat hy het maar opgeeven; ei lieve, lees dien Martelaar van het Podagra het Vaers voor: wie weet, hoe of het hem, zo gy er wat af en toe doet, en braaf exclameert, niet sticht. Lach niet, men kan dat nooit zo net weeten. Vraag het maar aan onze Vriendin Rammel. Bram groet u hartlyk. En ik teeken my kortheidshalve
 
T.T.
 
a. ryzig.



{==254==} {>>pagina-aanduiding<<}

Proeve van een heldendicht. 

Ter bruilofte Van mynen Neef, den Heer Abraham Ryzig, En Mejuffrouw Alida Leevend.


Eerste zang.


Ik zing, op deezen dag, tot blyde vreugd gevormd, 
Den Held, die 't Buitenwerk van onze ziel bestormt, 
Die, door zyn artlery, het marmren hart doet springen: 
Van zulk een Held zal ik op mynen Cyter zingen. 
Ik ben des dichtluims vol, in 't grimmen van den nyd; 
Die met zyn scherpen tand in myne Vaerzen byt. 
ô Phebus, mogt ik thans uit uwen hoefbron scheppen, 
En, door uw gunst beschermd, met kleine teugjes leppen: 

{==255==} {>>pagina-aanduiding<<}

Dan daalde deeze bron tot in een needrig dal, 
En vloeide zagtjes voort, gelyk een waterval. 
Ik ben een tedre Maagd, ik durf niet hooger klimmen, 
Bevreesd, dat afgunst my, ô miskwaam, aan mogt grimmen. 
't Gaat wel, Apol, 't gaat wel! myn geest wordt reeds gesterkt; 
Het Negenzustren tal heeft reeds myn brein bewerkt. 
  
In 's Waerelds uchtendstond, toen Domheid triomfeerde, 
En Vrouw Natuur het kroost des Adams spreeken leerde 
Die zelfde taal, die nog de taal is der Jordaan; 
Niet dien onmeetbren plas, dien gryzen Oceaan, 
Waar van wy reeds den loop by oude alouidheid zagen: 
Maar die in Amstelvest dien zelfden naam blyft dragen, 
Waar Jut, en Deen, en Zweed den vryen toegang heeft, 
De kleine Winkelier gelyk een Koning leeft. 
Een taal, nog niet beschaafd door Neerlands Letterbaazen, 
Die, als de noeste bei, op woorden-klanken aazen, 
Schakeerend op een veld van zilverwit papier 
Een trits van schoonheen, vol van abelheid en zwier, 
Zo schittrend als de Zon, wen die heur gouden straalen 
In 't gladgekemde zout van Amphitriet doet daalen. 
Eer deeze omwenteling voortrolde lang dees Bol, 
Sprak elk, die spreeken kon, schor, hortend, ruw en hol. 

{==256==} {>>pagina-aanduiding<<}

Toen lag hier alles woest, verward, vertitst, verwilderd. 
Men schreef geen stoute hand, er wierd ook niet geschilderd. 
't Was alles miskwaam, wat de sterveling bedreef. 
Geen Dichter was er, die op snellen Pegaas schreef. 
Een schoenriem en een broos; geen hoogekurkte laerzen, 
Verscheenen in den rei der trippelende Veerzen. 
Een hoogekurkte laers! Hoe is myn geest ontsteld! 
ô Hymen! Huwlyks - God, Iö, Pean, myn Held! 
Toen was de Vinding arm. Zy wist niets op te tooijen; 
Zy deed den Wintersneeuw geen koele roosjes strooijen. 
De gramme kou, die, in de barre maanden, holt, 
Had nog geen traantjes tot veel paereltjes gestolt. 
Toen waart gy ongekend, ô tint'lende vermaaken; 
En liefde deed het hart niets dan de liefde smaaken. 
Cupido was alleen Grootmeester van de ziel, 
En Ersprins van het hart, dat toen ook voor hem viel. 
Wanneer hy met een pyl den jongen vlasbaard griefde, 
Dan voelde gy, ach arm! ô vlasbaard! niets dan liefde. 
En wierd door onzen Prins een Meisjes hart gegrieft, 
Dan was het lieve kind niets anders dan verliefd. 
En deeze pyl, die 't hart van deeze kindren griefde, 
Verwekte van dien stond, tot op hun sterfdag, liefde. 
In 's waerelds uchtendstond, en in Cupieds gebied, 
Was liefde al wat er was; want anders was er niet. 

{==257==} {>>pagina-aanduiding<<}

Ja, die eenzelvige, die sluimrende vermaaken, 
Zou nog den Adams kroost tot zyn verdriet nog smaaken, 
Had gy, ô Hymen, in wien moed en tukheid woont, 
Uw Broeder Cupido niet uit zyn throon ontthroont. 
ô Mavors, mogt ik met uw Wapenrok nu praalen, 
Nu ik van Hymens roem en daaden op zal haalen! 
Plant Mavors, op dat ik met glans myn werk verricht; 
De blixems van uw oog thans in myn aangezicht. 
Dan zal ik van dees stryd, in hooggekurkte laerzen, 
Uitbrommen overal, met donderende Vaerzen. 
En met myn schell' trompet, en kopren Keteltrom, 
Maak ik op deezen dag de raazende afgunst stom. 




Tweede zang.


Wilt, goede Goden, die ten Zangberg zyt gezeeten, 
In dit volhachlyk uur uw' Zangster niet vergeeten! 
Wierd zy, die op uw gunst thans luchtkasteelen bouwt, 
Door hulp van 't Zust'ren-choor ten zangberg opgesjouwt! 
Dan zou myn Heldendicht den Naneef nog verbaazen; 
En opgetoogen zyn door myn grootmoedig raazen! 
  
't Was in die maand, die nog de lieve Maimaand heet, 
Waar in de Bloemgodes borduurt haar bont tapeet, 

{==258==} {>>pagina-aanduiding<<}

Toen Held Cupied, belust den Adamskroost te wonden, 
Een koker pylen op zyn schouder heeft gebonden. 
Wellustigheid, toen nog een bloode huische maagd, 
Werd straks een scherpen pyl in 't lillend hart gejaagd. 
De Jongling Loshoofd, die geen pylen wilde vreezen, 
Moest ook wel dra een doel des blinden Schutters weezen. 
De Jongling werd verliefd; ja 't eenemaal herschept. 
ô Wondre wonderdaad, daar Bato nog van rept! 
Wellustigheid was aan den knaap niet onverschillig, 
Maar min of meer coquet, en nu en dan wat grillig. 
Hy had, ô ja, haar hart, maar geenzins haare hand! 
De Jongeling houdt aan, zy biedt hem tegenstand. 
ô Nooit gehoord verhaal! aanmerklyk, zeer byzonder! 
Dit klonk in zyn gehoor, gelyk een schorre donder, 
Wanneer de dampkring, door zyn zwaarte t'zaam geperst, 
Gelyk een groote Reus op zyne tanden knerst, 
En dan den mond opspert, en van zyn breede lippen, 
Met zwaar gedreun, een kloot laat uit de wolken slippen. 
Zo dat een Etna zelf, waar op dees waereld leunt, 
Door zulk een doffen bons van een splyt, kermt en kreunt. 
Zo gruwlyk klonk haar taal den Jongeling in de ooren. 
Maar laaten wy haar zelf in haar gesprekken hooren: 
Ga, Loshoofd, ga, vertrek, de hekken zyn verzet; 
Die nu het jawoord geeft, buigt onder Hymens wet. 

{==259==} {>>pagina-aanduiding<<}

Zy kluistert ons, helaas! zou ik met hem beginnen? 
Hoe weet ik, of ik u dan eeuwig zal beminnen? 
En mooglyk zal ik niet meer uw beminde zyn. 
Dan domp'len wy ons in een asgrond van fenyn. 
En ik, Wellustigheid, zal nimmer wellust smaaken. 
En Loshoofd, gy, gy mogt uw los hoofd wel bewaaken; 
En onze Trouwkoets, en ons Huwlyks - ledikant, 
En onze Bedsponde aan het ruim Hiberisch strand, 
Nooit van de malsche min, al dartelend, getuigen, 
Of gy den hemeldaauw van myne lippen zuigen. 
Gy zult de roozengaard, die op myn wangen pronkt 
Gy zult het toddervuur, dat in myn oogen lonkt. 
Noch myn yvooren hals, noch marniren boezem kusschen, 
Veel liever trek ik heen naar 't Ryk der norssche Russen! 
Daar Hymen zich, ô spyt, met liefde trots bemoelt, 
Is de onuitroeibre min te minn'loos uitgeroeit. 
De roodgeylekte twist zal steeds krakeelen zoeken, 
En, hoe door ons gevloekt, zyn vloekers overvloeken, 
Bellona, die rinkinkt tot in America, 
Wordt eer een Schoolmatres, dan ik um' schoone gaê 
Zo lang Cupido-heerseht; ben ik uw zielsvoogdesse; 
Maar Hymen nadert pas, of weg is de meestresse. 
Zo lang Cupido heerscht, leef ik ook vry en bly. 
Komt Hymen in het spel; 't is drieste slaverny. 

{==260==} {>>pagina-aanduiding<<}

Cupido boeit altoos met zagte zyden banden. 
Hy doet in 't jeugdig bloed een burgervuurtje branden. 
Komt Hymen met zyn toorts, dan vlugt de schuwe min. 
Steenrotzig, scherp, onbly, zo is 't reeds in 't begin. 
Geen Maagd zal nu voortaan het blyde jawoord geeven; 
De Meisjes zullen steeds als oude Vesta's leeven. 
De Rhyn, die vaaken voor de bloeiende Echtkoets zong, 
En met de Maas en Vecht naar Bruilofts lauw'ren dong, 
Zal nu, met T en Lis, ten eenmaal verstommen; 
Het Spaaren nooit meer met den gryzen Amstel grommen, 
Om dat men hem een Maagd ontvoert, waar op hy roemt; 
Die hy een Venus zelf, of een Diana noemt. 
Nu zwygen Bosch en Beek, en Vliet, en Stroom Najaden; 
Daar is geen zingens stof; de Min verricht geen daaden. 
Dus wordt eerlang verwoest het menschelyk geslagt. 
Zo vlugt de minne - God, zo snood alom veracht. 
Dat schut ik, zei Cupied, in roozenblaên verschoolen. 
Al moest ik op myn vlerk ook snorren tot in Poolen, 
En balling zwerven van myn Haardsteê en Altaar, 
'k Zal Hymen straffen; hy is een geweldenaar. 
Ha, beet hem Hymen toe; ik zelf daag u ten stryde; 
ô Dartel Venus Kind, zou ik uw schichten myden? 
Het Oorlog wyz' thans uit, wie 't bitterst naberouw 
In 's Huwlyks Lusthof teelt, de Minlust of de Trouw. 




{==261==} {>>pagina-aanduiding<<}


Derde zang.


By 't eerste haangekraai, in een dier korte nagten, 
Waar in zyn Bruid vergeefsch Apollo zit te wagten, 
Hy op een Kermisbed zich neervleit, half gedekt, 
Tot dat het Wekkertje hem rekketekkend wekt; 
Was hy reeds aangekleed: wat zeg ik? uitgereeden. 
Apol heeft dan veel werk, en nyvre bezigheden, 
Zo dat men Phebus en Diaan te samen zag. 
Dit maakt, ô sterveling, den allerlangsten dag, 
  
Dees dag had Hymen, die nu slaapt in zagte roozen, 
Ten fellen Broederkryg in arrenmoed gekoozen. 
Juist agter de Alpen, in een onüitoogbaar veld, 
Had hy zyn' Leger in slagordering gesteld. 
Cupied lag met zyn Heir, om 's Broeders wraak te tergen, 
Aan 't ruisschen eener beek, die afschuimt langs de bergen. 
Men steakt de krygsbazuin; men blaast op den Cimbaal; 
En Echo, Echo zelf herhaalt het zevenmaal. 
Cupied beschouwt zyn volk, zyn halfvolwassen mannen; 
Hy spant den taayen boog, zo styf hy dien kan spannen. 
Het hagelt pylen; maar myn held, niet stram van rug, 
Dryft al die pylen op 't Vyandlyk heir heel vlug. 

{==262==} {>>pagina-aanduiding<<}

Zo rasch het looze kind dus met zyn pylen griefde, 
Verliet de manschap Mars, en 't woord was liefde, liefde! 
't Was uit met Arfazes! 't was uit met hunnen moed: 
Een yders boezem blaakt van ruimen minnen gloed. 
De boog gleed uit hun hand: hun kragten zyn verstreeken. 
Elk wist alleen van haar, die hy bemint, te spreeken. 
Die roemde Celestyne, een puikje van een Maagd, 
Die in 't albaster hoofd twee tweelings zonnnen draagt, 
Die, in het kruivend goud der lokken, harten strengelt; 
Die, als zy kusjes geeft, ons t'eenenmaal verëngelt; 
Haar tanden, paerels zelf; haar lippen, rood koraal; 
Haar hart veel harder dan het hardste Engelsch staal; 
Die Celestyne, die het marmer zelf doet blaaken! 
Deez' noemde Amelia zyn hoogste zielsvermaaken. 
Ze is een brunet, zo schoon als ooit is uitgedagt; 
Heur hair is zwarter dan den zwartsten kersnagst nagt, 
Heur lieve stem die kon den droessten lyder troosten. 
Heur adem had een geur als 't altoos vrolyk Oosten. 
Heur donkre wenkbraauw vormt een cirkel boven 't oog, 
Waar voor zelf Amurath ootmoedig nederboog. 
Myn Griet, begon daarop een stout Soldaat te zwetzen, 
Myn Griet kan alle bei die Meiskens ja wel fretzen, 
Myn Griet is schooner dan Vrouw Venus, ô myn Griet.... 
Zwyg, riep de Generaal, 'k versta dat snorken niet. 

{==263==} {>>pagina-aanduiding<<}

Is 't nu een tyd, om lui en leng te zitten samlen? 
Kunt gy niets anders doen dan van uw Meisjes ramlen? 
Staat zelf geen vleugelman voortaan op zyn fatzoen? 
Vertrekt! Cupido heeft u, bloodaard, niet van doen. 
Hy zweeg, en alles zweeg. Straks riep een stem: te wapen! 
Op, spitsbroers, op, 't is tyd! ten stryde, fiere knaapen. 
Wint, wint op deezen dag een muurkrans om uw hoofd, 
Wier glans den zonnenglans ten eenenmaal verdooft. 
Dit past u, Helden!.... Maar om Hymen te bedriegen, 
Dagt Cupied op zyn vlerk al de Alpen om te vliegen. 
Ik duelleer, zo riep het looze Venus wicht. 
Met snort het naar om hoog, en is uit elks gezicht. 
Maar Hymen, om dees list op 't allerstrengst te wreeken, 
Heeft straks zyn toorts gelyk een Waschkaers aangesteeken; 
En smakte die met kragt, voor wind en ty, om hoog, 
Dat die Cupido in het regter vlerkje vloog; 
Die hy verschroeijen deed, tot op den laatsten veder. 
Daar viel de Aardshertog neer; zo tuimelde hy neder! 
En de Alpen weeken door dien vreezelyken slag. 
Toen was 't, dat Hymen zyn verslagen vyand zag. 
Hy liet hem door heir in 's Veldheers tente draagen, 
En steeg in arrenmoede op zynen zegewagen. 
De Faam vloog, sneller dan een weerlicht, voor hem uit, 
En zong van Hymens moed, en roemde zynen buit. 

{==264==} {>>pagina-aanduiding<<}

Waar de Overwinnaar trad, song elk van zyne daaden. 
De slaap zyns hoofds werd straks met lauwren overlaaden. 
De Dichters hieven aan in pragtig Kerk-muzyk. 
Iö, Triumf, Peän, klonk steeds van wyk tot wyk. 
‘Cupido heeft zyn vlerk op Alpensberg verlooren; 
Nu wordt, door al wat leeft, aan Hymen trouw gezwooren.’ 
't Was driemaal, dat het volk aan Hymen hulde deed; 
't Was driemaal, dat de schaar herhaalde deezen eed; 
't Was driemaal, dat het riep: ‘ô Batoos waarde Neeven! 
De zege is Hymens deel. Lang moet Held Hymen leeven!’ 
Zo dra is nu een Maagd den Manne niet verloofd, 
Of Dichters vlegten straks lauwieren om haar hoofd; 
Het Burgerkapzeltje verandert in een schedel. 
Dan blaast men op de stuit, dan strykt men op den vedel; 
Dan zingt der Dichtren rei met trillend vreugd geluid, 
Zo, dat de steile galm tot aan de wolken stuit. 
Dan;...maar genoeg, myn Nimph! waar, waar zoud ik beginnen! 
Waar eindigen, indien ik dus van 't zalig minnen 
En 't lachend Bruiloftsbed zou zingen!.... Keer te rug! 
De dagen zyn zo kort, de snellende uuren vlug. 
  
Ons werk is afgedaan. Wy zongen van de liefde, 
En hoe de liefde 't hart met diepe wonden griefde. 

{==265==} {>>pagina-aanduiding<<}

Zing ryzig, zing als man; zing leevend, als zyn Vrouw; 
De min, die 't alles dwingt, is minder dan de trouw. 
De trouw, ô ryzig! doet de min al hooger ryzen: 
Nigt leevend zal aan u dit leevendig bewyzen. 
Zie daar, op uw verzoek, Mevrouw en waarde Nigt, 
Een kleine proeve van een Huwlyks Heldendicht. 


e. ryzig.
 
In Gysberts Vest.




{==266==} {>>pagina-aanduiding<<}

Twee- en- vyftigste brief. 

Mevrouw Cornelia van Oldenburg aan den Heer Willem Leevend.


Waarde zoon!

De goede verstandhouding, die er thans tusschen u en uwe Zuster is, zoude my veel aangenaamer zyn, moest ik niet vreezen, dat eene zeer toeneemende overeenkomst van het geen ik Godsdienstige sentimenten noem, daar te veel deel in had! Gy hebt zeker wel gemerkt, dat ik u, geduurende uw laatste verblyf te Amsteldam, niet zo vriendlyk ontfing als voortyds: en hoewel gy my daar niet na gevraagd hebt, kan het u toch niet ontsnapt zyn. Den Brief aan uwe Zuster heeft zy my gedeeltelyk voorgeleezen. Alles, wat Juffrouw Roulin aangaat, sla ik ditmaal over: gy weet zeer wel, dat ik niet voor het romanesque ben, en dat uw Vader geen Man is, om te dulden, dat gy uw fortuin met den voet schopt. De Hemel geeve, dat dit lieve jonge mensch moge herstellen, en gy u altoos wysselyk gedraagen; trouwens, dat is by my buiten twyfel, zo maar uwe wangevoelens uwe zeeden niet aansteeken!...
Ik ben verdrietig, misnoegd en bedroefd! Gy kent

{==267==} {>>pagina-aanduiding<<}

myne gehechtheid aan de Leerstellingen der publique Kerk; ik haat alle vervolging, van welk een aart ook. Ik ben overtuigd, dat de onwederstandelyke genade van eenen God, die geene reden geeft van zyne daaden, alleen in staat is, om ons het Geloof en de Bekeering te schenken; dat die onze zielen gevangen neemt tot de gehoorzaamheid der waarheid. Maar het komt my, in een jongeling als gy zyt, strafbaar voor, dat hy halstarrig en onverschillig is, en hoogmoedig afwykt van die begrippen, die hem zo vroeg geleerd en beweezen zyn! Gy hebt zeker nog den tyd niet gehad om te zien, of die begrippen waar dan valsch zyn. Hier toe wordt meer kundigheid, grooter naarstigheid, en vooräl een begenadigder hart vereischt! De Genade, myn Zoon, werkt door middelen. Hy, die eens andren van dwaaling en ongeloof zal overtuigen, moet reeds Wysgeer zyn, hy moet over het weezen der vryheid, de vrye magt, de voorweetenschap, enz. gezond kunnen denken; om dat dit alles zo veel invloeds heeft op de Godgeleerdheid. Dit is zo zeker, dat zelf onwedergeboorene en onbegenadigde Leeraars hier door in staat zyn, om andren van de zaligmaakende kragt der genade te overtuigen: zo zeer heeft de groote Herder der zielen in deezen ook voor zyne kudde gezorgd! op dat er, by mangel aan wedergeboorene Leeraars, evenwel geen arbeiders in zynen oogst zouden ontbreeken.

{==268==} {>>pagina-aanduiding<<}

Het was des uw pligt geweest, om u niet met het bestryden der hooge verborgenheden onzes heiligen Godsdienst te bemoeijen, voor gy zelf daarïn wel waart onderweezen, niet alleen in de Leerstellingen dier Kerk, waarïn gy gedoopt zyt, maar ook in de bewyzen, aangevoerd om die te staven. Maar nu het u naauwlyks gegund zy, uwe oogen te slaan in het Heiligdom; nu gy nog pas de woorden: H. Drieëenheid, Wraakvorderende Gerechtigheid, Eeuwige Straffen, Voorbeschikking, alles betaalend Zoenbloed, Onwederstandelyke Genade, geheele doodelyke Onmagt, bedorvene Rede, gehoord hebt, druischt gy reeds, vol zondigen hoogmoed, daar tegen aan. En wie zyt gy, die tegen God antwoordt? Wie kan zyn hand afslaan, en tot hem zeggen: wat doet gy? Zo verheft gy u tegen Christus, en versmaad gy waarheden, die (ik zal niet zeggen uwe Moeder, want die zal nu te groote beuzelaarster by u zyn,) maar die veele eeuwen lang in Gods Kerk door de geleerdste en vroomste mannen geleerd zyn, die door zo veele Martelaaren met hun bloed bezegeld zyn!
Lieden, die zo alles weeten en begrypen willen, loopen groot gevaar, om van twyflaary tot Deïstery, ja wel mooglyk tot Atheïstery te vervallen! Kunt gy, myn Heer de Philosoof, my ook zeggen: ‘hoe of een weezen van Eeuwigheid door zich zelf bestaat? Neen zeker! zie daar

{==269==} {>>pagina-aanduiding<<}

gronds genoeg om te zeggen, daar is geen God! Ik vrees, myn Zoon, dat gy te veel uw eigen Gaaren rookt, en dat gy, u beroemende wys te zyn, dwaas worden zult! Het van alles reden te willen weeten, voor men toestemt, is reeds eene verzaaking van het Geloof, is reeds eene verwaandheid. Waart gy in deezen ootmoedig, bedagtzaam, heilig, onderworpen, en met traanen en gebeden te werk gegaan, en had gy dan de Leerstukken onzer Kerk verworpen, ik zoude u met medelyden als een ongelukkig verdoold schepzel hebben beschouwd: maar nu beschouw ik u als een trotsch verwaand Jongeling, die aan zynen hoogmoed, en andre heerschende driften, de zaligheid zyner ziele opoffert. ‘Gy liept wel: wie heeft u verhinderd, dat gy de waarheid niet zoude gehoorzaam zyn?’ Ik vrees, dat het niet zo zeer de Leer onzer Kerk is, als wel de Leer der wedergeboorte van Christus, die u zo tegenstaat! Uw hoogmoed zal aan geenen gekruisten Jezus van Nasareth hulde willen doen! geene geestelyke blindheid belyden. Het Deïsmus vleit ook veel beter met den natuurlyken mensch; het eischt geene dooding der lusten! Zo kan men schitteren zonder Geloofswerkzaamheden. Burgerlyk goed zynde, is men zyn eigen heil geenen Middelaar schuldig, en kan men zeggen: ‘Wie is Heer over ons?’ - Sla niet langer uwe verzenen tegen de prikkels! En indien u de

{==270==} {>>pagina-aanduiding<<}

geneegenheid uwer Moeder waardig blyft, voegt dan by uwe ‘deugd geloof.’ Indien gy mogt verleid worden tot losbandigheid, en niet met berouw wederkeert, vlei u dan niet met myne Moederlyke vooringenoomenheid. Gy zult u bedriegen. Ik zal, met meer ernst dan gy denkt, myn pligt omtrent u oefenen: op dat ik my zelf niets te verwyten hebbe. Mooglyk heb ik te eenzydig omtrent u geweest; myne belooning is treurig. Ik wensch altoos te kunnen blyven
 
Uwe zo wel over u voldaane, als geneegene Moeder,
 
c. v. oldenburg, gebooren burlet.




{==271==} {>>pagina-aanduiding<<}

Drie- en- vyftigste brief. 

Mejuffrouw Christina Helder aan Mejuffrouw Jacoba Veldenaar.


Myne geliefde vriendin!

Zy, die zelf betrachten, 't geen zy andren afvorderen, hebben het recht om ons te vermaanen. Al waart gy de Vriendin van myn hart niet, dan echter zoude ik uwe, lessen, bevat in uwe twee laatste brieven, hoogschatten; maar, zo zyn wy toch, als zy, die wy teder beminnen, ons vriendelyk vermaanen, welk een kragt ligt er dan in elk woord, ons ten besten gesprooken! Ja, myne waardste, alles is redelyk, alles is waarheid; ik ondervind het in my zelf! En dat, ofschoon ik zeer gezond ben, en myn zenuwgestel noch zwak, noch in den war is! Ik zal zien, hoe verre ik het, behoudens alle myne hartelyke liefde, brengen kan! Maar - ik waarschouw u! Ik wil u geen zier minder beminnen, dan ik u thans, terwyl ik deezen schryf, bemin.
Alles staat als in een verbond tegen my! Alles noopt my, om my meer dan ooit aan u te hechten! want ik vinde nergens eene Juffrouw Veldenaar. In eenen goeden zin kan ik zeggen, dat gy myn smaak bedorven hebt. Het gaat met my,

{==272==} {>>pagina-aanduiding<<}

als met zekere Vrouw, die ons eens zeide: ‘als ik in de Essay on men heb zitten leezen, dan kan ik in geen maand andre dichtwerken inzien; dat denkbeeld van schoon moet eerst wat verflaauwen.’ Waarlyk, heele lieve, gezelschappen te zien, is het middel niet by my, om myne geneegenheid voor u te verzwakken, te verdeelen. Nooit kom ik des avonds t'huis, of ik hou my bezig, om de karakters, die ik leer kennen, te ontwikkelen, en dieper door te zien. Het gevolg daar van is wel te gissen. Hoe wensch ik dan naar onze stille Priëelen, ons eenvoudig Geldersch huisje! Hoe wensch ik dan naar de voortduuringen van gesprekken, die het vertrouwen en de innerlyke nuttigheid zo belangryk maaken! Waar zyn die eenvoudige bezigheden, na ons oefenend samenleezen der beste werken van vernuft en zedekunde? ó Waar zyn die gouden dagen? waarom moet ik, die, durf ik zeggen, die niet onwaardig ben, dezelve verwisselen voor dwang en dwaasheid? Indien een gevoelig hart hier geen zegen is; dat ik nu eens daar laat; dit is zeker, dat een geest, die tot denken overhelt, geen voordeel is, als men in onze fatsoenlyke waereld moet leeven! Gy weet het, myne Vriendin, groote brillante gezelschappen voldoen zeer weinig, als men die eens aandagtig onderzoekt. Het is noch smaak, noch geneegenheid, zelf niet eens de hoop, dat men zich zal diverteeren, die ons, voor elkander

{==273==} {>>pagina-aanduiding<<}

zo onbereekende weezens, te samen brengt. Wy, die geschikt zyn om veel te bezitten, nog meer te wenschen, en eigenlyk niets waarlyk te genieten; wy, fatsoenlyke ryke jonge lieden, zien elkander buiten het hart, zonder elkander te behaagen, en scheiden ook, zonder dat het ons iets het minste kost. Gelykheid van rang, familie, rykdom, het gebruik, de zelfsverveeling, de behoefte om zich van zich zelf te moeten verwyderen, die, zo het schynt, rang en rykdom veeltyds verzelt, voeren ons in den zelfden kring. Wel nu! In zo een kring bevinde ik my weder: en zie waarlyk niet, hoe my met bescheidenheid daar uit te ontwikkelen. - Nu eens wat anders!
Hoort gy niets van Willem? Ik hoor niets van hem; dan hier toe zal wel haast geleegenheid komen, want Juffrouw Renard zal trouwen met den Heer Everards, en verpligt zyn om te Rotterdam te komen woonen. Juffrouw Renard was altoos eene van Willems heele lieven. Staat u nog niet voor, dat hy zo veel goeds van haar zeide? Zy is ook de groote Vriendin van de jonge Mevrouw Ryzig. Dit vooruitzicht is my onbegryplyk aangenaam. De smaak van den Heer Everards is zo gezond, dat ik niet twyfel, of zyne aanstaande Vrouw van de onzen zyn zal; en ook myne Mama heeft, door Mevrouv van Oldenburg, nopens deeze jonge Dame de allergunstigste berichten. Ik ver-
{==274==} {>>pagina-aanduiding<<}
lang zeer om haar te kennen: zy zal zeker in staat zyn, om my veele duisterheden optehelderen.
Ik merk, dat Renting Leevend niet kent; en waarom zoude ik juist over Willem spreeken, daar onze achting voor hem ons, ach arm! thans weinig eere aandoet! Er is magtig wat te doen over zeker Vaers van Leevend; als het wat ketters is, moest hy het ook maar by zich gehouden hebben. Gy weet, hoe Papa denkt; en zyne Moeder is, gelyk ik wel van Mama gehoord heb, strikt Gereformeerd, en overtuigd van haar geloof. Ik zal zien dat Vaers te krygen, en eens aan Juffrouw Renard schryven. Hoe kryg ik het anders!
De verkeering van Renting is geen geheim meer: Alle getrouwde Dames, die ik gemeenzaam ken, pryzen hem; maar de ongetrouwden geeven zich het air, van zeer ongunstig over zyn persoon te denken. Dit is wel te begrypen: voor de eersten kan hy niet bestaan; eu voor de andren zoude hy mooglyk niet onverschillig genoeg zyn: alles is wel op te lossen, als men de behoorlyke kundigheid maar bezit.
Zeer ben ik met hem ingenoomen. Hy is het waardig. En dewyl ik hem by voegzaame geleegenheeden zeg, dat ik niets dan vriendschap voor hem ten besten heb, hebbe ik my niets te verwyten. Het bedroeft my echter zeer, dat myn waarde Vader zal te leur gesteld worden; want ik kan nooit denken, om eenen Man, dien ik zeer zeker niet

{==275==} {>>pagina-aanduiding<<}

bemin, immer te trouwen. Dit zal zeer ongevallige Tooneelen ontsluiten; ik weet het! Ik kan ook niets inbrengen dan deeze kleinigheid, dat ik Renting niet bemin. Hy vergenoegt zich ook, immers voor het uiterlyke, met by my te zyn, met my te praaten, voor my te speelen, my alle beleefdheeden te bewyzen.
Het is al een zeldzaam verschynzel, een Man van zyne jaaren aan te treffen, die gezond menschen verstand gebruikt, als hy met eene jonge Dame, die hy bemint; alleen spreekt! - Everards en hy zyn altoos by elkander. Hunne vriendschap is zo vast, als hunne manlyke karakters. Everards is niet zo levendig en veel gevoeliger dan Renting. De laatste heeft meer in de Menschen, de eerste in de Boeken gelezen: 't zyn regt braave jonge Heeren.
Welk schoon Winterweder hebben wy! Hadden wy toch Beekenhof niet zo spoedig verlaaten! Hoe zegt onze Vriendin:

Het Windje schiet naar 't Oosten heenen, 
Het luchtje is helder als een glas; 
Wy krygen er van, zou ik meenen: 
Op elken voetstap kraakt het gras! 
De rym kristalt den stam der boomen, 
En schiet om al de takjes heen. 
Verder - Nu loeijen door dees breede linden, 
Die voor myn' laage wooning staan, 

{==276==} {>>pagina-aanduiding<<}

Geen geesselende noorde winden; 
Er schuift geen wolkje voor de maan'. 


Wy zyn eens een geheelen winter overgebleeven, toen myn Vader Beekenhof zo merkelyk veranderde. Ik was toen maar veertien jaar oud; en kende u nog niet; doch het beviel my dan maar by uitstek. Wim bragt de Kersvacantie hier met Pauwtje door. Heden, wat behaagt my dat huisselyk leven! Wat heb ik in dien winter geteekend en gespeeld! Hy was toen zo vrolyk, en tevens zo gezellig, zo gehoorzaam aan Mama, dat hy zyne byna onoverwinbaare drift voor schaatsryen, haar ten plaisiere, overwon. ô Dat waren lieve dagen!... Ik ga wat musiceeren! Geen Adagios was gezeid. Maar ik stem zo weinig met het Allegro!... Altoos
 
Uwe
 
c. helder.




{==277==} {>>pagina-aanduiding<<}

Vier- en- vyftigste brief. 

De Heer Willem Leevend aan Mejuffrouw Adriana Belcour.


Waarde Belcour!

Verg het my niet-schryven!.. ik kan niet: myne ziel is ziek, is geheel medelyden, en duisterheid. Kan ik ergens aan denken, dan aan myne Lotje? Ach! deeze laatste veertien dagen scheen zy wat beter, was zyweder gekleed, en klaagde weinig of niet. Ik was uitgelaaten van blydschap! Alles was hoop, licht, zaligheid. Nu, nu is zy weer veel erger. - Konde ik haar behouden! - Konde ik zo een Engel behouden!... Kan ik niet? Ach! - moet ik oprecht zyn?... Ik kan niet!... Myn hart is geheel buiten myne magt.
Zy is nu zeer huisselyk gemeenzaam met my: ô zy kent de eerlyke sentimenten van haaren Willem te wél, om te kunnen twyffelen, of zy dit doen mag! Dit overtuigt my van de zuiverheid haarer liefde, en doet my vreezen, dat zy maar te wel overtuigd is, dat zy deeze treurige kwaal niet zal te boven komen. Ik kom nergens dan op de Colleges. ô Hoe dierbaar zyn my haare gesprekken! Hoe spreekt zy haare lessen tot myn hart! Hoe verreedend is alles, wat uit zulk eenen lieven

{==278==} {>>pagina-aanduiding<<}

mond voortkomt! Ik kan haar geen oogenblik missen, dan wanneer myne studie, of de betaamlykheid, of haare zwakheid dat willen. Uw byzyn zal haar, merk ik, zeer behaagen. Gaarn zoude ik u haalen, maar ik kan niet besluiten, haar zo lang, buiten de hoogste noodzaaklykheid, alleen te laaten..... Myn Heer Roulin groet u; hy weet, dat ik deezen schryf; Lotje niet, maar wel dat ik ben
 
Uw Vriend,
 
w. leevend.




{==279==} {>>pagina-aanduiding<<}

Vyf- en- vyftigste brief. 

Mevrouw Alida Ryzig aan Mejuffrouw Petronella Renard.

Wel, als dat zó moet, myn lieve Renard, dan is er niet beter op, dan dat myn Heer en Mevrouw Ryzig, zo rasch doenlyk zy, van tafel en bed scheiden. Wel, de man is ondraaglyk. Al myne hoop (want ik hoop altoos het beste!) is uit. Ik moet hier wel toe besluiten, want het zal anders buuren gerucht maaken, dat wy Hoeksch en Kabeljauws leeven. Om alle praatjes voor te komen - scheiden dan! Ik kan het misschien nog veilig doen. Hoewel dat weet ik, arme bedroefde Vrouw, nog zo heel zeker niet; ik ben alle morgen zo geeuwig en zo rekkig; ik zie er zo mal uit, en ben wat met myn maag in de war; evenwel, dat gaat met den dag wel weer over. Het spyt my maar, dat Ryzig zo alles afluistert; nu zal hy, vrees ik, nog meer de pypen stellen. En ik vrees ook, dat hy my nog in zyn vuist zit uittelachen; want, zo als gy weet, Pietje, het is een kwaad schepzel. En zyn het geen heerlyke zaaken, om daar nu zo vergiftig trotsch op te zyn? Grootje Ryzig weet er nog niets van; hoop ik althans; en aan myne Mama vertel ik zo alle

{==280==} {>>pagina-aanduiding<<}

wissewasjes niet. De Vrouw is niet heel nieuwsgierig, en ook onze Rammel mogt er agter komen; dan was het morgen voormiddag al verklikt, in vertrouwen. Ja, wat denkt gy, Mama is zeer gramottig op Wim; niet om dat zy het praatje gelooft, maar om dat hy zo vroeg in de Kettery begint te doen; en by die geleegenheid kryg ik ook wel eens een zet. Dominé Heftig is thans de Heilig; en onze Gerrit is, op zyne wys, ook daanig en daanig rechtzinnig; en de jongen leert nu ook zyne belydenis by Dominé. Zo dat, Pietje lief, wees gewaarschuwd. Gy zyt ook al an geen grooten geur van Orthodoxie by Mama.
Maar dat daar gelaaten. Wy hebben deeze geheele week alle de wyzertjes rond geknort, gegromt, ge-ocht, ge-ei-wat, ge-wel-hoe-moet-dit, en zo voort; kortöm, bedroefd Huisgehouden. Ik zal u alles vertellen, dan kunt gy zelf oordeelen, of ik, arme Vrouw, niet wel te verdeedigen ben. En je hebt my evenwel die Party zo sterk aangeraaden, Renard. Bedenk dat ook maar eens! - Het Toonneel verbeeldt een Eetzaal. Myn Heer en Mevrouw zitten te ontbyten. (De oude Dame is niet wel.)
Myn Heer. Ik heb u gisteren vergeeten te zeggen, dat er een myner Correspondenten in de stad is, en dat ik die met zyne Dogter deezen middag ten eeten gevraagd heb. Wilt gy maaken, dat gy gekleed zyt, om, zo rasch wy gegeeten

{==281==} {>>pagina-aanduiding<<}

hebben, uittegaan; de dagen zyn kort, en ik moet die menschen eenige beleefdheid doen. Gy gaat toch graag eens uit; gy zult des wel van de party zyn willen.
Mevrouw. Ik zou daar niet veel tegen hebben, maar ik heb u vergeeten te zeggen, dat ik juist deezen nadenmiddag myn woord kwyt ben. Mevrouw Lenteling heeft my laaten verzoeken, en ik heb myn woord gegeeven.
Myn Heer. Dat spyt my: maar gy kunt Mevrouw Lenteling alle daag bezoeken; en deeze goede menschen gaan nog van deeze week naar hunne Provintie: laat het afzeggen, Daatje.
Mevrouw. Neen, dat doe ik niet. Mevrouw Lenteling is zo verbaasd kwalykneemend op het stuk van beleefdheid; zy zou het my zeer kwalyk neemen, en ik kan evenwel, al ben ik getrouwd, zo al myne oude kennissen niet vermyden, Ryzig.
Myn Heer. Gy zult my plaisir doen, liefje, indien gy laat bedanken. Wilt gy uw Man niet liever genoegen geeven, dan Mevrouw Lenteling, met wie gy eigenlyk niets te doen hebt?
Mevrouw. Neen, Ryzig, verg my dat niet; er zal eene party naar myn smaak zyn; veele myner oude Saletvriendinnen.....
Myn Heer. Verg ik u iets onbillyks, dat gy zo beslissend spreekt?
Mevrouw. Is het niet onbillyk, my te vergen,

{==282==} {>>pagina-aanduiding<<}

dat ik bedank voor eene aangenaame party, en dat om met een paar figuuren opgescheept te zitten en mee uit te slenteren, die ik niet ken, en aan wie my ook niets geleegen ligt?
Myn Heer. Zo! Aan wie u niets geleegen ligt! Nu, deeze twee figuuren, die gy niet eens kent, zullen ten half tweën hier zyn; en....
Mevrouw. Dat is wel: ontfang die menschen, ik ga toch niet voor half zeven uit.
Myn Heer. Gy verkiest dan liever Mevrouw Lentelings grilligheid te obseerveren, dan uw Man te verpligten; want zo wil ik dit nog wel eens noemen. Ik heb noch tyd, noch lust, om met u te harrewarren; en daarom, kort en goed, lieve, ik verwagt, dat gy aan myn vriendelyk verzoek voldoen zult.
Mevrouw. Vriendelyk verzoek! zeg zo als het is: zo als gy 't beveelt. Ik moet het immers volstrekt doen?
Myn Heer. Ongaarn beveel ik, als een verzoek het afd et; maar is het noodig, dan beveel ik.
Mevrouw. En ik heb dan voortaan niets te doen dan te gehoorzaamen, merk ik. [Ik zag misnoegd voor my.]
Myn Heer. Nog eens, kind lief, ik wil niet grommen. Dat is zo myn aart niet, zo weinig als aan myne Vrouw ooit iets onredelyks te vergen, al had ik daar al eens magt toe. Wy zullen vroeg eeten en dan uitryden. [Hy ging de kamer uit.]

{==283==} {>>pagina-aanduiding<<}

En, myn lieve Renard, nu geef ik u eens in stille bedenking, voor welke Peutêtres, (zeide zekere Dame, die zeer mooi was met haar Fransch, en wel eens van Etres zal gehoord hebben,) ik by de charmante Mevrouw Lenteling heb moeten bedanken; want ik durfde het niet laaten. Mama is wat koortsig, en dan houdt zy haar eigen kamer. Ik kleedde en kapte my dan in volle orde, en ten half twee stond er een koets stil: daar uit kwam myn knorrepot, en de twee vrienden. Laat ik die twee portretten u eens copieeren. Myn Heer de Correspondent is een lang, geel, mager, uitgedroogd, dun Man, met kuitelooze beenen, versierd met door de jaaren ligt bruin geworden witte zyden koussen; gefnezelde gouden kniebanden aan een vry kaal gesleten rooijen broek; en, of ik het zeg of zwyg, een smeerige met kaersvet in 't fatsoen gehouden bokkenhairige staartpruik, op het langwerpig sterk gekaakte hoofd; en zo alles naar rato. Mejuffrouw de Dogter, een lange waar gaaije van een slungelagtige uitgerekte meid; met een dunne spitze lange neus; een Freule, die men zo by de el zoude uitmeeten; het coloriet asgraauw, met wat slegt rood er door gesmoezeld; en tanden zo groot, doch niet zo wit, als die van Willems jagthond, (daar zy wel eenige trekken van heeft.) Dat lief Poppetje was toegetakeld met alle onze oudmodische prullen van voorleeden jaar, en had zo veel van de coquette, als in

{==284==} {>>pagina-aanduiding<<}

zo een lomp stuk vallen kan: die met een malle glimlach my duizend complimenten en buigementen maakt. En met die twee weezens ben ik opgescheept geweest tot 's nagts ten twaalf uuren. Ik merkte wel, dat Man lief over my maar gansch niet te vreeden was. Toen wy naar bed gingen, zeide ik niets; maar hy vroeg: of ik zyne goede Vrienden altoos op die wys meende te ontfangen? - Ik merkte wel, waar hy heen wilde, ik zeide: ô Heer, is 't nog niet wel! Ik heb geen trek om te knorren, ik ben dood van de vaak, 't is hier middernagt. - Hy antwoordde niets, dan: zo, goeden nagt dan: wy spreeken elkander wel eens weer! - Dat kan wel beuren: goeden nagt, Ryzig.
Het is hier in 't hartje van den winter, en myn vriendelyke. Man is te zeven uuren al in de koussen, (zeit Tante;) nu, daar heb ik niets tegen, vast niet, van harten gaarn: maar dan is Grootje Ryzig ook al op de proppen, en aan 't flikken en bedillen; ja, dan heeft zy al een paar stoffige vingers gehaald, door het vryven langs de stoelen, de lustres, de commode. Me dunkt, Renard, ik moest u zo eene morgen-conversatie eens beschryven. Het kan u nog te pas komen, al was het maar, om u nog gevoeliger te maaken voor uw eigen zoetzappig geluk.
De Man. [zich aankleedende, al heen en weer hennende.] Blyft gy nog wat leggen, Vrouwtje?

{==285==} {>>pagina-aanduiding<<}

[ô Dan ben ik al narrig, moet gy weeten; om dat hy my aanspreekt.]
De Vrouw. [met een stem, die zo van tusschen de kussens op dommelt.] Blyft gy nog wat leggen? beduidt dit niet: kom, sta op? Als gy dit meende, moest gy my niet wakker maaken, maar als een muis zo stil weg sluipen.
De Man. Mama is al beneden, lief.
De Vrouw. Mama kan wel begrypen, om ten vyf uuren beneden te komen; zy gaat ook met de kippen op stok!
De Man. Wel, kind, laaten wy ook vroeger naar bed gaan.
De Vrouw. Als ik tagtig jaar ben; zo lang zult gy dienen te wagten.
De Man. Nu, blyf maar daar je bent! Ik dagt nog al, of gy met my ontbyten wilde.
De Vrouw. Gy dagt nog al! Wel, ik heb er wat liefs aan, om met u te ontbyten. Je schrokt je boterham schielyk binnen, en drinkt je koffy, of je zo naar de schuit moest. En onderwyl schommel je nog in je brieventas, of doet uw koussebanden aan; er is naauwlyks een woord voor my over. [Dan wordt hy ook knorrig.]
De Man. Ja, je hebt een regte lompert van een Vent; hy is geen zier polit; hy leeft waaragtig in zyn eigen huis, of hy t'huis is.... Blyf te bed; de dag is nog lang genoeg, om te grommen. [Dan gaat hy weg, en ik als

{==286==} {>>pagina-aanduiding<<}

de drommel overend, in vyf minuuten ben ik beneden.]
Ik kom in de zaal. Daar zit Mama in volle morgen order, het kapzel voor den geheelen dag reeds in orde, een keurige wit gekeperde mantel om, een wit beddejakje en boezelaar en mofjes aan, net als zo een stuk versch gevallen sneeuw en ys, regt over end met den groenen bril op, in een allergrootst foliant Bybel te leezen, terwyl zy met moeite het bovenste der pagina kan bereiken; een kapittel, denk ik althans, uit Leviticus, want op die hoogte is het Boek opgeslagen. - Morgen, Mama! - Mama antwoordt niet, voor het kapittel der reiniging uit is. - Morgen, Dogter! Dan komt de knegt, (ook een familiestuk,) zwygt, neemt het Boek, en brengt het, daar hy het gehaald heeft.
Zie nu Tante de Hardes Brief in, op het geen er met Mama zo al voorvalt in het huishoudelyke; beter kan ik u dat niet beschryven.... Wat is 't nu weer? ik ben weer pas aan 't krabbelen. - Vrouwtje, ben je boven? - Wat zou dat dan? - Is dat een antwoord? - Nu ja, ik ben boven. Hy blyft al aan den trap staan gieren: Geef my schoon linnen, ik moet naar de Beurs. - Och, altyd dat gemaal. Ik kryg het, en smyt het heele boeltje de zindelyke trappen af. - Is my dat het goed naar den kop smyten? toe, je moet eens afkomen, om my te helpen. - Heb je geen knegts

{==287==} {>>pagina-aanduiding<<}

meiden genoeg? - Meer dan te veel, maar gy moet my eens helpen. - Dan kom ik, en help, maar.... zo wat onhandig.
Dat gaat zo dag aan dag, dan wat erger, dan wat beter. En ik zie er niet veel beterschap aan. Wy verschillen te veel. Scheiden zal best zyn, dunkt my. (Was ik maar zo rekkig niet!) Wy zyn 't nooit eens. Wy gonzen, en morren, en grommen over alle beuzelingen, al was het ook over het snuiten van de kaerssen. - Voor ik deezen sluit, het volgende nog. Hier nevens eindelyk het Vaers van den Schoolmeester. Het heele ouwe Testament is er in. De Duivel, de Slang, Adam, Eva, de waare Kerk, de Arminiaansche Leer, enz. enz.; en alles wordt stichtingshalve op ons huwlyk toegepast. Ryzig en ik schertsten er zo wat mee; Mama verzogt om het Gedicht te leezen. De bril op, de houding als een pilaar. Zy gaf het weerom, met een: Kinderen, is dit nu iets, om zo over te lachen? Toen leidde zy ons, even of wy zo een paar blinde Heidenen waren, heel langwerpig uit, wie of al de vrienden zo al waren, zo als de Slang, en wie er meer in behaald worden; en die onderrichting wierd besloten, met een: het is stichtelyk, dat moet ik zeggen. Toen het stukje ons gister avond wierd t'huis gezonden, (want het is uit wandelen geweest; nu, dat kun je wel denken!) wilde ik het u terstond laaten brengen; maar Mama begreep, dat dit juist

{==288==} {>>pagina-aanduiding<<}

zo een haast niet had; nu, dat was wel; maar my uit dien hoofde een knegt te weigeren, was zo goed niet. Ik zei nog al: Heden, Mama, gy wilt altyd, dat wy naar de schrift leeven; wat heeft Abrahams knegt wel verre boodschappen gedaan voor zyn jongen Heer, en dat by avond en onty. - Dat was een ander geval, Dogter; en ik hou er niet van, dat men zo los over de Schrift loopt. Al is het maar een Huisselyk voorval; het staat toch in den Bybel. Myn knegts zyn ook zulke dingen niet gewoon. Zo dat Tante Martha heeft wel gelyk, als zy zegt: dat men nu niet half zo veel van de Booijen kan gedaan krygen, als in de oude tyd. Weet gy wat, Piet? Ryzig zal het u morgen, als hy tyd heeft, zelf brengen. Maar hoe zit het? Je moet myn Bram niet bederven door uwe opstookingen? Ik laat hem ook zo by u; en gy zyt toch regt kwaadaartig ook.
Zeker, ik heb het niet naar myn zin! Het is my hier veel te doodsch, te eenpaarig. Zeker, ik moest met zo een degelyk Man niet getrouwd hebben; en dan die eeuwigstaatige Schoonmoeder! Met Ryzig moet ik het altyd verliezen. Van zyne Moeder! ô daar ben ik bang voor. Ik moet evenwel iemand hebben, die ik zo wat kwellen kan. De bedienden? Dat zou ik my schaamen, want het zyn zeer goede weezens, geloof ik; en de heele kudde ziet er zo bejaard, en zo Voetiaansch, en zo Sabbats uit, als Mevrouw zelf. Was Kaja-
{==289==} {>>pagina-aanduiding<<}
nus maar by 't gewormte, dan nam ik Tante voor myne Juffrouw van gezelschap, en ik had wat weerwerk. Gaat gy mee naar 't Concert? wy zullen u haalen. Toen ik hoorde, dat Ryzig een huurkoets bestelde, stond ik te kyken; maar hy zeide my: dat Mama's paarden nooit in den avondlucht uitgingen. Dat smaakte my zo, dat ik hem een klapje op zyn schouder gaf. Zo dat, 't is dat ik nu van scheiden gerept heb, anders ik zag het nog een weekje in. Als hy potzig is, heb ik ook niet veel tegen hem, dat wat zeggen wil.
 
a. ryzig.



{==290==} {>>pagina-aanduiding<<}

Zes- en- vyftigste brief. 

Mejuffrouw Petronella Renard aan Mevrouw Alida Ryzig.


Waarde vriendin!

Uw Man heeft my daar zo verlaaten: ik ga mede naar het Concert, zo er niets voorvalt, dat my zulks verhindert. Maar dewyl ik u niet tete à tete zal kunnen spreeken, zal ik het geen ik zeggen zoude schryven, en u den Brief zelf overgeeven.
Och ja, daar zal niet beter op zyn dan scheiden! Gy spreekt wel: het mogt anders Buurengerucht maaken; en men moet veel doen, om het fatsoen te houden, - zoude ik zeggen, konde ik als gy schryven. En moest ik u niet feliciteeren met uwe indigestie. Wel zie zo! dat is schoon naar uw zin, is het niet? Maar nu, dunkt my, zoude ik dat Plan ter zyden leggen, immers tot gy na eenige maanden verpligt zult zyn, uw gemak en huis te houden: evenwel, zo als gy verkiest. Wat gy besluit, wees gerust, dat ik de grootste achting zal behouden voor - myn Heer Ryzig.
U verdeedigen? Ja wel! Dan had ik nooit gedaan werk. Zo men maar de helft uwer stoutig-
{==291==} {>>pagina-aanduiding<<}
heden wist, meen ik; doch daar hoor ik tot uw geluk nog niets van; en Ryzig houdt zich zo content met zyn Vrouw, dat het te byster is. Wat bedoelt gy toch met deeze grillen? Hy behandelt u ook, zie ik, als een heel stout, heel lief kind. Dit zal uwe eigenliefde wel sober bevallen; maar, waarom maakt gy niet, dat gy uit het kinderschool komt? Dit staat maar aan u.
Hoe verbaasd veel verschillen wy toch in karakters! Hoe is 't mooglyk, dat wy ooit nog zulke goede vrienden konden worden? Ik denk, by mangel van beter te kunnen vinden. Het is met ons, als met veele getrouwde lieden, die ook maar te dikwyls reden hebben, om onder vier oogen aan elkander te vraagen: wel heden, kind, hoe komen wy toch, denk ik wel eens zo, by malkander? - Ja, lief, dat denk ik ook wel (duizend maal; by gebrek van iets beter, denk ik, Vrouwtje. - Daar ben ik zo vreemd niet van, hartje lief. En hartje lief en Vrouwtje doen heel verstandig, als zy die bedenking tot een familie geheim maaken. Hier, uwe groote amie, Mevrouw Lenteling; zy zo geheel du ton, zo geheel de Charmante Vrouw, trouwde daar immers met een olyken Griek van een vent, die het leven leidt van een Oester, en op zyn best den Catechiseermeester van de Bedienden gelykt. Hy had gehoord, dat men, als men trouwt, zyn eigen voogd wordt; hy wilde een hond hou-
{==292==} {>>pagina-aanduiding<<}
den; dat wilden zyne voogden niet toestaan. Dit wist Juffrouw Lenteling. Actie genoeg.... Maar gy weet, denk ik, die heele zaak beter dan ik. Ik geloof zelf, dat gy iets meer dan eene figurante in dat klugtje geweest zyt. Nu, de man is ook in zo verre zyn eigen voogd, dat hy honden houdt; en die vryheid heeft hy gekreegen voor de overgave van schatten, die hy niet eens geleerd had met smaak te verkwisten. Nu is alles licht! Mevrouw had smaak; mais point d'argent!
Wat bedoelt gy toch, in uwen Man zo onschikkelyk te behandelen? Om hem te kwellen? Dat weet ik beter; en ook, al spyt het u schrikkelyk, dat ik er agter ben, ik weet echter dat gy Brampje maar heel lief hebt; dat is, zo als gy een Man kunt lief hebben - hy is u niet onverschillig; gansch niet! Het is waarlyk, of veele jonge Vrouwen beschaamd zyn, wanneer men haar daar van verdenkt. Hier om behandelen zy haare Mans met de grootste onöpmerkzaamheid, en niet uit onverschilligheid. Ik heb altoos gehoord, dat gy veel meer verstand hebt dan ik: evenwel, als ik Everards Vrouw ben, hoop ik myn verstand ook daar in te toonen, dat ik hem welvoegelyk behandel. In beuzelingen kan men best zien, hoe jonge getrouwde lieden over elkander denken. Als Mevrouw myn Heers linnen den trap afkeilt, en myn Heer haar zes maal laat vraagen, om toch eens een pen voor haar te snyden, dan is het niet, zo als het betaamt; zo het

{==293==} {>>pagina-aanduiding<<}

niet is uit eene overbruischende vlaag van speelzieke dartelheid, en in de overvloeing van een vrolyk hart: dan geeven zulke voorvalletjes ook al stof tot vermaak; doch dit is zelden het geval!
Het spyt my, dat gy juist zo dood van de vaak waart; ik zou gaarn uw antwoord gehoord hebben! Foei, stoute meid, dat gy die vraag noodig maakte! Wat toont toch eene Vrouw in die geleegenheid? dit: zy toont aan haar Mans gasten, dat hy eene onwelleevende malloot gekoozen heeft; dit doet juist wel geen eer aan zyn doorzicht, maar welke achting kan men eene Vrouw bewyzen, die gaat uitbrengen, welk een Loeris haar Man zyn moet, om haar te hebben kunnen kiezen?
Uwe morgengeemlykheid is nog onverschoonlyker. Waarlyk, Ryzig verdient beter Vrouw, dan gy u betoont. Speel maar niet te lang met uw geluk. Het mogt Katjesspel worden; en gy hebt ongelyk. Het zyn immers altemaal kuuren.
Everards heeft meermaal de eer, om aan 't huis van Myn Heer Helder te komen, ingeleid door zynen Vriend. Hy is niet in staat, om Chrisje recht te doen, zegt hy: zy zal hoogstwaarschynlyk Mevrouw Renting worden. Zy verlangt, schynt het, om kennis met my te maaken. Dat zal my wél komen, als ik te Rotterdam woon: dan leer ik ook zeker Juffrouw Veldenaar kennen. Ik had altoos nog al gehoopt, dat Willem kans

{==294==} {>>pagina-aanduiding<<}

had naar Chrisje: doch het verschil is te groot: vooräl zedert hy voor Dominé studeerde! Ik denk ook, dat hy verpligt zal zyn Juffrouw Roulin te trouwen: niet dat ik het vertelzel van onze Rammel voor Euangelie hou; neen: hier toe moet ik andere getuigen hebben, dan praatzucht en ligtgeloovigheid; maar dat er iets tusschen de jonge lieden is, dit geloof ik zeker; of hy moet veele vyanden hebben. Hoe 't zy; het moeit my van den lieven jongen. Nu ga ik my kleeden, en daar tegen zyt gy voor het huis van
 
Uwe Vriendin,
 
p. renard.




{==295==} {>>pagina-aanduiding<<}

Zeven- en- vyftigste brief. 

De Heer Jacob Renting aan Mejuffrouw Christina Helder.


Mejuffrouw!

Mogt myne pen myn hart gehoorzaamen, gy zoud zeker een geheel ander woord geplaatst vinden aan het hoofd eens Briefs, dien ik my de eere geeve van aan u te schryven. Maar ik mag zo luid niet denken! De hoop luistert my echter in.... Ach, gy weet wel, wat zy my kan inluisteren, als ik my met haar over de beminde van myn hart onderhoude. Onbegrypelyk veel kost het my, u thans niet over myne liefde te mogen spreeken: gy hebt het my ontzegd: gy zult gehoorzaamd worden. ‘Geene Elegiën, niets in den styl der verliefden.’ Nog maar één woord, myne waardste! Voor ik op reis ging, had uwe opluikende schoonheid my dermaate bekoord, dat uw bevallig beeld altoos in myne verbeelding geschetst bleef. Na eene driejaarige uitlandigheid wedergekeerd zynde, leerde ik door uwen personeelen ommegang verdiensten en begaafdheden kennen, die myn hart oneindig meer verbinden, en het my onmooglyk maaken, immer aan eene andere Vrouw te denken.

{==296==} {>>pagina-aanduiding<<}

Ik twyfel zeer, of men my by Mevrouw Helder niet eenen zeer kwaaden trek gespeeld hebbe: eenige woorden, die verstandige Vrouw ontglipt, doen my dit bykans zeker gelooven. Het is billyk, dat ik my aan u leer kennen, zo als ik waarlyk ben. Geene Dame van uwe gezonde begrippen kan achting hebben voor een Man, die in staat is om iets, waar voor alle verstandige, alle denkende menschen eerbied hebben, met kleinachting te beschouwen, voor den Godsdienst van Jezus. De verdeeldheden onzer familie, de karakters myner Ouders, zyn u bekend. Ik eer, en bemin myne waardige Moeder, maar berust geenzins in haare godsdienstige gevoelens; ik kan die noch billyken, noch volgen. Vreemd gaat het by ons toe. Myne eene Zuster houdt salet in de zydkamer, met al dien zweem van ydelheid, die zulke gezelschappen onderscheidt: men heeft verscheiden speeltafeltjes noodig, om de partyen te plaatzen. Myne twee oudste Zusters ontfangen de Vrienden in Mama's kamer, en de knegt presenteert, na het thee drinken, op een zilver schenkblad, ettelyke keurlyk ingebonden klein Octavo Bybels; met dit compliment: ‘Gelieven de Juffrouwen ook gediend te zyn van het woord?’ Piet, myn oudste Broer, is een geestige stekelagtige Jongen; hy heeft juist verstand genoeg, om het belachelyke spoedig te zien; maar ik twyfel, of hy wel genoeg dóórdenkt, om het weezenlyke van de toevalligheden

{==297==} {>>pagina-aanduiding<<}

te onderscheiden. Hy is niet onder de lievelingen zyner Zusters. Myn karakter is min spottend, meer bedagtzaam; maar even daarom houdt men my voor nog veel genadenloozer; ik ben eigenlyk de Naturalist. Een allergevaarlykst mensch!
Het is waar, Mejuffrouw, dat ik, ten uitersten bigot zynde opgevoed, wel eens dagt, dat alles Dweepery was; maar toen myne reden sterk genoeg wierd, onderzogt ik, wat er van de zaak in verschil ware? Alle gezag baart by my argwaan. Op myne reis zag ik overäl Bygeloof en Bedrog, Magt en Onderdrukking. De naare denkbeelden, die men myn teder gemoed van mynen God had ingewrongen, vloogen my in 't aangezicht, by elke weldaad, die ik, of zelf ontfing, of genoot in het geluk myner medeschepzelen. Laat men hier tegen argueeren; het is echter zeker, dat ons hart zich niet dan door de tusschenkomst der zinnen hecht aan het geen buiten ons is. Hoe zullen wy ons den Eeuwigen Geest voorstellen? Poog ik my tot Hem optehesfen, ik weet niet, waar ik my bevinde; ik zie geene overeenkomst tusschen den Onëindigen en my zelf! myne gewaarwordingen staan stil: my dunkt, dat ik vernietigd worde!....
Ik zag echter het onuitspreeklyk gewigt der zaak al te wél, om niet door te willen denken. Myn Vriend Everards heeft my zeer veel dienst beweezen, ook met het verbeteren en schikken myner

{==298==} {>>pagina-aanduiding<<}

denkbeelden. Ik zogt de Historie van den Godsdienst in zyne bronnen. Dáár vond ik alle kenmerken van waarheid, die een bedaard onderzoek voldoen kunnen; terwyl ik my zorgvuldig afhield van alle Schoolsche leerstellingen en Godgeleerde verschillen. Een zeer prysselyke yver, om by u, myne waardste, om by de uitmuntende Mevrouw Helder bekend te zyn, zo als ik indedaad ben, heeft my aangezet, om u in deezer voege te schryven.
Wat dunkt u, heb ik aan de Voorwaarde niet al taamlyk wel voldaan, die gy, toen ik verzogt om u eens te mogen schryven, van my vorderde? Zou aan iemand, die u bemint, zo als ik u bemin, iets te moeilyk zyn, indien uwe goedkeuringe het loon zyn zoude? Onuitspreekelyk verlang ik, om u weder in Rotterdam te zien! Groet, bid ik u, met byzondere achting uwe geliefde Veldenaar. - Mogt ik my mogen onderschryven
 
Geheel den Uwen!
 
j. renting.




{==299==} {>>pagina-aanduiding<<}

Agt- en- vyftigste brief. 

Mejuffrouw Christina Helder aan den Heer Jacob Renting.


Myn heer!

Ik ben zo volkomen wél te vreden met den titel, dien gy my geeft, dat ik die alleen kan verlangen te verwisselen met die van Vriendin. Ik zoude het zeer kinderagtig vinden, dit te ontkennen. Uwe vriendschap is my veel waardig. Myne achting is door uwen ernstigen Brief zeer voor u toegenoomen: ik las dien met veel meer welgevallen dan alles, wat gy my galants of geestigs zoud hebben kunnen schryven. Juist zulk een denkbeeld had ik my van uwe denkwyze gevormd; uw karakter daar toe ten grondslag leggende. Uwe eerlyke zeden en uw goed oordeel konden my niet misleiden. Dewyl echter myn oogmerk niet is, om my met uwe familie nader te engageeren, zal het niet noodig zyn, my over die verdeeldheden uit te laaten.
Het oogmerk, dat gy hebt in uwe bezoeken, kan my des niet behaagen. Nogmaals; zie my niet op dien voet; ik durf wel zeggen, dat uwe hoop geheel ongegrond is. Uwe vriendschap doet

{==300==} {>>pagina-aanduiding<<}

my eere aan; zeer gaarn zal ik die behouden, maar gevoelens van eenen tederer aart kan ik niet beantwoorden. Kwel u des niet vergeefsch! Zo gy my bemint, wees dan te edelmoedig, om u te bedienen van die voorkeuze, die myn waardige Vader omtrent u gemaakt heeft: gy zoud zo wel u zelf als my in veele onaangenaamheden wikkelen. Gis wat gy wilt; dit kan ik u niet beletten: maar het staat aan u, om my te doen blyven
 
Uwe oprechte Vriendin,
 
c. helder.




{==301==} {>>pagina-aanduiding<<}

Negen- en- vyftigste brief. 

De Heer Jambres aan den Heer Willem Leevend.


Waarde vriend!

Het doet my uwenthalve leed, dat gy niet met my zyt voortgereist. Wat my betreft, ik ben, in myn Vaderland zo wel als in Holland, Philozoof. Ik zoek waarheid en geluk; en zie duidelyker dan ooit, dat de weg, waaröp men onze eerste jeugd plaatst, niet kan uitloopen op het vinden van een deezer schatten.
Ik ontmoet hier zelf Theologanten, aan welken de oude weg zéér verdagt voorkomt. Onder hunne Vrienden leeven zy grappig met het geen men op den Leerstoel nog hooge verborgenheden noemt. Het Gottisch gevaarte der Orthodoxie krygt verschrikkelyke breuken; dit niet alleen, men ontzegt die Apostelen veel van hunne onfeilbaarheid. Men denkt raar genoeg over eene Leer, die door wonderwerken moest gestaafd worden: men vraagt, of zy, buiten die, het gezond oordeel niet voldoen moest? Zo dat, de Christen Godsdienst wordt weder Natuurlyke Godsdienst, en die weet het met den zinnelyken mensch veel beter te rooijen. De Godsdienst der fatsoenlyke lieden en der Geleer-
{==302==} {>>pagina-aanduiding<<}
den in Duitschland is zeer wel aanteneemen; zy wyst ons regelregt naar de Gelukzaligheid. Hy maakt ons zo gelukkig, als immer mooglyk zy, dat weezens, gelyk wy, hier op aarde, ooit worden kunnen. Zie hier waar in hy bestaat:
‘Daar is een God; deeze God, vermits hy alles geniet, waarvoor zyn aart vatbaar is, is hoogstgelukzalig. Hy wil, dat wy 't insgelyks zyn. Zyn dienst moet des bestaan in het opvolgen van dien wil; dat is, in ons zelf alle die genoegens te bezorgen, waar voor elk onzer het meest vatbaar is; zonder elkanders smaak te betwisten; zonder elkander in eer of goed te benadeelen; om dat wy als dan die behandeling ook te wagten hebben; dewyl nu hier door de algemeene Gelukzaligheid zoude lyden, mag dit niet zyn.’
Men zou deeze lieden Salomiten kunnen noemen; want zy belyden met dien koninglyken Wysgeer: dat het goed is te eeten ende te drinken ende het goede te genieten - want dit is het deel der menschen. Deeze Godsdienst is in ons weezen gegrond. Hy geeft geene bevelen, die tegen onze ingeschapen lusten en driften aandruischen; driften, die wy zo wel moeten hebben als zinnen, indien wy Menschen zyn en blyven zullen. Hy verbiedt ons geene vermaaken, die wy buiten iemands nadeel kunnen genieten. Hy ziet met genoegen de toegeeslykheid der jonge Echtgenooten,

{==303==} {>>pagina-aanduiding<<}

als die, een nieuwen prikkel tot vermaak noodig hebbende, dat elders zoeken. Zyn de belanghebbenden te vreden, hy ook. Hy verbiedt slegts twisten en krakeelen, om dat dit zyne Kinderen niet gelukkiger maakt: hier in gelyk aan een liefhebbend Vader, die zyne Kinderen geen speelgoed weigert, mits dat zy vrede houden, en elk zyn aandeel geeven. Hy eischt niet, dat wy ons altoos met het zelfde zullen vermaaken. Dit zou bizar zyn. Als zy het moede worden, als dy fynheid des gevoels verstompt, of afgebruikt is, alweer iets anders; 't is al het zelfde. Hy paait ons niet met fraaije beloften, hy geeft daadelyk. Hy leert ons niet pynelyk hoopen; hy leert ons verrukkelyk genieten.
ô Myn Vriend, als gy eens moeds genoeg hebt, om de slaafsche banden te verbreeken; als gy eens alle die schrikbeelden, die de Opvoeding ons in de handen stopte, wegsmyt; als gy eens durft doordenken; als de allerruimste involging uwer natuurlykste driften u niet meerder zal ontrusten, dan het gebruiken van een hartige maaltyd, wanneer gy smagt naar voedzel; als gy eens bezeft, dat het geweeten ons niet ontrust, wanneer men het niet verweckt heeft tot zwakheid; als gy u van uwe jeugd, uwe gezondheid, uwe middelen, en de bekoorlyke omstandigheid, waarïn gy u thans bevindt, bedient; dan zult gy eerst gerust, gelukkig zyn; en u weinig bekommeren met zaaken,

{==304==} {>>pagina-aanduiding<<}

waaromtrent men niets anders dan ydele gissingen kan voortbrengen.
Zie hier den weg, dien gy ten dien einde moet inslaan. Gy moet eens overweegen, welke grollen men ons al voor waare wysbegeerte voorsnapt. Gy moet durven twyfelen aan de onfeilbaarheid van hun, die de woorden Godlyke Openbaaring met ernst en gezag uitspreeken; lachen met die stoute knevels, die, terwyl zy onbekwaam zyn, om u van eene geringe onpasselykheid te genezen, of die aan te brengen, u durven dreigen met eene eeuwige verdoemenis. Eeuwige verdoemenis, zo onbestaanbaar met het weezen van dien God, uit wiens naam zy u dreigen, als met den aart van een eindig schepzel. Dan zult gy grootsch zyn op den naam van Vrydenker; met Salomon u verblyden in uwe jeugd; met Anacreon uw hoofd met koele roozen bekranssen; en in de armen der schoonheid leeren, wat het is hoogstgelukkig te zyn, terwyl gy spot met uwen bullebak, het geweeten.
Zedert ik deezen Godsdienst volg, ben ik gerust, gelukkig, vrolyk, en gezond. Ik studeer met yver, maar speel niet meer den tiran over myne zoetste neigingen. De Natuur is myne Leidsvrouw. Rousseau kan my voor eenen Jeruzalem niet beveiligen; lees des Voltaire.... lees la Mettrie, lees Hume, lees Bolingbroke, al naar dat gy tot uwe gerustheid zo eens noodig hebt.

{==305==} {>>pagina-aanduiding<<}

Ik bemin geene losbandigheden; maar toen ik met u omging, was ik door myne eigen dwaasheid zo ongelukkig geworden, dat ik byna een slaaf van den wyn zoude geworden zyn. Altoos was ik in gepeinzen, altoos in den war, alles was naar, alles was duister. Nu ben ik daar van bevryd. Ik leef maatig, om dat ik gaarn gezond en lang zoude leeven; geschikt, om dat ik achting noodig heb. Een myner uitspanningen blyft nog al het harrewarren. Dien trek volg ik in, ofschoon het my volstrekt onverschillig is, wie de waarheid meent te bezitten. Want daar zyn nog hier en daar zo wat van de ouwerwetze Theologanten, die in eene eeuwige vyandschap leeven met de raisonnablen der order. Professor Sember, by wien ik dikwyls eet, wil niet, dat wy bidden, als wy aan tafel gaan: ‘Dit, zegt hy, is spotten met onzen lieven Heer; want gy denkt maar om de Soupe, en hoe er het gaauwst by te komen.’
Als ik in Zwitzerland ben, ga ik by den Meester Droomer een bezoek afleggen: wat of hy van myn zuurkykend bakkes toch maaken zal! Kryg ik eens een Conscientie kwaal, dan terstond naar Berlyn; daar heeft men het waare Arcanum. - Hoe vaart onze goede Professor? Bewaart hy nog zo wat den vreede tusschen de waarheid en het gezond verstand? Hy weet nog zo wat te geeven en te neemen. Is uwe Amasia haast Moeder?

{==306==} {>>pagina-aanduiding<<}

Bloos niet! Gy moet immers de waare Kerk uitbreiden. Ja, nu zie ik eerst, hoe gelukkig zy u maaken kan..... Goudenstein is hier: dezelfde snoever, maar te gek om mede te praaten. Het spyt hem nog, dat gy hem te gaauw geweest zyt. Heeft hy ongelyk? zulk een Meisje! zegt hy! Leef zo gelukkig, als
 
Uw vrolyke Vriend,
 
jambres.




{==307==} {>>pagina-aanduiding<<}

Zestigste brief. 

De Heer Abraham Ryzig aan den Heer Laurens Goedmans.


Waarde vriend!

‘Wel nu Ryzig?’ - ‘Wel nu Goedmans?’ - ô, Gy wilde my vraagen, of ik geen berouw heb van myn Plan? Berouw! Wel, dan moest ik myne maatregels vry mal genoomen hebben; zo ik, nog zo onlangs getrouwd, die reeds ter zyde stelde. Integendeel, alles gaat naar wensch. Myne Vrouw geeft my, zo als ik voorzag, handen vol werk, en ik heb haar echter nog geen een onredelyk voorstel toegestaan. Maar het is kerels werk, eene Vrouw als de myne daaglyks tegen te spreeken, en haar echter altoos in den Vrouwelyken kring te houden. Want hoe het ook davert, zy blyft altoos de fatsoenlyke Vrouw; die wel begrypt; dat Bram Ryzig toch zo doen zal, als met zyne denkbeelden van huisselyk geluk best strookt. Zy is ook niet, het geen men noemt mal met haar Man; maar zy heeft my lief; dat verwyt ik haar dikwyls, hoewel zy het zeer comicq ontkent. Wy kunnen het zo best uithouden. Dat zy niet misnoegd is, begryp ik, vermits zy even stout, even spottig, even dartel blyft; en wat verdwynt

{==308==} {>>pagina-aanduiding<<}

eerder by eene moedige Vrouw dan deeze uitspruitzels eener overdreevene speelziekte? Anders is het toch niet. Zy moet nog een heele menigte beuzelagtige onvoegzaamheden afleggen. Al met der tyd. Zy is veel beter dan zy wil schynen. Zy heeft een gezond, eerlyk, en wat zy er tegen inbrengt, gevoelig hart, een geoeffend verstand, veel geest, maar zy is te veel du ton opgevoed, hoe zeer ook myne Schoonmoeder daarvan afkeerig is. Zy heeft geene lastige gebreeken, en gedraagt zich omtrent haare nieuwe Mama voorbeeldig. Die Vrouw is van voorneemens, om haar klein huis te gaan bewoonen; en zo kunnen wy met fatsoen scheiden. Myn Vrouw toont daar geen te groote blydschap over; vindt gy dit niet regt lief van haar? Het is noch Mama, noch haar te vergen, dat zy veel smaak in elkander hebben. Het zyn waarlyk twee contrasten! Mama, weet gy, heeft zo iets droogs, het is zo altyd Dogter; men doet haar zo eens nergens dienst mede. Om de aartigste invallen myner Vrouw lacht zy nooit. Alles moet zo naar onverzetbaare paalen geschieden. Myne Vrouw krygt wel eens een streek; maar, hoewel zy die voelt, klaagt zy nooit over de oude Dame; ook niet tegen my. Zegt zy eens iets, er is zo niets bitters in; het is allen wat potzig. Myne Moeder heeft ook niets tegen haare Dogter; zy zucht alleen maar over de wys, waar op de Dames nu leeven. Hier over haspelen zy

{==309==} {>>pagina-aanduiding<<}

wel eens; maar, zo als ik zeg, het blyft in het comique.
Nooit keur ik iets af, dat ik kan toestaan. Het spel is zeer van haare liefhebbery; en daarom gaat zy dol gaarn op de Saletten: maar ik, die myn Vrouw tot myn gezelschap wil hebben, leg er dat kan niet zyn op, en getroost my eene moeilyke vlaag, die toch schoon weer overdryft. Als alles ook wel blyft, zal zy wel haast tydkorting hebben. Zy zegt, dat zy geene Kinderen lyden mag; dit is zeker een leugen; want zy heeft hier toe veels te veel van de Vrouw: maar ik hoor dat als niet hoorende: zy is niet onaandoenlyk; zy heeft alleen zo veele jaaren gemeend, dat dit wel heel fraai stond, en hoe kan zy zo terstond van batteryen veranderen?
Elk heeft al zo iets, daar hy mede ingenoomen is. Oom Toby's stokpaardje was de beleegering van Namen. Newton schreef over de Openbaaring van Johannes. Myn stokpaardje is nu geen van beiden, maar het bestaat hier in: ik wil van eene Vrouw, die een onbedorven hart, en een goed verstand heeft, eene deegelyke huisselyke Hollandsche Vrouw maaken. Ik zag zeer wel, dat Juffrouw Leevend het beste voorwerp was, om er iets van dien aart mede te beproeven; maar haar zedelyk gestel was nog niet verzwakt; het was slegts wat onregelmaatig geworden. Gy begrypt wel, dat zy my toch regt moet behaagd hebben,

{==310==} {>>pagina-aanduiding<<}

om my zo veele moeite te kunnen getroosten? Dat is zo! Zy is niet mooi, maar behaaglyk, wel gemaakt, en keurlyk gezond. Zy heeft iets, dat my trok. En wat was dat? Haar leevendig vernuft. Zo eene Vrouw moest ik hebben. Hier door zal zy altoos nieuw voor my zyn, en in staat om myne luimige drooge ingetrokkene oogenblikken te verdryven, om my over myne eigen gekheden te doen lachen. Zy zal altoos goed gezelschap voor my zyn; iets meer zyn dan eene mooije Vrouw, die men tot verzadiging toe, zo dra zy de onze is, beschouwen kan. Zy zal eene blymoedige Moeder zyn, die met yder kind een fonds van vrolykheid en drukte verkrygt: beiden valt in haar smaak. Zy zal de kinderen die luchthartigheid inboezemen, die een bron van gezondheid en vergenoegen in zich bevat; en voor haar dertig jaar met Bram Ryzig en een aanwassend huisgezin gelukkiger leeven, dan zy nu kan bezeffen. Zy houdt my nu nog voor een lastig figuur; dat schaadt niet: ik zal alle daag een beter Man worden, mits dat ik het veilig zyn kan. Wy houden spiegelgevegten om het Meesterschap. En nooit heb ik zo al myne oogen en handen noodig, dan wanneer zy my zo eens een zwak oogenblikje weet af te zien. Hoor, er is toch maar iet aanvalligs in de houding eener Vrouw, die, als Vrouw, zo gaarn haaren Man naar haare hand zoude zetten.

{==311==} {>>pagina-aanduiding<<}

Omhels uwe lieve Vrouw voor ons, en' geloof, dat ik ben
 
Uw opregte Vriend,
 
a. ryzig.
 
P.S. Op uwen Brief kan ik nu by gebrek van tyd enz. enz. niet antwoorden: hou dit te goed.




{==312==} {>>pagina-aanduiding<<}

Een- en- zestigste brief. 

De Heer Cornelis Everards aan Mejuffrouw Petronella Renard.


Myne tedergeliefde!

Naar maate ik aan den eindpaal myner verlangens nader, worden myne begeertens om u te bezitten vuuriger. Hoe moeilyk valt het my, u maar weinige uuren 's weeks te zien! Hoe groot is nu de afstand, die er ligt tusschen deeze en die stad, daar gy u bevindt. Ik had gehoopt zelf te komen, maar ingebragte Commissien maaken het my deeze week ondoenlyk. Ik kan volstrekt niet van huis. Hoe gaarn zoude ik u anders den ingesloten Brief voor eenen gewilligen kusch hebben overhandigd. Een Brief van Mejuffrouw Helder! Wat moet die, myne waardste, u aangenaam zyn! Myn Vriend Renting heeft my dien gebragt, met verzoek om hem aan u te bezorgen. Indien Renting deeze Dame krygt, zal hy eene uitmuntende Vrouw hebben; maar Juffrouw Helder leeft zo gelukkig, en is nog zo jong, dat hy, dunkt my, nog niet veel kans kan hebben, om haar van gedagten ten zynen voordeele te doen veranderen. Dit begrypt hy ook zeer duidelyk, maar het vermaak

{==313==} {>>pagina-aanduiding<<}

van met haar vriendelyk om te gaan, weegt by hem nog alles op.
Hoe veel verpligting heb ik niet aan u; ook daar voor, dat gy my het genoegen wel wilt geeven, om my uwe verkiezingen, in het regelen onzer aanstaande Huishouding, mede te deelen; ik ben druk beezig, met uwe orders te laaten uitvoeren. De waarde Mevrouw Helder is zo goed van wel eens te willen zien, hoe of daar aan voldaan wordt. Zy zegt, dat alles zeer wel behandeld wordt. Zy heeft ook twee goede meiden voor u bezorgd. (Uwe kamenier brengt gy zelf mede, denk ik?) ‘Ik wilde myne goedaartige jonge Vrouw, zeide ik, niet exponeeren aan de malle vlaagen van een paar oude Huisgodinnen, die mynen Oom byna veertig jaaren lang met eenen yzeren staf geregeerd hebben; maar die hy om eenige taamlyk goede hoedanigheden niet goedvond te onttroonen. Zy kunnen zich nog naauwlyks gewennen, om my met eenige onderscheiding te behandelen.’ Ik laat dit nu zo, maar meen deeze winterstukjes voor haar geheel leven wel te bezorgen: myn Oom heeft het wat sober gemaakt. Heel goed! nu zullen wy, myne waardste, geleegenheid hebben, om eene daad van menschlievenheid te volvoeren; en wy zullen met een in de vriendschap deezer weezens blyven: dat ik liefst zo had. Zy hebben my, op haare wys, altoos wél gedaan, toen ik

{==314==} {>>pagina-aanduiding<<}

een kind was; en dat moet vergolden. Niet waar, myne Beste? Dan zult gy ook het lastige ontgaan, 't welk er ligt in altoos te worden tegengesprooken, of geraadpleegd, (heet het!) of met morren gehoorzaamd door oude Testamenten, die weinig geschikt zyn om uwe waarde te zien. Dewyl Jan, die my van myn veertiende jaar oppaste, u wel gevalt, zal hy blyven: die goede Vent is zeer in zyn schik met myn Huwlyk. Hy heeft u, zegt hy, wel honderdmaal uit en in de koets gezet, toen gy een klein Juffertje waart, en myn Oom by uw Vader logeerde.
De meublementen zullen allen gereed zyn; Chrisje heeft my een compliment gemaakt over uwen goeden smaak in alles wat gy uitkiest. Wilt gy wel gelooven, myne lieve, dat dit my zeer aangenaam was? Zou de liefde ons niet dierbaar zyn, zy die zo veele bronnen van vergenoeging voor ons opent? Wat behaagt my nu niet, als ik maar denk, hier mede zal myne geliefde geplaisierd zyn; dit zal haar verrasschen, daar zal zy zin aan hebben! Wat is voor jonge menschen het ongehuwd leven toch onnatuurlyk! Hoe veele vakken blyven er onvervuld! Dit ondervond ik; en myn hart was niet eens ledig. Myne lieve Renard, hoe beminde ik u ook toen! Maar ik ga dit voor by. Myne eerste en laatste gedagten zyn voor u.

{==315==} {>>pagina-aanduiding<<}


'k Moet, 't is waar, uw byzyn derven; 
Maar myn geest zweeft om u heen. 
Sluit de koele slaap myne oogen; 
Dan, dan zie ik u, myn lief! 
Door 't verlangen aangemoedigd, 
Zoekt myn hand uw kloppend hart; 
Spreek ik van die zielsgenoegens, 
Die ik nu welhaast geniet. 
'k Voel het fyn, het zagt beweegen 
Uwer lippen; ik ontwaak, 
Overwonnen door 't genoegen, 
Dat de liefde droomend schenkt. 


Nu zit ik met veel meer yver aan myne zaaken; nu zie ik den aangroei myner goederen met veel meer deelneeming. Alles zal voor u zyn, myne Renard. Voor u... welk een denkbeeld! Weldra zal ik aan u op alle mogelyke wyzen verbonden zyn. Ach, de tederbeminde van myn gevoelig hart zal de myne zyn. Zy bemint my. Wat kan ik meer wenschen?
Ik weet wel, myne waardste, dat alles in dit leven eene duistere zyde heeft; dat alles iets onvolkomens behoudt; ik zal u des zo gelukkig niet kunnen maaken, als ik wensch. Stond dit in myne magt, wie zou minder te wenschen hebben dan zy, die ik uit wel overdagte, zo wel als vuurige liefde, tot myne Vrouw verkies? Wat zal dat voor my te zeggen zyn, als gy de myne zyt, en

{==316==} {>>pagina-aanduiding<<}

en in myne armen betuigt, ja ik ben gelukkig, myn Everards!
Nooit, myne Beste, ga ik van u, dan nog meer op u verliefd. Welk eene Vrouw zal ik aan u hebben! Welk eene Vrouw van myne verkiezing! Hoe eerbiedig ik u, gy, die u hebt weeten te verheffen boven zwakheden, die men u had aangeleerd! Eene bevallige welgemaakte inneemende Vrouw; welleevend zonder gemaaktheid, met een gezond verstand en een recht Vrouwlyk hart! ô Mogt ik lang zo eenen schat bezitten!
Ach, myne Renard, hoe veel goeds heeft Mevrouw Helder my van uwe overledene Moeder verhaald! Wy zullen haar dierbaar afbeeldzel als een heiligdom op onze slaapkamer plaatzen; en nooit zal ik my in uwe armen begeeven, zonder een dankbaar eerbiedig oog te slaan op eene Vrouw, die, ten koste van haar eigen jeugdig leven, my myne tedergeliefde schonk! Mevrouw Helder verlangt zeer om u te zien; zy heeft my bevoolen u te groeten, en dit te zeggen. Nu hoop ik niet veel maalen t'huiswaards te keeren! Nog weinige weeken en gy zyt de bewoonster van dit huis! Vliegt oogenblikken; myne verlangens worden pynelyk voor my. Ik omhels u, myne Beste, en ben
 
Uwen
 
c. everards.




{==317==} {>>pagina-aanduiding<<}

Twee- en- zestigste brief. 

Mejuffrouw Christina Helder aan Mejuffrouw Petronella Renard.


Mejuffrouw!

Zonder u op te houden met weinig beduidende excuses, zal ik maar terstond ter zaake komen. Het is in uw vermogen, om my thans eenen byzonderen dienst te doen. Gy hebt ongetwyfeld het Vaers, getiteld:
zo heeft god den mensche niet gemaakt.
Zo men zegt, gemaakt door den Heer Willem Leevend. Gy, als zyne byzondere Vriendin, zult daar wel een afschrift van hebben. Men spreekt daar zo verschillend over, en ik heb ook nooit iets van dien aart, opgesteld door dien Heer, gezien; zo dat ik byzonder verlang, om het stuk zelf te leezen. Ik verzoek u vriendelyk, dat dit myn verzoek door u verzweegen worde: de reden daar van zoude ik u liefst mondeling toebetrouwen: is het om de rust des Autheurs noodig, houd u van myne geheimhouding verzeekerd. Zeer verlang ik naar de eer, van in persoon met u be-
{==318==} {>>pagina-aanduiding<<}
kend te worden. Myne Mama en ik zullen het ons tot een byzonderen pligt stellen, om u uw verblyf te Rotterdam zo aangenaam te maaken, als ons eenigzins doenlyk zyn zal. Gy zult my voorbereid vinden, om u met hoogachting lief te hebben. Wy zien uwe overkomst met verlangen te gemoet. Ik hoop, dat de braave Heer Everards u wel dra door de banden des huwlyks, zo wel als door de liefde van zyn hart, de zyne zal mogen noemen. Onnoodig zal het zyn, u zyn allerbeminnelykst karakter aftebeelden. Gy kent hem, en wat behoeft er meer om te voorspellen, dat gy eene gelukkige Vrouw zyn zult! Allerhartelykst wensch ik u geluk met dat voorneemen. Zo doen ook myne geëerde Ouders; zo doet ook zyn Vriend, de braave Renting! Hoe aangenaam zal het my zyn, met u gemeenzaam te verkeeren! Hoe zal het my verrukken, u myner dierbaare Vriendin Veldenaar aan te bieden! Wat zal het myn genoegen vergrooten, als ik zien zal, hoe hartlyk gy elkander geneegen wordt! Gy moet myne voortreffelyke Veldenaar leeren kennen. ô Myne lieve Renard, (mag ik u zo wel eens noemen?) wy moeten eens regt hartlyk worden. Myne Mama, die haare eerste jeugd veel met Mevrouw, uwe overleedene Moeder, heeft verkeerd, ziet met blydschap den dag te gemoet, waar in zy de beminnelyke Dogter haarer zo vroeg gestorvene Vriendin zal omhelzen.

{==319==} {>>pagina-aanduiding<<}

Ik hoop, dat de schikkingen, die wy in uwe aanstaande wooning maaken, u zullen welgevallen; vooräl dat gy het huis myner Ouders als dat uwer familie zult aanmerken: en daar in zult ontfangen worden, door
 
Uwe waare Vriendin en Dienaresse,
 
c. helder.




{==320==} {>>pagina-aanduiding<<}

Drie- en- zestigste brief. 

Mejuffrouw Petronella Renard aan Mejuffrouw Christina Helder.


Mejuffrouw!

De gewaarwordingen, waar mede ik uwen lieven Brief lees, zyn zo vreemd: wat is dat toch, dat my eene nooit gevoelde, allerzagtste, allerstreelendste aandoening veroorzaakt?.. Is dit vriendschap - Vrouwelyke vriendschap, waar van de waarde Mevrouw van Oldenburg wel eens spreekt? Ik ben u daar zeer dankbaar voor. Gy, Mejuffrouw, zyt my vóórgekomen. Myn eerste bezoek te Rotterdam zoude ongetwyfeld by u geweest zyn. Had ik maar iets weeten uit te denken, om u over te schryven, ik had voor lange getoond, dat Mejuffrouw Helder wel in persoon, niet in karakter by my onbekend ware; en dat ik wonder wel geschikt ben om te beminnen dat, het geen boven my in zedelyke uitmuntenheid verheeven is; en hiertoe is elk waarlyk niet bekwaam. Myn schroomagtige aart weerhield my; ik durfde op myne weinige, zeer verwaarloosde, bekwaamheden niet af. Thans zie ik my op de aangenaamste wys verrascht, door den inneemenden brief, dien

{==321==} {>>pagina-aanduiding<<}

gy my hebt gezonden, en my onbegrypelyk veel waardig is.
Ik zal dan ook eens eene Vriendin hebben; en die Vriendin is niemand anders dan de lieve Chrisje Helder! vergeef ook in my die gemeenzaamheid: zy is zeer bestaanbaar met de wel gegrondste achting. Myn hart was my daar te sterk. Wel dan nog een maal, lieve Chrisje Helder! Het vleit my ongemeen, dat myn waarde Everards zo zeer in uwe goede gedagten deelt. Ik weet wél, dat hy myne geneegenheid waardig is; maar ik stel zo veel prys op uwe wys van denken, dat deeze uwe verzekering my niet weinig verheugt. De welgeleide liefde van een braaf Man doet ons ongetwyfeld eer aan; ik behoef voor eene Dame, die zo wel denkt, niet te verheelen, dat ik, met genoegen, daar aan beantwoorde. Zeer aangenaame Tooneelen zie ik te gemoet, als ik de Vrouw zyn zal van mynen geliefden Everards.
Onmooglyk kunt gy zo zeer verlangen, om personeel met my bekend te zyn, als ik daar naar verlang. Gy, Mejuffrouw, hebt eene Vriendin, wier fraai karakter my niet onbekend is! Ik heb slegts goede bekenden. De jonge Mevrouw Ryzig en ik zouden Vriendinnen hebben kunnen worden, indien onze geaartheden en manier van denken niet zo verbaasd veel uit elkander liepen; want wy zyn elkander zeer geneegen en onoprechtheid bevlekt noch haar noch myn karakter. Verder konden

{==322==} {>>pagina-aanduiding<<}

wy het nooit brengen. Mevrouw Ryzig heeft eigenlyk geene Vriendin noodig, en ik leefde veel te gedagtenloos, om te bezeffen, dat ik voor vriendschap niet ongeschikt ware. Zie hier het Vaers, 't welke gy verlangt te leezen. Het is ongetwyfeld van den Heer Leevend: ik meen echter, dat hy niet schroomt, om voor den maaker daar van bekend te zyn. - Evenwel, ik zal voldoen aan uwe bevelen; ik zende het u des in deezen gezegeld.
Gy, Mejuffrouw, zult zeker niet geheel onkundig zyn van de ongunstige geruchten, die er van hem gaan. Ik weet niet, hoe gy over hem denkt, maar ik vertrouw hem wel genoeg te kennen, om u te durven verzeekeren, dat hy zich onmooglyk slegt kan gedragen. Van Kettery heb ik geen verstand; dit artikel laat ik, zo als het is; maar dat hy een zeer braaf, zeer beminlyk meisje ongelukkig gemaakt heeft - dat geloof ik nooit: wel, dat deeze jonge lieden, indien men niet stemmen zal in een huwelyk, elkander niet hadden moeten leeren kennen; en dat hy, indien zy onvoorzigtig geweest is, haar alle vergoeding doen zal; zo als billyk is. Ik ben, met hoogachting
 
Uwe Vriendin en Dienaresse,
 
p. renard.




{==323==} {>>pagina-aanduiding<<}

Vier- en- zestigste brief. 

Mejuffrouw Petronella Renard aan den Heer Cornelis Everards.


Myn waardste Everards!

Ja zeker, de Brief van Mejuffrouw Helder is my aangenaam; meer dan ik zeggen kan. Ik bedank u, myn lieve Vriend, voor de bezorging, en zoude u gaarn de belooning, die gy daar voor eischt, betaald hebben: hou maar een goede reekening; en boek deeze post er met een ook by. Gy zult deeze commissie aan Chrisje wel wat behendig uitvoeren? dit zal, gis ik, best voldoen aan het oogmerk. Met een oprecht verlangen heb ik u gewagt, maar die te leurstelling is my minder ongevallig, wyl ik zeer wel begryp, dat die niet van uwen wil afhangt. Ik bemin u nog te meerder, om dat uw pligt u altoos bestiert; ook dan, als het aan uw hart eenige moeite kost. Het vleit my ook, dat uw verlangen naar my dien aangenaamen graad beklommen heeft: het blyft niet altoos onbeäntwoord!
Indien men hier immer een volmaakt geluk konde genieten, dan, myn Everards, zegt myn hart my, dat ik dat door en met u zal ontfangen. Ik heb, zedert ik op myne wys zo wat aan het den-
{==324==} {>>pagina-aanduiding<<}
ken gegaan ben, meenen te ontdekken, dat niet alle karakters even goed aangelegd zyn, om huisselyk geluk te genieten en uittebreiden. Me dunkt, ik moest, terwyl gy toch niet kunt overkomen, my den tyd zien te korten, met wat aan u te schryven. Ik weet, dat u dit alleraangenaamst zyn zal! Ik wilde u zo gaarn doen zien, dat ik deeze twee laatste jaaren niet geheel verbeuzeld heb: en gy zult zeker al het onvolkomene van myn schryven gunstig ten beste schikken. Ik heb dit dan meenen te zien: zeer schitterende karakters, of zulke lieden, welke met ongemeene gaven bevoorrecht zyn, zyn zelden in de gemeenzaame verkeering de verkiesselyksten. Dit plagt my vreemd voor te komen. Ik vond daar iets in, 't welk my niet billyk voorkwam; maar ik liet dat zo als ik het vond. Naderhand daar eens weder over denkende, want men krygt daar toe maar te dikwyls geleegenheid, als men in de waereld verkeert: zouden zulke menschen, dagt ik, niet meenen, dat men hun, juist om dat zy die vermogens hebben, duizende grillen behoort te vergeeven, die zy, noch wy, in minder ryk bedeelden niet zouden willen verdragen? Zulke menschen zyn meest altoos zo volkomen overtuigd van hunne meerderheid, dat men die naauwlyks in hunne eigen huizen durft aanspreeken! Zy zyn zo verguld met den roem, dat zy groote vernuften zyn; dat zy als 't ware geene andere behoefte te ver-
{==325==} {>>pagina-aanduiding<<}
vullen hebben. Het zyn norsche Mannen, onvriendelyke Vaders, strenge Heeren, koele Vrienden. Zy weeten zo geen deel te neemen in die lieve vriendelyke gesprekken, die het huisselyk leven zo bevallig maaken; noch zich te verleedigen tot die eenvoudige vermaaken, die Moeder en Kinderen zo onbegryplyk aan elkander hechten. Spreekt hunne Vrouw: een kort, ja, neen, ach, ik weet het niet; uitgesprooken met eene zeer verdrietige, gemelyke, of, als het heel mooi is, onverschillige houding, is alles wat er uitkomt: dit, myn waarde Everards, zyn echter ook al onze braave Mannen, met welke men ons, Vrouwen, gelukkig schat, om dat zy, denk ik, - niet nog erger zyn!
De zagtheid van uwen aart zal my beveiligen voor alles, wat myn hart grieven zoude. ô Myn Everards, zonder Ouders, zonder Bloed-vrienden, wie zou, indien gy my bedroefde, myn neergebogen geest opheffen? Heb ik buiten u dan iemand? Wist ik ooit, wat het zy, eene tederlievende Moeder te hebben? Heb ik immer in haare zorgvuldige liefde gedeeld? Wie nam dan uit baatzucht belang in my? Myn Vader beminde my;- maar was het iets meer dan instinkt? Hoe vergegenoegd ben ik met u! Welk een aangenaame pligt zal het voor my zyn, om u altoos te doen voelen, hoe dierbaar gy aan myn hart zyt! Ik ben, weet gy, deegelyk ongeleerd; ik laat my nergens iets op voorstaan; en echter hoop ik, dat

{==326==} {>>pagina-aanduiding<<}

myn verstandige Man myn gezelschap niet al te beuzelagtig zal vinden, om het zorgvuldig te myden. Er is geen uithuissig vermaak, dat ik begeer. Uit verkiezing zoude ik nooit speelen. Zeker, ik ben in veelen opzichte gelukkig. Alle myne verkiezingen zyn niet sterk, en zeer ligt te bevredigen, of ook wel afteleiden. Doodelyk afkeerig van ongenoegen, zoude ik, uit zwakke toegeeflykheid, iets kunnen mededoen, dat ik zelf afkeur; hoe gelukkig is het des, dat myn Man een karakter zal hebben, 't welk my in deezen ook altoos ten besten kan leiden.
Wat verlang ik om Juffrouw Helder te zien! Om veel met haar omtegaan, om ook haar hart-vriendin te zyn. Nu zal ik vriendschap leeren kennen; en indien een oprecht, gevoelig hart alles is, wat Chrisje Helder in eene Vriendin begeert, dan zeker zal zy my eens liefhebben. Gy zyt immers niet jalours, Everards? Gy wilt immers wel, dat uwe Vrouw ook uit deeze reine bron van genoegen zich verzadigen zal? Gy gelooft immers wel, dat vriendschap en huwlyks liefde niet onbestaanbaar zyn met elkander? Zo niet, wel dan zult gy uwen dierbaaren Vriend Renting moeten opgeeven, of van my afzien.... Maar ik wil u niet kwellen. Ken ik u wel, dan zult gy nooit onder vergezogte, evenwel nog al mooi schynende, voorwendzels uwe Vrouw beletten, dat zy haare Vriendin maakt van iemand, die

{==327==} {>>pagina-aanduiding<<}

gy zelf zo allerbyzonderst hoogacht? Gy kunt, dunkt my, niet vreezen, dat de vriendschap met eene Chrisje Helder u in het allerminste zoude benadeelen in dat hart, dat u bemint.
In alle uwe schikkingen zie ik den beleefden, inneemenden Man: allen zyn my aangenaam; en zo is het u zeker ook, dat ik my noem,
 
Uwe
 
p. renard.
 
P.S. Gy zult niet lang meer alleen reizen.




{==328==} {>>pagina-aanduiding<<}

Vyf- en- zestigste brief. 

Mejuffrouw Jacoba Veldenaar aan Mejuffrouw Christina Helder.


Geliefde vriendin!

Als men zelf overtuigd is van de goedheid eener vermaanende raadgeeving, dan kan het niet anders zyn, of de opvolging daar van behaagt ons. Gy, myne heele lieve, zult my nog eens bedanken voor de kleine onaangenaamheid, die ik u veroorzaak. Gy acht my te hoog, om my te durven vleijen; uwe oprechtheid is niet te overtreffen: waaräan moet ik dan toeschryven, dat gy my zo zeer verheft? Aan die alles overmeesterende geneegenheid, die gy voor my gevoelt! Zy maakt u dus eenzydig; hier uit zie ik, dat zy wat te veel veld wint op uwe reden; indien gy myne waardy naar haare koele overleggingen dus bepaald had, ik zoude over uwen lof meer vergenoegd zyn.
Gy hebt gelyk; groot is het getal onzer Beuzelaarsters. Zo gy my met haar vergelykt, moet ik er met glansch doorkomen. Maar waarom zyn de meeste jonge Dames van uwen rang en middelen, zo als wy haar vinden? Men schynt in de Opvoeding geen ander doeleinde te hebben, dan de verkryging van zulke dingen, die alleen het be-
{==329==} {>>pagina-aanduiding<<}
vallig bywerk eener goede Opvoeding behoorden te zyn. Wat doet het my dikwyls leed, als ik zie, welk eene groote hoeveelheid gezond verstand er verwaarlo st, verkwansselt, verkwist wordt! Eene jonge Dame, die het thans zo in de Mode zynde Schaakspel kan leeren, die fyn Omberen kan, zoude zeker in staat zyn, om iets weezenlyks te bevatten, en kunnen geleid worden tot de beoefeningen van zulke zaaken, die haar nu niet behaagen, om dat die haar te vreemd voorkomen: niet om dat die of droog, of voor de Sex ongeschikt zyn.
De Opvoeding vormt den mensch: men leert alles, - men leert zelf moed: mits men in staat zy om de kinderen, die men wél kent, maar wél te leiden, zal de Opvoeding altoos haar doelwit bereiken. Het valt onze Kinderen zo moeilyk eene slegte houding aanteneemen, of de voetjes binnenwaards te zeten, als het andren valt dit te vermyden. Alles hangt af van de eerste rigting, en onze zagtmoedige oplettendheid, aangedrongen door een goed voorbeeld. Onze Kinderen zyn nergens bang voor. Van de dood hebben zy geen denkbeeld. Wy zeggen hun, dat als zy wild en woest zyn, en dan vallen, dat zy zich breeken zullen; iets, dat zy zeer wél begrypen kunnen. Sterven is des by hun breeken: dit denkbeeld doet hen voorzigtig zyn, en geeft geen akelige nagedagten; iets, daar men hun niet genoeg voor kan

{==330==} {>>pagina-aanduiding<<}

bewaaren. Alle gezonde Kinderen, die veel loopen en springen, zyn graag; maar een stuk welgebakken brood smaakt hun zo lekker als de ongezondste snoepery. Ik redeneer van het kleindere tot het grootere; en ik voorzie, dat geen der agt Kinderen van Dominé Veldenaar een beuzelagtig karakter hebben zal. Zy zullen gebreken hebben, en dat wel zeer verschillende; maar, indien zy allen eenen vasten geest, een gezond oordeel, niet overscheenen door te veel vernuft, behouden, dan zullen die gebreken niet in heblykheden, veel minder in ondeugden ontäarten.
Niets is eenvoudiger dan de wys, naar welke wy onze Kinderen opvoeden, en naar welke Hendrik, Jan, en ik zyn opgevoed. Wy praaten veel met hen; wy laaten hen veel praaten, en dat zonder dat wy er naar schynen te luisteren. Wy leiden, genoegzaam machinaal, hunnen aandagt; dit alles vordert eenige oplettendheid, maar die is ons zelf voordeelig; want hy doet ons onze denkbeelden uit elkander neemen, ontbinden, in het helderste licht plaatzen. Genoeg. Ik schryf, weet gy, zo gaarn over Kinderen! laat dit my excuseeren. Nu ga ik uwen Brief wat omstandiger beantwoorden.
Myne lieve Helder, wees toch op uw hoede tegen dat conditioneel behagen! Het kykt wel op twintig plaatzen van uwen Brief vry stoutmoedig uit! ‘Gy hoort niet van Willem, - dan zult

{==331==} {>>pagina-aanduiding<<}

gy ten minsten zyn naam eens hooren noemen.’ Waar blyft nu uwe grootsheid? Kunt gy zo veel aandagt hebben voor iemand, die geenen voor u heeft? ‘Wy kunnen, helaas! op onze vriendschap voor hem niet roemen.’
Ik beklaag intusschen uw Vriend Renting: want, dewyl hy zelf niet eens weet, dat gy voor zekeren stouten jongen, dien hy niet eens kent, een conditioneel behagen hebt, zo is het natuurlyk, dat de hoop hem in staat stelt, om uwe geneegenheid werkzaam af te wagten. Maar, myn Engellief, zult gy in staat zyn, om uwen waarden Vader eens eindelyk ongehoorzaam te worden? kan het gevoelig hart myner Chrisie ook slegts het denkbeeld van zyn ongenoegen dragen? En wat zal het einde zyn? Leevend kan nooit uw Man worden. Hier tegen komt nu ook de pligt by hem op. Wees wyzer, Chrisje. Volg uwe reden. Uw hart kan niets tegen zo een Man inbrengen..... Ik durf van u iets meer wagten dan van eene andere; om dat uw gezond oordeel het met my eens, en uw behagen nogmaal conditioneel is. Voor ik deezen sluit, moet ik er nog het volgende byvoegen. Hier toe houde ik my verpligt.
Jonge ryke Dames hooren zeer zelden onaangenaame waarheden. Gy zyt echter niet onkundig, dat gy by veelen voor coquet doorgaat? Ik weet, dat gy het niet zyt; om dat uw hart wel geplaatst en - gevoelig is: Gy kunt des onmooglyk be-
{==332==} {>>pagina-aanduiding<<}
driegen, en oprechte liefde, eerst door u aangewakkerd, te leur stellen; dit is evenwel coquettery; indien ik in staat ben te oordeelen over iet, dat my zo ten vollen vreemd is. Ik beken echter, dat gy van die neiging, voor het uiterlyke, wel eenige zweem hebt. Toen ik u nog niet in uw eigen aart kende, toen konde ik zo gerust uwe party niet neemen als nu, nu ik gerust ben, dat gy, waarlyk, niet coquet zyt. Indien gy echter aan den Heer Renting, by eene voegzaame geleegenheid, niet zegt, dat uw hart niet vry is; handelt gy dan wel zo edelaartig, als men van eene Juffrouw Helder verwagten moet? Gelooft gy dan, dat er in die belydenis iets vernederends voor u ligt? Zo al, dan moet dit ontstaan of uit de keuze, die gy doet, of uit die geneegenheid zelf. In de liefde zelf is niets dergelyks; en zo Leevend uwe liefde waardig is, waarom zoud gy daar voor Renting dan zo een diep geheim van maaken? Het volgende nog, en dan geef ik myne Chrisje over aan haar eigene stille en bedagtzaame overdenkingen.
Indien gy op deezen gemeenzaamen trant blyft verkeeren met den Heer Renting, overäl met hem gezien wordt, en er geen Huwlyk op volgt, dan zal de waereld zeggen: ‘zie daar, nu is het niet te ontkennen, Juffrouw Helder is coquet. Zy heeft, op eene vriendelyke wyze, met Renting verkeerd; zy wist, wat zyn oogmerk was; haare Ouders zouden dit huwlyk gaarn

{==333==} {>>pagina-aanduiding<<}

gezien hebben; maar, nu hy wel dra hoopte gelukkig te zyn, wykt zy af, onder de beuzelagtigste voorwendzels; en behandelt een braaf ordentelyk Man als een mallen jongen, of nog erger. Zy is des, in weerwil van haar verstand en goede hoedanigheden, eene gerafineerde Coquette.’ Gy hebt, myne Vriendin, ook iets zéér imposant in uw voorkomen; dit maakt, dat men u voor ondraaglyk trotsch houdt. Gy zyt het niet; ik, myne Helder, weet het; maar zoud gy dit niet een weinigje kunnen verzagten? Gy kunt onweerstaanbaar beminnelyk zyn! Alle harten zouden u, zo zy durfden, beminnen. Omtrent my zyt gy altoos de zelfde... Lieve Chrisje, zyt gy het wel tegen allen?
Kan ik u grooter bewys geeven van myne hartelyke vriendschap, dan door u van myne oprechtheid te overtuigen? Ik ben, onveranderlyk, myne lieve Helders
 
Eigene
 
c. veldenaar.




{==334==} {>>pagina-aanduiding<<}

Zes- en- zestigste brief. 

Mejuffrouw Christina Helder aan Mejuffrouw Jacoba Veldenaar.


Allerwaardste vriendin!

Het denkbeeld, dat gy niet ten vollen over my voldaan zyt, valt my zo smartelyk - zo ondraaglyk, dat ik niet rusten kan, voor ik uwen dierbaaren Brief hebbe beantwoord; en dit is ook de reden, waaarom ik dien zo terstond ga beantwoorden. Laat de geheele waereld my van Coquettery verdenken; moet het zo zyn, geduld! die zwarigheid zal wel van zelf verminderen; maar ik heb uwe goedkeuring, uwe achting zo noodig, als uwe vriendschap en liefde; dan eerst kan ik van myne eigen waarde eenigzins verzeekerd zyn.
By iederen Brief, waar mede gy my verëert, groeit myne achting voor u, en myne erkentenis is gelyk aan de verpligtingen, die ik aan u heb. Het geene gy betreffende de Opvoeding zegt, ga ik ditmaal zwygend voorby: gy weet, dat ik in dit opzicht niet met u kan verschillen.
Na en onder het aandagtig leezen uws Briefs, heb ik myn hart nogmaal naauwkeurig onderzogt. Aan eene Vriendin, zo als gy zyt, en zo als eene Chrisje Helder er maar eene eenige kan hebben,

{==335==} {>>pagina-aanduiding<<}

acht ik my verpligt alles, wat er in ons hart omgaat, te ontdekken; alles zeg ik, en vooräl het zwakke, het niet geheel onberispelyke; en des te gewilliger, als 't ons oogmerk waarlyk is zich zelf is allen deele te verbeteren, en af te zien van zulke neigingen, die wy zelf wel weeten, dat ons weinig eer aandoen zullen, indien zy tot heblykheden mogten opgroeijen. Ik ben geene Juffrouw Veldenaar; dit beken ik, met die eenvoudigheid en oprechtheid, die my natuurlyk is. Ik zal meer zeggen. Ja, myne Vriendin, er is iets in my, dat my met veel behagen doet zien, dat men my niet by de lelyken plaatst; en dat ik alle teekenen van onderscheiding niet geheel verpligt ben aan den rang of de goederen myner familie. Dit heb ik gemeen met alle Meisjes, niet zo geheel verheeven boven de zwakheden der Sex als myne Veldenaar. Ja, ik heb iet imposant; doch zo heeft de Natuur my gevormd; zy, met wie ik gemeenzaam omga, en vooräl zy, die ik beneden my geplaatst zie, zullen nimmer klaagen, dat ik trotsch ben; in tegendeel, ik worde vry algemeen bemind van allen, die my boven hun beschouwen. Meer kan ik daar niet over aanmerken. Gy weet, dat de Natuur zo wel Juno's als Gratien vormt. En indien zy in myne trekken en over myne houding iet imposant gespreid hebbe, hangt het dan van my af dit uittewisschen? Wat myne gelyken betreft: ik weet, dat ik veelen in den weg sta; en het is

{==336==} {>>pagina-aanduiding<<}

my omtrent verre de meesten niet der pyne waardig, om te gaan zitten denken, hoe zal ik my by u allen bemind maaken? Ik ken haar al te wél, om prys te kunnen stellen op haare geneegenheid. Waarom zoude ik my die moeite geeven? Ik begeer haare vriendschap niet - zelf niet eens haare byzondere conversatie. Dit is voor de helft haar schuld; want waren er meer Juffrouwen Veldenaar, er zouden zulke denkbeelden niet in my opkomen. Ach lieve, als gy niet voldaan zyt, dan weet ik, dat er iets niet richtig is. Gy, myne Vriendin, hebt geene byoogmerken; uwe beginzels zyn zuiver: achting en geneegenheid bestieren uwe vermaaningen. Gy kent het kruipend vermaak niet, dat er ligt in eene Vriendin te vernederen; ook dan niet, als zy beter moest gedaan hebben. Gy toont my, in den helderen spiegel myner eigene overdenkingen, myn ziels gelaat, zonder dat te misvormen, zonder de ongunstigste trekken te verzwaaren, zonder het lelyker voor te stellen dan het is. Wel dan, myne zoete vermaanster, ik heb my getrouw onderzogt. Zie hier, wat ik gevonden heb.
Eene stelling van u is ongegrond. Ik denk zo gunstig niet over Willem, gelyk gy gelooft dat ik denk. Indien hy zich wel gedraagen had, en niet onverschillig voor my gebleeven was, ik zoude hem hebben kunnen verkiezen: maar dit zo niet zynde, zo gevoel ik niets voor hem, dat my

{==337==} {>>pagina-aanduiding<<}

zoude weerhouden, om met iemand te trouwen, indien hy my zo zeer behaagde, als Willem my voortyds behaagd heeft.
Men spreekt veel van Huwelyken uit reden. Vriendschap uit reden: dat gaat nog zo wat aan; maar te trouwen met iemand, om dat dit zo best schikt, het zy om familien of anderzins, dit is by my wartaal. Laat ik u eens zeggen, hoe ik hier over denk! Ik moet, indien ik wél en verstandig wil doen, niet trouwen, als de reden dat afkeurt; niet met een Man, die uit hoofde van een slegt humeur, of slegt karakter, of slegte beginzels, my onmooglyk gelukkig kan maaken. In deezen zal myne bespiegeling altoos betrachting zyn. Trouwens, dit weet gy; wat behoef ik daar meer van te zeggen? Ik zoude, al was er niets anders tegen in te werpen, en al was de Man zo beminlyk als Willem, my niet willen verbinden met iemand zonder Godsdienstige begrippen. Daar toe is myn eigen geluk my te dierbaar! Welk eene waarborg kan eene Vrouw hebben, dat zy wél zal behandeld worden, indien zy zich werpt in de magt van eenen, die zyne wet in zyne lusten, en zyn God in zyn eigenbelang wierookt? Hy die zegt: God bemoeit zich niet met de beuzelingen der stervelingen, zal zeker door geenen teugel weerhouden worden, om alles te doen, wat hem behaagt. Indien Leevend my waarlyk beminde, en den toets van een eerlyk Godsdienstig

{==338==} {>>pagina-aanduiding<<}

Man niet konde doorstaan, 't zou my moeijen; 't zou my eenige traanen, eenige zuchten kosten; maar ik zoude hem niet neemen. Hoe veel minder nu hy my niet bemint, en verpligt zal zyn om eene andre te trouwen, ‘die niet zwak waar, vóór zy hem leerde kennen.’ Wees des verzeekerd, dat myn behagen in Leevend, van zyne goede zyde beschouwd zynde, my niet zal beletten eene andre keuze te doen.
Het misnoegen van mynen tedergeliefden Vader, van eenen Vader, zó bezorgd voor myn geluk, zoude my meer treffen dan ik zeggen kan; ik zal nooit tegen zyn zin, of tegen zyn genoegen trouwen; dit is myn vast besluit. Hier toe ben ik volstrekt onbekwaam. Dit, dunkt my, moet zulk een redelyk Vader vergenoegen. Ach, Coosje, kan ik, om myn Vader te vergenoegen, tegen de inspraak van myn hart trouwen? Indien de waardige Man dit vordert, dan kan ik zyn misnoegen niet ontgaan; want dit zal ik nooit doen. Ik moet weeten, wat myn hart my zegt. Ik beschouw Renting met de oogen eener liefhebbende Zuster, die zich verëerd acht met zyne vriendschap; maar ik zie hem niet met de oogen eener Minnares. Ik treede met huivering te rug, als ik hem, in eene nadere betrekking met my, voorstel. Het is mooglyk waar, dat liefde niet bestaan kan zonder achting; maar de ondervinding leert, dat achting niet noodzaaklyk liefde

{==339==} {>>pagina-aanduiding<<}

voortbrengt. Is dit nu, om Rentings wil, myn schuld? Moet men my nu beschuldigen van eene dwaaze vooringenoomenheid omtrent een ander? Wel, myne heele lieve, zoud gy, al ware er geen Sytsama in de waereld, ooit besloten hebben om mynen Broeder te trouwen; en wat kunt gy met reden tegen hem inbrengen? 't Is waar, zyn voorkomen munt niet uit: maar wat zegt dit by een, verstandig Meisje? Hy heeft een goed verstand, goede, hoewel eenigzins bekrompen beginzels, een goed karakter, een goed humeur, en hy zoude, met dit al, nooit uw Man geworden zyn.
Hoe kan ik nu aan Renting zeggen, dat myn hart niet vry is? Dit is zo niet; waarlyk het is zo niet, Coosje: maar dit was eens zo, ben ik dan verpligt, om dit aan iemand dan aan die eenige Vriendin te belyden, die ik betuigd heb, dat myn geheel hart vervult? Ben ik gehouden aan Renting meer te zeggen, dan het geen ik hem duidelyk, bedaard en by herhaaling zeg? Is het myn schuld, dat hy hoopt? dat hy my overal verzelt? Of moet ik, om eene praatzieke waereld te voldoen, zulk een aangenaam fatsoenlyk Man onheusch behandelen; hem beveelen my te myden? Dit geloof ik geenzins; en ik zal hem ook dat verdriet, zo noemt hy dit, niet aandoen. Ik geef de vriendschap van zulk een Man niet op, om zotte praatjes. Hy zelf zal my verdedigen, zo dat geëischt kan worden. Ik behandel hem

{==340==} {>>pagina-aanduiding<<}

openhartig; hy zelf zal zien, hoe vrugtloos zyne pogingen zyn; hy zal, hoop ik, een ander voorwerp ontmoeten, dat zyne liefde waardiger is, om dat zy die zal kunnen beantwoorden; en ik zal haar geluk wenschen met myn Vriend.
‘Wees wyzer Chrisje.’ - ‘Volg uwe reden.’ - ‘Uw hart kan niets tegen zo een Man inbrengen.’ Mooglyk! Maar is dit dan genoeg, dat myn hart niets tegen hem kan inbrengen? By my niet! Ik zal, dit herhaal ik, nooit trouwen, daar myne reden afkeurt, maar ik zal nooit trouwen uit reden, zo weinig als uit drift, of belang. En dat wel, om dat ik een weinig anders over het Huwlyk denk dan veele andren, die er nooit veel om denken. Ik begryp, dat de Man, dien ik op alle mogelyke wyzen en betrekkingen den mynen zal maaken, dierbaar zyn moet aan myn hart. Als ik minzaam zyn zal, moet myn hart geroerd zyn. Myne behoefte is zuivere, driftelooze, Vrouwelyke vriendschap: alle aandoeningen, die hooger steigen, zullen moeten opgewekt worden; en wat zyn zy, wat kunnen zy voor uwe Helder zyn, indien haar hart de sterke, de leevendige, de kloppende bron daar niet van zyn zal? Spreek my des niet van een Huwlyk uit reden; immers niet voor my. Myn Vriend ontfang ik uit de hand der Reden, maar myn Man zal de Liefde my moeten in de armen geeven. Wy kennen veele jonge lieden, die uit reden getrouwd zyn; maar het zyn de

{==341==} {>>pagina-aanduiding<<}

beste verbintenissen niet! Zy zyn getrouwd, zy hebben kinderen; zy leeven wel: immers zo spreekt men. Maar men zou veel getrouwer handelen, indien men zeide: dat zy elkander juist niet haaten. Zy zyn yskoud onverschillig voor elkander: fatzoenshalve zyn zy nu en dan beleefd; maar dit werpt my geen zand in de oogen. ô Myne Vriendin, wat is dat naargeestig, als de Man zyn Vrouws byzyn ontwykt, indien hy het niet hoognoodig heeft: als de Vrouw zeer content is, dat de Man maar weer naar zyn kantoor, of kamer gaat: als er geene huisselyke onderhandelingen zyn: als de liefste Kinderen zelf niet in staat zyn, om de Echtgenooten milder, zagter, gemeenzaamer, vrolyker, verpligtender tegen elkander te maaken: als myn Heer slegts de kostwinner, en zyn Vrouw de huishoudster is. Maar genoeg! Dit moge men wel leeven noemen; voor my, en ik moet voor my zelf mogen kiezen, zou het een ondraagelyke staat van verdriet en beproevingen zyn!
Hou my niet voor zó romanesq, als men zyn moet om te kunnen denken, dat men, immer, een volmaakt huwlyk zal sluiten: maar denk ik zo verkeerd, als ik vast geloof, dat men in een welberaden Huwlyk de meeste kans hebbe, om hier al zeer gelukkig te leeven? En welk een verbaazende afstand blyft er niet, van niet ongelukkig te leeven, en zo gelukkig te zyn, als een paar

{==342==} {>>pagina-aanduiding<<}

deugdzaame, gevoelige, goedaartige, zo regt voor elkander bereekende jonge menschen leeven kunnen, in een huwlyk, door Liefde en Reden beide bekragtigd! Wat moet dat voor my, (en trouwens ook voor u,) ongevallig zyn, te moeten omgaan, te moeten - getrouwd zyn met iemand, die my wél behandelt, eenig en alleen uit pligt! Dat ik voor myn Man, voor den Vader myner Kinderen, nooit eens myn bewoogen hart voel kloppen, zo als het nu klopt voor myne Vriendin! dat hy, noch ik, de zagte zorgvuldigheden der liefde voor elkander kennen! ook dan niet, als wy zeer wel met elkander zyn. Men schryve dit alles niet toe aan het Temperament, aan de Opvoeding, aan de Voorbeelden van anderen. Ydle voorwendzels! Temperament en Opvoeding zullen hier weinig uitwerken, wanneer het bewoogen hart den toon geeft. Als ik mynen besten Vriend beschouw met de oogen eener toegeeffelyke Vrouw; met oogen, dryvende in dien zagten waasem van aandoeningen, te edel om beschreeven te worden; met oogen, verzagt door liefde en getroffen door zyne, voor my, allerbehaaglykste houding: als ik voel, dat die lieve kleinen, die alle myne tedere bezorgdheid noodig hebben, geschenken zyner liefde zyn: als ik zie, hoe zyn hart my bemint, hoewel hy my dit meer door daaden van huisselyke weltevredenheid zegt, dan door woorden: als ik weet, dat elk gering verschil ons nog nader ver-
{==343==} {>>pagina-aanduiding<<}
bindt, om dat het ons toont, hoe smartelyk het beide valt: als alles, wat betrekking op hem heeft, voor my vol belang wordt; als ik grootsch op hem ben, dewyl ik weet, dat hy, in den kring zyner Vrienden, geacht wordt om zyn edelaartig, werkzaam, vast, eerlyk karakter: in alle deeze omstandigheden zullen Opvoeding, Voorbeelden, en Temperament weinig nadeeligs uitwerken.
Ik beweer geenzins, dat alle Vrouwen niet gelukkig kunnen zyn, indien zy het niet op deeze wys zyn: integendeel, ik geloof zelf, dat veelen, indien zy dit eens lazen, vreemd zouden ophooren; mooglyk wel, hartlyk lachen: bewyst dit nu echter, dat ik myne eigen wys van gelukkig te zyn niet kan hebben, zonder romanesq te zyn? Is er in alles, wat ik u daar zeg, dan iets, dat van de schoone eenvoudigheid der natuur afwykt? Zo niet: waarom zal men my dan romanesq noemen?
Konde ik met den Heer Renting immer met grond verwagten, dat ik op deeze myne eigen wys gelukkig zoude kunnen zyn, ik zoude in myn welgevallen voor een anderen geen hinderpaal ontmoeten. Maar die harmonie, die dit uitwerkt, is er niet tusschen ons, en zal er nooit komen: hier van zoude ik reeds, zo gemeenzaam met hem omgaande, en zo veel goeds in hem ziende, iets ontwaard hebben. Hoe kan ik des besluiten, om myn lot voor altoos aan het zyne te verbinden?

{==344==} {>>pagina-aanduiding<<}

Wat moet de voldaane Huwlyksliefde rasch afneemen; vooräl, als men zo wel over zich zelf voldaan is, als Renting is, en ik ook ben! Want dit, ik wil 't voor u niet verbergen, is waarlyk zo. Zo was het geval niet met onze Vriendin Burgerhart. Het is in haar geen der geringste verdiensten, dat zy de Vrouw verkoos te worden van eenen Hendrik Edeling; de redenen, die zy zelf daar van geeft, dunkt my, zyn gegrond: en ik verschil des zeer met die Vrouwen, welken maar niet uit het hoofd te praaten is, dat Saartje zulk een staatig, denkend Man niet moest gekoozen hebben. Maar vermits ik wel overtuigd ben, geen Edeling ter myner verbetering noodig te hebben, en zeer wel weet, hoe my te gedragen, zo verandert ten mynen opzichte het geheele geval.
Wel nu, myne Veldenaar, zyt gy wat meer voldaan over uwe Helder? Ik vertrouw het. Ten minsten ik heb nu myn geheel hart getoond; myne allerinnerlykste gedagten, myne tederste gewaarwordingen medegedeeld. Hier toe ben ik verpligt, indien het waar is, dat gy eigenlyk de eenige uitgeleezen Vriendin van myn hart zyt. Voor alle anderen mag, ja moet ik daar een diep geheim van maaken; maar voor myne Veldenaar, die zich op alle mogelyke wyzen onderscheidt, door het alleroprechtst deelneemen in my, mag ik niets verbergen, ook niet myne overylingen, myne zwak-
{==345==} {>>pagina-aanduiding<<}
heden. Aan zo eene Vriendin moet ik my zó doen zien, als ik ben. Ach, ik zoude geen rust hebben, indien ik iets voor u verheelde! Neen, myne vriendschap voor u zoude hier mede onbestaanbaar zyn; en wat zoud gy toch moeten denken van uwe Chrisje, indien zy, u verzeekerende dat gy haar geheel hart vervulde, dus konde handelen? Zoude de boetvaardigste belydenis eener door u afgekeurde zwakheid haar wel zo zeer by u nadeelig zyn, dan de ontdekking, dat ik voor u iets, my zelf betreffende, verborgen had? Hoe zoude dit bestaan kunnen met die oprechtheid, welke my in uwe oogen eene zo groote waarde byzet? Wat is ook de zwakheid, de overyling, gereekend tegen het misleiden myner Vriendin? Waar zoude ik verschooning kunnen vinden? Is er dan iets in uw karakter, 't welk eene Vriendin zoude te rug kunnen houden, van u óók haare onvolkomenheden te doen zien? Ach, Coosje! alle uwe deugd zoude my niet kunnen beweegen, om my beter voor u te vertoonen dan ik ben. Ik verzeker u dat, indien ik zo ongelukkig ware, als een Meisje door eenen samenloop van verleidende omstandigheden ooit kan worden, u zoude ik dit belyden; ik zoude my uwe bestraffingen getroosten; ik zoude my beloond vinden in de bewustheid, dat ik u oprecht beminde. Zo denkt uwe Helder. Indien gy echter de zaak, met opzicht

{==346==} {>>pagina-aanduiding<<}

tot Renting, nog wat anders begrypt, meld het my! Nogmaal, myne waardige Vriendin moet over my voldaan zyn, of ik kan het bezwaarlyk over my zelf blyven.
Myn Vader gelooft, dat wy het veel meer eens zyn, dan wy het zyn; dit geeft my nu rust; doch 't zal te ongelukkiger eindigen.
Nog een woord over Willem. Hoe bedroeft my de zorgelyke omstandigheid, waar in zyne Lotje zich bevindt. Mama heeft antwoord op haaren Blief, van haare Vriendin. Ik heb dien gedeeltelyk gehoord; deeze periode: ‘myn Zoon kan zeker geene inclinatie hebben voor eene stervende Vriendin,’ draagt dunkt my weinig blyken van het gezond oordeel of menschenkennis der schryfster. Zy gelooft niets van deeze geruchten; zy ducht veel meer voor Willems kettersche begrippen, dan voor zyne kwalyk geplaatste liefde. Mama bewaart een diep stilzwygen. Indien dit Engelagtig Meisje, daar hy zyn hart zo zeer opgesteld heeft, sterft; wat zal hy dan ongelukkig zyn! Ik kan my zo leevendig verbeelden, hoe hy zich omtrent haar gedraagt! Ik weet nog zeer wel, hoe onvertroostelyk hy was, toen ik, tien jaar oud zynde, de maazelen had. Hy hing Mama altoos aan den arm, week niet uit de kamer; al ons speelgoed bleef in de kassen. De vacantie raakte ten einde, maar hy wilde niet gaan, voor Chrisje beter was; en toen kreeg hy van overdree-
{==347==} {>>pagina-aanduiding<<}
vene blydschap eene zwaare koorts. Oordeel hier uit, wat hy nu in zyne jaaren zal lyden door een Meisje, dat hy zo teder bemint. De Hemel herstelle Lotje, of wy zullen onzen Vriend mooglyk op de allerongelukkigste wys verliezen! Vaarwel, myne uitverkoore Vriendin! Geene woorden zyn kragtig genoeg, om u te zeggen, met welk eene hoogachting en liefde ik ben
 
Uwe Vriendin,
 
c. helder.
 
P.S. Wy hebben Brieven van myn Broeder. Indien hy zyne journaalen niet wat leert bekorten, zullen die in weinige maanden ettelyke Folianten beslaan: ik dagt niet, dat hy zo een zaak maakte van alles, dat hem wat vreemd voorkomt. Nu, de Reizigers hebben privilegie van Praaten.




{==348==} {>>pagina-aanduiding<<}

Zeven- en- zestigste brief. 

De Heer Willem Leevend aan den Heer Jambres.


Myn heer en vriend!

Ik zie gaarn vrolyke opgeruimde menschen; uwe geruste blydschap zoude my des wel aanstaan, geleek die niet veel meer naar het raaskallen van een ylhoofdig Mensch, dat in eene heete koorts ligt, dan naar die vreugd, die men gevoelt, als men, uit eene doodelyke ziekte hersteld wordende, die aan den geregelden omloop van gezonde vogten te danken hebbe.
Waarom spilt gy zo veele woorden, om my te beduiden, waar in de Godsdienst van een eerlyk Mensch bestaat? Gy had immers alles gezegd met deeze woorden: ‘onze eerlyke fatsoenlyke lieden zyn knaapen, die met allen Godsdienst spotten.’ Myne jeugd, en onervaarenheid beletten my uw Leermeester te worden: myn werk moet nog voor eerst bestaan in het verzamelen en in order brengen van denkbeelden. Stil, bedaard, bedagtzaam naar waarheid zoeken, het gevondene toetzen, vergelyken, kennis met my zelf te maaken, vooröordeelen, waar ik die ook ontmoet, tegen te gaan: dit moet myne gezette bezigheid

{==349==} {>>pagina-aanduiding<<}

zyn. Evenwel, wat hebt gy geschreeven? Veel gesteld, niets beweezen. Gy praat eigenlyk na; dit zoude ik ook ten voordeele des Christelyken Godsdienst doen kunnen; maar wat zoude het afdoen? Minder dan niets. Hebt gy nu echter den bloem uwer jaaren, uwe edelste levensgeesten verspild; hebt gy zo pynlyk doorgewerkt, zo onvermoeid u bevlytigd; hebt gy de zoete genoegens der vriendschap, de aangenaame gezelligheid gevloden, om het niet verder te brengen dan eene verachtelyke Vrygeestery? Kunt gy slegts de aap van eenen la Mettrie, de echo van eenen Bolingbroke worden? Weet gy slegts eenige afgebruikte zetten te doen? Uw voorhoofd te rimpelen? Is dit het al, wat men van eenen denkenden Jambres te wagten hebbe? Dan is de Fabel van de Baarende Bergen op nieuw bewaarheid... Wat gy uitstoot, laster geene Juffrouw Roulin! Van Goudenstein is zo verachtlyk niet, als gy u hier door by my maaken zult. Zy, mooglyk niet zeer ver van haar graf meer verwyderd zynde, is grooter, geruster, blymoediger, dan gy met uwe geheele Broederschap immer in weelde en voorspoed zyn kunt. Zy zal welhaast het waarom van het waarom zien. Uwe dolle wanhoop belet u thans aanspraak te maaken op het onbekend aanstaande. Gy weet, dat ik geen bloodaart ben, maar myn moed is niet onbezuist: ik speel niet met het geen ik niet ken. Ik dartel niet aan den steilen rand eener voor my stikdon-
{==350==} {>>pagina-aanduiding<<}
kere Eeuwigheid.... Terwyl ik dit schryf, rilt er eene kille huivering door alle myne leden; myne ziel krimpt als in zich zelf op.... Ik ben geen Dweeper, uw aanleg is daar gunstiger toe; maar als de Godsdienst van een eerlyk Man uwe achting verwoest, uwe levensgeesten uitgeput, uwe reden verzwakt, uwe ziel ontkragt heeft, dan zult gy door het Ongeloof overgegeeven worden in de handen der zotte Bygeloovigheid: en dan, wee u!
Ik eerbiedig het gezond verstand, maar juist daarom heeft het geen gy aanvoert zo weinig invloed op my. De bewyzen voor de waarheid van den Christelyken Godsdienst komen my als nog zo voldoende niet voor, dat ik daar by berusten kan; maar ik hoop, ik wensch, dat een Godsdienst, zo schoon, zo heilig, zo voor den Mensch bereekend, volkomen waar moge bevonden worden; dit, dunkt my, moet elk braaf gevoelig denkend Man hoopen en wenschen. Meer heb ik thans niet te zeggen, dan dat ik gaarn zonde willen blyven
 
Uw hoogachtende Vriend,
 
w. leevend.




{==351==} {>>pagina-aanduiding<<}

Agt- en- zestigste brief. 

Mejuffrouw Jacoba Veldenaar aan Mejuffrouw Christina Helder.


Tedergeliefde vriendin!

Ik ben voldaan! Ten vollen ben ik te vreden. Ja, myne Helder, ik vreesde, dat gy niet zo verstandig dagt over eenen Jongeling, die u voormaal met zo veel grond behaagde, als ik moet wenschen, dat gy over hem dagt. Nu ben ik volkomen gerust; er is een pak van myn hart. ô Zeer gaarn sta ik u toe, dat gy u over hem bedroeft. Zulk een veelbeloovend Jongeling niet met alle mogelyk goedkeuring te kunnen beschouwen! Uwe droefheid doet eere aan uwe goede beginzels: hier over kunnen wy nooit verschil hebben.
Gy hebt gelyk; gy zyt niet verpligt aan den Heer Renting iets meerder te zeggen, dan gy hem by herhaaling zegt: geef nu ook uwen Vriend niet op aan eene praatzieke waereld. Handel een braaf Man, zo als gy zelf oordeelt uwer te betaamen: ik hoop maar, dat myn Heer Helder zo veel gewigts aan uwe tegenwerping geeven zal als ik; dan zal alles wel schikken. De tyd zal het leeren.
Hoe teder oplettend maakt ons eene welgeves-
{==352==} {>>pagina-aanduiding<<}
tigde geneegenheid voor het beminde voorwerp! Hoe veel moeds boezemt zy ons in, als het er op aankomt om onaangenaame, doch onvermydelyke waarheden te moeten zeggen! Gy weet wel, myne heele lieve, dat ik zo afkeerig ben van bedillen, als gy van laf toestemmen? Maar, myne vriendschap voor u is zo keurig, dat ik niet kan zien, dat het schoon karakter, 't welk gy hebt, door ongevallige vlekjes zouden ontsierd worden. Het zyn de zomersproeten in een fraai wel geteekend gelaat. Gy hebt te veel natuurlyke en verkreegen vermogens, om niet nog beter te worden dan gy nu zyt. Ik las uw Brief ook met eene aandoening van grootschheid, die zich niet laat beschryven. Het was, of my door een verheevener weezen wierd ingeluisterd: de Schryfster is uwe Vriendin. Het geen gy my meldt uit den Brief van Mevrouw van Oldenburg, komt my ook zeer vreemd voor. Ik ken haar niet genoeg, om te kunnen gissen, uit welk eenen grond zy dus schryft. Zou zy, door dit zo verre te verwerpen, Willem allen moed poogen te beneemen, om immer zyn geliefd oogmerk ter uitvoer te brengen? Het smart my, dat het lieve Lotje zo slegt gesteld is. De teering! Zy was, vóór zy met Leevend omging, gezond en welvaarend.... Ik durf niet gissen..... Zy wordt niet gezien. Leevend is altoos by haar. Haar Broeder is een goed eenvoudig Man: waren wy nog maar eenige maanden verder!

{==353==} {>>pagina-aanduiding<<}

Hoe bewyst het Huwlyk van myn Heer Ryzig uwe beminde stelling, dat elk zyne byzondere wys heeft van gelukkig te zyn. Zo gy het Vaers van Willem reeds ontfangen hebt, zend het my eens; ik vertrouw, dat Juffrouw Renard uwen Brief wel zal beantwoorden. Gaarn zal ik eens zien, hoe zy schryft.
Myne waarde Moeder is zeer zwak, maar niet erger; en wy hebben zo gevreesd voor den winter! Hoe goed is God, die ons nog toelaat haar te behouden. Ach, indien zy zelf daar niet te veel ongemak door lydt, hoe gelukkig zullen wy ons dan reekenen, door haar maar by ons te hebben. Dat denkbeeld: gy zult uwe Moeder ten grave zien leiden, is zo smartelyk, dat ik onbekwaam ben, om myn aandagt daar op te bepaalen; en hoe zweeft het echter altoos in eene zwarte wolk voor my!
Jetje verzoekt my zo vriendlyk, hier wat by te mogen schryven; wel dan, ik zal de pen aan het lieve kind geeven: eerst nog,
 
Altoos Uwe
 
c. veldenaar.


Postscriptum van Jetje. 

Heele extra lieve tante Crisje!

Wat verlang ik, dat het maar al zomer was! Dat geloof ik wel, dan komt gy weer Buiten;

{==354==} {>>pagina-aanduiding<<}

en dan komt Jetje weer by u speelen, en dan zit ik weer op uw schoot, en sla myn arms om uw hals, en dan kryg ik veel kusjes van u, en zo. Maar wat hebben wy nu evenwel een heel mooi Yssleedje, om over den sneeuw te ryden, met het bokje er voor! en dan zingen wy, zo bly zyn wy dan, Tante Chrisje. En de kleine dikke Wim wordt zo wild als ik weet niet hoe, en hy wil altoos mee; maar dan kan de groote Pop niet mee, en die rydt evel ook graag, geloof ik. En ik leer nu alle daag Fransch by Zusje, en het gaat nog al zo een beetje schappelyk. Nu, myn lieve Tante, wou ik, dat gy by ons waart, en dan zou ik u heel heel veel vertellen, en ik zou ook heel gaarn by u zyn te Rotterdam, maar ik ben hier ook heel gaarn; maar het is om dat ik u zo lief heb, en anders nergens om. Nu, als het zomer wordt, dan kom ik u kusjes brengen, en nu moet ik uitscheiden, want het papier is allemaal vol. Nagt heele lieve Tante, van
 
jetje.




{==355==} {>>pagina-aanduiding<<}

Negen- en- zestigste brief. 

Mevrouw Alida Ryzig aan den Heer Willem Leevend.


Lieve brôer!

Thans zult gy eens regt over my voldaan zyn. Ik begin u hoog genoeg te achten, om u eene zyde van myn karakter te laaten zien, dat gy maar in 't geheel niet kent. Mooglyk moest ik uwe Lotje kennen en haar liefhebben, om daar toe te kunnen besluiten. ‘Ik ben in myn aart ernstig en gevoelig.’ Is dat niet eerlyk opgebiegt? Wat ben ik toch een verkeerd schepzel geweest, dat ik my ooit heb kunnen inbeelden, dat het my wel heel mooi stond, het tegendeel te affecteeren! Ja maar, hier voor zoude ik nog zo wel iets kunnen inbrengen. Ik ben heel bang om door te gaan voor een menschenkind, dat zeer ongelyk is aan zich zelf; en ik voorzag wél, dat ik onmooglyk altoos ernstig zoude kunnen zyn, om dat ik de waereld, bongré malgré, toch altoos van eene belachelyke zyde zie; en om dat ik juist niet heel veel deel neem in de beuzelagtige rampen, waar over de meeste luidjes klagen. Zo gy my echter verpligten wilt, hou deeze confidentie voor u; vooräl laat Ryzig er niet agter komen. Hy mogt zich

{==356==} {>>pagina-aanduiding<<}

eens gaan zitten inbeelden, dat hy hier van de belooning moest ontfangen: want, hoe zegt het spreekwoord? droefheid verzagt het hart; en ik heb allerbitterste dagen by hem. Nu, daar aan kunt gy niet twyfelen, als gy eens nadenkt, in wiens handen ik evenwel gevallen ben. Dat daar gelaaten. Wy harrewarren altoos; en dat, weet gy, maakt geen harmonie. Maar nooit was ik zo vergiftig boos op hem dan nu: kom aan, gy zult er over oordeelen! Ryzig is eenige dagen wat ziek geweest, en ik, malloot daar ik ben, heb hem, vrees ik, veel te veel doen zien, dat hy my maar gantsch niet onverschillig is. Ik heb zelf voor zyn bed gaan zitten, toen ik geleegenheid had om een zeer aangenaam gezelschap te zien: had ik echter geweeten, dat het op eene vomeerparty zoude neergekomen zyn, ik zou myne destance beter bewaard hebben. En ik zie ook, dat hy deeze Vrouwlyke weekhartigheid zo weinig gewagt heeft, dat hy er met te veel goedkeuring van spreekt. Waarlyk, lief, (zeide hy,) het zou zonde en jammer zyn, dat ik u niet genoomen had; gy hebt veel te veel goeds, om niet door my verbeterd te worden. Een wagt, ik zal u verbeteren, en een stoeipartytje was myn vertoornd antwoord.
En wy zullen onze lieve Renard nu wel haast kwytraaken, of heb ik dit al geschreeven? Het begint my verbruid te spyten, dat zy gaat; evenwel, dat zal wel schikken, zo is 't ook weer niet. Onze

{==357==} {>>pagina-aanduiding<<}

Tante Martha is en blyft de zelfde eerlyke goedhartige Vrouw, die nog al in haare zwaare huishouding wroet en arbeidt, en zelden tyd heeft om eens een uur uit te breeken. Oom wandelt nog door alle saisoenen en door allerlei weer, in zyn zwart fluweelen kamisool met zyn jas er over, van Zeemansrust, naar het Postkantoor, om de Texelsche lyst te zien, en dan zyn rantsoentje te haalen in de Arke Noachs; vervolgens laveert hy Zuid ten Zuiden naar my, of preit Bram onderweeg, en loopt vervolgens Noord Oost ten Oosten de Leidsche poort uit, om te gaan rusten van zyn kruistogt door de straaten en engtens van Amsteldam. Onze Gerrit is in myne Koninglyke ongenade vervallen; en ik denk niet, dat hy er ooit weer uitkomt. Hy misbruikt Mama's zucht voor vreede en rust derwyze, dat hy haar, vrees ik, heeft overgehaald, om u een zeer onvriendelyken Brief te schryven; maar dit is 't nog niet al! Ik ben met hem schrikkelyk aan den haal geweest over Lotje. Dominé Heftig is thans het orakel; en die, schynt het, is op uwen Professor dermaate gestoord, dat hy besloten heeft dit ook op u t'huis te zoeken. Het ergst dat er van is, is dit: hy gelooft zelf, dat hy zo doet als hy verpligt is. Het slot van alles komt hier op uit. Indien gy durft onderneemen, om Lotje ten huwlyk te verzoeken, al was het ook uit eene conscientiense reden, dan zal van Oldenburg alles, wat in zyn vermogen is,

{==358==} {>>pagina-aanduiding<<}

aanwenden om dat te beletten. Hy kent Mama's zwakke zyde; die valt hy aan, maar hy is loos genoeg, om voor eerst meer af te geeven op uwe Onrechtzinnigheid (daar hy echter, God beter't, weinig van weet!) dan op uwe amourette met Lotje. Eenige uitdrukkingen, omtrent haar gebruikt, waren zó kwaadaartig, dat ik hem niets ben schuldig gebleeven. Nu ben ik eerst in staat, om u over uwe Lotje te schryven. Gy behoeft aan my niet te zeggen: ‘dat ik niets moet gelooven, dat haar geene eer zoude aandoen.’ Hier ben ik regt kregel over. Dit zoude my onmooglyk zyn, na ik haar gezien heb, en vooräl, na ik lees, wat gy van haar schryft. Maar wat zoude haar dan geene eere aandoen? Dat zy niet ongevoelig voor u is?
Naauwlyks kunt gy bezeffen, hoe uw berigt nopens dat beminlyk, dat waardig Meisje my treft. Waarlyk, Willem, ik hoop, dat gy te veel vreest. De Doctooren zyn zo weinig onfeilbaar als de overige Zoonen van Adam. Zou zy waarlyk de Teering hebben? Mooglyk een klein kuchje en wat koortsigheid; meer zal het niet zyn. Evenwel, gy beschryft haare ziekte zo omstandig! Ik beken u, dat ik geweend heb onder het leezen. Wat moet uw gevoelig hart lyden, gy, die zo gestadig by haar zyt, en haar, ontveins het niet, zeker hartlyk moet lief hebben! Ongelukkigen zyn altoos van belang by braave menschen; maar eene

{==359==} {>>pagina-aanduiding<<}

Lotje Roulin te zien lyden, dat is my te sterk! Geduurig komen my, uit de schoone Cantata, die gy eens zong, deeze regelen te binnen:

Groei roosje, groei, en hou uw stand, 
Behoed voor yzige onweersvlaagen, 
Tot aan uw levens winterdagen; 
Word dan in beter hof verplant. 


Den aart uwer geneegenheid onderzoek ik niet, ga gy alleen voort met haar al die hulp en dien troost te verleenen, die zy van u zo gaarn zal ontfangen. Ik geloof niets ter waereld van beschuldigingen, tegen u ingebragt, nopens slegte sentimenten, die gy zoud hebben; maar my dunkt echter, dat gy wel zeer ten voordeele van den besten Godsdienst moet ingenoomen worden, als gy ziet, waar toe hy eene zo jonge lyderes kan in staat stellen. Zo blymoedig in de eeuwigheid te kunnen inzien, zonder het allerminste inmengzel van Dweepery; zo volmaakt onderworpen aan den wil van haaren Schepper! Dat is wat anders, dan zich bezig te houden met vrugtelooze bespiegelingen van Overnatuurkundige Leerstukken.... Meld my toch, hoe het is, en wees verzeekerd, dat ik ben
 
Uwe liefhebbende Zuster,
 
alida ryzig. gebooren leevend.
 
Einde van het Derde Deel.






* prediker. het zevende hooftstuk, het agtstevers: eenen man uit duizenden heb ik gevonden, maar eene vrouw onder die alle en heb ik niet gevonden.

