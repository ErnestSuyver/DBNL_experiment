



Vaderlandsche Letteroefeningen 
Jaargang 1817


GEBRUIKT EXEMPLAAR
eigen exemplaar dbnl

ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1817.

Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.

REDACTIONELE INGREPEN
Deel 2, p. XII: op deze pagina staat een accolade die meerdere regels overspant. Omdat wij dergelijke accolades in deze digitale versie niet goed kunnen weergeven, wordt op elke betreffende regel de accolade herhaald. Ook de woorden die erop volgen worden om misverstanden te voorkomen op iedere regel herhaald.

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, deel 2 p. II, IV) zijn niet opgenomen in de lopende tekst.

[deel 1, pagina I]
BOEKBESCHOUWING,

VOOR

1817.

[deel 1, pagina III]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
EERSTE STUK.
VOOR
1817.
BOEKBESCHOUWING.
Te AMSTERDAM, bij
G.S. LEENEMAN van der KROE
en
J.W. IJNTEMA.
1817.

[deel 1, pagina 685]
REGISTER

VAN DE

BOEKBESCHOUWING.

A.
Aanwijzing van uitlegkundige Schriften, enz. Iste D. Amst. bij W. Brave.	261
Aardrijkskundig (Beknopt) Schoolboek. Zutph. bij H.C.A. Thieme.	300
Almanak, (Antwerpschen) van Nut en Vermaek voor 1817. Antw. bij L.P. Delacroix.	153
- aan Bevalligheid en Deugd gewijd. 1818. Amst. bij M. Westerman.	656
Ange, (J. Teissèdre l') Sermons. Amst. chez S. Delachaux.	621
Annales Academiae Lugduno-Batavae, a d. 6 Nov. A. 1815. ad d. 8 Feb. A. 1816. Lugd. Batav. apud S. et J. Luchtmans.	397
- Rheno-Traiectinae, A. 1815-1816. Trai. ad Rhen. apud O.I. van Paddenburg &c.	397
Arndts, (F.) Godsvriend van Dalheim. Harl. bij M. van der Plaats.	484
Assen, (C.J. van) Hulde aan Heyne. 's Hag. bij J. Allart.	234
B.
Bakker, (G.) Redevoering over 's Menschen Karakter, enz. Gron. bij W. van Boekeren.	105
Baumgarten, (G.J.F. Cramer von) Brieven over Christendom en Hervorming, enz. Gron. bij W. Wouters.	103
- Bijbelsche Geschiedenissen. Gron. bij R.J. Schierbeek.	589


[deel 1, pagina 686]

Baur, (S.) Levens van Mannen en Vrouwen. VIIIste en IXde of laatste D. 's Hag. bij J. Allart.	67
Bax, (C.) Disputatio tnauguralis.	572
Bergmann, (B.) De Kalmukken. Leeuw. bij Steenbergen van Goor.	458
Bertram, (J.T.) Biddagsrede. Amst. bij W. van Vliet, enz.	496
Beschrijving (Volledige) van de Thermo-lamp. Arnh. bij J.H. Moeleman.	671
Bezit en behoudt men zijn gezond verstand, enz. of Geschiedenis van Maibach. Leeuw. bij Steenbergen van Goor.	217
Bibliotheca Classica. Daventr. apud L.A. Karsenbergh &c.	79
Bilderdijk, (Vrouwe K.W.) Gedenkdag der Zege van Waterloo. Leyd. bij L. Herdingh en Zoon.	438
- (W.) De Dieren. Dichtstuk. Amst. bij P. den Hengst en Zoon.	558
Bogue, (D.) Proeve over het Goddelijk gezag van het N.V. Gron. bij W. Wouters.	175
Bolhuis, (L. van) Leerrede. Gron. bij J. Oomkens, enz.	180
Borde, (A. de la) Ontwerp van Opvoeding voor Armenkinderen. Amst. bij de Wed. J. Dóll.	85
Borger, (E.A.) Op de Bevalling der Prinses van Oranje. Leyd. bij L. Herdingh en Zoon.	209
Bosscha, (H.) Geschiedenis der Staatsomwenteling in Nederland. IIIde St. Amst. bij P. den Hengst en Zoon, enz.	426
Brand, (J.) Zegezang op de Overwinning te Algiers. Amst. bij P. den Hengst en Zoon.	34
Bredow, (G.G.) Merkwaardige Voorvallen uit de Algemeene Geschiedenis, tot op onzen tijd. Derde Druk. Zutph. bij H.C.A. Thieme.	167
Bree, (F. van) Eerste Gronden der Zangkunst. Amst. bij J. van der Hey.	656
Brief van Mevr. Daendels, enz.	394


[deel 1, pagina 687]

Brieven, betreffende het bestuur der Koloniën, enz. Amst. bij J. van der Hey.	195
Brink, (A.) Het Boek Job, en de Psalmen. Leeuw. bij J.W. Brouwer.	59
Broek, (J.G. Lesage ten) De vruchteloosheid der aanvallen op de R.K. Leer. Amst. bij Geysbeek en Comp.	5
- Iets over de Voortreffelijkheid, enz. Rott. bij J. van Baalen.	265
- Raadgeving aan twijfelende Protestanten. Amst. bij Geysbeek en Comp.	667
Brouwer, (P. Koumans) Voorspelling van Jezus aan Petrus. Amst. en Leeuw. bij A.B. Saakes en J.W. Brouwer.	586
Bruining, (G.) België. 's Hag. bij J. Allart.	569
Burney, (Miss F.) Het zwervende Meisje. Iste D. Haarl. bij F. Bohn.	475
Buser, (J.T.) Dichterlijke Verrukkingen mijner Jeugd. Ypre, bij Annoy-Vandevyver.	153
Bydragen tot de Werken van het Haagsch Genootschap, voor 1814. 's Hag. bij de Erve J. Thierrij en C. Mensing en Zoon.	301
- Vervolg derzelven. 's Hag. bij de Erve J. Thierrij en C. Mensing en Zoon.	301
- Tweede Verslag.	349
C.
Campe's Robinson the younger, &c. Zutph. for H.C.A. Thieme.	165
Camper, (A.G.) Redevoering. Harl. bij M. van der Plaats.	457
Carr, (J.) Reize door Ierland. II Deelen. Leeuw. bij Steenbergen van Goor.	277
Christendom en Wijsgeerte. Iste en IIde St. Gron. bij W. Wouters.	441
Clauren, (H.) Mimili. Amst. bij de Wed. H. van Kesteren en Zoon.	614
Cobbin, (I.) Geschiedk. Beschouwing der Herv. Kerk in Frankrijk. Dordr. bij P. van Braam en A. Blussé en Zoon.	464


[deel 1, pagina 688]

Costa, (J. Da) De Perzen van Eschylus. Amst. bij P. den Hengst en Zoon.	149
Cramer, (G.) Leven en Lotgevallen van F. van Hellborn. Dordr. bij A. Blussé en Zoon.	340
Cras, (H.C.) Elogium J. Meermanni. Amst. apud P. den Hengst et Fil. &c.	431
D.

Damm's (C.T.) Grieksche en Romeinsche Fabelkunde. Leyd. bij A. en J. Honkoop.	619
Denkvriend. (De) Gron. bij J. Oomkens.	532
Dermout, (I.J.) Kerkelijke Redevoering. 's Hag. bij de Erven J. Allart.	514
Dietsch, (K.F.) Overdenkingen over het Arondmaal, naar Reinhard. Gron. bij W. Zuidema.	132
Donker, M. Mz. (A.J.) Lodewijk Herder. II Deelen. Zutph. bij H.C.A. Thieme.	251
Dorn Seiffen, (G.) Aardbeschrijving der oude Volken. Iste D. Amst. bij H. Gartman.	371
Doyer, (A.) Twee Leerredenen. Zwolle, bij H. Doyer.	544
Drie Jaren van Rampspoed, eene Familiegeschiedenis. Amst. bij J. van der Hey.	564
E.
Eckartshausen, (D') Omar's Lessen. Leyd. bij J.W. van Leeuwen.	392
Edgeworth, (Maria) Kruiwagens. II en IIIde D. Haarl. bij F. Bohn.	118
Eerstelingen. Utr. bij J. van Schoonhoven.	119
Ehrenberg, (F.) Godsdienstig Huisboek voor beschaafde Vrouwen. Amst. bij J. van der Hey.	243
Engelhard, (N.) Overzigt van den staat der Nederl. O.I. Bezittingen, enz. 's Hag. en Amst. bij de Gebr. van Cleef.	549
Engelsche Broeders. (De) Iste D. Haarl. bij F. Bohn.	87
- IIde D.	681
Enklaar, (C.) Korte Inhoud der Bijbelgeschiedenis. II Stukjes. Nym. bij C.J. van Goor en Zoon.	13


[deel 1, pagina 689]

Eyk, (J.P. Sprenger van) Geschiedenis van Samuël. 's Hag. bij J. Allart.	57
- (S.S. van der) Augustissimo Gulielmo I &c. Lugd. Bat. apud Vid. M. Cijfveer.	288
- (P. van) Handleiding tot het lezen van den Bijbel. Amst. bij A.B. Saakes.	406
Eylert, (R.) Leerredenen, over de blijmoedigheid van geest, enz. IIde D. Gron. bij W. Zuidema.	485
- Christelijke Vertroostingen. IIde of I. St. Gron. bij R.J. Schierbeek.	488
Eynden (R. van) en A. van der Willigen, Ge schiede nis der Vaderlandsche Schilderkunst. Iste D. Haarl. bij A. Loosjes, Pz.	383
F.
Feith, (R.) De Weldaad der Hervorming.	611
Foere, (L. de) Verdediging van de Onverdraagzaamheid der R.K. Kerk. Amst. bij Geysbeek en Comp.	125
G.
Gedachten van eenen Protestant, enz. Rott. bij J. van Baalen.	103
- (Uitgelezene) van Paus Clemens XIV. Amst. bij J. ten Brink, Gz.	346
Gedachtenis (Ter) van twee onzer Medestudenten. Gron. bij W. van Boekeren.	212
Gedichten van Hierna volmaakter. 's Hag. en Amst. bij de Gebr. van Cleef.	246
Genlis, (Mevr. de) Johanna van Frankrijk. Amst. bij J. van der Hey.	344
Geschenk voor de Nederl. Jeugd. Amst. bij H. Gartman.	48
Geschiedenis (Merkwaardige) der Redding van Mistr. S. Smith, enz. Leeuw. bij Steenbergen van Goor.	343
Gezangen, bij het derde Eeuwfeest der Kerkhervorming. Amst. bij H.G. Hemmen, enz.	611
Gley, (G.) Reis door Duitschland en Polen. Dordr. bij A. Blussé en Zoon.	600


[deel 1, pagina 690]

Goede, (W.) Magazijn van en voor Lijdenden. Isten D. 1ste St. Nieuwe Uitgave. Gron. bij W. Wouters.	62
- De Onzigtbare. IIIde of laatste D. Amst. bij J. van der Hey.	407
Goldsmith, (L.) Beschrijving van het Leven enz. van Buonaparte, enz. IIIde St. Amst. bij H. Gartman.	672
Graaf, (J.U.) Inwijdingsrede. Rott. bij N. Cornel.	546
Greiling, (J.C.) De Bijbelsche Vrouwen. II Deelen. Haarl. bij F. Bohn.	353
Groen, (J.K.) Bespiegelingen over de Schoonheden der Natuur. Amst. bij J.C. Sepp en Zoon.	296
Grootheid (De) van Luther uit zijne eigene Schriften aangetoond. Amst. bij Geysbeek en Comp.	615
Gunther, (C.A.) Geschiedenis der Franche Dwingelandij. Zutph. bij H.C.A. Thieme.	368
H.
Hamaker, (H.A.) Oratio. Leov. apud. J.W. Brouwer.	215
Hand (De) van Broederschap toegereikt, enz. Iste St. Arnh. bij J.H. Moeleman.	117
Haug, (C.F.) Redevoering over de Geschiedenis. Delft, bij P. de Groot.	573
Hazeu, Cornz. (J.) Leerzame Voorstellen, in Proza en Poëzij. Amst. bij ten Brink en de Vries.	168
Hendriksz, (P.) Heelkundige Operatiën. Gron. bij R.J. Schierbeek.	547
Hengel, (W.A. van) Oratio. Leov. apud. J.W. Brouwer.	213
- Leerrede. Fran. bij T.J. Tuinstra.	515
Hes, (J.H. de) De Slag van Algiers. Zutph. bij W.C. Wansleven.	613
Hess, (J.J.) Leer, Daden en Lotgevallen van onzen Heer. IIde D. Gron. bij W. Wouters.	1
Hoekstra, (F.) Kerkelijke Redevoeringen. Gron. bij W. Wouters.	89
Hoeufft, (J.H.) Oud-Friesche Spreekwoorden. Tweede Uitgaaf. Breda, bij W. van Bergen en Comp.	637


[deel 1, pagina 691]

Hoeven, (C. van der) Dissertatio Medica inauguralis. Lugd. Bat. apud. L. Herdingh et Fil.	635
Hogendorp, (W. van) Ontwerp ter waarborging tegen hooge Broodprijzen. Amst. bij S. Delachaux.	44
Honigbij. (De) Isten D. 2 en 3de St. 's Hag. bij J. Allart.	134
- IIde D.	310
Hoonaard, (W. van den) Kaart van het Koningrijk der Nederlanden. Amst. bij Schalekamp en van de Grampel.	483
Houte, (H.J. van) Aanmerkingen over de breuk van den hals des Dijebeens. Amst. bij J.R. Poster.	411
- Handleiding tot de Materies Medica. Amst. bij L. van Es.	501
Hufeland, (F.) Verhandeling over de Sympathie. Amst. bij L. van Es.	137
- Tweede Verslag.	181
Hugenholtz, (H. de Haan) Psalm XLII, en Leerrede. Amst. bij J. Brandt en Zoon.	358
J. en I.
Jan Perfect, of de Weg der Volmaking. II Deelen. 's Hag. en Amst. bij de Gebr. van Cleef.	471
Iets over het Aalmoezeniers Weeshuis, enz. Amst.	193
- voor Christenen, enz. 's Hag. bij de Erve J. Thierrij en C. Mensing en Zoon.	225
Jeune, (J.C.W. le) Nasporingen omtrent de Armen en de Bedelarij. 's Hag. bij A.J. van Weelden.	191
Inlichting omtrent R. Rudolf, enz. Amst. bij Geysbeek en Comp.	650
In welk verband staat Jezus dood tot onze zaligheid? Dordr. bij A. Blussé en Zoon.	257
Jung, (H.) gen. Stilling, Verhalen. III Deelen. Dordr. bij A. Blussé en Zoon.	295
K.
Kampen, (N.G. van) De Aarde. Iste D. Haarl. bij F. Bohn.	140
- IIde of laatste D.	420
Kappelhoff, (A.) The Bee-hive. Utr. for O.J. van Paddenburg &c.	619


[deel 1, pagina 692]

Keller, (F.) Quaestiones medicae inaugurales. Lugd. Bat.	227
Kemp, (F.A. van der) Redevoering. Amst. bij H. Gartman, enz.	37
Kist, (E.) Verhandelingen en Redevoeringen. Dordr. bij A. Blussé en Zoon.	577
Klijn, (H.H.) Zangen, bij het derde Eeuwfeest der Hervorming.	611
Koning, (L.) Het Eenvoudige gegrond op de Natuur, enz. Amst. bij Schalekamp en van de Grampel.	683
Kotzebue, (A. von) Brieven van Mevr. Bertrand. Zutph. bij W.C. Wansleven.	516
Kremer, (H.) Prijsverhandeling. Gron. bij J. Oomkens.	338
Krieger, (W.L.) Kerkelijke Dooprede. 's Hag. bij de Erven J. Allart.	360
Krom, (J.H.) Ernst en Luim, of Brieven over de Theorie der Geestenkunde, enz. Amst. bij C. en H. Timmer.	169
Kruyff, (J. de) De Hoop des Wederziens, enz. Leyd. bij L. Herdingh en Zoon.	387
Kunstgrepen (De) van het hedendaagsch Ongeloof. Leyd. bij J. van Thoir.	178
L.
Leiding (Opmerkelijke) der Goddelijke Voorzienigheid in de Geschiedenis van een Neologisch Prediker. Haarl. bij J.L. Augustini.	49
Lembert, Herkenning en Vergeving. Tooneelspel. Amst. bij de Wed. H. van Kesteren en Zoon.	576
Leven (Het) van den Maarschalk Ney. Dordr. bij A. Blussé en Zoon.	518
- en Lotgevallen van Joachim Murat. Dordr. bij A. Blussé en Zoon.	557
Linley, (W.) Gevallen van Reybridge. IIde D. Haarl. bij F. Bohn.	529
Littwack, (J.) Verhandeling over de Proefgetallen 9 en 11, enz. Amst. bij J. van Embden en Zoon.	482
Loosjes, Pz. (A.) Het Leven van R. Hellemans. IV Deelen. Haarl. bij A. Loosjes, Pz.	39


[deel 1, pagina 693]

Loosjes, Pz. (A.) Het Leven van J.W. Blommesteyn. I, II en IIIde D. Haarl. bij A. Loosies, Pz.	160
- De Bijbel. Haarl. bij A. Loosjes, Pz.	391
- Mengeldichten. IIde D. Haarl. bij A. Loosjes, Pz.	427
Loots, (C.) Gedichten. IIde D. Amst. bij J. van der Hey.	201
Lulofs, (B.H.) Inwijdingsredevoering. Gron. bij J. Oomkens.	82
- Bloedverkoeling. Gron. bij J. Oomkens.	210
- Eene hand vol Hulstbladeren. Gron. bij J. Oomkens.	256
M.
Magazijn der Geneeskunde. IIde D. Rott. bij J. Hendriksen.	15
- Tweede Verslag.	63
- voor het Armenwezen. Iste en IIde St. Leyd. bij D. du Mortier en Zoon.	648
Meerman, (Vrouwe A.C.) Gedichten. IIIde en IVde D. 's Hag. en Amst. bij de Gebr. van Cleef.	652
Meijer, (J.D.) Noodzakelijkheid van een' provisionelen Hoogen Raad. 's Hag. ter Nederl. Drukkerije.	605
Moens, (P.) Aan de Bloesemknopjes der Maatschappij. Amst. bij Schalekamp en van de Grampel.	168
- Aardenburg. Haarl. bij F. Bohn.	527
Morgan, (Lady) O'donnel. Iste D. Haarl. bij F. Bohn.	294
Murray, (L.) Engelsche Spraakkunst. Haarl. bij F. Bohn.	165
N.
Nagel, (C.F.) Ciceronis Epistolarum selectarum libri tres. Lugd. Bat. apud A. et J. Honkoop.	618
Naschrift, wegens de Recensie van Prof. Bosscha's Gesch. der Staatsomwent.	576
Natuurbeschouwingen in het Rijk der Dieren. Amst. bij C.L. Schleyer.	684
Natuurlijke Historie van Surinaamsche Vlinders. Iste Aflev. Amst. bij J.C. Sepp en Zoon.	595


[deel 1, pagina 694]

Nederland. (Het verheugde) Leyd. bij L. Herdingh en Zoon.	437
Niemcijer, (J.) Aardrijksbeschrijving, enz. Rott. bij J. Hendriksen.	531
- Verhandeling over de Nederd. Spelling. Rott. bij J. Hendriksen.	620
Nieuwenhuys, (C.J.) Proeve eener Geneesk. Plaatsbeschrijving. Iste D. Amst. bij J. van der Hey.	361
O.
Ockerse, (W.A.) Napoleóntische Redevoeringen. IIde Tweetal. Amst. bij J. van der Hey.	114
- De Veldslag van Waterloo; een Leesboek. Amst. bij J. van der Hey.	254
Onderwijs (Christelijk) voor Eenvoudigen. Gron. bij W. Zaidema.	484
Oostkamp, (J.A.) Eerste Beginselen der Natuurkunde. Haarl. bij F. Bohn.	347
P.
Palm, (J.H. van der) Bijbel voor de Jeugd. Ven VIde St. Leyd. bij D. du Mortier en Zoon.	489
- Zesde zestal Leerredenen. Leyd. bij D. du Mortier en Zoon.	657
Pareau, (J.H.) Antiquitas Hebraica. Traj. ad Rhen. apud J. Altheer.	533
Pellecom, (A.N. van) Het Magnetismus. 's Hag. bij J. Allart.	327
- De Slag van Algiers. Schied. bij J.H. Sweben.	613
Perponcher, (W.E. de) Aan de op 's Rijks Hoogescholen studerende Jeugd. Utr. bij J. van Schoonhoven.	114
- Jozef. III en IVde of laatste St. Utr. bij J. van Schoonhoven.	228
Pflaum, (L.) Het Leven van Peter den Grooten. Arnh. bij J.H. Moeleman.	596
Pichler, geb. von Greiner, (C.) Biblische Idyllen. Leipz. bey G. Fleischer.	239


[deel 1, pagina 695]

Pichler, (C.) Agathokles. II en IIIde D. Gron. bij W. Zuidema.	249
Pous, (P.) Onderzoek, rakende den vrijen Invoer van Thee. Midd. bij S. van Benthem.	610
Prinsen, (P.J.) Geographische Oefeningen. Amst. bij J. van der Hey.	335
Proeve van teregtwijzing, wegens den Eed. Gron. bij W. Wouters.	571
Pyl, (R. van der) Beschrijving der Staten van Barbarije, enz. Dordr. bij A. Blussé en Zoon.	148
R.
Raad van een' Onbekenden aan een' Zondaar. Amst. bij J.A. Meyboom.	574
Raadgevingen aan de Inwoneren van Nederland, enz. 's Hag. bij de Erve J. Thierrij on C. Mensing en Zoon.	478
Reinhardt, (J.G.) Spiegel voor Meisjes. Rott. bij J. Hendriksen.	440
Reuvens, (C.J.C.) Collectanea Litteraria &c. Lugd. Bat. apud H.W. Hazenberg Jun.	282
Roest, (J. van der) Nagelatene Leerredenen. IIde of laatste St. Haarl. bij J.L. Augustini.	305
Roy, (C.H. à) Verhandeling over den Azijn in den Typhus. Amst. bij Pieper en Ipenbuur.	590
Ryswijk, (G.J. van) Leerredenen. Amst. bij de Wed. G. Warnars en Zoon.	89
S.
Sailer, (J.M.) Christelijke Voorstellen. Gron. bij J. Römelingh.	262
- Twee Voorlezingen. Gron. bij J. Römelingh.	286
Sander, (C.P.) Gods Heiligheid verdedigd, enz. Rott. bij J. van Baalen.	453
Sanham, (Miss) De Tweelingzusters. Amst. bij W. van Vliet.	477
Scharp, (J.) Gedenkzuil van den Nederl. Krijgsroem. 's Hag. bij J. Allart.	18
Schetsen. No. I en II. Zutph. bij H.C.A. Thieme.	253


[deel 1, pagina 696]

Schilperoort, (T. Olivier) Aurora. Dev. bij J.W. Robijns.	469
Schmid, (J.I.F.) Kort Begrip der Christ. Kerkgeschiedenisse, vervolgd door A. Ypey. II Deelen. Gron. bij J. Römelingh.	402
Schröder, (J.C.) Verhandeling over de Theorie der Lijnen van den tweeden Graad. Utr. bij F.D. Zimmerman.	679
Schultz, (J.) De Hoop des Wederziens. 's Hag. bij de Erve J. Thierrij en C. Mensing en Zoon.	494
Segaar, (C.) Clementis Alexandrini Liber. Traj. ad Rhen. apud J. Altheer.	541
Slot, (T.) Jezus hooge wijsheid in den omgang met zijne Discipelen na zijne opstanding. Amst. bij A.B. Saakes.	121
Spiess, (K.H.) Benno van Elzenburg. III Deelen. Utr. bij N.M. Stramrood.	476
Stekhoven, (H.S.) Kruidkundig Handboek. Iste D. Amst. bij J.C. Sepp en Zoon.	266
Stevenson, (J.) Praktikale Verhandeling over het Oog. Amst. bij L. van Es.	455
Stiepel, (M. van der) Geschiedenis der Kerkhervorming verkort. Utr. bij S. Alter.	669
Stronck, (C.W.) Bijbelsch Huisboek. Vde D. Dordr. bij A. Blussé en Zoon.	129
- VIde en VIIde of laatste D.	626
Swildens, (J.H.) Deugdenboekje. Amst. bij J.B. Elwe.	88
Syffers, (J. Hanssen) De Gravin van Zonnenstern. Tooneelspel. Midd. bij de Gebr. Abrahams.	574

T.

Tex, (C.A. den) Disputatio inauguralis.	572
Thuessink, (E.J.Th. a) Geneeskundige Waarnemingen. IIde D. Gron. bij W. van Boekeren.	311
Tollens, Cz. (H.) Gedichten. IIIde D. Rott. bij J. Immerzeel, Jun.	24


[deel 1, pagina 697]

Tollens, Cz. (H.) Bij de Geboorte van den jongen Prins. Rott. bij J. Immerzeel, Jun.	209
- Feestzang bij het Hooge Huwelijk. 's Hag. bij de Erven J. Allart.	330
Toosten op het Inwijding-feest te Almelo. Dev. bij J.H. de Lange.	164
Tour, (J.C. Baron du) Beschrijving van een Werktuig om Steden enz. te verlichten. 's Hag. en Amst. bij de Gebr. van Cleef.	680
Troost (Regte) voor Neêrlands Ingezetenen. 's Hag. bij de Erve J. Thierrij en C. Mensing en Zoon.	226
V.
Vaart (De) der Nederlanders op Oostindië; een Leesboek. Zutph. bij H.C.A. Thieme.	255
Vandaele, (F.D.) Niewen Leer-Boek, enz. Iste D. Ieper, bij Annoy-Vandevyver.	153
Verhalen. (Uitgelezene) Amst. bij J. ten Brink, Gz.	345
Verhandelingen (Letter- en Oudheidkundige) van de Haarl. Maatsch. Iste D. Haarl. bij A. Loosjes, Pz.	185
- IIde D. (Zijnde de Verhandeling van J. Koning over de Boekdrukkunst.) Haarl. bij A. Loosjes, Pz.	505
- (Nieuwe) van het Zeeuwsch Genootschap der Wetenschappen. IIden D. 6de St. Midd. bij S. van Benthem.	670
Verslag. (Algemeen beoordeelend) IIde Afd. Dev. bij J.W. Robijns.	374
Verzaemeling der bezonderste Dicht-Werken op het Slagveld van Waterloo. Rousselaere, bij Beyaert-Feys.	153
Volksliederen. Amst. bij P. den Hengst en Zoon.	290
Vollbeding, (J.C.) Ariston. Dordr. bij A. Blussé en Zoon.	480
Voortreffelijkheid (De) van de Leer der R.K. Kerk gehandhaafd, enz. Leyd. bij J.J. Thijssens en Zoon.	664
Vriend (De welmeenende) der Nederlandsche Jeugd. Amst. bij H. Gartman.	167
Vyver, (C. van der) Chrestomathie. Amst. chez Schalekamp et van de Grampel.	682


[deel 1, pagina 698]

W.
Walré, (J. van) Heidebloemen. IIde D. Haarl. bij F. Bohn.	675
Warnsinck, Bsz. (W.H.) Viertal Liederen. Amst. bij W. van Vliet.	611
Wathen, (J.) Reis naar Madras en China. Dordr. bij A. Blusse en Zoon.	415
Wenzel, (G.J.) Kunst, om Gezondheid enz. te behouden. Amst. bij J. ten Brink, Gz. en J. de Vries.	592
Werken der Holl. Maatsch. van fraaije Kunsten en Wetenschappen. IIIde D. 's Hag. bij J. Allart.	268
- Tweede Verslag.	317
Wester, (H.) Iets over het misbruik van Gods Naam. Gron. bij J. Oomkens.	347
- Kort Overzigt van den Aardbol. Gron. bij J. Oomkens.	348
Westerbaen, (C.W.) Lofrede op Lublink. Amst. bij J. ten Brink, Gz.	497
Westerman, (M.) De Invloed der Vrouwen, in vier Zangen. Amst. bij M. Westerman.	73
Weytingh, (H.) Pax, subactis iterum Gallis, reddita Europae. Harl. typis A. Loosjes.	288
Winter, (J.E.) Leerrede. Gron. bij J. Oomkens.	264
Wiselius, (S.I.Z.) De Slag van Algiers. Amst. bij H. Gartman.	34
Wit, (J.H. de) Davids Tranen, naar Vondel. 's Hag. bij J. du Mee.	522
Wolterbeek, (J.L.) Opwekking tot Dankbaarheid. Amst. bij J. van der Hey.	628
Y.
Ypey, (A.) Beknopte Geschiedenis der Hervorming. Gron. bij J. Oomkens.	629
Ysselstein, (W.R. van) Redevoering. Dordr. bij A. Blussé en Zoon.	404
Z.
Zeden, Gewoonten en Zotheden van vroeger en later tijd. Zutph. bij H.C.A. Thieme.	440
Zimmerman, (E.A.W. von) De Aarde en hare Bewoners. Iste D. Haarl. bij F. Bohn.	107


[deel 1, pagina 699]
VADERLANDSCHE
LETTER-OEFENINGEN,
voor
1817.
I.

VADERLANDSCHE
LETTER-OEFENINGEN,
voor
1817.
II.

[deel 2, pagina I]
MENGELWERK,

VOOR

1817.

[deel 2, pagina III]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
TWEEDE STUK.
VOOR
1817.
MENGELWERK.
Te AMSTERDAM, bij
G.S. LEENEMAN van der KROE
en
J.W. IJNTEMA.
1817.

[deel 2, pagina V]
INHOUD

VAN HET

MENGELWERK.

Bedenkingen, over den Tijd.	1
Over het gebruik van den Kina, in tusschenpoozende Koortsen, kort vóór den aanval.	8
Belangrijke Bijzonderheden omtrent de plaats gehad hebbende Uitbarsting van den Berg Tambora, in April 1815.	11
Nieuwste Berigten omtrent de Overblijfselen der beroemde, door de oude Pheniciërs gebouwde, Stad Leptis, in het gebied van Tripoli. Door den Amerikaanschen Scheepskapitein porter.	18
Fragmenten uit eene Reis naar Parijs, in 1814. Door john scott.	21
Relaas van het voorgevallene, betrekkelijk het nemen van een Vaartuig met Geld en Fransche Douaniers, door negen Groninger Schippers, bij de Zoutkamp, op den 16 Nov. 1813. Door roelof schenkel, te Groningen.	31
Philips de II en de Schilders. Eene echte Bijdrage tot de Karakterkennis van dien Monarch.	36
Thomas paine op het Ziekbedde.	41
De Ring van polykrates. Naar schiller. Door tollens. Dichtstukje.	43
Nachtwaak bij de Wieg van mijn Kind. Door w.h. warnsinck, bsz. Dichtstukje.	45
Edele Bloedverwantschap. Puntdicht.	48
Arm, maar eerlijk. Puntdicht.	48
Verhandeling, over de maatregelen der Ouden omtrent	


[deel 2, pagina VI]

de Armoede, en de opmerking, die dezelve verdienen in onzen tijd. Voorgelezen in Felix Meritis, 8 Jan. 1817. Door Mr. d.j. van lennep.	49
Iets, over het Drieburger Mineraal-water.	70
Eenige Bijzonderheden, rakende den Krokodil. Door een' Nederlander.	73
De onschuldige Moordenaar, of de zeldzame Moord. Door Sir n.w. wraxall, Bart.	77
Laura aldobrandini.	80
Schiller's eerste Bezoek. Eene zonderlinge Ontmoeting.	87
Leonore. Een treffend Voorval.	90
Wiegelied. Door spandaw.	91
De Jas. Door groebe. Dichtstukje.	92
Nieuwjaarsgroet, opgedragen aan het Amsterdamsche Eerste Departement der Maatschappij Tot Nut van 't Algemeen, 13 Jan. 1817. Door h.h. klijn.	93
Over de Geloofsleuzen in de Protestantsche Kerken, en de houding, welke de Protestanten ten aanzien van dezelve, inzonderheid in onze dagen, behooren aan te nemen.	103
Eene Bijdrage tot de Voortreffelijkheid van den Roomschkatholijken Godsdienst, in eenen Brief uit Gent. (Een Tegenhanger van eene vorige Bijdrage.)	122
Binnenlanden van Afrika. - Robert adams. Tombuctoo.	125
Laura aldobrandini. (Vervolg en slot van bl. 86.)	131
Beschrijving en Afbeelding van een Hoen met een Menschenaangezigt. Door den Hoogleeraar fischer.	138
De Koninklijke Familie van Lattakoo aan den Maaltijd. Door campbell.	142
Schrijven uit Algiers.	142
Het laatste Acquit à caution, of een trek van Fransche geestigheid.	143
Bij de Wieg van mijn Dochtertje. Door h. kroese. Dichtstukje.	144
Bedenkingen, over den Tijd. (Vervolg en slot van bl. 8.)	145


[deel 2, pagina VII]

Waarom sterven er Menschen aan geneeslijke Kwalen? - I.	152
Levensschets van hamlet, Prins van Denemarken.	158
Iets over den Steendruk, of Lithographie. Met eene Plaat, ter proeve.	162
Twaalf Uren in Zuid-Amerika. Door waecker.	165
De Slag op de Zuiderzee, 1573. In twee Zangen. Door w.h. warnsinck, bsz. Eerste Zang.	173
Nukken der Fortuin. Door aug. kuhn.	184
De Nederlandsche Taal. Door spandaw. Dichtstukje.	188
Lierzang bij de geboorte van den jongen Prins, uitgesproken in den Amsterdamschen Koninklijken Schouwburg, 22 Febr. 1817. Door m. westerman.	190
Iet ongemeens. Puntdicht.	192
De Penningkunde. Redevoering in Felix Meritis, 12 Maart 1817. Door p. chevallier, Predikant bij de Walsche Gemeente te Amsterdam.	193
De Drieburger Mineraalbronnen. Door Prof. e.j. thomassen a thuessink.	209
De Slag op de Zuiderzee, 1573. Tweede Zang.	219
Uittreksel uit drie gemeenzame Brieven van een jong Nederlandsch Zeeöfficier, met Z.M. Schip Evertsen gestevend naar Batavia.	230
Een min kostbaar Behoedmiddel tegen het Onweder ter beproeving voorgesteld.	234
De Koeherder uit het Dal van Joux. Door Mevr. de montolieu. Zedelijk Verhaal.	237
Watervrees.	246
Invallen.	246
Naïve Onversaagdheid.	246
De triomferende Onderwijzer.	247
Puntdicht.	247
Aan de Lente. Dichtstukje.	247
Over de beoefening der Wetenschappen in onzen tijd. Redevoering. Door Mr. h.a. spandaw.	249
Waarneming, over de werking van den zoogenoemden, door Dr. schütz te Bruchsal bekend gemaakten, Wondersteen (miraculösen Hetlstein) in de witte zwel-	


[deel 2, pagina VIII]

ling van het Kniegewricht. Door Dr. a.r. hesselbach, te Wurzburg.	274
Iets, over het Nageslacht van den vermaarden Mentzischen Boekdrukker petrus schöffer, naar 's Hertogenbosch verhuisd, en aldaar uitgestorven. Door Mr. w.c. ackersdijck, te Utrecht.	279
Uittreksel uit drie gemeenzame Brieven van een jong Nederlandsch Zeeöfficier. (Vervolg van bl. 233.)	283
Iets, rakende de Zeemagt van Tripoli en Algiers. Door tully.	287
De Abt chappe d'auteroche.	289
De Goden van Griekenland. Naar schiller. Door Mr. p.r. feith, te Almelo. Dichtstuk.	291
De voordeelige Antwoorden.	295
Grootsche Erfmaking.	296
Vernuftsafleider.	296
Op een' Predikant, die in zeker gezelschap in den dut geraakte. Puntdicht.	296
Over de twee eerste Levensgedeelten van constantijn huygens. Voorgelezen in Felix Meritis, den 20 Febr. 1817. Door p. hofman peerlkamp, Rector der Latijnsche Scholen te Haarlem.	297
Waarom sterven er Menschen aan geneeslijke Kwalen? - II.	312
De Zangeres gabriëlli.	317
De Barbareskers, of Brebers.	322
Uittreksel uit drie gemeenzame Brieven van een jong Nederlandsch Zeeöfficier. (Vervolg en slot van bl. 287.)	326
De Koeherder uit het Dal van Joux. (Vervolg en slot van bl. 246.)	329
Over de grootste, tot hiertoe bekende, Diamanten.	338
Merkwaardige Moord te Stokholm, in Zweden.	341
Zij zijn immers toch dood!	341
Kinderlijk Verjaargeschenk aan Grootvader. Dichtstukje.	342
Op het ontaalkundig spelen, inzonderheid door de Vrouwen, van zeker Tooneelgezelschap. Puntdicht.	344
Die is thuis! Puntdicht.	344


[deel 2, pagina IX]

Leerrede, bij gelegenheid der eerste plegtige Godsdienstoefening der Protestanten te Gent in de Kerk der gewezen Capucijnen. Door a. goedkoop, Leeraar bij de Hervormde Gemeente te Gent.	345
Waarneming, omtrent het schreijen van een Kind, onder de verlossing, terwijl slechts het hoofd geboren was; eene Bijdrage tot de Geregtelijke Geneeskunde. Door j. veenhorst, Med. Dr. te Zuidbroek.	359
De Barbareskers, of Brebers. (Vervolg en slot van bl. 326.)	363
Brazilië.	376
Dora en alonzo.	383
Bij het Ziekbed mijner Kinderen. Door w.h. warnsinck, bsz. Dichtstuk.	389
Anekdote van Lord castlereagh.	392
Herinnering, ter gelegenheid van het Dichtstuk des Heeren warnsinck: De Slag op de Zuiderzee, 1573. Door j. de jongh, te Enkhuizen.	393
Treffend Voorbeeld van Kinderlijke Liefde.	394
Reynolds.	395
Vleijende Tegenspraak.	396
Jan bart.	396
Onfeilbaar Hulpmiddel.	396
Beslissend Voorregt.	396
Het Dierlijk Magnetismus geen Natuurverlchijnsel; aangetoond in een' Brief van johs. buys, Lector in de Natuurkunde bij de Maatschappij Felix Meritis, enz. aan j.a. uilkens, A.L.M. et Phil. Dr., en Hoogleeraar aan de Hoogeschool te Groningen.	397
Berigt eener Reize van eenen jongen Zwitser naar Amerika.	412
Brazilië. (Vervolg en slot van bl. 383.)	418
De Hel. Eene Voorlezing van t.h. friedrich.	423
Dora en alonzo. (Vervolg en slot van bl. 389.)	427
Na de Herstelling mijner Kinderen. Door w.h. warnsinck, bsz. Dichtstuk.	436
Openbare Gebouwen in Parijs.	439
Perzische Zegels.	441


[deel 2, pagina X]

Gelaarsde Varkens.	442
Catharina de II.	442
Naïf Zelfgevoel.	443
Ontijdige Openhartigheid.	443
Edel Antwoord.	443
Jan's Gevoelen over zijn' Heer. Dichtstukje.	444
Verhandeling, over miguel de cervantes saavedra; uitgesproken in Felix Meritis, den 5 Febr. 1817. Door g.j. meijer.	445
Vrijmoedige Bedenkingen, over de uitoefening der Geneeskunde in de Stad Rotterdam.	463
De Hel. (Vervolg van bl. 427.)	475
Berigt, aangaande het moedig Gedrag van vier Hoogleeraren, aan de Militaire School te La Fleche, tegen napoleon, in 1815. Door Mr. j. scheltema.	480
Over het afwenden der Onweders. Door h.h. donker curtius, te Arnhem.	484
Napoleon als Dichter. Eene minbekende Bijdrage tot deszelfs Levensgeschiedenis.	487
Ontmoeting. Bij gelegenheid van het Huwelijk van Do. ***. Luimig Dichtstukje.	489
De Opoffering van isaäc, behoudens Gods Heiligheid en de vroomheid van den Aartsvader, geen Droom, maar eene ware Gebeurtenis.	493
Waarneming, betreffende het ontlasten van 160 Vischgraten, per anum. Door fk. appel, Chirurgijn te Scheveningen.	503
Berigt eener Reize van eenen jongen Zwitser naar Amerika. (Vervolg en slot van bl. 418.)	506
Bedenkingen op een min kostbaar Behoedmiddel tegen het Onweder, ter beproeving voorgesteld.	512
De Hel. (Vervolg en slot van bl. 480.)	522
De Kamtschatkasche Honden.	525
Iets over de Muzijk op de Volksliederen van den Ridder tollens en den Heer brand, gecomponeerd door den Heer wilms.	529
Aan mijn Kindje, bij deszelfs intrede in het Leven. Dichtstukje.	533
Richelieu als Dichter.	535
Veilheid der Parlementskeuzen.	537
Matrozen-Godsdienst.	537
De Huwelijksdans. Zangstukje.	538
Het Dierlijk Magnetismus een Natuurverschijnsel; aangetoond in een' Brief van j.a. uilkens aan den	


[deel 2, pagina XI]

Weled. Heer johs. buys, Lid van de Maatsshappij der Wetenschappen te Haarlem, enz.	541
Gegiste Merriemelk, op nieuw, als Geneesmiddel tegen de Longtering, aanbevolen.	559
Luter op den Rijksdag te Worms.	561
Uittreksel van een paar Brieven, geschreven uit Parijs, in Febr. en Maart 1817.	568
Brief aan den Heer michaud, over eenen Kruistogt van Kinderen. Door amable jourdain.	571
Stalen uit Oostindische Nieuwspapieren van 1815. 1. Woede eener Tijgerin. 2. Arabierslist.	578
Blijft in uw Land, en onderhoudt u eerlijk!	581
De Verwer. Door karl stein. Eene kluchtige Vertelling.	582
Anekdote van lodewijk den XV.	585
Anekdote van thomas morus.	585
Onderlinge Zwakheid. Dichtstukje.	586
Christendom.	588
Grafschrift op newton.	588
De Kerkhervorming. Door w.h. warnsinck, bsz. Dichtstuk.	589
Iets, omtrent de Vrijmoedige Bedenkingen, over de uitoefening der Geneeskunde in de Stad Rotterdam.	603
Leven en Sterven van een Christelijk Paar; johan heinrich jung, genaamd stilling, en deszelfs Echtgenoote. Door j.l. ewald.	606
Levensberigt van den vermaarden Franschen Treurspeler, françois joseph talma.	617
Iets, wegens den Franschen Kluchtspeler, brunet.	621
De Hovelingen. Door lemontey.	623
Dank-Adres van germania aan gallia, en Antwoord der laatste. Door t.h. friedrich.	632
Het Leven een Kermisspel. Dichtstukje.	636
Blik op November 1813. Door m. groshans. Dichtstukje.	639
Lot's Huisvrouw. Puntdicht.	640
Heeft joannes de dooper al, dan niet, getwijfeld? - Twee Brieven, gewisseld tusschen j.h. krom en h.h. donker curtius, Predikanten te Gouda en Arnhem, bij gelegenheid van de Synodale Leerrede van den laatstgenoemden.	641
Berigt, wegens het schrijven van de Geschiedenis der Nederlandsche Hervormde Kerk.	649
Uittreksel uit een' Brief van den Hoogl. wurzer, te Marburg, aan van mons, Prof. der Chemie te Brus-	


[deel 2, pagina XII]

sel, rakende de Bestanddeelen van onderscheidene Minerale Wateren.	658
De Kunst der Spin.	659
Iets uit de Reize van een' Franschman in Engeland, 1816. - Lijfstraffelijke Wetten in Engeland. Lucht van Londen. Het Leven van Londen, aan de westzijde der Stad.	665
Beschaving des Verstands onder de Arabieren, gedurende de Regering van al-mamon.	668
De Slaaf van Algiers. Door hildebrandt. Een belangwekkend Verhaal.	670
Een Nacht op de Anatomie. Eene Spookgeschiedenis.	678
Toevallig Behoud van een geleerd Geschrift. Door j.g.c. kalckhoff, Predikant te Laren, bij Zutphen.	682
Lotto-woede te Rome.	683
Herinnering aan den 16 van Slagtmaand 1813. Door w.h. warnsinck, bsz. Dichtstuk.	684
Twee lange Aangezigten. Anekdote.	687
Het Molenpaard. Fabel.	688
De Classicus.  }  Puntdichten.	688
De slimme Matroos.  }  Puntdichten.	688
Heeft joannes de dooper al, dan niet, getwijfeld? (Antwoord van Ds. donker curtius aan Ds. krom.)	689
Antwoord van Johs. buys aan den Hoogleeraar j.a. uilkens, rakende het Dierlijk Magnetismus.	700
Het Herkenningsteeken der Bijen. Door j. de gelieu.	709
De Vesuvius in eenen Herfstnacht van 1816.	711
Lafayette op zijn Landgoed Lagrange-Blessnau. Door Lady morgan.	718
Mevrouw de genlis. Door Lady morgan.	722
De Slaaf van Algiers. (Vervolg van bl. 678.)	725
De kortste Dag. Door w.h. warnsinck, bsz. Dichtstukje.	735
De Moeder aan haren Zuigeling. Dichtstukje.	739
Het Oude Jaar.	741
Eene verbeterde Geneeswijze van Entropium beproefd, door j.j. van de moer, Med. Doct. te Heerenveen.	746
Fragmenten uit eene Reis naar Parijs, in 1814. Door john scott. (Zie No. I.)	750
Redding van den Engelschen Overste ponsonby in den Slag bij Waterloo.	759
De Slaaf van Algiers. (Vervolg van bl. 735.)	763
De geheimzinnige Zending.	769
Ontboezeming eens Huisvaders. Dichtstukje.	770
Concept-Grafschrift. Puntdicht.	772

Het Plaatje van den Steendruk te plaatsen tegenover bl. 162.



2009 dbnl


_vad003181701_01


grieks


Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1817




DBNL-TEI 1



2009-09-09

VH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1817
 
Zie: https://www.dbnl.org/tekst/_vad003181701_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

Boekbeschouwing.

Leer, Daden en Lotgevallen van onzen Heer, uit verschillende oogpunten beschouwd en opgehelderd. Uit het Hoogduitsch, naar de nieuwe, geheel verbeterde en zeer vermeerderde Uitgave, van J.J. Hess, Antistes der Kerk te Zurich. IIde Deel. (Eigenaardiger IIden Deels 1ste Stuk.) Te Groningen, bij W. Wouters. In gr. 8vo. 397 Bl. f 2-18-:

Aanzienlijk zijn de vermeerderingen van den beroemden Zwitserschen Godgeleerde, of Kerkvoogd (Antistes), gemaakt bij zijne tweede Hoogduitsche uitgave, die aanleiding gaf tot dezen herdruk, en daarbij gevolgd is. Bij ons vorig verslag (*) bepaalden wij ons geheel tot de bijvoegsels, deze nieuwe uitgave versierende. Nu, onverminderd onze hoogachting voor den waardigen hess, welken wij vereeren, als geheel onbesmet van den zwadder der Duitsche Neologie, en daarentegen op nieuw leeren kennen als eenen man van regtschapen Christelijke beginselen, zullen wij ons veroorloven, eene bedenking omtrent zijn werk, dat voor ons ligt, in het midden te brengen. Te ver zouden wij in ons verslag eener tweede uitgave uitweiden, wilden wij zijne stellingen omtrent de Demons en den Duivel, ja diens wezenlijken invloed als verzoeker ten kwade, op grond der gewijde geschiedenis, en haren letterlijken inhoud, thans meer uitvoerig voorgedragen, ten toets brengen. Wij laten het beweerde hieromtrent (in de 9de afdeeling) ter beoordeeling over van elken oplettenden lezer; ofschoon wij onzen twijfel niet ontveinzen wegens eene meerdere duisterheid, welke wij hier ver-
{==2==} {>>pagina-aanduiding<<}
meenen aan te treffen, dan wel in andere stukken van hess, die doorgaans volledige aanspraak heeft op klaarheid en eenvoudigheid, bij ons de voorname kenmerken van het ware. Ook willen wij slechts met een enkel woord gewagen van zijne behandeling der Gelijkenissen in eene vroegere (de 7de) afdeeling, die ons welberekend voorkomt, om het vernuft en de uitgebreide kennis van den Heiland, volgens 's mans doel, te doen uitkomen, dan tevens niet vrij te pleiten schijnt van noodelooze snipperingen, die den zamenhang van het schoon geheel te meermalen
zoek brengen, en eenigen zweem verraden van Duitsche wijdloopigheid. Maar, bij de moeite en in vele blijkbare omwerking, door hess aan deze nieuwe uitgave, en wel bijzonder in dit Deel aan de 8ste afdeeling, over het karakter van jezus, en deszelfs vorming, besteed, stonden wij verwonderd daarbij stil, dat ééne plaats, waar hij zeer beslissend en in het breede spreekt over des Heeren opvoeding in één gezin met zijne broeders en zusters, ja hieruit eenige gevolgen wil hebben afgeleid omtrent de vorming van jezus door zijnen jeugdigen omgang met dezen, (zie bl. 127 env.) geheel onveranderd, en buiten alle aanmerking des Vertalers, of van den Heere muntinghe, gebleven is bij de tegenwoordige uitgave. Wel is waar, op bl. 128 en elders noemt hij halfbroeders, en toont hij hen te achten voorkinderen van jozef uit vroeger huwelijk geweest te zijn. Maar, vragen wij, is dit gevoelen van epiphanius, oudtijds door de Grieken gevolgd, maar ronduit door origenes wedersproken, en voorts verworpen, niet te ligtzinnig aangenomen door hess, om daarop iets, veel minder zoo veel te bouwen, als hij doet? Men weet immers uit de kantteekening bij onzen Bijbel op Matt. XIII:55, en uit hetgene de groot (om niemand meer te noemen) op gedachte plaats ons leert, dat en het woord Broeders, en de zeer vermoedelijke volksdwaling, die (t.a.p.) maria, des Heeren Moeder, met hare Zuster van gelijken naam (zie Joann. XIX:25) schijnt ver-
{==3==} {>>pagina-aanduiding<<}
ward te hebben, geenen voldoenden grond geven, om, buiten eenige redenen, het beweerde van epiphanius voor
bewezen waarheid aan te nemen. Dit althans is daarentegen zeker, dat de Geschiedenis, noch bij het vlugten van jozef met Moeder en Kind naar Egypte, noch bij het vermissen van den twaalfjarigen jezus, door zijne Ouders wedergevonden in den Tempel, noch elders, eenig gewag maakt van kinderen of voorkinderen van jozef, die toch, naar de opgevatte gevoelens van onzen hess, met den Heiland opgevoed werden in één gezin. - Intusschen stonden wij daarom te meer stil op dezen, zoo wij meenen, blijkbaren misslag des veelgeachten Schrijvers, om Christenen met nadruk op te wekken tot eigen onderzoek der gewijde boeken, ten einde zij niet door eenigerlei gezag geslingerd worden met allen wind der leere, die van de waarheid afdrijft.
Overigens laten wij gaarne, en op nieuw, regt wedervaren aan den arbeid, waarmede de onvermoeide vlijt des waardigen mans dit zijn werk vermeerderd, verbeterd, en in vele verrijkt heeft. Want, behalve andere bijvoegselen, (aan den voet dezer bladzijde (*) voornamelijk aangewezen) draagt hiervan de eigene afdeeling, waarover wij spreken, een alles afdoend bewijs. Met uitzondering immers van ruim 14 bladzijden, uit de vorige uitgave overgenomen, ontmoeten wij hier (te beginnen op bl. 172 tot aan het einde der afdeeling, of bl. 348) een geheel nieuw en belangrijk stuk. Zeer in het breede, en in zijnen gezonden smaak, om

{==4==} {>>pagina-aanduiding<<}
meer den zamenhang of het verband des Bijbels gade te slaan, dan wel afzonderlijke plaatsen ten betooge aan te voeren, onderzoekt hess aldaar, hoedanig des Heeren geheele beschouwing en wijze van behandelen der oude Bijbelsche geschiedenissen en leeringen geweest zij; en meer bijzonder brengt hij ter bane, welke toepassing jezus van verscheidene plaatsen, als voorzeggingen op Hemzelven, maakte. Alleen de bekrompenheid van ons bestek wederhoudt ons, met deze keurige bijdrage onze lezers van naderbij bekend te maken, die buiten allen twijfel stelt, hoe diep de Heer inzag in den waren geest der gewijde boeken, door Joodsche geleerden miskend, en verbasterd door de overlevering van menschen; en tevens, hoe welgepast Hij zelf, en de Apostelen na Hem, zich beroepen heeft op der Profeten betuigingen aangaande den Messias. Wij merken slechts in het voorbijgaan op, dat, terwijl hess een- en andermaal de belangrijke plaats, Jesaias LIII, aanvoert, hij nogtans met stilzwijgen is voorbijgegaan, dat, volgens de verbetering van kennicott, ook het laatste deel van het 9de vers aldaar toepasselijk mag gerekend worden op jezus graf, dat bij eenen rijken zijn zoude, en metderdaad geweest is (*). Welligt evenwel lag het buiten het doel van onzen Schrijver, om geene, hoewel gegronde,
gissingen in te vlechten in zijn betoog, dat rusten zoude op de beschouwing van den geheelen loop en geest der voorzeggingen; althans wij willen deze bedenking gaarne doen gelden te zijner verontschuldiginge.
Bij hetgene bevorens, en door ons, en door den Heere muntinghe, in de voorrede voor Deel I, ge-
{==5==} {>>pagina-aanduiding<<}
zegd werd, hebben wij ter aanprijzing geen woord te voegen. Alleen den Vertaler herinneren wij, dat, zoo hij zich den lof van eene fraaije overzetting te leveren (hem bij voorraad door den Hoogleeraar gegeven) ten volle wil waardig maken, hij vooral te zorgen hebbe van geene Germanismen zich te veroorloven, zoo als wij hier en ginds (*) in dit IIde Deel gevonden hebben.





De vruchteloosheid der aanvallen op de Leer der Roomschkatholijke Kerk aangetoond, door J.G. Lesage ten Broek, Notaris te Naaldwijk. Waar achter een Naschrift aan des Schrijvers Broeder, H.W. Lesage ten Broek, Predikant te Haamstede, ter beantwoording van diens Broederlijken Brief.

Bidt voor de genen, die u belasteren. Matth. V:44.

Te Amsterdam, bij Geysbeek en Comp. 1816. Met Goedkeuring. In kl. 8vo. 103 Bl. f :-14-:

‘Wij hebben,’ zoo wel als de Heer Aartspriester van Holland en Zeeland, ‘bevonden, dat dit tweede stukje van den Heer j.g. lesage ten broek, niet minder dan het eerste, de Leer der Roomschkatholijke Kerk naauwkeurig voordraagt;’ (handhaving van een onfeilbaar (menschelijk) gezag, tot wering van alle ketterij en dwaling) ‘als ook, dat het op dezelfde

{==6==} {>>pagina-aanduiding<<}
gematigde en liefderijke wijze geschreven is;’ (zijnde met Protestantsche vrienden! lieve Protestanten! enz. doorweven:) ‘waarom wij,’ even als zijne Hoogeerwaardigheid, ‘oordeelen, dat het nuttig kan zijn hetzelve in druk uit te geven;’ welk nut wij eensdeels daarin meenen te vinden, dat menig Protestant wordt opgewekt, om niet zoo schromelijk onachtzaam te zijn bij de vele tegenwoordige bemoeijingen tot proselyten-makerij door sommigen in de zich noemende alleen zaligmakende Kerk; en anderdeels, dat zich de verstandige Roomschgezinde overtuigen kan, dat het aangenomen beginsel van onseilbaarheid, of ten minste deszelss gewone toepassing, moet worden opgeheven, vóór en aleer de hoop, om zich vriendbroederlijk te verstaan met de Protestanten, iets meer dan ijdelheid worden kan.
Verkiest men nu het werkje voorhanden bij de verzameling van deze twistschriften te voegen, zoo zal men zich hier ingelicht zien omtrent de ware beteekenis van het woord onfeilbaarheid, zoo als zich de Roomsche Kerk die toekent, en vindt zich deze of gene misschien wel opgewekt, om op deze wijze den slagboom te beschouwen als reeds genoegzaam geopend. Volgens bossuet, mag de Katholijke Kerk niet anders doen, dan de Goddelijke Openbaring volgen en verklaren door de inwendige leiding van den H. Geest, die haar tot Leeraar gegeven is; zoodat dan, als wij het wél begrijpen, de Roomsche Kerk eenvoudig de onfeilbaarheid van het Woord en den Geest van God belijdt. En in dit gevoelen is nu ook de Heer lesage ten broek, (en ieder Roomschgezinde?) en ook wij zouden zeer genegen zijn om alzoo het geschil te verklaren voor bijgelegd, indien men van de zijde der Roomsche Kerk flechts wilde aszien van den maatregel van voorzigtigheid, om, ten einde voor altoos de eigendunkelijke uitleggingen, welke de gedachten der menschen voor Schristuur willen doen doorgaan, te verbannen, zich te verbinden, de H. Schrift, in hetgeen geloof en zeden betreft, te verstaan in den zin

{==7==} {>>pagina-aanduiding<<}
der H. Vaderen, - of ook maar wilde toestaan, de heiligheid van die H. Vaderen, en het regtmatige en juiste van hunne schriftuitlegging, te toetsen aan de letterlijke uitspraken van des Heeren Apostelen, als welke men wederzijds erkent dat geschreven hebben onder de leiding van den onfeilbaren Geest van God; en wij meenen, dat deze H. Vaderen, leefden zij nog, ons zelve deze toegevendheid gaarne zouden betoonen, daar wij niet gelooven, dat zij zich een hooger gezag durfden aanmatigen, dan eeniglijk gegrond in hunne overeenstemming met de H. Schrift. Wij verzoeken dit punt te mogen afdoen naar het beschreven Woord; terwijl het onbeschrevene, waarvan de Roomsche Kerk in het bezit meent te zijn, alsdan in deszelfs aanwezigheid en gezag uit het beschrevene van zelve zal moeten blijken. En, nadat dit groote punt dan ééns vooral is afgedaan, kan het eerst der moeite waardig gerekend worden, omtrent de volkomene overeenstemming, aangaande de geloofs- en zedeleer, van al die H. Vaderen, Concilien Paussen, de Heeren bossuet en lesage ten broek, enz. te treden in nader onderzoek. Dit zal ook de kortste weg zijn, om zich te overtuigen, in welke Kerk men het beschreven Woord van God wel het meest krachteloos maakt door eigendunkelijke uitleggingen, en het leeren van leeringen, die maar geboden van menschen zijn.
‘Als wij de Kerkelijke geschiedenis beschouwen,’ zegt ten broek, ‘zoo als die door de Protestanten’ (al of niet naar waarheid?) ‘is te boek gesteld, dan ontmoeten wij eene Kerk, allengs van de eenvoudige zuiverheid des Evangeliums afwijkende, hetzelve door menschelijke bijvoegsels benevelende, eene in allerlei dwalingen vervallende, en echter zich zelve Onfeilbaarheid aanmatigende, trotsche, heerschzuchtige Kerk, nu en dan bestuurd door goddelooze Opperhoofden, door Geestelijken, welke allerhande gruwelen bedreven.
Wij zien vervolgens, vijftien eeuwen na de ge-
{==8==} {>>pagina-aanduiding<<}
boorte dier Kerk, eenige Hervormers opstaan, die, niet in vereeniging met het Hoofd en Bestuur dier Kerk, maar zelfs tegen derzelver uitdrukkelijk verbod, van buiten af de hand aan het werk slaan, het juk eener bedriegelijke aardsche Onfeilbaarheid afwerpen, den Geest Gods afsmeeken, die boven alle gezag is, en (veelal ten koste van goed, eer en leven) tusschen het heerschappijvoerend Pausdom en het nederig en zwak Evangelie kiezen.
Wat nu de gevolgen van dit een en ander geweest zijn,’ blijkt thans in de negentiende eeuw, daar de Schrijver van het boekje: Een Protestant aan zijne Medeprotestanten, zegt, in Duitschland eene godslasterlijke leer te hebben zien indringen, en de autolatrie, of zelfaanbidding, aan de zoenleer en godsvereering des Heilands in de plaats zetten; zoodat eenige opregte gemoederen en verstandige mannen zich teruggeworpen hebben in de Roomsche Kerk, ondanks alle hare afwijkingen enz., om ten minste eenig water nog te kunnen drinken uit de hun dierbare bron, al is het dan ook niet onvervalscht en in geen' zuiveren regenbak.
Dit zeggen van den Protestant aan zijne Medeprotestanten is voor den Naaldwijkschen Notaris koren op den molen; gelijk hij ook nog maar niet vergeten kan, eens van een' Protestantschen leerstoel gehoord te hebben, dat de Oostersche Wijzen starrekundigen waren, en de hun bij de geboorte des Heilands verschenen star eene gewone komeet was. Inderdaad, hier speelt het sluitje voor sommigen aanlokkend genoeg; en was de Roomsche Kerk (voor een' tijd, dit spreekt van zelve) een weinig toegevende, en begon onze Notaris cum suis zijne manoeuvres niet met wat al te groote overhaasting, wie weet welk eene vangst er te doen ware, juist niet van vele verstandigen om de leer van autolatrie of zelfaanbidding te ontvlugten, maar van eenvoudige opregte gemoederen, die voor eene komeet of zoo iets nog al vervaard zijn! Maar, bij des Heeren lesage ten broek's te vroege bemoeijingen, zal de komeetziener

{==9==} {>>pagina-aanduiding<<}
zich wel wat inbinden; terwijl de Schrijver van Christendom en Hervorming zoo luide onlangs de klok trok, en trekken deed, dat wij nu vooreerst, en wel voor een' geruimen tijd, tegen de prediking van autolatrie onder ons gewaarborgd zijn.
Men springt met het argumentum a tuto somtijds zoo wonderlijk om, dat wij met hetzelve juist niet zeer hoog loopen; wij willen het echter te dezer gelegenheid ook eens bezigen, en onze Protestantsche broeders opwekken een weinig vooruit te zien, opdat zij niet plomp verloren van den wal in de sloot loopen, zoo als men zegt. Want, wat de gevolgen geweest zijn van het systema der zich onfeilbaarheid aanmatigende Kerk, en hoe de keuze tusschen het heerschappijvoerend Pausdom en het nederig en zwak (maar boven alles dierbaar) Evangelie, en het mogen drinken van het levend water, onvervalscht en uit de zuivere bron, (het mogen lezen der H. Schrift) onzen voorouderen goed, eer en leven gekost heeft, zouden wij ongaarne vergeten zien.
Het gezegde argumentum a tuto wordt nog eens meesterlijk door onzen Schrijver in dezer voege gebezigd: de Protestant loochent niet meer, dat men in de Roomsche Kerk zalig worden kan; maar van de Protestantsche loochent het de Roomsche Kerk volstrekt. Kan het nu twijfelachtig zijn, wat men veiligheidshalve kiezen moet? Met andere woorden derhalve: hoe meer men in de Protestantsche Kerk, overtuigd en doordrongen van den echt Evangelischen verdraagzamen geest, het: oordeelt en verdoemt niet, inscherpt, hoe meer men zich geschikt voelen moet om een geloof te belijden, bij hetwelk het verdoemen van iederen andersdenkenden stelregel is!! - Dan, dit verdoemen is immers zoo erg niet meer? Onze lesage ten broek kent achtingwaardige, deugdzame menschen, die hij niet onder de verlorenen rekent, hoewel zij God op eene andere wijze vereeren en dienen, dan zijne Kerk en hij voor de eenige ware houden. Hoe zou hij ook zulke bekrom-
{==10==} {>>pagina-aanduiding<<}
pene denkbeelden van de Goddelijke barmhartigheid en almagt koesteren? Hij wanhoopt niet aan de zaligheid van eenen enkelen ketter, hoe verhard ook; want God is almagtig, en de laatste zucht van den ketter kan die van een volmaakt berouwhebbend waarachtig geloof wezen; zijn sterfuur kan dus zalig zijn. Zoo voelen wij, dat bij deze edelmoedige en verdraagzame gevoelens jegens den ketter het ‘extra quam non datur salus’ der onfeilbare Roomsch-katholijke Kerk volkomen bewaard blijft.
Het fraaije boekje heeft ons wederom tegen ons voornemen tot uitvoerigheid uitgelokt. Korter dan: men make onderscheid tusschen leerstukken en verordeningen, welke laatsten, behoudens de onfeilbaarheid der Kerk, veranderd en afgeschaft kunnen worden, zijnde echter, zoo lang dit niet geschied is, even zeer, als de leer zelve, verbindende. De veranderlijkheid der leer en verschillende gevoelens der Katholijken doen geen het minste nadeel aan de Kerk, omdat zij haar oppergezag (dat boven alles dierbare leerstuk!) niet betwisten; de verschilhebbende partijen zwijgen en gehoorzamen, zoodra de Kerk spreekt en beslist. De Godsdienst heeft met het gedrag zijner bedienaren niets gemeen; deszelfs weldaden bestaan meer in wezenlijkheid dan in woorden, en men ontvangt die uit de handen eenes wettigen dienaars, deze mogen dan heilig of goddeloos zijn. Het is door de goede zorg der Goddelijke Voorzienigheid, dat er onder de Opperherders der Kerk zedelooze en openbare zondaars geweest zijn, opdat men hun geene onfeilbaarheid in zeden en daden zou toekennen. Om misbruiken moet men eene zaak niet verwerpen; een beeld is vooral niet erger dan een prentje, en men verwijt der Grieksche Kerke geenen prentjes- of schilderijen-dienst! De Roomsche Kerk beveelt jegens de Heiligen eene niet meer dan menschelijke hulde aan; en laat die hulde nog geheel vrij, leerende wel, dat de aanroeping der Heiligen goed en nuttig, maar geenszins, dat die noodzakelijk is. De Kerk beveelt liefde tot de vijanden, bidden

{==11==} {>>pagina-aanduiding<<}
voor belasteraars, vergeving van beleedigingen, maar geene brandstapels of Auto's da Fe; en deze hadden slechts dáár plaats, waar de Roomsch-katholijke Kerk eene staatswet was, zoo als weleer de Hervormde Kerk hier te lande. Gods woord is zoo wel onbeschreven als beschreven. De Protestant moet onderzoeken, maar de Katholijk niet, want die gelooft al wat de Kerk hem leert. De Bereërs waren Joden; en die moesten onderzoeken, niet de leer der Apostelen, maar of dezelve geregtigd waren tot het invoeren eener nieuwe leer; en, daarvan overtuigd, mogten zij niet beoordeelen, of de Apostelen wel de echte leer van Jezus predikten. Waaruit dan onwedersprekelijk volgt, dat wij ook nimmer bevoegd zijn zoodanig onderzoek te doen omtrent eenigen Paus of Concilie, al begrepen wij ook met ons gezond verstand, dat leer en verordeningen ons toekwamen uit zeer goddelooze monden en handen, en met ons dom verstand, dat zij regtstreeks inliepen tegen de duidelijke woorden en instellingen van Jezus en zijne onmiskenbare gezanten. Trouwens, het oogmerk van den Christelijken Godsdienst is niet, om de menschen wijs en verstandig, maar beter te maken, (en tusschen dit een en ander is volstrekt geen verband?) Te dezer gelegenheid valt de Schrijver in den toon des volledigen triumfs, daar hij door het meergemeld geschrift van den Protestant aan zijne Medeprotestanten begrepen heeft, dat zijne bemoeijing voornamelijk ingang vinden zal bij menschen, die ieder onderzoek wanhopig verwerpen, of tusschen zoodanig verwerpen des onderzoeks en volstrekte godverloochening dobberen; terwijl ook de Roomsche Kerk op een aantal bekeerlingen rekenen mag van de zoodanigen, die, aan hunne ondeugende heerschende neiging gehecht, echter door gevoel
van behoefte en vrees voor hier namaals gemarteld worden. Hier heeft hij nu het voorbeeld van Jezus, die niet kwam om te roepen regtvaardigen, maar zondaars, (tot bekeering, bleef in de pen;) en, alsof hij niet bevat, dat juist het aanlokkende der Roomsche Kerk voor dezulken in het

{==12==} {>>pagina-aanduiding<<}
onderscheid der bekeering, dáár en bij ons gevorderd, voornamelijk de Roomsche proselyten-werving, naar het oordeel van gezegden Protestant, het krachtigst begunstigen moet, draaft hij door, en gaat het: zondigt voortaan niet meer, aandringen, alsof voor de genen, die dit goede woord wenschen te beoefenen, alleen bij de Roomschgezinden troost, en bij de Protestanten niets dan wanhoop, te vinden is. De verpligting van alle Christenen tot gehoorzaamheid aan de Roomsch-katholijke Kerk wordt, uit al het gezegde, als boven alle bedenking voorgesteld, en tegen de gevaarlijke dwaling eener zoogenaamde algemeene Christelijke Kerk (aanwezig in alle gezindten, die Jezus voor haar Hoofd erkennen, en zijn Evangelie beleven) regt hartelijk gewaarschuwd. - Wij verklaren rond, dat, bijaldien nu niet ieder Lezer van deze Vruchteloosheid der aanvallen enz. dadelijk tot de Moederkerk, voor welke het hart van den Protestant aan zijne Medeprotestanten nog zoo warm klopt, overkomt, de Heer Notaris lesage ten broek daaraan geheel onschuldig is!
Een naschrift van twintig bladzijden is aan den Heer h.w. lesage ten broek, Predikant te Haamstede, gerigt, des Schrijvers lieven Broeder, die hij gelooft dat ter goeder trouwe dwaalt, maar evenwel de onbescheidenste, de hatelijkste tegenstrever is der waarheid, welke hij niet kent. Het voorberigt bevat eene openlijke biecht van vroeger ergerlijk gedrag, met een verzoek om voorbede aan maria magdalena besloten. In eene opdragt aan den zeer geleerden Heer j. decker zimmerman, Lutersch Predikant te Utrecht, ontvangt deze zijne betoonde beleefdheid met pligtschuldige dankerkentenis terug, en tevens den welgemeenden zegenwensch, dat deze zeer geleerde Heer ook nog eenmaal Roomsch-katholijk worden mag; in welk geval wij meenen, dat onze Notaris hem ook, zonder kwetsing van zijn geweten, met den gebruikelijken titel van weleerwaardig zoo wel, als zeer geleerd Heer, zal mogen begroeten.

{==13==} {>>pagina-aanduiding<<}

Van de tegenschriften hebben wij onze Lezers verzocht, het: ‘Tweede en ook het derde of laatste Vervolg op de bescheidene Aanmerkingen, enz. in Brieven door Alethofilus aan Filekklezius, te Utrecht bij J. van Schoonhoven,’ hetwelk ons nu ter hand komt, te houden voor bij het eerste stukje reeds aangemeld.




Korte Inhoud der Bijbel-geschiedenis. Een Lees- en Leerboek voor de Jeugd, door C. Enklaar, Conrector der Latijnsche Scholen te Nijmegen. II Stukjes. Te Nijmegen, bij C.J. van Goor en Zoon. 1816. In kl. 8vo. Te zamen 143 Bl. f :-12-:

Dit werkje was den beoordeelaar, die ook Leeraar van den Godsdienst is, zeer welkom; ook hij is volkomen overtuigd, dat men het Godsdienstonderwijs met de Bijbelgeschiedenis beginnen moet; hij erkent de verdienste van van den berg, ook door zijne vraagboekjes, (alhoewel hij reeds lang voorheen naar van kessel en hubner, in zijne jeugd, onderrigt werd) en sinds kort gebruikt hij het nieuwere van van meerten, waarvan de derde druk reeds het licht ziet. Hierin echter verschilt hij, dat de Schrijver de vragen en antwoorden afkeurt, en tot het onderwijs een doorloopend leesboek de voorkeur geeft; want hem heeft de ondervinding geleerd, dat in talrijke catechisatien bijna niets geleerd wordt, zoo men enkel lezen laat; in een huisgezin en voor eigene kinderen kan het leeren van vragen, dit stemt hij den Schrijver toe, onnoodig zijn.
Het tegenwoordige boekje voorziet evenwel in eene behoefte voor zijne catechisatien; zoo volledig en tevens beknopt, als hier, vond hij nog geen doorloopend verslag der bedoelde geschiedenissen; het behaagt hem mede zeer, dat het enkel een verslag en aanstippen der geschiedenis is. Hij zal het zijnen kweekelingen aanbevelen, en er zich naar rigten; maar tevens zorgen, dat

{==14==} {>>pagina-aanduiding<<}
het den Bijbel zelven niet verdringe; deze toch is het, dien de kinderen lezen moeten; wat, en hoe de, geschiedenissen daarin verhaald worden, moeten zij weten; en het kan eenen Leeraar niet moeijelijk vallen, bij deze korte aanwijzing, hen bij het lezen van den Bijbel, als allernoodzakelijkst, zullen zij behoorlijk antwoorden, te houden. Hij keurt het ook zeer goed, dat zelfs de plaatsen in den Bijbel hier niet worden aangewezen; de kweekelingen kunnen die (en dit is bijzonder nuttig) zelve zoeken; zoo worden zij met de geschiedenissen, uit de echte bron, bekend. Een uitvoeriger opstel, dat de Schrijver misschien nog in het licht geest, zou den beoordeelaar minder bruikbaar zijn. Hij durft zijnen Ambtsbroederen zeer wel aanraden, op deze wijze van dit boekje gebruik te maken: de vragen overhoord zijnde, ga men over tot het doen voorlezen van dat gedeelte van dit boekje, dat dezelfde geschiedenissen bevat; en het onderzoek besta dan daarin, of de kinderen het uitvoerig verhaal in den Bijbel hebben nagezien, waarin men hen natuurlijk te regt helpt, en op zulk eene wijze, dat hun lust tot het regt in de bijzonderheden weten van het Bijbelsch verhaal telkens al meer worde uitgelokt.
De paradijsgeschiedenis, en die van 's Heilands verzoeking in de woestijne, zegt de Schrijver, om redenen, niet te hebben aangeroerd; wij meenen, dat het kind die ook toch weten moet; maar, zoo als wij het boekje meenen te gebruiken, is het enkele woord, dat hij er van zegt, echter voldoende. Het overslaan van de genezingen van vele bezetenen keuren wij af; maar kan zeer wel, als men daaraan gekomen is, met eenen wenk aan de kinderen worden verholpen. Die in den Godsdienst onderwezen wordt, moet eerst en vooral weten, wat in den Bijbel verhaald wordt, en hoe het in den Bijbel verhaald wordt; en wat helpt het zwijgen van Duivel en bezetenen, ten zij men het kind den Bijbel zelven uit de handen houdt? Vooral moet het kind niet merken, dat men iets voor hem verbergen wil; dan wordt het

{==15==} {>>pagina-aanduiding<<}
slechts te nieuwsgieriger, en is, bij het zoeken naar voldoening van dezen trek, zonder verstandigen leidsman. Sapienti sat!





Ἱπποκρατης. Magazijn, toegewijd aan den geheelen omvang van de Geneeskunde, beschouwd als wetenschap en kunst, uitgegeven door C.A.L. Sander, Stads Med. Dr. te Rotterdam, en G.H. Wachter, Pz. A.L.M., Phil., Med. et Chir. Dr., Lijfchirurgijn van Z.M. den Koning. IIde Deel. Te Rotterdam, bij J. Hendriksen. 1816. In gr. 8vo. f 3-12-:

Eenigermate met de beoordeelende aankondiging van dit Magazijn ten achtere gebleven, voegen wij thans de vier stukjes van het tweede deel te zamen. Het is althans niet minder belangrijk dan het eerste, zoo als uit een kort verslag van hetzelve blijken zal. - In de voorrede van het eerste stuk brengen de Uitgevers eene korte, maar welverdiende, hulde aan de nagedachtenis van den waardigen walop, die zich ook door de stukjes, in het vorige deel geplaatst, op eene voordeelige wijze heeft leeren kennen, en wiens vroegtijdig verlies derhalve ook voor dit tijdschrist zeer treffend moet gerekend worden.
De eerste verhandeling van dit deel is van den, door meer dan één geschrift, gunstig bekenden Dr. moll, te Nijmegen. In dezelve wordt, door eenige voorbeelden, het voordeel aangetoond, om den kina, in de tusschenpoozende koortsen, kort ná den aanval te geven. Het is bekend, dat onze, met regt beroemde, landgenoot, thuessink, de overgroote hoeveelheid kina, welke er dikwijls, in tusschenpoozende koortsen, vermorst wordt, nagaande, en bedenkende, dat het hier, zoo als bij alle geneesmiddelen, vooral op het regte tijdstip des gebruiks aankomt, beproefd heeft, den kina, in kleine hoeveelheid, kort vóór den

{==16==} {>>pagina-aanduiding<<}
aanval te geven, en zulks met den gelukkigsten uitslag. Dr. nasse, door onzen Schrijver aangehaald, heeft zich met vrucht van dezelsde geneeswijze bediend, en Rec. hoopt, in het Mengelwerk, nog eene kleine bijdrage, hiertoe betrekkelijk, mede te deelen. Er is bij deze manier een nadeel, dit namelijk, dat men, bij ongeregelde tusschenpoozende koortsen, op den juisten tijd van den aanval niet veel rekening kan maken. In dit opzigt is dus de waarneming van onzen Schrijver belangrijk, aangaande de voordeelige werking van den koortsbast, kort ná den aanval, en wel zoo, dat hij eerst eene vrij groote dosis gaf (bij voorb. 2 drachmen) en vervolgens minder, doch gedurende de gansche intermissie. Op die wijze kon hij zeer hardnekkige koortsen met op zijn meest 2 oncen kina bedwingen. Zelfs in eene periodieke hoofdpijn, alle de kenteekenen van febris intermittens larvata hebbende, had deze geneeswijze den gewenschten uitslag. Moll gaf in deze gevallen den kina altijd met vlugge prikkels, bijzonder met wijn; vooronderstellende, dat, na den doorgestanen aanval, eene zekere uitputting en krachteloosheid plaats heest. Wij zien hieruit, dat de manier van thuessink te verkiezen is, vooreerst, omdat men daar geene bijvoeging van vlugge prikkels behoeft, ten tweede, omdat men nog veel minder kina noodig heest, en dat, ten derde, de groote gift, hier onmiddellijk ná den aanval toegereikt, voor vele zieken al te walgelijk, en ook wel al te bezwarend voor vele magen, is.
Op deze verhandeling volgt de voortzetting der, in het eerste deel afgebrokene, Geneeskundige waarnemingen, vergeleken met weêrkundige aanteekeningen, van den schranderen en ijverigen Geneesheer nieuwenhuys, te Amsterdam. Deze waarnemingen worden in de volgende stukken voortgezet, en in het IVde besloten. Wij hopen echter, dat dit belangrijk gedeelte van het Magazijn hierme le niet geheel gesloten zal zijn, maar Dr. nieuwenhuys zine aanteekeningen, volgende jaren betrefsende, insgelijks zal mededeelen. 't Is

{==17==} {>>pagina-aanduiding<<}
wel waar, hij geeft hier niet, wat hij belooft; wij kunnen in het verhaal dezer waarnemingen geene duurzame vergelijking met de weêrsgesteldheid vinden; doch wij vinden hier echter zoo veel lezenswaardigs, dat wij, reeds om deze waarnemingen alleen, het Magazijn in handen van alle onze nog min ervarene kunstgenooten wenschen, en dat het ons zeer smart, dat ons bestek geen doorloopend verslag van dezelven gedoogt. - In dit stukje is bijzonder opmerkelijk de historie eener kinkhoest-epidemie, waarin de Schrijver vooral de belladonna gebruikte, zonder echter den hoest binnen de drie weken te kunnen genezen. In het IVde stuk ontmoeten wij een voorbeeld van aanmerkelijke ontsteking der long, na den dood door de ontleding des lijks ontdekt, doch gedurende de ziekte naauwelijks te bemerken, daar de pols klein en snel, de hoest onmerkbaar, en er geen pijn aanwezig was. De lijder was een kind van 15 maanden.
Op de verhandeling van den Heer nieuwenhuys volgt, in dit stukje, iets over het openen der ettergezwellen, van wijlen den bekwamen Rotterdamschen Heelmeester schuurman. Daarin wordt op natuurkundige gronden gesteld en door dadelijke waarnemingen gestaafd, dat eene kleine opening en langzame ontlasting van den etter voordeeliger is voor de genezing dezer gebreken, dan eene groote. Wij gelooven niet, dat dit bij iemand zwarigheid zal ontmoeten, daar de ondersteuning der deelen voor de zamentrekking en inkrimping, de afwering der dampkringslucht ter beletting van het bederf des etters natuurlijk zoo voordeelig zijn. - Dezen voordeeligen invloed van de ondersteuning en matige uitzetting van gewonde deelen, ter heeling van dezelven, past deze zelfde Schrijver ook toe op de genezing van verstorven darmbreuken, welke hij, tegen het verkeerd gevoelen der oudere heelkundigen, niet alleen als geneesbaar aanmerkt, maar tevens aantoont, dat men, in die gevallen, aan eene lijvige, vaste spijze de voorkeur geven moet boven vloeibare (soep enz.) Ook

{==18==} {>>pagina-aanduiding<<}
deze stelling wordt door eenige waarnemingen gestaafd, sommige van schuurman zelven, in het IIde, en eene van den Rotterdamschen Heelmeester nolen, in het IIIde stuk.
Het IIde stuk bevat verder eenige verscheidenheden, waargenomen bij drenkelingen, en bijdragen tot behandeling van dezelven, beiden door j. heller, Stads Med. Dr. in de Willemstad. De Heer heller, in aanmerking nemende, dat eene kunstmatige behandeling van drenkelingen gegrond moet zijn op den aard der kwale, en op den toestand, waarin zich het ligchaam dan bevindt, en dat, te dien aanzien, de geleerden het niet alleen niet eens zijn, maar zelfs, voor hunne verschillende gevoelens, allen proeven en waarnemingen te berde brengen, geeft hier eerst de voornaamste dier verschillende gevoelens op, en tracht dezelven overeen te brengen; vervolgens bouwt hij daarop de manier van redding, verschillende naar de verschillende gevallen, en tracht hij de betrekkelijke waarde van elke derzelven, bijzonder van de aderlatingen, de prikkelingen van het zenuwgestel, van het darmkanaal, van de longen, het inblazen der lucht, het aanwenden der warmte, enz. te bepalen. Hij hecht vooral een groot gewigt aan dit laatste middel, toonende breeder deszelfs grooten invloed op het dierlijk gestel. - Deze beide stukjes, welke inderdaad een geheel uitmaken, leveren blijken van des Schrijvers belezenheid en oordeel, en doen ons naar meer bijdragen zijner pen verlangen.

(Het vervolg hierna.)





Gedenkzuil van den Nederlandschen Krijgsroem, in Junij 1815. Door J. Scharp. In 's Gravenhage, bij J. Allart. 1816. In gr. 8vo. 136 Bl., behalve de Inteekenlijst en den Zegezang. f 11-10-:

Weinig gebeurtenissen zijn er, voor wier overbrenging tot de nakomelingschap zóó ruim gezorgd is, als

{==19==} {>>pagina-aanduiding<<}
de veldslag van Waterloo, met de kort voorasgaande en volgende voorvallen. Engelsche, Duitsche, Fransche en Nederlandsche pennen hebben er zich stomp op geschreven. Toen nog de algemeene geestdrift, die deze zegepraal hier te lande wekte, in vollen gloed stond, en men van dezelve alle heil voor het lieve Vaderland, en eene schoone toekomst te gemoet zag, - toen kondigde de Uitgever deze Gedenkzuil van den Nederlandschen Krijgsroem aan. Ieder wilde daarvan een exemplaar bezitten; en groot was het aantal der inteekenaren. Doch - zoo als het ook wel bij staatkundige gebeurtenissen zelve het geval is - de verwachting ging de uitkomst te boven. De Lezer ontvangt hier voor zijne 11½ gulden 136 bladzijden proza, 18 in poëzij, eene opdragt, voorrede, inteekenlijst, zeven platen, twee portretten, en ééne kaart. Maar, misschien is de bewerking van dien aard, dat zij tegen goud kan worden opgewogen? Wij zullen zien.
Na de voortreffelijke Geschiedenis van buonaparte's laatsten Veldtogt door scheltema gelezen te hebben, waren wij zekerlijk moeijelijk te voldoen. Doch het gebeurde was zoo rijk en veelomvattend, het raakte ons van zoo nabij, de kans was zoo hagchelijk, de beslissing zoo snel en gelukkig, dat het niet moeijelijk kon vallen, op dit welige veld nog eene ruime nalezing te houden, vol merkwaardige daadzaken, en behagelijk door den vorm der bijeenstelling. De Heer scharp heeft zich van die taak, naar ons oordeel, niet zóó gekweten, als zijn gevestigde roem zou hebben doen verwachten. Het algemeene, ja, zal men er in vinden, en hier en daar ook eene merkwaardige bijzonderheid; maar het tafereel is toch, over 't geheel, vrij schraaltjes gestoffeerd; en, hetgeen onbegrijpelijk is, men ontmoet in het midden der gewigtigste voorvallen eene misstelling, die een' der belangrijkste van de vier beslissende dagen, (van 15-18 Junij) en wel juist den slag bij Quatre-Bras, in een valsch licht plaatst. Op

{==20==} {>>pagina-aanduiding<<}
bl. 35, 37 en verv. wordt deze slag aanvankelijk, doch zeer onvolledig beschreven, als op den 16den voorgevallen. (Men weet, dat dit ook de ware dagteekening is.) Doch op bl. 52 wordt van een' anderen slag op dezelfde plaats gesproken, die den 17den zou hebben plaats gehad, en waartoe de meeste bijzonderheden van den 16den gebragt worden. Nu is het echter algemeen bekend, dat de 17de Junij slechts een dag van terugtogt der Bondgenooten en van schermutseling was. Ook trok buonaparte althans den 17den niet tegen den kruisweg op; zoodat men zou kunnen zeggen, dat de dagteekening van den 17den slechts eene drukfout, en het hier medegedeelde verslag eene omstandiger herhaling van het voorgaande was. In dezen gewaanden slag van den 17den zou de edele brunswijk gesneuveld zijn. - Meer overeenkomstig de waarheid is het verhaal van den slag bij Waterloo. Hier, gelijk vooral in den slag bij Ligny tegen de Pruisen, mist de Schrijver de behoorlijke uitgebreidheid niet; doch, zoo het verslag van 't gevecht te Ligny blijken van naauwkeurigheid draagt, dat van den beslissenden dag is in sommige bijzonderheden minder juist. Vooral moest het oogenblik, waarop de Prins van Oranje gekwetst werd, als voor elken Nederlander belangrijk, in een Gedenkboek voor hen met de meeste naauwkeurigheid vermeld zijn. Nu is het, volgens de beste berigten, zeker, dat de jonge Held gedurende den laatsten aanval van napoleon, toen alles nog zeer hagchelijk stond, niet in dien van Lord wellington zelven, gewond is. (Men zie vooral scheltema's verslag). De Heer scharp meldt echter het laatste. - Is het ook wel waar, dat napoleon te Waterloo zijn leven zoo zeer gewaagd heeft, dat hij,
op weinige passen na, gevangen zou geweest zijn? Men weet, dat hij, volgens andere berigten, zijne ten dood trekkende Garde uit een' hollen weg aanmoedigde, en zich kwanswijs met geweld liet terughouden, om aan hunne spitse te gaan. Scharp heeft dit ook, doch schijnt te

{==21==} {>>pagina-aanduiding<<}
gelooven, dat buonaparte zich in zijne drift hebbe laten terughouden. Waarlijk, zoo hij eenige oogenblikken te voren zich zoo moedig gewaagd had, hij zou kort daarna zoo sterk niet geaarzeld hebben, om het andermaal te doen! - Op bl. 118 lezen wij, dat in den omtrek van eenige uren 12,000 Engelschen, 22,000 Pruisen, omtrent 4000 Nederlanders (dus 38,000 Bondgenooten) dood, of reeds zieltogende lagen, tegen ruim 20,000 Franschen. Dit zou, bij zulk eene volslagene nederlaag der aanvallers, eene zonderlinge evenredigheid te hunnen voordeele zijn. Gevangenen zijn er niet zeer vele gemaakt; en men weet, dat, eenige dagen daarna, niet meer dan 40,000 man behouden teruggekeerd zijn. Waar bleef dan het overschot van ten minste 60,000 man? (Zoo men de 20,000 van 120,000, napoleon's geheele legermagt, aftrekt.) Daarenboven zijn er van de Nederlanders in alles 4000 man gesneuveld of gekwetst; dit is niet hetzelfde als dood of zieltogende. Met de Bondgenooten is dit zekerlijk hetzelfde geval geweest.
Er zijn nog andere geschiedkundige misslagen van minder belang in dit werk. Volgens bl. 7, had de Koning van Frankrijk uitgesteld, om de gebrekkige Constitutie van den Senaat, (waarin die laffe slaven van buonaparte, waardige nabootsers van Rome's Senaat onder nero, tot prijs van hun verzaken des Afgods, onmetelijke inkomsten bedongen hadden) overeenkomstig de gemaakte bepaling met de Geällieerden, aan de goedkeuring der Natie aan te bieden. Waar is die bepaling te vinden? En in allen gevalle - had de Koning zich verbonden? - Bl. 11. De steden Antibes en Cannes zouden tot het stelsel des verraads al ras gewonnen zijn. De heldhaftige tegenstand van Antibes, zoo wel in Maart tegen den dwingeland, als in Augustus tegen vreemde troepen, is algemeen bekend, en onlangs door den Koning van Frankrijk met een eereteeken beloond. - Bl. 13. zijn, met de vestiging der Keizerlijke Garde, alle andere legercorpsen vernietigd geworden. Wij we-
{==22==} {>>pagina-aanduiding<<}
ten slechts van het Huis des Konings, en eenige andere kleinere legerbenden. - Bl. 19. Het Congres is, met de beide Keizers en den Koning van Pruissen, niet naar Frankfort verlegd. Te Weenen had het, op 9 Junij, zijne zaken afgedaan. - Bl. 25. Tweemaal honderdduizend man, de bloem der Natie, zouden met napoleon tegen de Nederlanden zijn opgetrokken. Ja, het schuim der Natie, en geen honderddertigduizend! - Was het (zie bl. 39) der Franschen bestendige gewoonte, om aanvankelijk de vleugels van het vijandelijk leger - te overspitsen? (nieuw woord.) Juist het
tegendeel. Zij drongen meesttijds in het middelpunt door, om de beide vleugels van het vijandelijk leger te scheiden, en hadden zulks nu ook weder vóór eenige dagen beproefd. - Op bl. 88 lezen wij, dat, bij de overhaaste vlugt van een aantal Brusselsche burgers op den 18den, ‘de brug van Vilvoorde inderdaad het schouwtooneel van Beresina's jammeren levert.’ Daar moeten dan verbazend veel menschen gebleven zijn! Wij herinneren ons niet, daarvan een woord in de nieuwspapieren gelezen te hebben. Nu, die hadden het waarschijnlijk in die dagen te druk met Waterloo, om aan een pendantje van de Beresina te denken!
Doch, zien wij ook, door dit gebrekkige, het goede misschien voorbij? Wij zeiden reeds met een woord, dat de slag bij Ligny met de Pruisen naauwkeurig geschilderd was, en kunnen er bijvoegen, dat wij dien nergens zoo volledig, en inderdaad fraai, hebben beschreven gezien. Anders is de stijl van dit boek alles behalve klassiek. Er heerscht eene zekere moeijelijkheid en gedwongenheid in, die schilderachtig wil zijn, doch het niet is. Bij de schromelijke verwarring te Genappe vertoeft men slechts kort, om ruim eene bladzijde te vullen met de beschrijving, tot kleinigheden toe, van buonaparte's reiskoets, waarin zelfs de scheerdoos, de pantoffels, de muts, ja de nachtspiegel van den man niet vergeten worden! - Is dit waardige bouwstof voor eene Gedenkzuil van den Nederlandschen Krijgs-
{==23==} {>>pagina-aanduiding<<}
roem? Laten wij toch onzen naburen van rondomme, die ons reeds zoo onbillijk verachten, geene gegronde redenen geven, om op Hollandschen wansmaak en kleinigheidsgeest te smalen!
Van het Vers willen wij liever niets zeggen, omdat wij er... weinig goeds van kunnen zeggen. Van den Dichter van November 1813 hadden wij meer, dan eene herhaling van het reeds zoo dikwerf gezegde, lof des Prinsen, der Bondgenooten, en scheldwoorden op den Tiran, verwacht. En veel meer vindt men hier dan toch niet, enkele sraaije coupletten uitgezonderd, die den waren Dichter en geoefenden Schrijver vertoonen, en bewijzen, dat, wat ook immer hier de uitspreiding zijner vleugelen en zijne verhefsing tot den AEther mag hebben gehinderd, er toch altijd eene streving naar het groote en schoone overblijst, die hem van de schare der kruipers aan Parnassus voet onderscheidt. - Het volgende moge hier ter proeve staan van die betere regels, en een bewijs geven, dat wij het goede bij voorkeur wenschen te doen opmerken:

Wie is die fiere held? die 't dierbaar leven waagt, 
Die, in den naam van God, den Gal ten strijde daagt? 
Hij schijnt een jonge leeuw, die, stout op eigen krachten, 
Den tijger tegenbrult, en moedig af durft wachten; 
Daar hij de manen schudt, met scherpen klaauw en tand, 
Den vijand van zich weert, en scheurt in 't ingewand! 
Zie, 't vuur brandt in zijn oog; hij treedt den Gauler tegen, 
Waar lood en ijzer gonst, en valt, als digte regen! 
Hij staat daar als een zuil, die, zorgloos voor zich zelv', 
Geen steun van and'ren leent, en schraagt een hoog gewelf! 
 
Vlugt, vlugt van hier, tiran! durft gij nog 't slagveld nadren, 
Waar cordua bezweek, voor 't staal der dapp're Vadren: 
Waar luxemburg voorheen, met Frankrijks overmagt, 
Den Batavier bestookte, en voelde zijne kracht: 
Waar nog, in later eeuw, oranje en zijne helden, 
Met onbezweken moed, den Gauler tegensnelden? 
Die schimmen, nooit verzoend, verrijzen uit hun graf, 
Zijn bondgenooten en getuigen van uw straf, 

{==24==} {>>pagina-aanduiding<<}

Zijn nassau's lijfwacht, daar zij hier rondom hem waren, 
En zweven voor hem heen, aan 't hoofd der legerscharen. 

De teekening en uitvoering der Platen zijn, over 't algemeen, sraai; gelijk men trouwens van het werk van van bree en vinkeles kon verwachten. Pallas, de Nederlandsche Maagd tegen den Franschen Adelaar beschermende; 's Prinsen aanval aan het hoofd der Nederlanders; brunswijk's dood; de Adelaars, door de Schotten bij wellington gebragt; het eerste verband van den Kroonprins; het bezoek der Koningin bij haren Zoon; de ontmoeting van wellington en blucher; de Portretten van brunswijk en oranje, zijn de onderwerpen. In de plaat van brunswijk's dood is de onbegrijpelijke fout ingeslopen, dat daaronder staat: het sneuvelen... in den slag van Waterloo, in plaats van Quatre-Bras. Op de plaat van het bezoek der Koningin (waar de siguren, naar evenredigheid der andere platen, te groot zijn) staat ook: de Koninginne Moeder, hetgeen slechts van eene Koningin Weduwe gebruikt wordt.




Gedichten van H. Tollens, Cz. IIIde Deel. Te Rotterdam, bij J. Immerzeel, Jun. 1815. In gr. 8vo. 196 Bl. f 3-:-:

De laurier, zegt de groote vondel in zijne onsterfelijke Inleiding ter Nederduitsche Dichtkunst, wordt den Dichter niet van den gemeenen hoop geschonken, maar van dezulken, die met kennisse en zekerheid de kroon uitreiken. Zonder ons nu te willen aanmatigen, dat wij met juiste kennis en zekerheid oordeelen, veelmin dat onze gunstige beoordeeling eenigzins den naam eener kroon- of laurier-uitreiking verdient, behoeven wij ons, zonder trotsch te zijn, onder den gemeenen hoop toch ook niet te rangschikken. Ja, schoon wij met ons eigen oordeel, even als alle anderen, nog al op hebben, merken wij, opregt gezegd, dat er enkele werken zijn, zoo goed in zich zelve, dat het kiesch en gretig algemeen de kroon lang reeds heest uitgereikt, en het boek bijna is uitverkocht, vóór wij tijd hadden, het, volgens hart en

{==25==} {>>pagina-aanduiding<<}
pligt, aan te bevelen. Onder deze uitstekende werken behooren de Gedichten van tollens, waarvan wij thans het derde Deel aankondigen.
Ieder Schilder heeft zijne eigene manier, en de voortreffelijksten en besten, hoezeer in dit midden der echte kunst, de voortreffelijkheid namelijk, zich ontmoetende, verwijderen zich van elkander door eene eigenaardige voorstelling en behandeling. Het zijn alle asbeeldsels van de natuur; het zijn alle beelden, luchten, boomen, huizen, waters - alles is tressend en als 't ware even natuurlijk, en toch alles is bijzonder en kunstig op eene andere wijze. Ziet, zoo hoog, zoo edel is de kunst! Zij is niet de slavin, maar de meesteresse der natuur; zij schept, zij schikt, zij vormt en verbeeldt met Goddelijke kracht. Zoo ook hebben de grootste Dichters hunne eigene en bijzondere eigenschappen en voortreffelijkheden, die men op zich zelve moet waardéren, en door eene dikwerf al te gereede vergelijking verkleint, miskent of kwalijk beoordeelt. Er wordt in de wereld van weinig zóó veel misbruik gemaakt als van vergelijkingen, waartoe wij, en in het gemeene leven, en bij kunstbeoordeelingen, veel te willig zijn. ‘Wilt gij mijn werk vergelijken,’ hoorden wij eens iemand van oordeel, stout, maar naar waarheid, zeggen, ‘vergelijk mij bij mij zelven, dat is, bij mijnen vroegeren arbeid; of liever, raadpleeg uw eigen gezond oordeel en juist kunstgevoel. Zoo lang wij niet, even als bij goud of zilver, den vasten toetssteen gevonden hebben, geef ik weinig om voorbeeld of vergelijking.’ En inderdaad, even gelijk in het gemeene leven menig mensch iets bijzonders in zijn natuurlijk geheel heeft, waardoor hij ons juist geheel als zoodanig, en niet anders behaagt, en het edelste en beste door overneming of nabootsing tot gemaaktheid wegvalt, zoo blinkt ook in ieder voortreffelijk Dichter en Schilder uit een eigenaardige aanleg en natuurlijkheid, eene wending en verkiezing, die, mits altijd aan een juist gevoel van kunst voldoende, hem boven allen welstaat.
Dit nu op onzen tollens toepassende, vinden wij in hem een' rijkdom van speling op een en hetzelsde beeld, eene uitstorting van altijd verscheidene uitdrukkingen van een en hetzelfde hoofdgevoel, welke, altijd los en ongedwongen, zijner dichtkunst de hoogste voortreffelijkheid bijzet, zonder der natuurlijkheid iets te ontnemen. Deze speling zit bij hem

{==26==} {>>pagina-aanduiding<<}
niet in eene pijnlijke studie van de terminologie van velerlei bedrijf, maar in zijn diep gevoel van het onderwerp, in het vastklemmen van zijnen ééns regt getroffen geest aan het voorwerp en het beeld tevens, waarbij de kennis van velerlei bedrijf in eigenaardige taal medestroomt. De poging, om bij anderen af te beelden en levendig te maken, wat hij in zich ontwaart, de onverzadigde dorst en het brandend verlangen, om bij anderen over te storten, wat zijn zwangere geest als met onlijdelijk gevoel in zich draagt, en wil en moet overgieten, maakt hem groot en rijk als Dichter. Wij weten niet, of wij duidelijk genoeg zijn om juist begrepen te worden, en zullen daarom proeven uit het voor ons liggende werk bijbren en.
Een Dichter voelt meer dan hij dicht, is het hoofddenkbeeld van het eerste stuk in dezen bundel, hetwelk de bevoegdste kunstregters als het kunstjuweel van deze schatkamer van edele poëzij waardéren; waarom wij, het in zijn geheel niet mogende mededeelen, de lezing en herlezing ernstig aanbevelen. Is het niet, alsof wij al lezende met den Dichter medevloeijen? Is het niet, alsof het geheele gedicht slechts éénen zin oplevert? Die hier koud blijft, en ons nog niet verstaat, geven wij vrijheid, op alle onze aanbevelingen van dichtwerken geen acht te slaan, en onze onsterfelijke laurierkransen voor papieren kinderkroonen, bij het lot op Driekoningen getrokken, te keuren!
Het hoofddenkbeeld, in dit eerste gedicht vervat, is ook dat van het laatste in deze verzameling, Mijne Verzen genaamd. Beide gedichten maken, met hetgeen daar tusschen besloten ligt, een heerlijk en verscheiden geheel van allerlei verheven, geestig en bevallig dichtwerk. Ieder gedicht, echter, heeft zijne bijzondere waarde en eigene verdiensten.
Stille historische gang kenmerkt Het Turfschip van Breda. Krachtig, vol verheffing, en schitterend van uitnemend volgehoudene vergelijkingen, is De Dood van Egmond en Hoorne, te regt met goud bekroond. Wij bedoelen echter met dit krachtig geenszins dit couplet, hetgeen wij voor het minste van dit gedicht achten:

Ja, Spanjaards! hoort de dondertoonen, 
Der vaadren schim ten zoen beloofd! 
Ziet d'eerdienst van hun brave zonen, 
Ten vloek gebliksemd op uw hoofd! 

{==27==} {>>pagina-aanduiding<<}

't Moog dieper 't schuldig harte u knagen; 
't Verdubbel' nog den drang van plagen, 
De straf, die u de hel bereidt: 
De straf, die ge u hebt waard gezondigd, 
De hel, door u langs de aard' verkondigd 
En tot in Mexico verbreid! 

maar het beeld van Alba, waar hij in de Nederlanden komt, de verheffing van de deugd der Vaderen, daar zij zich door geen' Bloedraad laten verzetten, maar moedig dood en foltering te gemoet treden, en de troost in het leven en den moed van Willem van Oranje, het grootste deel dus van dezen schitterenden lierzang.
Naïf, met zedelijke strekking, zijn Tevredenheid en Aan een bevrozen Vliet. Vol waarachtig gevoel en besef van huisselijk geluk, op de lier van den braven tollens altijd zoo welluidend, zijn: Op den eersten tand van mijn jongstgeboren Zoontje, Op de geboorte van mijn jongste Kindje, Op den dood van mijn zesjarig Dochtertje, Tehuiskomst, en De Vadernaam. Vindt men niet zelden, dat het boven alles treffende en in de gewone taal van den teederhartigen mensch naauw uit te spreken gevoel der vreugd en smart, als Echtgenoot en Vader, den gewonen regtschapen prozaïschen man tot het verheven punt van Dichter stemt, geen wonder dat een tollens, die zoo gevoelig voor de teederste betrekking als groot van dichtgeest is, in soortgelijke gedichten uitstekend gelukkig is. Ook in dien geest is dat Aan Mr. A.S. van Reesema, schitterende van heerlijke poëtische trekken, en vol kenmerken van een hart, uitnemend vatbaar voor het juist besef der huisselijke genoegens.
Is dit onuitspreekbaar gevoel met dat van Vaderlandsliesde en Vrijheidsmin vereenigd, zoo kan men denken, hoe het eenen tollens in losse en hartelijke verzen van het harte vloeit! Men heeft het bewijs hiervan in zijn gedicht, Het Vredefeest van 1814, in mijn huis gevierd. Trouwens voor het Vaderland klinken deze snaren altijd naar eisch, edel, helder en treffend. De vaderlandsche Aanblik op de Noordzee in 1810, en de uitnemende gedichten Aan de Vaderlandsche Dichters in 1810 en in 1813, geven daarvan de sprekendste blijken.
Het Huwelijk is een sraai, uitgebreid en volkomen zede-
{==28==} {>>pagina-aanduiding<<}
dicht. In dien toon, maar meer in den geest van den onsterfelijken horatius, is Zucht, hetwelk ons bijzonder behaagd heeft. Tranen is een regt gevoelig stukje, dat de ziel tot zachten weemoed stemt.
De onsterfelijke smits, weleer de hoogste roem van het kunstkweekend Rotterdam, een roem, dien hij thans met zijnen Zoon, onzen Dichter, deelt, geeft in het eerste Deel zijner Gedichten eene keurige en altijd geroemde vertaling van pope's Brief van Heloïze aan Abelard. Het bevreemdde ons eenigzins, dat ook tollens dit zelfde ter overbrenging koos, zonder in het voorberigt er eenige melding van te maken, even alsof de navolging van smits niet bestond. Ook deze van tollens is niet minder voortreffelijk en wint het in lossen gang, eene eigenschap, waarin smits in andere gedichten boven alle Dichters uitsteekt, zoodat hij met reden gezegd wordt, onze taal als te buigen en te kneden tot de allerzachtste en teederste dichtwoordjes.
In het eigenaardige der volhouding van een beeld, waarop de vruchtbare geest met ongedwongene wendingen geestig vergelijkt en het ontleende op treffende wijze zedelijk toepast, is tollens, zeiden wij, boven alle Dichters de meester. Dit is eigenlijk zijne sterkte of kenmerkende hoofdtrek. Alle zijne verzamelingen, alle zijne gedichten geven hiervan de sprekendste bewijzen. Hier vinden wij ze in alle gedichten, bijzonder in Scheepsvaart.
Eén enkel beeld of schilderij voorstellende, en regtstreeks doel treffende, is eindelijk De Echtscheiding. Wat het wezen moge, het zij de vinding, de natuurlijke schildering, of het leerzame, nooit nog hebben wij de voorlezing van dit gedicht, ondanks eenige kleine gebreken en onnaauwkeurigheden, van herhaling als anderzins, uiterst belangrijk, zien mislukken; en, daar wij door de aanhaling van een zoo treffend gedicht toch oneindig beter en krachtiger de voortreffelijkheid van dezen hoogstverdienstelijken Dichter bewijzen, dan door de uitgezochtste lofspraak, en welligt door de mededeeling nut stichten, besluiten wij met de overneming dezer

	Echtscheiding.
Niet steeds is de liefde bestendig van duur, 
Hoe snel zij den boezem deed jagen; 
Zij bluscht wel somwijlen ontijdig haar vuur, 

{==29==} {>>pagina-aanduiding<<}

Hoe hel zij de vonk had geslagen; 
En strikt zij haar bloemen weêr los van het paar, 
Dan tilt het, o jammer! zijn keten zoo zwaar, 
En kan die welras niet meer dragen. 
 
Dat lot was het lot van Lorenzo weleer, 
Het lot van Lenore voordezen: 
Hoe knelde de keten, o jammer! zoo zeer, 
Waartoe zij zich voelden verwezen. 
De rozen verbleekten, verdorden alreê, 
De doren deed beiden den boezem zoo wee: 
De wond wou niet langer genezen. 
 
‘Och,’ zuchtte Lorenzo, zijn kind aan zijn hart, 
Zoo diep met den vader bewogen: 
‘Och, lieve, vergeld eens, vergoed eens mijn smart; 
Geen ander zou ooit het vermogen! 
God geev' het en gun mij dien troost in mijn' rouw: 
Gelijk' nooit uw harte naar 't harte der vrouw, 
Wier borsten u hebben gezogen.’ 
 
‘Helaas,’ kreet Lenore, van smart en van spijt, 
Geschokt en gesolterd van zinnen: 
‘Och, kind, dat zoo vroeg en zoo droef met mij krijt, 
Blijf altoos uw moeder beminnen: 
Al staan ook u de oogjes zoo zwart en zoo hel, 
Al lijkt gij uw' vader van trekken zoo wel, 
Gelijk hem toch nimmer van binnen.’ 
 
Zoo sarden zij beiden, verhit op elkaâr, 
En zaten zoo droevig te treuren; 
Zoo tilden zij beiden hun keten zoo zwaar, 
En lieten hun bloemen verkleuren; 
Zoo reten zij beiden den boezem zich stuk, 
En morden en wrokten en vloekten hun juk, 
En wilden niet langer het beuren. 
 
‘Kom meê,’ riep Lorenzo, ‘kom meê dan, o vrouw! 
Ginds is weêr de regter gezeten: 
Verscheur' hij nog heden die haatlijke trouw, 
Verbreek' hij voor eeuwig die keten!’ - 

{==30==} {>>pagina-aanduiding<<}

‘Kom meê dan,’ hernam zij en ging waar hij toog, 
En wischte nog eens eerst een' traan uit haar oog, 
Zoo rood en zoo bitter bekreten. 
 
‘Hier hebt gij,’ dus sprak hij, ‘o regter, ons weêr, 
Na zeven rampzalige jaren; 
Nu doen ons, o jammer! de kluisters zoo zeer, 
Hoe zacht en hoe lokkend zij waren. 
Gij hebt hier, o regter, die banden gelegd, 
Verbreek nu ook weder dien haatlijken echt: 
Hij liet ons geen bloemen vergaren.’ 
 
‘Hier leg ik,’ zoo sprak zij, ‘den trouwring weêr af,’ 
En hield hem zoo plegtig geheven: 
‘o Regter, verkort ons, verligt ons de straf, 
Te lang en te zwaar voor ons leven! 
Verbreek hier die keten, zoo knellend gesmeed; 
Herneem hier, Lorenzo! uw' ring en uw' eed: 
Hier hebt gij mij beiden gegeven.’ 
 
‘o Regter,’ hernam hij, ‘gij ziet het en hoort, 
Zij stemt zoo van harte mij mede; 
Ontsla ons, verlos haar, hergeef mij mijn woord: 
Wij slaken, wij belden, die bede. 
Ik deel hier met haar wat de hemel mij gaf; 
Zij sta maar mijn kind en niets anders mij af, 
En trek zij dan elders in vrede.’ 
 
‘Bewaar ons, o hemel!’ zoo kreet zij ontzet, 
En wierp op de knieën zich neder: 
‘Zoo wreed is geen schepsel, geen regter, geen wet, 
Of tijgers zijn zeker niet wreeder! 
Ik vraag om zijn goud, om zijn goed hem niet, neen! 
Ik wil maar mijn kind en mijn kind maar alleen, 
En zie hij dan nimmer mij weder!’ 
 
‘o Regter,’ hernam hij, ‘bij God, die ons ziet! 
Die gruwel zal nimmer gelukken: 
Ik bad om dat kind hem zoo vurig toch niet, 
Om 't laf mij te laten ontrukken! 

{==31==} {>>pagina-aanduiding<<}

Ik drukte het eerst het een' kus op den mond: 
Eens zal het, o regter, in treuriger stond, 
Het laatst op den mijnen dien drukken!’ 
 
‘o Regter,’ zoo kreet zij, ‘aanschouw hoe ik lij, 
En laat mij uw deernis verwerven; 
Verwijs naar woestijnen en rotsen mij vrij, 
Maar laat met mijn kind er mij zwerven. 
Mijn regten, o regter! zijn teêrder van aard: 
Ik heb het met wee en met smarte gebaard: 
Och, laat in zijn armen mij sterven!’ 
 
‘o Regter,’ hernam hij, ‘ik zwoer in mijn vreugd, 
Zoo ras mij dat kind werd geboren: 
Ik breng het, o hemel, tot eer en tot deugd: 
Dat heb ik, o regter! gezworen. 
Die eed was zoo innig, zoo hartig, zoo dier! 
Ik staas en hernieuw en herhaal u dien hier: 
Mijn kind zal geen' ander behooren!’ 
 
‘o Regter,’ zoo kreet zij, en kroop voor zijn' stoel: 
‘God zou het op u eens verhalen. 
Versmoor niet de stem van uw menschlijk gevoel: 
Nooit kan ons haar inspraak doen dwalen. 
Mijn kind is mijn hoop en mijn heul en mijn troost! 
Ontscheur aan geen moeder, o regter! haar kroost: 
Ik zou met den dood het betalen!’ 
 
‘o Regter,’ hernam hij, ‘verlicht gij haar oog, 
Verstrek gij dan zelf haar ten rader; 
Al drijft zij haar' rouw en haar regten zoo hoog, 
Mijn kind blijft niet minder mij nader. 
Een dochter voorzeker behield zij met regt: 
Een zoon is de vrucht en de troost van mijn' echt: 
De zonen behooren den vader.’ 
 
‘o Regter,’ zoo kreet zij, ‘mijn kind is mijn kind: 
Ik heb het gebaard en gezogen; 
Ik heb het getroeteld, gekoesterd, bemind, 
Bemind als het licht van mijn oogen. 

{==32==} {>>pagina-aanduiding<<}

Mijn zoon is mijn kind en mijn kind is mijn bloed... 
Ik kruip u, o regter, wanhopig te voet: 
Och, wees met mijn' jammer bewogen!’ 
 
Toen droogde de regter een' traan van zijn wang, 
Maar wist niet een woord te verzinnen; 
Toen sloop daar een knaapje, zoo bloô en zoo bang, 
De regtzaal al bevende binnen; 
Het knielde ter neder en snikte zoo luid, 
En stak wel de lipjes tot spreken vooruit, 
Maar dorst niet en kon niet beginnen. 
 
‘o Knaap,’ sprak de regter en deed zich geweld: 
‘Gij moogt hier, gij moet hier beslissen; 
Verklaar hier, wien beider gij liever verzelt, 
Wien beider gij liever wilt missen. 
Uw vader, uw moeder bemint u zoo zeer: 
Spreek op nu: wien mint gij, wien minder, wien meer? 
Maar poog eerst uw traantjes te wisschen.’ 
 
‘o Regter,’ zoo nokte, zoo snikte het kind: 
‘U wil ik, u neem ik tot hoeder: 
Zijn beiden zoo gram en zoo boos en zoo blind, 
Wees gij dan, mij armen, toch goeder. 
Och, hoor mij: ik smeek u, ik schrei van verdriet; 
Verhoor niet hun bede: zij meenen die niet... 
Och, laat mij mijn' vader en moeder.’ 
 
‘Verkies,’ riep de regter, met dringender stem: 
‘Van wien zijt gij willens te scheiden?’ 
‘Van hem noch van haar noch van haar noch van hem!’ 
Zoo kreet het en greep zich aan beiden. 
‘Van hem noch van haar,’ voer het voort in zijn smart, 
En knelde zijn' vader en moeder aan 't hart, 
Die stonden en zwegen en schreiden. 
 
Toen greep het de moeder zoo vast bij haar hand 
En troonde zoo lokkend haar mede; 
Toen trok het den vader al voort bij zijn pand 
En won al gedurig een schrede; 

{==33==} {>>pagina-aanduiding<<}

Het bragt hen al digter en digter tot een, 
En sloeg reeds zijn armpjes om beiden hen heen 
En dwong hen nog eens tot een trede. 
 
Toen sloot het hun handen op eens in elkaâr 
En klemde die vast aan zijn lippen; 
Toen zag het zoo teeder naar hem en naar haar 
En liet toen hun handen weêr slippen. 
Het hies naar den regter zoo smeekend een oog, 
En tilde zijn armpjes zoo biddend omhoog, 
En liet zich een zuchtjen ontglippen. 
 
Toen stonden daar beiden, de handen in een, 
En 't hoofd op den boezem gebogen; 
Toen blikten zij beiden ter zijde zich heen, 
En zagen elkander in de oogen. 
Toen voelde Lorenzo zijn' boezem zoo slaan, 
En prangde zoo hartig Lenore daaraan, 
Op eens in zijn armen gevlogen. 
 
‘Neen, neen!’ borst hij los, in vervoering en vuur, 
En liet zijn verrukking hem leiden: 
‘'k Verstok mij niet wreed voor den kreet der natuur: 
Ons kind behoor' eeuwig ons beiden! 
o Vrouw, die dat kind mij gebaard hebt met smart! 
Herneem weêr uw regt en uw plaats in mijn hart: 
De dood zal alleenig ons scheiden.’ 
 
Toen gaf hij den trouwring, tot pand van zijn' eed, 
Op nieuw haar zoo plegtig en teeder; 
Toen wierp zij, tot smeltens geroerd en gekneed, 
Nog eens aan zijn' boezem zich neder; 
Toen greep hij zijn' zoon bij zijn vrouw aan zijn borst, 
En hield hem verrukt op den schouder getorscht, 
En keerde met beiden toen weder. 







{==34==} {>>pagina-aanduiding<<}

De Slag van Algiers, door Mr. S.I.Z. Wiselius. Te Amsterdam, bij H. Gartman. 1816. In gr. 8vo. 32 Bl. f :-8-:

Zegezang, op de Overwinning te Algiers; door Mr. J. Brand. Te Amsterdam, bij P. den Hengst en Zoon. 1816. In gr. 8vo. 8 Bl. f :-5-8


Waartoe, o Scipio! gestreden, 
En d'achtbren Puniër verneêrd; 
Zijn heerschappij in 't stof vertreden, 
En heel zijn handel omgekeerd? 
Gij liet, helaas! het kwaad in wezen; 
Het is uit de asschen opgerezen 
Van dien zoo schaduwrijken stam, 
Die werelddeelen wist te laven, 
En ging Europe regt beschaven, 
Toen gij hem blaakte in volle vlam. 
 
Ja, na het storten van Karthage, 
Is 't enkel dierbaar menschenbloed, 
Wat Volk of Vorst ter markte drage, 
Ten koopprijs van het edelst goed. - 

Op dusdanig eene wijze, niet wat de form, maar wat den geest betreft, hadden wij dit dichtstuk liever zien aangevangen. Wij hooren veelal de Romeinen alleen over hunnen wedstrijd met de Karthagers; doch, het kan bezwaarlijk missen, dat, in den twist tusschen een' handeldrijvenden en een' op louter verovering gespitsten staat, het regt in de meeste opzigten aan de zijde des eersten zij geweest; en, om ter zake te komen, ware niet de vestiging van een zoo nijver als magtig volk aan deze Asrikaansche stranden verreweg de beste waarborg geweest tegen zoodanige zeeroovers, als nu welligt te meer aanleiding namen uit de gestoorde en verbrokene zucht om op den Oceaan een bestaan te vinden?
Dit voorbij gezien zijnde, is de aanhef noch ongepast, noch kwalijk geslaagd. Misschien is slechts de overgang in het derde en vierde couplet niet geheel zacht en ongemerkt, uit hoofde der gaping van een paar tientallen eeuwen, tus schen scipio en onzen Koning willem bestaande. De voortgang is wederom geleidelijk; en niemand zal den naam

{==35==} {>>pagina-aanduiding<<}
van een goed geheel aan dit stuk ontzeggen, dat hier en daar uitmuntende schoonheden aanbiedt. Niet weinig schijnt hiertoe bij te dragen, dat 's mans eigen zoon in het gevecht tegenwoordig was, hetgeen ook in het bijzonder aanleiding tot eene zeer treffende plaats geeft. De toespelingen op de namen der Hollandsche schepen zijn zeer vernuftig en sraai: waren zij echter minder gelukkig uitgevallen, zoo hadden ze den zanger van een zoo ernstig, zoo vreeselijk onderwerp ligt groot verwijt kunnen op den hals halen. Met één woord: het stuk is te algemeen schoon, dan dat het noodig of gemakkelijk zou zijn, eenige bijzondere schoonheden aan te wijzen. De vlekjes loopen in een blank en behagelijk gelaat doorgaans eer in het oog. En daarom willen wij hierbij nog een oogenblik stilstaan. Zijn regels, als: Daar aan u zelv' 't herslellen staat? niet eenigermate onpoëtisch? - Is: ‘'t Zeilt al, op 't sein van 's Vlootroogds stander,’ niet al te sissende? - Hoe is het: heeft exmouth het laatste aanbod van vrede op billijke voorwaarden niet door eenen afgezondenen laten doen? Hier staat uitdrukkelijk en uitvoerig, dat hij-zelf het hun toegeroepen heeft. Inderdaad, wij dachten hier in den beginne aan den wenk, der menigte van aanschouwers op het strand gegeven, om zich te verwijderen. - Het duurde eenigen tijd, eer wij in den volgenden zin de onderschrapte woorden verstonden: ‘'t Gaat al in vuur en vonken smoren, En kruid te velde en steile toren.’ - Eindelijk behaagt ons het onder aangehaalde couplet niet bijzonder. Hebben wij het mis, zoo veel te beter voor den Dichter, daar het het eenige staal is, dat wij geven, en de lezer dan zoo veel te grootscher denkbeelden van de rest mag vormen.

‘Kom thans uw rot op nieuw ontvonken, 
o Roovrenhoofd, van bloeddorst dol! 
Maar al die trots is weggezonken, 
Waarvan uw boezem straks nog zwol. 
Nu tracht ge u laf door bede en tranen 
Naar 't Christenhart een' weg te banen..... 
‘'k Zie,’ zegt de Vlootvoogd, ‘hoe gij beeft... 
Welaan, 'k vertrouw uw smartbetooning: 
Leer dus, hoe 't Christenvolk verschooning 
Zelfs aan zijn' wreedsten vijand geeft.’ 


{==36==} {>>pagina-aanduiding<<}

Over de voorasgaande prozaïsche inleiding hebben wij niets bijzonders te zeggen. Wij lazen dezelve met belangstelling. Den stijl betreffende, mishaagden ons eenigzins de lange volzinnen.
De Heer wiselius twijfele ten slotte niet aan het dankbaar genoegen, waarmede wij zijn dichtstuk ontvangen en gelezen hebben.

De Zegezang is mede een verdienstelijk stuk. Men had hetzelve, ten onzen aanhooren, en, naar men zeide, ten aanhooren van een' der edele deelgenooten van den strijd, zoeken belagchelijk te maken, alsof de Dichter de schepelingen, gedurende denzelven, in het want zittende, een Wilhelmus van Nassouwen had doen aanheffen. Welke berigtgevers! De slag wordt hier naauwelijks beschreven. Ten hoogste een paar coupletten zijn daaraan gewijd. Juist hierdoor onderscheidt zich dit stuk, overeenkomstig beider titels, van het eerste. Dit is een zegezang, die zich bij de overwinning, de vreugde daarover, het heil en den roem, daaruit voortvloeijende, bepaalt; en dus een onderwerp behandelt, gemakkelijker, kneed en vloeibaarder, dan waaraan zich de meer geoefende wiselius heeft gewaagd, of liever geleend.
Het begin is altijd moeijelijk; en ook hier schijnt ons het eerste couplet niet het beste. (Nederlands bloed voor Nederlandsch zal toch wel eene drukfout zijn.) Inzonderheid zijn wij - het is misschien wat ouderwetsch - bang voor veel donder en bliksem. - In het derde couplet, reg. 2, zou dien, voor den, veel opgehelderd hebben. Verschrikkelijk loeren, onderaan in hetzelfde, schijnt ons toe slechts tot een rijmwoord te voeren. - Is het om objective of subjective redenen, dat de hoogverdienstelijke kinsbergen zoo opzettelijk vermeld wordt om den luister van het feest te vergrooten?
Hoe het zij, regels, als de volgenden, schijnen ons toe, 's mans dichterlijk vermogen boven allen twijfel te verheffen:

‘De zon schiet nu met heldrer gloed 
Zijn (Haar) gulden stralen op den vloed, 
Die trotsch is zulk een vloot te voeren, 
Wiens golven 't sneeuwwit schuimfestoen 
Langs donkre boorden slingren doen, 
En dansende om den boeg en stevens henensnoeren.’ 


{==37==} {>>pagina-aanduiding<<}

Waarlijk, onze Eeuw moge zich op voortreffelijke Dichters beroemen - zij hebben geene mindere verpligting aan eene Eeuw, die hun zulke heerlijke onderwerpen oplevert. De zege der volken op het geweld - de zege van regtvaardig en nijver koopbedrijf op het goddelooze roosgespuis, van vrijheid op slavernij! Waar vielen bijna ooit zoo heerlijke lauwerkroonen te vlechten - naar brand's taal, met tranen der verlosten, als met paarlen, bestrooid? God geve onzen tijd geene andere overwinningen te bezingen, noch leene zelfs hiertoe nieuwe stof!





Redevoering, ter gedachtenis der roemrijke Gebeurtenis van de Verlossing der Nederlanders van Fransche Dwingelandij, in de Presbyteriaansche Kerk te Utica, in het Engelsch, gehouden den 11 Maart 1814. Door Francois Adriaan van der Kemp, weleer Doopsgezind' Leeraar te Leyden. Te Amsterdam, bij H. Gartman en J. ten Brink, Gz. 1816. In gr. 8vo. VIII, 80 Bl. f :-15-:

Zeer onderscheiden was het oordeel, waarmede het bestaan van dit stukje ons, in de gemeenzame verkeering, werd aangekondigd; daar de een het als een meesterstuk opvijzelde, met van der palm's Gedenkschrift te vergelijken, en de ander begreep, dat het voor Hollanders, met hunne eigene geschiedenis bekend, weinig nieuws, belangrijks of treffends behelsde. Zoo vreemd wij van het eerste hadden opgehoord, zoo zeer moest ons daarna het laatste verwonderen. Dan, eenige nadere ontvouwing van den inhoud deed ons vooroordeel tot deze zijde overhellen; en eigene lectuur heeft ons hierin, onder de noodige bepaling, bevestigd.
Gaarne, echter, verschoonen - billijken wij zelfs de geestdrift, die het eerstgemelde vonnis schijnt ingegeven te hebben. Ja, het is treffend, in een ander werelddeel eenen Redenaar te zien optreden, om, voor eene uitgebreide en aanzienlijke schare, de verlossing en herstelling van ons vaderland te vieren, den lof, de deugden, het hooge belang van onzen landaard voor de geheele beschaafde wereld te vermelden. Het is treffend, zulks te hooren uit den mond eens Grijsaards, wien twintig jaren van ballingschap, of wil men vreemdelingschap, geenszins heb-
{==38==} {>>pagina-aanduiding<<}
ben ontrukt aan de liefde van den grond, waar hij de beste jaren zijns levens sleet. Het is treffend, een' van der kemp te hooren juichen over de herstelling van het Oranjehuis, te hooren uitweiden over deszelfs verdiensten jegens dit land, te hooren spreken over de oude scheuringen en wonden, elkander toegebragt, tot algemeen verderf - maar nu genezen en verzoend, boven alle gedachte. Hij, die aan gene zijde des grooten Oceaans voor en onder Republikeinen het woord voerde, kan althans van geene kwade trouw, geene vleijerij worden verdacht gehouden.
Doch, zouden 's mans toehoorders, op zoo grooten afstand van ons en het tooneel der gebeurtenissen levende, een genoegzaam denkbeeld van de zaak verkrijgen; zouden ze de Hollanders, hunne gewoonten, hunne vrijheidsmin, hunne ongelukken naar eisch kennen; zouden ze hunne verlossing regt van harte vieren - dan moest de Redenaar geene jaren, maar eeuwen terugtreden, en een volkomen overzigt onzer geschiedenis leveren. Dit heeft hij dan ook gedaan, en op eene zeer verdienstelijke wijze volvoerd. Beginnende met de vroegste eeuwen, ontleent hij uit zijne ruime en volledige kennis onzer historie de trekken, die dit land, in onderscheidene tijdperken, doen kennen - als het tooneel van edele deugden, van gelukkig bekroonden ijver, van moedige worstelingen voor de vrijheid, van rampzalige uitkomsten bij verdeeldheid en naijver, heerschzuchtige Vorsten en gebrekkige staatsregelingen, gelijk van eindelijke, moedige afschudding des dwangjuks, door verraad op de schouderen gedrukt. Men mag zeg en: de Grijsaard weent bij de gedachte aan de rampen, door ons geleden; hij roept alle de krachten zijner welsprekendheid te hulp, om ze zijnen tegenwoordigen landgenooten te doen gevoelen. Desniettemin zegt onze gewaarwording: hij heeft ze niet mede beproesd - hij heeft geen volkomen denkbeeld van dezelven. De honderd beste huizen, in Koning lodewijk's tijd te Utrecht gevorderd ter herberging van krijgsbevelhebbers, schijnt ons overdrijving. Maar, van honderdduizend monden, door de enkele pennestreek der inlijving en gevolgelijk volstrekte sluiting der zee, vernietiging van den tabakshandel, en weinig minder dan vernietiging van 's lands renten, gesloten, had hij gerustelijk kunnen spreken. De vordering tot den krijgsdienst van weezen en armen, door den Koning, mogt hard zijn - die van de allereerste

{==39==} {>>pagina-aanduiding<<}
jonge lieden, reeds ten duurste vrijgekocht en van het hoogste belang voor de maatschappij, door den Keizer, was gewis eindeloos onregtvaardiger.
Men beschouwe dus dit stuk in het regte licht. Men geve acht op de moeijelijkheid, om eene zoo ruime en ingewikkelde stof in ééne Redevoering te behandelen. En men zal gewis over de uitvoering zeer te vreden zijn. Met vermaak zal elkeen den regt patriotschen Redenaar hooren, die tevens zoo gematigd, zoo verstandig spreekt over de tegenwoordige belangen zijns voormaligen vaderlands. Wél hem, die de verdiensten van onzen landaard in een ander halfrond verbreidt! en die Amerika, dat in zoo vele opzigten onze voetstappen drukt, dit model zoo hoog schatten, en haar tevens die gebreken kennen leert, die eindelijk ten volslagen verderve voerden! Gaarne gaven wij eenig staal van den inhoud; doch deszelfs groote ongelijkheid, bij het doorloopen van zoo uitgebreid een veld, houdt ons daarvan terug. Gewis zullen de meesten zelven het stuk wenschen te lezen.




Het Leven van Robbert Hellemans, eene Hollandsche Familiegeschiedenis, uit het laatste gedeelte der Zeventiende Eeuw, door A. Loosjes, Pz. IV Deelen. Met Platen. Te Haarlem, bij A. Loosjes, Pz. 1815. In gr. 8vo. f 12-:-:

De Heer loosjes schijnt het voornemen te hebben opgevat, ons de geschiedenis der vaderlandsche zeden in eene reeks van tasereelen te schilderen. De beide eersten behelsden eenen man en eene vrouw uit dat onvergetelijke tijdvak onzes hoogsten roems, - het begin en het midden der zeventiende Eeuw. Maurits lijnslager en hillegonda buisman zijn in den tijd met vrij algemeene goedkeuring door de Natie ontvangen, zoo wel uit hoofde des onderwerps, als der behandelinge. De voor ons liggende Roman schetst minder aangename tasereelen, - den aanvang der verbastering van Nederland, ten deele door grooten rijkdom, ten deele door invloed van vreemdelingen, waaronder de Fransche Refugiés geene geringe plaats bekleeden. Robbert, de tweede zoon van hillegonda buisman, beantwoordt, naar des Schrijvers oogmerk, ook aan dat verval, en is op verre

{==40==} {>>pagina-aanduiding<<}
na zulk een krachtig en van alle zijden eerbiedwaardig karakter niet, als b.v. de oude buisman, of maurits lijnslager. Weifeling en zwakheid van aard zijn hem bijzonder eigen. Na den ongelukkigen dood zijner eerste gade, elizabeth van teylingen, die hij ook al door eene zwakke toegeeflijkheid verliest, loopt hij, door al te lang te dralen, een huwelijk mis met eene beminnelijke Engelsche Miss betsy castlefield, met welke hij in allen opzigte scheen overeen te stemmen. Hij laat zich daarna bekoren door eene uitgewekene Fransche, charlotte du bois, huwt haar, doch is in dezen echt zeer ongelukkig. Zijne vrouw is spilziek; en, in de hoogste mate door de jammerlijke modezucht gekweld, noodzaakt zij den armen man tot buitensporige uitgaven, reizen naar Engeland enz., dringt hem tegen wil en dank een' vreemden, zedeloozen Gouverneur voor zijne kinderen op, geeft dezen, die na een ergerlijk tooneel door den vergramden vader ter deure wordt uitgejaagd, de regten van echtgenoot, bekomt, na eene vrij wat kortere boete dan eulalia meinau, vergiffenis van den man, dien de Franschen débonnaire zouden noemen, en sterft eindelijk, na den boêl zoo schrikkelijk in de war gestuurd te hebben, van berouw: de weekhartige echtgenoot is alleen door eene ersenis te redden, en ziet, ten gevolge der verkeerde opvoeding, die zijne kinderen ontvangen hebben, verscheidenen hunner het dwaalspoor betreden.
Dit alles, echter, hindert ons geenszins in een karakter, 't welk juist het verval der Natie schilderen moet. Wanneer het, namelijk, geschiedkundig waar en bewezen is, dat Nederland op dien tijd reeds zóó diep gezonken, en als 't ware reeds de speelbal der vreemdelingen geworden was, dan vertegenwoordigt, in zekeren zin, hellemans, als eene persona moralis, het Volk van Nederland, en wij zien deszelfs verval in hem met levendige kleuren geschilderd. Doch dit juist komt ons twijfelachtig voor. Wij loochenen geheel den invloed der Fransche vlugtelingen van 1685 op de taal en denkwijze der Natle niet; doch wij gelooven, dat die zich, vóór den Utrechtschen Vrede, meer in het rijk der wetenschappen, dan in dat der zeden, vertoonde. Immers, de Fransche Protestanten waren oneindig zedelijker, werkzamer, en zelfs minder oppervlakkig, dan hunne bittere Roomsche vervolgers. (Deze meerdere soliditeit, een gevolg van de ont-
{==41==} {>>pagina-aanduiding<<}
kluistering der ziel van het alles verdrukkende Pausdom, toonde zich reeds in de Eeuw van hendrik IV. in eenen coligny, la noüe, sully, mornay, enz.) En dus zijn karakters, gelijk dat van vader du bois ons hier voorgesteld wordt, die in Holland nog steeds naar de vleeschpotten van Parijs hunkeren, niet zeer waarschijnlijk. De ligtzinnigheid van den Franschman toch is niet het bloote gevolg van zijne land- en luchtstreek. Wij gelooven vastelijk, dat, zoo hendrik IV. kans gezien had het Protestantismus op den troon te verheffen, het thans meerendeels zoo verachtelijke Fransche Volk een der edelste van Europa zou geworden zijn.
Hellemans is in zijne jeugd een Reiziger, gelijk lijnslager. Hij bezoekt, in den Oorlog van 1672, Engeland en Frankrijk; beide landen worden door den Schrijver in 't voorbijgaan gekenschetst; de Franschen echter, onzes inziens, beter, zoo als zij toen onder den wreeden lodewijk XIV. even verachtelijke slaven waren als de Romeinen onder nero, dan de Engelschen, zoo als die fiere Natie onder den wellustigen karel II. gevaar liep, door verlies van zeden en Godsdienst, tot het peil harer naburen te verzinken; een gevaar, 't welk alleen door 's Konings dood, en de onvergetelijke Omwenteling van 1688, door onzen willem III, gestuit werd. Zeer gevoegelijk had echter de Heer loosjes zijnen hellemans, die met eenen Lord castlefield in kennis kwam, door dezen ten Hove kunnen inleiden, en ook dit ondeugend Hof op deze wijze, ten minste in eenige min openlijk stuitende trekken, doen kennen. (Slechts op eene tweede reis is de pracht bij de krooning van willem III. voor de vrouw en de huisselijke belangen van hellemans nadeelig.) Italië is het land, waar de Hollandsche jongeling het langst, en met het meeste genoegen, vertoeft. Na alles, wat wij reeds over dit klassieke gewest bezitten, zal men nogtans met vermaak op de togtjes, die hellemans met eene kunstvriendin door hetzelve doet, dit paar vergezellen, en het zich niet zeer beklagen, dat eene noodlottige reis hen meerdere landen en plaatsen doet bezoeken, dan zij eigenlijk voornemens waren.
In de schildering van het studentenleven van den jongen hellemans viert de Heer loosjes zijner verontwaardiginge tegen de ontgroenpartijen, en verdere buitensporige

{==42==} {>>pagina-aanduiding<<}
vrolijkheden der Akademische jeugd, den ruimen teugel. In de hoofdzaak heeft hij volkomen gelijk: wij denken echter, dat de toon, waarop hier van die vermaken gesproken wordt, het waarschijnlijk bedoelde nut bij de jonge lieden zelve zal doen missen, en hen veeleer tegen het boek en den Schrijver voorinnemen. Heeft hij het oogmerk gehad, de ouders te waarschuwen, zoo weten wij ook niet, of dit wel veel baten zal, ten zij dezelve geheel er van afzien, om hunnen zoon op de studie te plaatsen: want het schijnt, na zoo vele genomene proeven, niet wel mogelijk, die wilde intreêpartijen geheel af te schaffen; en dat de levenswijs der studenten voor 't overige zeer verschillend is, naar mate van de onderscheidene beginselen, braafheid en geaardheid der jongelingen, dat gelijk zich tot gelijk gezelt, en de hellemansen, franciussen en de dekkers op onze Hoogescholen, Gode zij dank! geene uitzonderingen zijn, is bekend. Wij eerbiedigen, echter, en prijzen het edel doel van den Schrijver, en eene waarschuwing is in allen gevalle niet overtollig.
Even zeer verdient de vaderlandsliefde van den Heer loosjes, en zijne poging, om ons tot de oude zelfstandigheid terug te brengen, allen lof. Tot op den Utrechtschen Vrede brengt hij het Vaderland; zekerlijk een tijdstip van gewigt, na 't welk echter, gelijk wij reeds boven aanmerkten, het bederf en de invloed van vreemden eerst in eene schrikbarende evenredigheid toenamen. Even als in den lijnslager en de hillegonda buisman, vlecht de Schrijver van deze nieuwe soort van Romans een aantal vermaarde Nederlandsche mannen en vrouwen uit het laatst der zeventiende, en het eerste begin der achttiende Eeuw, in 't verhaal, zoo als b.v. christiaan huigens, leeuwenhoek, francius, (een' boezemvriend van hellemans) witsen, Czaar peter den grooten, elizabeth koolaart, katharina lescailje, balthazar huydecoper, simon van slingeland, justus van effen, zelfs spinoza en boerhave, schoon dezen alleen in 't voorbijgaan.
Eén hoofdgebrek heerscht in dezen, anders aangenaam lezenden Roman, - zekere langwijligheid, die haar onderwerp bijna uitput: bijna, zeggen wij; want zoo het waar zij, 't geen de Dichter zegt:

{==43==} {>>pagina-aanduiding<<}


Le secret d'ennuyer est celui de tout dire. 

bezit de Heer loosjes dit geheim niet; doch wij raden hem welmeenend, er niet naar te zoeken.
Eene der krachtigste plaatsen, die de meeste behartiging verdienen, en die tevens als het thema en de strekking van het werk kan beschouwd worden, is de volgende, met welke wij dit verslag zuhen eindigen. Het is een raad van den stervenden heliemans aan zijne kinderen.
‘Lieve kinderen! behoudt zoo veel van het oud-vaderlandsche, als u mogelijk is. Gedenkt, dat ieder stap, dien gij nader blijft aan het goede, Oudhollandsche eenvoudige, opregte en weldadige, u ook des te nader bij het waar geluk zal doen blijven. Laat u, ik bid het u als met den dood op de lippen, zoo weinig mogelijk vervoeren tot navolging van de vreemde volken in uwe nabijheid. Volgt de Duitschers niet na in hunne trotschheid en grootspraak, de Engelschen niet in hunne stugheid en te verre gedreven waan, en bovenal niet de Franschen in hunne ligtzinnigheid, ijdelheid, wreedheid en ongodsdienstigheid. Meest moet gij u voor de laatsten wachten; want de trotschheid en grootspraak der Duitschers hebben, even als de stugheid en waan der Engelschen, iets zeer afstootends voor den zedigen, ik zeide bijna den al te nederigen Hollander, die zichzelven te veel mistrouwt: - maar der Franschen vriendelijkheid, hunne schijnbare goedaardigheid, hunne opgeruimdheid, hunne vrolijkheid, hunne scherts, zelfs met de ernstigste zaken, hebben iets bekoorlijks, waarmede zij den zoo navolgzieken Nederlander verleiden: en doen geloofbaar zijn, dat eene Fransche Hofjuffer, eene bijzit van lodewijk XIV, Madame de maintenon, zeer verstandig het beste middel geacht heeft, om de Nederlanders te onder (te) brengen, dat men dezelve smaak deed vinden in de Fransche modes en zeden. - Kinderen! dit moest mij nog als Hollander van het hart, en .... ik bid u, bij alles wat heilig is, bij onze voorvaders, die tachtig jaren om de vrijheid van dit Gemeenebest streden, bij mijne goede zalige moeder, ik bid u om u zelve wille, denkt, als ik in het graf lig te rusten, nog somtijds aan dit
oogenblik.’





{==44==} {>>pagina-aanduiding<<}

Ontwerp eener onderlinge waarborging tegen hooge Broodprijzen, ten behoeve van den nijveren Arbeidsman. Aan alle Gemeentebesturen en Menschenvrienden binnen het Rijk der Nederlanden tot onderzoek en nadere wijziging aangeboden, door Willem van Hogendorp. Te Amsterdam, bij S. Delachaux. 1817. In gr. 8vo. IV, 32 Bl. f :-6-:

Het was te verwachten, dat het gebrek aan de noodwendigste levensbehoeften, ontstaan door het ongunstig saizoen van het afgeloopen jaar, de milddadigheid onzer landgenooten krachtdadig opwekken, en schrandere menschenvrienden op middelen zou doen bedacht zijn, om in den algemeenen nood zoo veel mogelijk te voorzien. Hieraan hebben wij dan ook die pogingen te danken, welke in alle oorden van ons vaderland worden aangewend, om den nijveren arbeidsman te ondersteunen, en te beveiligen voor wezenlijke armoede; pogingen, die ten voldingenden bewijze verstrekken, dat het Nederlandsche volkskarakter, onder den druk der vreemde overheersching, nog niet geheel is ontaard. Deze pogingen echter, hoe edel op zich zelve, kunnen het kwaad slechts gedeeltelijk weren; maar tasten de eigenlijke bron niet aan, waaruit zoo veel onheil opwelt. De bevordering van het maatschappelijk welzijn vordert dit laatste echter gebiedend; en het aanwijzen van die bron, en van de middelen, om dezelve te stoppen, blijft het groote vraagstuk bij alle onderzoek naar den staat der armen. De Heer van hogendorp levert hiertoe eene bijdrage, die ons zoo belangrijk is toegeschenen, dat wij ons niet hebben kunnen weêrhouden, aan onze lezers van dezelve zoo spoedig mogelijk een verslag te geven, in de hoop van alzoo eenigzins mede te werken, om het ontwerp ter algemeener kennis en ter nadere toetsing te brengen.
De schrijver vindt de bron der groote en steeds wassende armoede in ons vaderland niet zoo zeer in het ongunstig beloop der latere tijden, als wel in de onevenredigheid tusschen de verdiensten van den nijveren werk- of arbeidsman en daglooner, en de tegenwoordige prijzen der onontbeerlijke levensbehoesten, daar sedert 40 à 50 jaren de eersten genoegzaam dezelfde gebleven zijn, terwijl de laatsten meestal ver-
{==45==} {>>pagina-aanduiding<<}
dubbelden. Hij bewijst dit door eene opgave der graanprijzen sedert het jaar 1770, en schetst daarop met korte, maar krachtige trekken den noodlottigen invloed, welken eene ongewone rijzing in de broodprijzen op de welvaart van de geringere klassen der ingezetenen kan hebben. Die prijzen staan ondertusschen in een rijk als het onze, door zijn' vrijen handel de voorraadschuur van uitheemsch graan, aan eene grootere wisselvalligheid bloot, dan in andere landen; en het is derhalve deze speling, die er moet worden geweerd, wil men de bron der armoede stoppen. Tegen deze hooge broodprijzen stelt de Heer van hogendorp eene onderlinge waarborging voor; dat is, ‘de bepaling in elke gemeente van het rijk van een vast peil, beneden hetwelk de zetting van het brood wel loopen, maar hetwelk zij nooit te boven gaan kan, die, berekend wordende naar de plaatselijke middelprijzen van tarwe en rogge, bij welke de landbouw bestaan kan, daarom juist een' duurzamen maatstaf oplevert, en voor welker verlies de bakkers vergoeding krijgen, ten beloope van het tijdelijk verschil, dat de prijzen der twee graansoorten, die haren onbelemmerden handelsloop houden, deze zetting mogten te boven gaan.’
Het eerste vereischte tot deze vergoeding is het aanwezen van een fonds, waarmede zij bestreden wordt, en waarvan het mogelijk beloop berekend zijn moet. Tot deze berekening is noodig: 1) De jaarlijks in de gemeente benoodigde hoeveelheid van graan; 2) De hoogste maat van rijzing, die de gewone loop van den handel in de laatste jaren aanwijst; en 3) De bestaande kansrekening van miswas, welke leert, dat, door elkander genomen, op drie jaren één slecht gewas valt, en welke dus ruim en ongunstig gesteld is, wanneer zij zeven maanden miswas op drie jaren aanneemt.
De schrijver heldert het gestelde met een voorbeeld op. Hij neemt aan, dat de behoefte van eene gemeente jaarlijks 1200 lasten graan zij, dus 100 lasten 's maands, en dat het verschil tusschen den middelbaren en hoogsten prijs f 140 bedraagt. Deze 100 maal 140, of 14,000, vermenigvuldigd met 7, geven in f 98,000 de som, die deze gemeente in drie jaren noodig heeft, om het bovengemelde verschil aan de bakkers goed te doen.
Om nu de mogelijkheid te berekenen, of deze som in de gemeente zou kunnen gevonden worden, stelt de schrijver de

{==46==} {>>pagina-aanduiding<<}
bevolking derzelve op 25,000 zielen. Deze bevolking door 5 tot huisgezinnen brengende, geeft 5000 van deze; dezelve ook wederom verdeelende in twee klassen, in behoeftigen en meervermogenden, stelt hij voor de eersten 3000, en voor de laatsten 2000.
Deze 2000 huisgezinnen zullen dus de f 98,000 moeten bijeenbrengen; een last, waarvan de gemiddelde bijdrage f 49 zal beloopen. Dit fonds, intusschen, over den tijd van drie jaren werkende, zal die gemiddelde bijdrage slechts op f 16-7-per jaar neêrkomen.
Dan, in de gestelde 7 maanden, of 210 dagen, duurte, is elk huisgezin zeker, van zoo veel te besparen, als het verschil der hoogere graanprijzen de vaste zetting van het brood te boven gaat, dat hetzelve dagelijks in dien tijd gebruikt. Het verschil in die zetting wordt berekend op eenen stuiver per lang tarwebrood. Het voordeel, hieruit voor elk huisgezin, dat per dag één brood gebruikt, voortvloeijende, bedraagt in de 210 dagen f 10-10, hetgeen voor de 2000 bijdragende huisgezinnen de aanmerkelijke som uitmaakt van f 21,000. Maar die verhinderde rijzing der broodprijzen matigt ook de rijzing van andere levensmiddelen; welke besparing, op f 5 's jaars, of op f 15 per drie jaren, voor elk huisgezin gesteld, f 30,000 bedraagt. Daarenboven verminderen deze 2000 huisgezinnen door elkander, ten behoeve van deze instelling, hunne bedeelingen jaarlijks met nog andere f 5, en dit geeft weer f 30,000, te zamen f 81,000, die, afgetrokken van f 98,000, welke tot het sonds vereischt worden, een slot overlaten van f 17,000, of f 8-10-per bijdragend huisgezin in de drie jaren.
Deze f 98,000 voor eene gemeente van 25,000 zielen zouden voor het geheele rijk, tegen 5,300,000 inwoners berekend, eene som van ruim 20 millioenen bedragen. Dan, men moet bedenken: 1) Dat de berekening dezer evenredigheid, voor zoo veel de bevolking in massa betreft, geenen steek houden kan, in zoo verre de plaatselijke evenredigheid in de gemeenten, tusschen het aantal trekkende en mede bijdragende huisgezinnen, hier en daar verschilt; 2) Dat deze berekening der evenredigheld ook ten opzigte der graanprijzen niet doorgaat, die verschillende slandpunten en nog meer verschillende maat van speling hebben; zoodat het geringer beloop van het verschil in de afgelegene provincien de massa van het

{==47==} {>>pagina-aanduiding<<}
sonds ook minder vergrooten zal, hoezeer van even groot nut voor de bedoeling blijvende; 3) Dat, naar het straks beredeneerde, de gevondene som in massa voor het geheele rijk niet meer bedraagt, dan f 3,604,000; hetgeen, in de gelijke evenredigheid op 424,000 gegoede huisgezinnen over de geheele bevolking berekend, voor elk om de drie jaren wederom slechts f 8-10- uitmaakt; 4) Dat de omslag over drie jaren loopt, en dus de schaal der verhouding, of vergelijking, hiernaar wegen moet. In Amsterdam zon men met een beloop van f 735,000 kunnen volstaan, dus in het jaar met f 245,000; eene stad, waarin ten jare 1798 de liefdegaven op f 1,500,000 zijn berekend.
De aangestipte bijzonderheden, door den Heer van hogendorp naauwkeurig ontwikkeld, strekken hem ten bewijze, dat het voorgestelde ontwerp niet slechts op het papier aannemelijk, maar ook uitvoerbaar is. Deze uitvoering echter geheel aan de vaderlijke voorzieningen der gemeentebesturen overlatende, bepaalt de schrijver zich nog tot eenige redenen, om het plan, als voordeelig voor de bijdragende ingezetenen, en als nuttig voor den staat, aan te dringen, en besluit met den wensch, om hetzelve nader beoordeeld en beproefd te zien.
Wij hebben ons bij dit kleine boekje lang opgehouden; dan, onderwerp en behandeling waren te belangrijk, om er los over heen te loopen. Wij wenschen van harte, dat het opgegeven plan ook door onze aankondiging ter algemeener kennis gebragt, en zoodanig getoetst worde, dat het vele goede, daarin vervat, in werking kome, tot leniging van den algemeenen nood; terwijl wij den Heere van hogendorp in allen gevalle de bemoedigende spreuk toevoegen: In magnis volnisse sat est.


{==48==} {>>pagina-aanduiding<<}

Leerzaam en verlustigend Geschenk voor de Nederlandsche Jeugd. Doormengd met aangename Verhalen en Vermakelijkheden, in poëzij en proza, en versierd met fraai in 't koper gebragte Platen. Te Amsterdam, bij H. Gartman 1815. Almanaksformaat. 88 Bl. f :-15-:

Dit boekje zal, hoe vele kinderboekjes ook reeds bestaan, den lieven kleinen gewis welkom zijn. Het gaat hun, trouwens, ook al gelijk vader en moeder: die konden oudtijds ook met een Bijbel, een cats en een of ander stichtelijk boek soms jaren toe; en nu moet er vaak wekelijks een nieuwe roman of reisbeschrijving wezen. Het nieuwe behaagt; en zoo houdt men het lezen gaande. Wij zouden dus ook wel voor kinder-leesgezelschappen zijn; doch de laatste lezer zou er, vreezen wij, slecht bij staan: en deze sleetschheid is dus ook buitendien toereikend om pers en pen gaande te houden, en ons met de kleinen te doen juichen, als er weer wat nieuws komt. Dit boekje heeft een aantal plaatjes, met eene menigte beeldjes; het behelst verhalen, gesprekken en al wat zoo al in een kinderboekje behoort; onze kleinen hebben er zich zeer fel op getoond, en dat valt ook ligt na te gaan. Maar... ‘Och, altijd komt vader met zijn maar!’ - Maar, of alles hier zoo eenvoudig, zoo natuurlijk, zoo vloeijend en zoo keurig is, als wij voor het verstand en den smaak onzer lievelingen wel zouden wenschen? - Hij passére met zoo velen! dit, ja, maken wij geene zwarigheid te zeggen. Maar liever zeiden wij: hij blijve met van alphen en weinige uitgelezenen!

Recensie van salgues, Gedenkschriften, Letteroeff. 1816. No. XII. bl. 529. reg. 6 enz. ‘Frankrijk kocht van het Gemeenebest de opperheerschappij, met regt van wederkoop, voor de vernietiging der gemelde schuld.’ Lees: voor de kwijtschelding der verschotten van Frankrijk.
Recensie van scharp, Gedenkzuil, hier boven, bl. 20, reg. 10, staat 17den, lees 16den.


{==49==} {>>pagina-aanduiding<<}

Boekbeschouwing.

Opmerkelijke leiding der Goddelijke Voorzienigheid in de geschiedenis der bekeering en verdere lotgevallen van een Neologisch Prediker. Door hem zelven beschreven. Met eene zaakrijke Voorrede van den Schrijver van het, voor eenige jaren in het licht gegeven, belangrijk geschrift over de vereeniging van het zigtbare met het onzigtbare. Uit het Hoogduitsch. Te Haarlem, bij J.L. Augustini. In kl. 8vo. 369 Bl. f 1-16-:

Neoloog, Neologie, Neologisch Prediker waren in onze jeugd geheel onbekend; eerst in onzen Akademietijd leerden wij die vreemde namen kennen, en wel van eene zeer gunstige zijde. De achtingwaardigste en meest Christelijk gezinde mannen, die, met ter zijde stelling van scholastiek geharrewar, de leerstukken nuttig en bruikbaar predikten, en goede uitlegkunde der H. Schrift met zuivere wijsbegeerte en iedere nuttige wetenschap vereenigden, werden met den naam van Neologen bestempeld, meest door zoodanige jonge lieden echter, die van de godsdienstleer niet veel meer toonden te weten dan klanken, bij eenen dommen catechiseermeester aangeleerd, en die ook, bij hunne geëindigde zoogenoemde studie, weinig van de Akademie wegdroegen, dan het driest verketteren, zoo al niet van hunne Hoogleeraren, dan voor het minst van een aantal hunner tijdgenooten, tegen welken zij echter niets konden inbrengen, dan dat zij kundiger, wijzer en nederiger waren dan zij. Spoedig, echter, zagen wij deze verkeerde toepassing in van een woord, hetgeen geheel iets anders moet aanduiden, en het bleek ons, dat gezegde jonge lieden slechts hadden hooren luiden, maar niet wisten waar de klepel hing. Wij zagen, dat eigenlijke

{==50==} {>>pagina-aanduiding<<}
Neologie niets gemeens had met gezonde uitlegkunde en echte wijsbegeerte; en dat, zoo lang onze Hollandsche geleerden hun algemeen erkend karakter niet verloochenden, dit geheel vreemd gewas wel weinig tieren zou op onzen vaderlandschen grond en in het eerlijk Hollandsch hart. Is iemand evenwel nog in onze vroegere, straks gemelde misvatting, of heeft hij gezegden ketterreuk nog niet afgelegd, zoo moge hem het boekje, dat wij nu aankondigen, onderrigten. Het voorwerk, zoo wel van den Vertaler, als dat, hetwelk de titel meldt, is hiertoe reeds meer dan voldoende. De Neoloog maakt zijne schriftuitlegging aan de rede, en deze aan de zinnelijkheid, aan 's menschen gelieskoosde neigingen en hartstogten, onderworpen. Hij gelooft alleen aan zijne rede, en laat deze niet door het geweten besturen. Hij beproeft zelfs, om de stem van het geweten, als een gewrocht van kunst, en dat van de opvoeding afhangt, in derzelver hooge waarde te doen dalen. Deze rede laat met zich markten, laat zich buigen en wringen, en voegt zich naar neigingen, hartstogten en zonden; zij is op alles gevat, en weet al wat verkeerd is, als de bekwaamste advocaat, te bepleiten. Zoo veroorlooft zich de Neoloog verbeteringen aan de Goddelijke Openbaring; of exegiseert, op zijne wijze, het gewigtigste en duidelijkste in de H. Schrift weg, enz. Wie stemt den Voorredenaar niet gaarne toe, dat zoodanige Neologische Predikers zich schuldig maken aan de onvergeeflijkste en onmenschelijkste berooving hunner natuurgenooten? ‘Wat toch konden zij, ook bij de meest uitgebreide geleerdheid, in de plaats geven, hetwelk het duizendmaal duizendste gedeelte van dezen roof vergoeden kan? Indien zij den mensch den magtigsten teugel ontrukken, welken God tot overwinning onzer hartstogten in de Openbaring gelegd heeft, welk tegenwigt kunnen zij dan geven, wanneer de verzoeking tot verzinnelijking te zwaar wordt? welk tegenwigt zullen zij geven, wanneer de last van lijden
en vertwijfeling ondragelijk wordt?’ enz.

{==51==} {>>pagina-aanduiding<<}

Van dezen echten Neologischen stempel was de Prediker, die ons hier de geschiedenis zijner bekeering mededeelt, en inderdaad die bekeering noodig had; immers zoo kwam het ons voor bij den titel en na deze voorredenen, alhoewel de man zelf ons zegt, dat hij als een goed Evangeliesch Christen, die jezus christus als zijnen Middelaar en Verlosser, en god als zijnen Vader en Weldoener eerbiedigt, in den herfst van 1780 op de .... Hoogeschool kwam, en hij elders opmerkt, dat God aanhoudend kennelijk aan hem gearbeid en verhoed heeft, dat hij zich in den doolhof der onzalige Neologie niet geheel zou verliezen. Het moet er op de Hoogeschool, die hij als jongeling bezocht, erbarmelijk hebben uitgezien; en inderdaad had dit jonge mensch eene zeer groote verpligting aan eenen ouden Christelijken vriend, niet alleen voor dikwijls herhaalden tijdelijken onderstand, maar ook voor een aantal welgemeende godvruchtige brieven, door welke hij hem tegen dit allerdringendst gevaar wilde wapenen.
Wat nu dit wapenen zelve betreft: wij vinden bij den gemoedelijken ernst en de hartelijkste welwillendheid hier wel het een en ander, ja zelfs veel, dat ons uitnemend behaagt; maar ook het een en ander, ja zelfs veel, dat ons geheel onbekookt en zeer onvoegzaam voorkomt, en ook veel, dat ons abracadabra is. Van het een en ander eene proeve. Tot het eerste brengen wij vooral de vele opwekkingen om op God te zien, en tot de hooge waardering en het dagelijksch gebruik van den Bijbel; en zoodanige gezegden: ‘Men heeft den mond vol van omzigtigheid, waardoor men zich bij elken stap moet laten besturen, van menschkunde, van naarstigheid, en duizend fraaijigheden, die op zich zelve zeer goed zijn, maar alleen maar niet tot God leiden. Zekerlijk wil God niet, dat wij met de handen in den schoot zitten, en uit luiheid wonderen verwachten zullen; maar zich te verbeelden, dat het alleen van onze geleerdheid, levenswijsheid en dergelijke afhange, om

{==52==} {>>pagina-aanduiding<<}
door de wereld te komen, dat wil Hij even zoo weinig.’ - ‘Den Gezalfden lief te hebben, is beter, dan alles te weten.’ - De opmerking ook, dat de Prediker ‘noch schilder, noch dans-, rij-, scherm- en taal-meester, noch bovennatuurkundige, noch twistschrijver, noch Philoloog behoeft te wezen, om den goeden, eenvoudigen landman tot jezus te wijzen,’ enz. enz. Maar tot het tweede brengen wij 's mans stellige verklaring, dat de twijfel juist aan de echtheid van de Openbaring van Joannes tot de bare Neologie leidt, zoo al reeds daartoe niet behoort; en als hij zich over 1 Jo. V:7. te dezen aanzien nog sterker uitdrukt. Het is zeer goed gezegd, dat petrus, de visscher, en amos, de herder, geene Theologanten waren; dan, deze herinnering was, dunkt ons, niet bijzonder noodig aan eenen jongen mensch, die toch geenszins aan de Akademie kwam om een godvruchtig visscher of veehoeder te worden, en die op de gaven, gezegden Apostel en Profeet verleend, niet rekenen kon. Wij gevoelen het onderscheid van Theosophie en Theologie, en achten de eerste verreweg de uitnemendste, en vast onontbeerlijk; dan, bij de vele Bijbelsche aanwijzingen, had de briefschrijver toch ook wel zijnen jongen vriend aan de bedoeling van paulus, 2 Tim. II:2, mogen herinneren. Over het geheel vinden wij hier, bij al de goede meening, bona mixta malis, en het volgende b.v. is, dunkt ons, eene zonderlinge vermenging van - zullen wij zeggen verstand en onverstand? of moeten wij zeggen: van hetgeen verstaanbaar en (voor ons voor het minst) onverstaanbaar is?
‘Ik versta onder Godgeleerdheid nooit iets anders, dan dat, wat gij de Godgeleerdheid noemt in een' engeren zin; want deze moest eigenlijk de Godgeleerdheid van alle menschen zijn, deze namelijk, die in een overzigt bestaat van het geheel van den Bijbel. Want, opdat wij de ware betrekking tusschen Schepper en schepping zouden kennen, daartoe immers gaf god eene Openbaring, en daartoe immers verscheen

{==53==} {>>pagina-aanduiding<<}
jezus in het vleesch, en leerde dit verband zoo zonneklaar! Maar sedert men zoo grillig geweest is, een afzonderlijk Theologisch gild te gaan oprigten en der duidelijke leer van jezus eene geleerde wijziging te geven, en met wereldwijsheid, enz. te vermengen; daarvan eene leer van verborgenheden te maken, welke alleen zij, die zich den titel van Hoogleeraren aanmatigen, alleen zij, die, wat hunnen stand aangaat, geestelijken zijn, noodig hebben te weten; sedert dien tijd wordt de boer gelijk de Edelman afgescheept met stelsels en draf. Maar juist van daar dat harrewarren onder deze geleerden van ambacht, domheid daarentegen en onwetendheid, bijgeloof en ongeloof onder de leeken. De tijd nadert, wanneer vervuld zal worden: zij zullen allen van god geleerd zijn! En dan zullen de hooggeleerde gildebroeders ervaren, hetgeen er Jerem. X:14. van zulke kunstenaren staat: dat zij onvernuftig zijn.
Gij meent dus den Bijbel noch in zijn verband, noch ook enkele plaatsen deszelven te kunnen verstaan, zoo lang gij aan u zelven wordt gelaten? Daar hebt gij gelijk aan! Zoo lang gij aan u zelven wordt gelaten, verstaat gij dien niet; maar met behulp van menschelijke geleerdheid even weinig; gods geest moet u leiden, door dezen verklaart de Bijbel zich zelven; want die is gods woord, is, naar 2 Tim. III:16, van god ingegeven; dat voldoet mij niet, dat menschen denzelven uitleggen zonder eenig ander hulpmiddel dan bloot menschelijke wetenschap. Omdat men de grondstelling heeft aangenomen, die gij staande houdt, juist van daar komt het, dat 2 Tim. III:1-9. zoo treffend op onze tijden past. Wie mij, daarentegen, den Bijbel uit den Bijbel verklaart, die is mijn man; in hem is het gevoelen van jezus en van zijnen geest. Voor de kerkelijke vergadering en bij het Examen, weet ik wel, kunt gij uitlegkunde, taalkunde en wederleggende Godgeleerdheid niet missen; leg er u dus naarstig op toe; want dit is zoo noodig, als dat gij -
{==54==} {>>pagina-aanduiding<<}
nu het eenmaal zoo wezen moet - niet zonder geestelijk gewaad den kansel durft beklimmen. Maar zijt gij eens geplaatst, leg dan al die geleerdheid’ [NB. uitlegkunde en taalkunde!] ‘naast uwen studentendegen af en weg; en leer het volk geene Theologie, geene bijbelsche woordenkramerij, maar Goddelijke wijsheid. Vertaal dit laatste zamengestelde woord eens in het Grieksch, en heet het Theosophie, dan zult gij mij verstaan. Ik weet wel, de Theologen nemen aanstonds steenen op, wanneer zij eenen Theosoph ontmoeten; maar ik weet tevens, dat de Theologische (Godgeleerde) Farizeërs met den Theosophischen (Goddelijk-wijzen)
jezus eveneens handelden.
De plaats, 1 Cor. XI:10, zal u voorzeker niemand verklaren, die niet weet, wat Bijbelsche Physica is; gevolgelijk is ze voor u verloren; en evenwel werd dezelve door de eerste eenvoudige Christenvrouwen te Corinthe verstaan.’ enz.
Wat de Vertaler ook in zijne aanteekeningen, ter opheldering van hetgeen de Briefschrijver van Bijbelsche Physica en hoogere Natuurkunde aanvoert, gezegd hebbe, veel daarvan verklaren wij rond, dat ons onverstaanbaar is, even zeer als 's mans stellige verzekering: ‘dat geen van onze wereldwijzen en Godgeleerden de drie eerste verzen van Genesis I verstaat;’ en dat ‘zoo niemand het midden en einde der Openbaring verstaat, omdat niemand het begin verstaat.’ Overigens geven wij den Briefschrijver, met den Vertaler, gaarne daarover lof, dat hij zich zijnes Bijbels, zijns geloofs en zijner hope niet schaamt, en gelooven gaarne, dat hij een man is, die christus belijdt voor de menschen, met woord en daden. Maar zijne brieven behoefden daarom nog niet, zoo als zij hier voorkomen, voor het Duitsch, en nu ook voor het Nederlandsch publiek gedrukt te worden. En van wege het vele in dezelve, dat of onverstaanbaar, of voor de grootste misduidingen vatbaar is, vreezen wij, dat ook het daarin voorkomende goede bij onze studerende jeugd weinig

{==55==} {>>pagina-aanduiding<<}
goeds zal stichten; gelijk over het geheel het schrijven op zoodanig eenen toon, Gode zij dank! ten aanzien van het onderwijs op onze vaderlandsche Hoogescholen, nog geene behoefte is.
Wij hebben ongevoelig zoo lang bij deze brieven en het voorwerk verwijld, dat wij ons in de bekeeringsgeschiedenis zelve niet zeer kunnen verdiepen; maar het reeds aangevoerde geeft onzen nadenkenden Lezer ook omtrent dezelve wel inlichting genoeg. Toen de man van de Akademie kwam, was hij regtzinnig bij regtzinnigen, en onregtzinnig bij onregtzinnigen. Hij werd voorzanger en schoolmeester; en de straks gemelde brieven hadden bij hem voor het minst dien indruk nagelaten, dat hij, naar zijne overtuiging, deed, wat in zijn vermogen was, om de kinderen met jezus bekend te maken, en te leiden tot jezus - dien hij zelf nog niet kende, wien hij nogtans te kennen waande. Dan, de oudste prediker en schoolopziener drong er op, dat hij de jongens toch niet zou bezig houden met drooge bespiegelingen en geloofswaarheden, maar hen veel meer in de zedeleere, als de hoofdzaak des Christendoms, zou onderwijzen. En van toen af droeg hij zijnen schoolkinderen niet dan den Natuurlijken Godsdienst, in den vorm des Christelijken, voor, en behandelde wijsselijk (gelijk men oordeelde) de zedekunde. Hij huwde eene godvruchtige, hoewel destijds ook nog niet bekeerde vrouw, de dochter van eenen prediker, een' man van echt Christelijke gezindheden en ongeveinsde godsvrucht. Zijn schoonvader was het tegenwigt, waardoor hij dan weder eenigermate werd opgetrokken uit het slijk der Neologie, waarin hij weder diep gezonken was. Vervolgens werd hij zelf Predikant, en wel op zijne tegenwoordige standplaats. Hij kon nog van zich niet verkrijgen, zich geheel tegen het nieuwe systema te verklaren; de Satan hield hem nog altoos
gebonden in zijnen strik, en - op twee gedachten hinkende, aanvaardde hij met Pinkster 1794 zijn gewigtig ambt. Maar drukkende nood, bijzonder gedurig gebrek aan de

{==56==} {>>pagina-aanduiding<<}
noodige middelen van bestaan voor hem en zijn gezin, een ruim deel aan de rampen en ijsselijkheden van den oorlog, waren de wegen, langs welke hij eindelijk tot eene algeheele en standvastige bekeering kwam; hetgeen, zoo wij het wél verstaan, zoo veel zegt als, dat hij volkomen en in alles de gevoelens omhelsde van zijnen briefschrijver en vriend: gevoelens, die ons echter nog in alles, ook bij het lezen van 's mans geschiedenis, niet volkomen helder geworden zijn; zoodat wij de regte waarde van 's mans bekeering niet durven beoordeelen, vóór wij de bedoelde theosophische uitlegging der drie eerste verzen van Genesis I een weinig beter kennen, dan ons dit nu bij gissing mogelijk is. De Prediker was inderdaad wel lang in eene harde lijdensschool; en het droevig afsterven van zijnen oudsten braven zoon, en zijne waarlijk Christelijke onderwerping, zal wel niemand zonder aandoening lezen. Ook is 's mans levensloop vol van de sprekendste bewijzen eener bijzondere Voorzienigheid, en moge veel bijdragen, om het geloof aan een zorgend God, die de gebeden hoort, en wiens hulp gedurig nabij is, te bevestigen! In dit opzigt, dan, kan dit boekje nut doen; wij ontkennen echter niet, dat het bij ons niet voldeed aan de verwachting, welke wij, op den titel en het gerucht af, dat er onder een aantal godsdienstige menschen van uitging, van hetzelve hadden opgevat. Stichte zich er inmiddels mede, wie dat kan! In een volksgeschrift tegen de Neologie en Neologische Predikers, indien zoo iets dan bij ons behoefte gerekend worde, verlangen wij meerder duidelijkheid, en ronde Hollandsche taal, opdat men wete, wat men dan eigenlijk wil. Dat Theosophie en Theologie verschillen, en dat de eerste veel uitnemender dan de laatste is, behoeven wij, Gode zij dank! uit de bekeering van geenen Duitschen Neologischen Prediker te leeren. Dat er ook in de Theologie veel scolae non
vitae op de Akademien geleeraard wordt, en nog meer, dat, hoewel voor den Prediker hoognoodzakelijk, niemand, dan een dwaas, op den pre-
{==57==} {>>pagina-aanduiding<<}
dikstoel brengt, is waarlijk geen nieuws. Maar daarom geven wij den raad nog niet, taal- en uitlegkunde met den studentendegen weg te zetten; en meenen, dat zoodanig een raad geene echte Theosophen vormen zal.




De Geschiedenis van Samuel, naar den Bijbel; een Christelijk Huisboek, door J.P. Sprenger van Eyk, Predikant te Rotterdam. In 's Gravenhage, bij J. Allart. 1815. In gr. 8vo. f 2-8-:

Zeer gepast vinden wij den titel van Christelijk Huisboek voor dit werk van den Heer sprenger van eyk, zoo dat hij in zijne zeer lezenswaardige voorrede, bl. XV, denzelven niet eens had behoeven te regtvaardigen, en wij er geen' beteren voor zouden weten. Het is, inderdaad, een boek, geschikt tot godsdienstige opklaring en ter bevordering van ware godsvrucht en deugd, hetwelk wij gerust aan alle welgezinde Christenen, vooral van het Hervormd Kerkgenootschap, aanbevelen; een boek, waaruit zij veel zullen kunnen leeren en veel nut en stichting ontvangen. Het onderwerp is van groot gewigt en van groot belang. Het behandelt de geschiedenis van Samuel, een der voortreffelijkste mannen bij de oude Israëlieten. Deze geschiedenis had de eerwaardige sprenger van eyk in eenige leerredenen voor zijne gemeente behandeld: en wij keuren het volkomen goed, dat hij, dit zijn werk tot meer algemeen nut willende uitgeven, den vorm van preken heeft daargelaten, en, die geheele geschiedenis in verscheidene afdeelingen gesplitst hebbende, als zoo vele rustpunten voor den lezer, zijne stichtelijke en toepasselijke aanmerkingen overal, bij geschikte gelegenheden, heeft medegedeeld. Schoon de Schrijver, dus, geene doorloopende verklaring van het eerste boek van Samuel, voor zoo ver hetzelve dezen man betreft, gegeven heeft, hetgeen wij in 't algemeen zeer goed en

{==58==} {>>pagina-aanduiding<<}
met zijn bijzonder plan overeenkomstig vinden, hadden wij echter wel gewenscht, dat hij, hier en daar, de woorden des gewijden Geschiedschrijvers wat meer had opgegeven en behoorlijk verklaard.
Wat nu de verklaring der geschiedenis betreft, deze is noch te kort, noch te uitvoerig, maar houdt een' verstandig gekozenen middelweg. Het gedrag en het karakter van Samuel wordt, zoo wel als de vermelde gebeurtenissen, in een klaar daglicht voorgesteld, en, waar het te pas komt, de eer des Bijbels genoegzaam gehandhaafd. Hier en daar wordt, tot beter verstand van het gebeurde, iets ingevlochten. Zoo wordt, bl. 176, met reden, voorondersteld, dat, gedurende de redevoering, welke Samuel hield bij de plegtige inhuldiging van Saul tot Koning, het volk meer en meer begon te morren, en eindelijk zich tegen den Profeet te verzetten; en dat hij, tot staving van zijn gezag, een teeken uit den hemel, op zijne bede, deed komen, ten blijke van het groote ongenoegen, hetwelk de Israëlieten aan hunnen God gegeven hadden, door eenen Koning te begeeren. - Daarentegen vinden wij geen' grond om te stellen, zoo als bl. 65 en 66 geschiedt, dat Eli gemelijk was, omdat hij uit den slaap gewekt werd, of dat Samuel, daar hij de eerste reize den ouden man, door zijne drift, verschrikt had doen ontwaken, voor de tweede reize zoo zacht mogelijk naar deszelfs leger trad. Hiervan is geen spoor in het geschiedverhaal, en 't een of ander doet niets ter verklaring. In eene dichterlijke uitbreiding zouden wij tegen dergelijke vindingen niets hoegenaamd hebben. - Bijzonder heeft ons bevallen hetgeen de Schrijver opgeeft over den opgerigten steen Eben-Haëzer. Dit is zoo geheel in den ouden godvruchtigen geest bij Israël. - Zeer gepast zijn ook de stichtelijke aanmerkingen, zoo wel voor bijzondere personen, als met betrekking tot de hengelijke en voor altijd merkwaardige verlossing van ons vaderland, tot welker vermelding eene allernatuurlijkste aanleiding was. - Zeer wel uitgewerkt hebben wij ook gevonden het laat-
{==59==} {>>pagina-aanduiding<<}
ste stuk, 't welk de Leeraar in zijne leerredenen niet behandeld had, maar er thans bijgevoegd heeft, over het gebeurde te
Endor. Hij heeft dit zonderlinge voorval in zulk een daglicht gesteld, dat ieder onbevooroordeeld lezer geen' gegronden twijfel meer hebben kan, of de herrezene en kwaadvoorspellende Samuel was louter eene vinding van het slimme vrouwspersoon. Dit stuk is ook zeer verstandig aangewend tot aansporing om geen gebruik te maken van bedriegers, die voorwenden de toekomstige lotgevallen en het juiste sterfuur van anderen te kunnen voorspellen, en om geheel te berusten in Gods liefderijke wijsheid, die een' sluijer gespreid heeft over de toekomstige voorvallen van ons leven en den juisten tijd van onzen dood. - Over het geheel genomen, hadden wij behagen in den toon en de voordragt der toepasselijke aanmerkingen. Op sommige plaatsen, echter, ware, onzes erachtens, de declameertoon, op den kansel bij velen in gebruik, beter vermijd geworden, en een toon aangenomen, die den lezer minder deed denken aan voorheen uitgesprokene leerredenen. Meer aanmerkingen zouden wij te maken hebben: dan, het menigvuldige goede, nuttige en schoone, dat wij in het boek gevonden hebben, weerhoudt ons; en, onze korte opgave en beoordeeling genoegzaam rekenende, besluiten wij met den wensch, dat dit boek in veler handen zij, en veel nuts stichten moge!





Aanmerkingen voor Ongeleerden over het Boek Job; - en: Aanmerkingen voor Ongeleerden over de Psalmen. Door Albertus Brink in leven Predikant te Leeuwarden: na deszelfs dood uitgegeven door P. Koumans Brouwer, Predikant te Joure. Te Leeuwarden, bij J.W. Brouwer. 1815. In gr. 8vo. Te zamen f 2-:-:

In een' tijd, waarin men, ook hier te lande, grooten

{==60==} {>>pagina-aanduiding<<}
ijver betoont tot meerdere verspreiding des Bijbels, kan men het niet anders dan van veel belang beschouwen, dat er ook gedacht worde, om, voor het gros der Christenen, het gebruik des Bijbels gemakkelijker en nuttiger te maken. Trouwens, wie is er, die niet bekennen moet, dat het niet genoeg zij, den Bijbel zoo maar vlugtig weg te lezen, maar dat men denzelven met aandacht en met verstand, en zóó behoore te lezen, dat men er wijzer, godvruchtiger en beter door worde? Het is bekend, dat het oogmerk der oprigters en voorstanders van de Bijbelgenootschappen is, om den Bijbel zonder eenige bijvoegselen te geven; en wij gevoelen al het moeijelijke, dat er in is, om er eenige verklaringen bij te voegen. Dan, zonder over deze zaak te willen uitweiden, zien wij met genoegen, dat er, in onze dagen en bij onze natie, mannen zijn, die, met de edele zucht bezield, om het echt en nuttig gebruik des Bijbels te bevorderen, hunne pogingen daartoe in het werk stellen. Onder dezen muntte, in zijn leven, uit een der eerwaardigste Leeraren van het Hervormd Kerkgenootschap, albertus brink, een man, die veel kunde met veel oordeel en verstand, en met den onvermoeidsten lust, om nuttig te zijn, vereenigde. Hij leide zich opzettelijk toe, om den Bijbel meer verstaanbaar te maken voor hen, die, eenig belang in den Godsdienst stellende, uit deze hemelsche bron hunne kennis wilden putten. Hij had, om van andere werken niet te gewagen, tot dat allerloffelijkst einde, het geheele O.V. bewerkt, en met zijne leerlingen in daartoe ingerigte catechisatien behandeld. Dank hebbe de Eerw. p. koumans brouwer, een zijner leerlingen en regtmatige hoogachters, dat hij dezen schat, ten meer algemeenen nutte, uit 's mans papieren, voor het publiek te voorschijn wilde brengen!
Het eerste stukje is over het aloude en onvergelijkelijk schoone, doch zeer moeijelijke boek Job. In dit stukje wordt beknopt, duidelijk en voor den eenvoudigen Christen, die eenig gezond verstand bezit en met aandacht

{==61==} {>>pagina-aanduiding<<}
zijn' Bijbel lezen wil, het voornaamste bijeengebragt, dat, tot verklaring van dit boek, te zijnen nutte en stichting verstrekken kan. Hij begint met algemeene aanmerkingen, als eene soort van inleiding. Dan volgen, naar de orde zelve der hoofdstukken van het boek, eenige aanmerkingen over de voornaamste zaken en de duisterste uitdrukkingen, met invlechting van korte en welgekozene toepasselijke aanmerkingen.
Het tweede stukje, over de Psalmen, is ons, bijna ten zelfden tijde, ter hand gesteld met het eerste, en heeft, voor zoo ver de geheel andere aard en verschillende inhoud van dat boek het toeliet, dezelfde inrigting. Het eerste hoofdstuk handelt over het boek der Psalmen in het algemeen, en die van David in het bijzonder: van § 5 tot aan het einde worden de Psalmen van David in eene zeer goede orde gerangschikt, en in die orde al het noodigste tot derzelver nuttig gebruik voorgedragen. Het tweede hoofdstuk handelt over Psalmen van onderscheidene dichters, zoo wel van hen, wier namen in het opschrift er bijgevoegd zijn, als van namelooze Psalmen. Eindelijk, in het derde hoofdstuk, is alles zeer geleidelijk voorgedragen, 't welk in de beide vorige hoofdstukken niet gevonden wordt, en verder noodig was te weten, om van dit boek het meeste nut te trekken; en, ten slotte, wordt eene opheldering gegeven van sommige meer duistere spreekwijzen. - Deze behandeling, die van 's mans beleid ten klaarste getuigt, zou voor den gewonen lezer, die iets over den eenen of anderen Psalm in 't bijzonder weten wilde, hare moeijelijkheid hebben kunnen: doch een bladwijzer, die achter dit, zoo wel als achter het eerste stukje, gevoegd is, neemt alle dergelijke zwarigheid volkomen weg.
Wij zouden, op meer dan ééne plaats, wel iets aan te merken hebben, alwaar wij, met grond, meenen anders te moeten denken dan de achtingwaardige Schrijver: maar, dewijl onze aanmerkingen voor ongeleerden, voor welken deze stukjes bestemd zijn, minder ter zake doen, en daar de Heer brink,

{==62==} {>>pagina-aanduiding<<}
in 't algemeen, getoond heeft, bekend te zijn met de meer gevorderde uitlegkunde des O.V. en een verstandig gebruik van de noodige hulpmiddelen gemaakt heeft, verkiezen wij dezelve terug te houden; en wij besluiten onze korte opgave met den hartelijken wensch, dat alle de overige boeken van het Oude Verbond, zoo als de voortreffelijke brink dezelve had afgewerkt, uitgegeven worden; - dat men, in de Bijbelgenootschappen van ons vaderland, deze en de volgende stukjes onder die genen verspreide, die zich minder in de gelegenheid bevinden om zich dezelve aan te schaffen, en van wie men eenige hoop koesteren kan, dat zij dezelve tot hun nut gebruiken zullen; - eindelijk, dat, onder de hoogere klassen der maatschappij, alwaar men juist niet overal, bij eene meerdere beschaving, meer gevorderd is in het regt gebruik van den dierbaren Bijbel, zich zeer velen deze met verstand ingerigte hulpmiddelen aanschaffen mogen!




W. Goede's Magazijn van en voor Lijdenden en Rampspoedigen, of Bijdragen te hunner onderrigting, opwekking, troost en hulp. Iste Deel, 1ste Stuk. Nieuwe Uitgave. Te Groningen, bij W. Wouters. 1816. In gr. 8vo. 110 Bl. f :-18-:

Wij konden dit Magazijn bij de eerste uitgave van goeder harte aanprijzen; nu meldt zich de Schrijver, hoezeer hij het werk met eenige andere vrienden der lijdende menschheid had opgezet, (waarvan reeds sommigen overleden zijn) en hij iederen bevoegden tot het leveren van bijdragen uitnoodigt. Het werk vond geenen genoegzamen aftrek, door den zeer ongunstigen tijd, (het jaar 1813, vóór den gunstigen ommekeer van zaken in Europa;) het werd daarom niet voortgezet; de uitgave wordt nu nogmaals beproefd, en wel, zoo wij vertrouwen, met gunstiger uitzigt, niet alleen wegens

{==63==} {>>pagina-aanduiding<<}
de gunstiger tijden, maar ook door de algemeen erkende bekwaamheid des Eerw. Schrijvers voor de taak, die hij op zich neemt, waarvan zijn nog niet lang verleden geschrift, ‘De Onzigtbare, zigtbaar in de lotgevallen der menschen,’ reeds alleen genoegzame waarborg is. Wij hopen alzoo de geregelde voortzetting, telkens in Maart en September; terwijl ieder wordt uitgenoodigd, zijne bijdragen voortaan aan den Eerw. goede zelven in te zenden. Wij wenschen zeer, dat onze herhaalde aanmelding mede moge bijdragen tot den goeden aftrek van dit zoo nuttig en doelmatig geschrift, en achten niet noodig, onzen gegevenen, opregt gemeenden lof hier weder met zoo vele woorden te herhalen, maar verwijzen onzen Lezer te dezen aanzien naar No. XI en XII van ons Tijdschrift voor 1814, alwaar hij eene vrij uitvoerige beoordeeling van dit eerste stuk vinden zal.





Ι᾽πποκρατης. Magazijn, toegewijd aan den geheelen omvang van de Geneeskunde, enz. enz. IIde Deel.

(Tweede Verslag.)

Het IIIde stuk wordt geopend met eene verhandeling over de meerdere zekerheid, welke de beschouwing der tong boven het onderzoek van den pols geeft, in het juist beoordeelen van sommige ziekten; door den Uitgever sander. Na aangetoond te hebben, dat de ware geneeskunst geheel op proeven en waarnemingen gegrond is, en van welk een belang dus voor de kennis en behandeling der ziekten de behoorlijke waarneming en waardering der teekenen is, waarin zich de ziekte openbaart, deelt hij, als eene bijdrage tot de Semiotiek, zijne bedenkingen over de waarde der tong boven den pols, als ziekteteeken, mede. Het is bekend, dat de meeste Geneesheeren op den laatsten veel, welligt wat al te veel, vertrouwen stellen. Dit laatste komt ten minste sander voor, het geval te zijn, overal,

{==64==} {>>pagina-aanduiding<<}
waar geene eigenlijke vaatkoorts of ontsteking plaats heeft. Hij toont voorts aan, dat er dikwijls, zoo wel bij den zieke als bij den Geneesheer, omstandigheden zijn kunnen, welke het onderzoek van den pols bedriegelijk maken. Wat echter de eerstgemelden betreft, zij zijn meestal van dien aard, dat een oplettend Geneesheer derzelver aanwezen en invloed ligtelijk kan bemerken, en beoordeelen, of en in hoeverre zij dit teeken deszelfs waarde benemen. Van dien aard zijn b.v. de ligging der spaakbeens - slagaderen, de toevallige ligging van den arm, het verschil tusschen den regter en linker pols. Andere zwarigheden gelden even zeer ten aanzien van de tong, b.v. gebreken van het werktuig zelf, idiosyncrasie, de tijd, waarop men den zieke waarneemt, enz. Van meer belang komt ons voor het tegensprakige van den pols bij zenuwziekten, waarvan Recensent ook dikwijls voorbeelden heeft aangetroffen.
Onder die omstandigheden, welke, bij den Geneesheer zelven, het onderzoek van den pols onzekerder maken, telt sander, in de eerste plaats, de zeldzaamheid van den waren praktischen tact, welken hij dus, wonderlijk genoeg, in het gevoel schijnt te zoeken. Wij geven hem in bedenking, of dezelve niet veel meer afhangt van de oefening der zintuigen in 't algemeen, gepaard met een verfijnd oordeel. Het is iets, den Geneesheer als kunstenaar eigen, even als den Schilder, den Dichter. En wie zal dat in de vingertoppen zoeken? - Eene tweede omstandigheid, de meerdere zekerheid van het gezigt boven het gevoel, doet, dunkt ons, meer en het allermeest af, ten minste meer dan gebrek aan tijd en de winterkoude: want een vlugtig bezien van de tong brengt den Geneesheer even zeer op den dwaalweg, als het vlugtig voelen van den pols; en de koude moet al zeer snerpend zijn, wanneer men ze niet door een paar goede handschoenen weren kan. Ja zelfs zoude men tegen het voorregt van het gezigt boven het gevoel kunnen aanmerken, dat een juist oog

{==65==} {>>pagina-aanduiding<<}
niet elk gegeven is, en dat het gevoel zich beter laat oefenen en scherpen, dan het gezigt.
Van veel meer belang komt ons voor, hetgene sander aanmerkt over de meerdere organische edelheid der tong, haar fijn zamenstel, hare menigte zenuwen en vaten, hare werking als afscheidend werktuig, als werktuig van den smaak. De tong vereenigt dus vele en veelsoortige kenteekenen, kan, in van aard zeer verschillende ziekten, even zeker geraadpleegd worden, en daarin is wel voornamelijk de hoogere waarde van dit ligchaamsdeel voor de Semiotiek gelegen.
Eene waarneming betrekkelijk het zwellen, vergrooten en uitzakken der tong, door den Heer landskroon, voorafgegaan van eenige aanteekeningen, uit andere Schrijvers overgenomen. Uit dezë korte, maar welgeschrevene waarneming blijkt vooral het nut van het ondersteunen der tong door een opschortend verband, het liggen op den rug en de belette uitvloeijing van het speeksel, gepaard met het gebruik van zacht zamentrekkende middelen.

Onderscheidene geneeskundige waarnemingen van j. de braauw, Med. Dr. te Woerden. Dezelve betreffen vooreerst eene mazel-epidemie, waarin de huid vrij sterk ontstoken, het hoofd en de borst weinig aangedaan waren. Tegen het einde derzelve openbaarde zich meestal een buikloop, volgens den Schrijver niet altijd van een' gastrischen aard. Ook vond hij baat bij zachte buiksontlastingen, en zelfs bij kinderen, wier ingewanden met slijm bezet waren, van eene sterker zuivering derzelven. Te regt merkt hij dan ook aan, dat het uitslag op zich zelf deze zuiveringen, zoo zij anders zijn aangewezen, niet verbiedt.
Belangrijker nog is de waarneming van het nut van Hydrosulfuretum ammoniae in een' verouderden catarrhus vesicae. De Schrijver gaf vier of vijf droppels om de twee uren, met slijmige dranken, met het beste gevolg. Te regt merkt hij aan, dat deze genezing niet kan verklaard worden door de werking van dat middel

{==66==} {>>pagina-aanduiding<<}
op de zuurstof. - De zwavelverbindingen schijnen in vele catarrhale aandoeningen zeer voordeelig te werken.
Daar de braauw van tijd tot tijd een vervolg op deze waarnemingen belooft, meenen wij hem op de langdradigheid van zijnen stijl opmerkzaam te moeten maken.
In het IVde stuk vindt men, behalve het vervolg der verhandelinge van Dr. nieuwenhuys, eenige waarnemingen over het nut van het salpeterzuur zilver (nitras argenti) in de vallende ziekte, door den Heer landskroon. Hij gaf 2 gr. nitr. arg., opgelost in 6 onc. overgehaald water, vermengd met eene Arabische gom. Hiervan liet hij viermaal 's daags een lepel gebruiken. Niet altijd hielp dit geneesmiddel even spoedig. Somwijlen zelfs was hij genoodzaakt tot 6½ gr., in die oplossing, te klimmen, en daarmede eenige weken aan te houden. Vier voorbeelden zelfs van vrij verouderde epilepsie weken voor dit geneesmiddel; doch de Schrijver merkt te regt aan, dat dit middel alleen dán dienstig zijn kan, wanneer de epilepsie van geene stoffelijke oorzaak, of liever, het zij chemische, het zij mechanische scherpte, de zenuwen aandoende, afhangt.
Dit deel wordt besloten door eene korte bijdrage tot de verloskunde, door de Rotterdamsche Vroedmeesteresse van putten, waarin deze kundige vrouw den invloed van de ligging der barende, gedurende den arbeid, door eenige opmerkelijke voorbeelden aantoont.


{==67==} {>>pagina-aanduiding<<}

De Levens van gedenkwaardige Mannen en Vrouwen uit de Achttiende Eeuw, gevolgd naar het Hoogduitsch van S. Baur, met eenige oorspronkelijke Hollandsche Levens vermeerderd. VIIIste Deel, 337 bl. IXde of laatste Deel, 404 bl. In 's Gravenhage, bij J. Allart. In gr. 8vo. Te zamen f 6-12-:

Met deze twee Deelen is dus de verzameling van Levensbeschrijvingen uit de Achttiende Eeuw gesloten, waarin echter veel minder oorspronkelijke Hollandsche Levens voorkomen, dan wij volgens den titel regt hadden te verwachten: in beide deze Deelen is er althans niet een enkel te vinden. Zelfs na de bekende verzameling van Nederlandsche Mannen en Vrouwen, in 10 Deelen, was er echter nog voorraad genoeg toe voorhanden: men denke slechts aan simonstijl, hendrik albert schultens, van de spiegel, hieronymus van alphen, kluit, luzac, rau, van de kasteele, enz. enz. Misschien heeft de Vertaler het Horatiaansche

incedis per ignes 
Suppositos cineu doloso 

op het oog gehad: doch in eene Levensbeschrijving kan men altijd, nog beter dan in eene Geschiedenis, die vurige kolen mijden; en een lof aan den held eener levensgeschiedenis (mits hij zich zelven gelijk gebleven zij) wordt minder kwalijk genomen. Hoe het zij, wij zullen het slot des werks van baur nu slechts beschouwen, zoo als het, zonder vermeerdering of vermindering, voor ons ligt. En dan kunnen wij hem eene dergelijke onbezorgdheid of schroomvalligheid, om vaderlandsche karakters te vertoonen, als den Vertaler, niet te laste leggen. Van de zesendertig Levens, die in deze twee Deelen gevonden worden, zijn juist de helft, achttien personen namelijk, Duitschers of Zwitsers; en

{==68==} {>>pagina-aanduiding<<}
wij kunnen niet ontveinzen, dat sommigen niet of naauwelijks tot de gedenkwaardige Mannen der Achttiende Eeuwe behooren, zoo als de goede blum, een middelmatig Dichter en Prozaschrijver; de Oud-Hollandsche Kapitein braun, wiens grootste merkwaardigheid in het doorbrengen zijner goederen en zijne daarna geledene bittere armoede bestaat; de weinig beduidende Operadichter schiebeler, en misschien nog anderen. Over 't algemeen zijn in deze twee Deelen verscheidene Levensbeschrijvingen van Mannen, die meer door hunnen werken, dan door bijzondere levensgevallen, hebben uitgemunt; hetwelk echter op zich zelve, mits de bedoelde personen wezenlijk opmerking verdienden, geenszins een gebrek is, maar veeleer aanmoediging verdient, daar het der Geschiedenisse met regt meermalen is te laste gelegd, dat zij zich meer met gekroonde of ongekroonde booswichten, dan met waarlijk nuttige menschen, bezig houdt; dat attila in ieders mond, en de uitvinder van den ploeg onbekend is. Zoo ontmoeten wij hier dan ook met genoegen de Levens van den onbegrijpelijk werkzamen georg van Baireuth, die zich, door eene bijkans ongeloofelijke inspanning, uit den staat der diepste armoede tot eer en aanzien verhief; van den oorspronkelijken, luimigen von hippel, Schrijver der Lebensläufe in aufsleigender Linie; van den weêrgaloozen Landman gujer, meer bekend onder den naam van kleinjogg, en door sommigen, niet geheel ten onregte, met den naam van landelijken socrates vereerd; van den onvergelijkelijken leibnitz, en zijnen waardigen opvolger wolff; van den niet minder braven dan kundigen lambert; en van twee Geleerden, die zekerlijk een' trap lager staan, doch ook
eene eervolle melding verdienen, formey en iselin; van herschel, den grootsten Starrekundige der Achttiende Eeuw; van de voortreffelijke Godgeleerden cramer, secker, en munter; den allezins merkwaardigen, gemoedelijken en onvermoeiden wesley, Stichter der Methodisten; den roem

{==69==} {>>pagina-aanduiding<<}
der Straatsburgsche Hoogeschole in het vak der Ontleedkunde, lobstein; den voortreffelijken Medailleur hedlinger; den waardigen navolger van raphael, mengs; de twee groote muzikale Genies, mozart en piccini; ja zelss de twee merkwaardige Tooneelspelers, quin en fleck. - Het ontbreekt hier echter ook, ter afwisseling, niet aan meer schitterende, of zelfs verwoestende, dan nuttige menschen. Vooral behooren tot deze klasse de twee eenige Mahomedaansche Vorsten van Mysore, hyder aly en tippo saheb; de gunsteling der fortuin en van anna van Rusland, ernst johan van biron; de als Staatsman beroemde, als Mensch beruchte wilkes; (het wondert ons, dat deze laatste niet in zijne diepe en schandelijke ongodsdienstigheid ten toon gesteld wordt;) de edele sidney smith, voor wiens schitterende deugd en moed de gelukstar van buonaparte te Acre voor de eerstemaal verbleekte; de verfoeijelijke Flibustiër eduard low, een Zeeroover van de ergste soort, en de Sluiker, valsche Munter en Roover mandrin, die tot den vorigen een waardig pendant oplevert; de dappere Krijgsman, maar beginselen zedelooze Renegaat bonneval. (Wij verzoeken verschooning, dat wij den waardigen smith, den vijand der Zee- en Troon-roovers, in deze klasse, tot welke hij alleen door zijnen moed behoort, plaatsen; daar wij hem in geene andere kunnen rangschikken. Hij is de eenige der nog levende personen in deze verzameling.) Eindelijk vindt men hier nog Ongelukkigen van twee klassen, die door een, zoo 't
schijnt, balsturig noodlot gedoemd waren, het beste gedeelte van hun leven in kerkerholen te verkwijnen, zoo als de beklagenswaardige hendrik masers de latude, (wien zelfs Hollands gastvrije grond niet voor de vervolgingen der schandelijke bijzit van lodewijk XV, de pompadour, kon beveiligen) of op woeste eilanden, gelijk alexander selkirk, het Model van robinson, - en zulken, wie het bijgeloof in ijze-
{==70==} {>>pagina-aanduiding<<}
ren klaauwen vatte, en tot levenslange martelingen os eenen schandelijken dood bragt; den zoogenoemden Heilige labre, en gabriel malagrida, een' Portugeschen Jezuit, (in den inhoud voor het boek verkeerdelijk een Heilige genoemd) die, zoo 't schijnt ter goeder trouwe een dweeper, den alvermogenden pombal verbitterd had, en den dood der verraders moest sterven. De gemelde labre vooral is een beklagelijk toonbeeld van het vermogen der dweeperije. Mogten dezulken zich aan hem spiegelen, die, met gezonde hersenen begaafd, nogtans het Evangelie zoo wel als het menschenverstand verzaken, om een kerkgenootschap te omhelzen, waarin men God tot eenen dwingeland stelt, die negen tiende van het menschdom tot eeuwige pijnen doemt, omdat zij Hem buiten hunne schuld niet kennen, of omdat zij hunne rede niet verkrachten kunnen, en van het overige tiende vergt, dat zij, om volmaakt te zijn, Hem met de uitgezochtste martelingen zullen verzoenen; een kerkgenootschap, bij 't welk een morsige ellendeling, die tot niets goed is, elkeen tot afschuw daarheen loopt, zich door het ongedierte laat opeten, en daarbij vooral de ketters regt hartelijk haat, een Ideaal, een Heilige is, wien de hoogste Wijsheid een sterker vermogen tot wonderdoen schenkt, dan - o lastering! - haren eigen' Zoon.
En dit alles geschiedde nog in de Achttiende Eeuw! Wie niet gelooft, dat de zinneloosheid nog in onze, of kort vóór onze, dagen zoo verre gaan kan; wie meent, dat de Hydra van het Papismus reeds getemd, verzacht of gebreideld is, die leze tot zijne waarschuwing het hier aangekondigde werk, IXde D. bl. 234-254, en hij zal bevinden, dat de Schrijver op bl. 254 vooral niet te veel zegt: ‘Zóó treurig zag het er, tegen het einde der Achttiende Eeuw, nog in Roomschgezinde landen, en vooral in de Hoofdstad van den zoogenoemden Stadhouder van christus uit, dat men sprookjes en ongerijmdheden van dezen aard, die tegen het gezond verstand aandruischen en de echt-Christelijke Zedekunde wederstre-
{==71==} {>>pagina-aanduiding<<}
ven, der Geloovigen als voedsel voor hun hart durfde opdisschen!’
Men zal, uit deze beknopte opgave, de belangrijkheid, ook dezer laatste Deelen van baur, genoegzaam kunnen bespeuren. Wij zullen thans eenige plaatsen opgeven, waarop wij bij het doorlezen gestuit zijn, doch waarvan sommige wel aan den Vertaler zullen zijn toe te schrijven, die zich anders van zijn werk loffelijk heeft gekweten.
Bl. 57, reg. 4, D. VIII, lezen wij, in het Leven van hyder aly, van eenen Generaal mattheus. Dit zal wel matthews moeten zijn. Op de volgende bladz. komt eene kaan voor. Dit woord, voor boot of schuit gebruikt, zal, in Holland ten minste, weinig verstaan worden.
Wat is de helm van aegidus? (bl. 222.) Ongetwijfeld de onsterfelijke AEgis, het schild van minerva, 't welk nog in denzelfden regel met hare lans gepaard wordt.
Bl. 239. lezen wij van een dagelijks vermeerderend huisgezin!
Bl. 276. Is het, nog tegenwoordig, bij de Fransche soldaten gebruikelijk, in plaats hunner vorige bij- (of familie-) namen, andere aan te nemen?
Bl. 285. Het Eiland Leward. Men gevoelt, dat dit de leeward- (te loefwaart liggende) eilanden, of een derzelven, zijn.
Bl. 292. reg. 12. brengt een Amerikaansch Kapitein den gevangen' Zeeroover low aan het Eiland Rhodus op: zekerlijk uit voorkeur voor de spoedige Turksche Regtspleging! Maar vergis u niet, Lezer! Het moet Rhodeeiland zijn, een der Vereenigde Staten van Amerika, schoon de kleinste. Zoo wordt ook op bl. 311 de Russische Kabinetsminister bestucheff in bestuchen veranderd.
In het IXde Deel vinden wij in het Leven van johan frederik van braun (bl. 198) eene misselijke en gemeene uitdrukking, die ons in het Hoogduitsch niet bekend, en dus waarschijnlijk aan den Ver-
{==72==} {>>pagina-aanduiding<<}
taler te wijten is: ‘De weldaden, die hij ontving, vielen, als 't ware, op een' heeten steen, wijl de Sekte der Manichaeën te menigvuldige malen bij hem aanklopte;’ dat wil zeggen, ‘dewijl hij te dikwijls gemaand werd!’
Eene onbetwistbare grondstelling wordt op bl. 205 te ver uitgestrekt en verkeerdelijk toegepast; deze namelijk, dat de eerste opvoeding den toekomstigen mensch bestemt (bepaalt). Hieruit moet nu volgen, dat formey in het vervolg nooit smaak in de muzijk, het teekenen en de vermaagschapte kunsten vinden kon, dewijl hij NB. volgens de heerschende grondregels van zijnen tijd was opgevoed. Wie gevoelt niet, dat, zoo dit een doorgaande regel ware, niemand, die in het begin der Achttiende Eeuw geboren en naar de toen heerschende grondregels opgevoed was, (en dit waren dan zekerlijk alle jonge lieden uit den beschaafden stand) smaak in muzijk of teekenen zou gehad hebben; en wien valt de ongerijmdheid hiervan niet in 't oog? - Te meermalen wordt ook in deze Levensbeschrijving de bekende maupertuis maupertius genoemd. De Losredenen (Eloges) op overledene Akademisten door den bekenden fontenelle heeten (op bl. 215) Fontenestische Gedenkschriften.
Op bl. 311. zegt men van den bekenden john wesley, dat hij kort van persoon was. De Rec. herinnert zich, in zijne vroegste jeugd dezen man op eene reis, die hij toen in Holland deed, bij eene bloedverwante gezien te hebben; en, indien zijn geheugen hem niet geheel bedriege, was wesley, in plaats van kort, zelfs buitengewoon lang en mager. Hij wil echter hierop niet aandringen. - Twidenham (bl. 311. reg. 10) zal wel Twickenham moeten zijn.
Het is ons niet wel mogelijk, over de naauwkeurigheid os onnaauwkeurigheid van alle in deze twee Deelen vervatte Levensbeschrijvingen te oordeelen. Over 't algemeen blijkt de waarheidsliefde en onzijdigheid van den Schrijver; en dit werk, hetwelk eene menigte

{==73==} {>>pagina-aanduiding<<}
onvermoeide nasporingen onderstelt, is eene kostbare bijdrage tot de algemeene, zoo staat- als letterkundige, Geschiedenis der Achttiende Eeuw.




De Invloed der Vrouwen op de vier Tijdperken des Levens, in vier Zangen; door M. Westerman. Te Amsterdam, bij M. Westerman. 1816. In gr. 8vo. Bij Inteekening f 1-16-:

Wij hebben onlangs nog (ter gelegenheid der aankondiging van het Iste Deel der Gedichten van h.h. klijn (*)) opgemerkt, dat in onzen leeftijd de Dichters gaarne uitweiden in den lof der Schoonen. De Heer westerman, als vaderlandsch Dichter van eene zeer gunstige zijde bekend, brengt dan ook zijnen wierook op het altaar, reeds te voren op eene edele wijze ontstoken. En inderdaad, hij is waardig onder de offeraars op te treden. Hetgeen hij aanbrengt, stijgt in heldere vlammen opwaarts: want hij heeft zuivere handen en een rein hart. De doorgaande toon is ook hier die van den lofzang. 's Dichters onderwerp verschilt echter geheel van dat van klijn, die alleen de verpligting der kunsten aan de vrouwen behandelt, en is meer beperkt dan dat van legouvé en spandaw, die de verdiensten van het schoone geslacht in het algemeen verheffen. Deze bepaaldheid van stoffe draagt onze goedkeuring weg, en was ook voor westerman noodzakelijk, om zijn werk van dat zijner voorgangeren te doen verschillen. Maar om - ten einde den invloed der Vrouwen op het lot van den mensch te bezingen - juist de vier tijdperken des levens, in vier zangen, te behandelen, dit is een plan, dat, in ons oog althans, niet poëtisch is. Waartoe toch zulke stijve en gedwongene bestekken? Waartoe heeft de Heer westerman zijne Muze een keurslijf aangetrokken, dat haar knelt, en waaraan zij zich ook nu en dan zoekt te ontwringen met zoo veel kracht, dat er enkele snoeren van losspringen? De Dichter, die een eenigzins uitgebreid stuk wil vervaardigen, moet wel, zoo hij geen' wildzang wil leveren, zijn onderwerp bepalen en zich regelen voorschrij-
{==74==} {>>pagina-aanduiding<<}
ven. Maar die regelen moeten het stuk zelve niet zijn, niet reeds op den titel zijn uitgedrukt.
Integendeel - zij behooren, in 's Dichters geest aanwezig, voor het oog van den Lezer verborgen te zijn. De poëzij, bij uitnemendheid vrij, duldt geene stijve, afgemetene plans, en een dichtstuk, al klimt het ook niet hooger dan tot den rang van het Leerdicht, is geene verhandeling, zelfs geene redevoering. De Heer westerman heeft zich nu eenmaal voorgesteld, om den invloed der Vrouwen te behandelen, en wel, in den eersten zang, op het Kind, in den tweeden op den Jongeling, in den derden op den Man, en in den vierden zang op den Grijsaard. Natuurlijk moest nu reeds, ten gevolge van dit bestek, in den eersten zang de toon bij uitstek teeder en roerend zijn: want dáár reeds wordt de Vrouw geschilderd in dat aandoenlijk oogenblik, waarin zij, na namelooze smarten en weeën te hebben doorgestaan, het eerste pand der liefde aan den moederlijken boezem drukt. Zulk een tafereel, dat, behoorlijk gestoffeerd en met eigenaardige bijsieraden voorzien, misschien het sprekendste en treffendste is, hetwelk de Natuur oplevert, mag niet op den voorgrond geplaatst zijn: want de overige deelen van het uitgewerkte schilderij moeten daarbij noodzakelijk afvallen, waardoor de indruk van het geheel aanmerkelijk wordt verzwakt. De Dichter heeft zelf den dwang gevoeld, dien hij zich heeft opgelegd, daar hij reeds in den eersten zang, in spijt van plan en titel, zijne toonen aan de vadervreugd toewijdt. En met het grootste regt: want hier en nergens anders behoort dat zalig gevoel het gemelde roerende tafereel op te luisteren. En - hoe zoude ook een Dichter, zelf echtgenoot en vader zijnde, kunnen bezingen, welk eene onbeschrijfelijke weelde de vrouw gevoelt, als zij moeder wordt, en den lieveling, dien zij zoo lang onder het hart heest gedragen, de volle borsten aanbiedt, en niet tevens bezingen zijn eigen geluk, niet tevens pogen uit te drukken het nooit gekend en nimmer uit te drukken, maar alleen voelbaar gevoel van den man
dier moeder, van den vader diens zuigelings? En evenwel, volgens de inrigting van dit dichtstuk, is die vadervreugd, in den eersten zang, in het geheel niet op hare plaats, maar had tot den derden zang - tot de behandeling van den invloed der Vrouwen op het derde Tijdperk - moeten verschoven zijn.
Dan - niettegenstaande deze aanmerkingen (waaraan wij

{==75==} {>>pagina-aanduiding<<}
echter vrij wat gewigt hechten, daar het gebrekkige plan het gansche stuk, als geheel beschouwd, gebrekkig maakt) trest men hier, schier overal, eene menigte van schoone en treffende partijen aan. Overal herkent men den gevoeligen Zanger en geoefenden Dichter tevens, die, hoezeer ook belemmerd door zelf gesmede boeijen, voortresselijke verzen levert. Tot eene proeve van 's Dichters manier en versificatie, geven wij een gedeelte van het slot van den derden zang, dat, naar ons inzien, eene der best bewerkte partijen is.

Ontzaglijk voorgeslacht, dat, worstlend in de plassen, 
Der Roomren hoovaardij deedt stikken in moerassen, 
In ware grootheid nooit door volken geëvenaard, 
Wier leeftijd oorlogsroem voor eeuwen heeft vergaard, 
Regtschapen heldenteelt! roemruchte Batavieren! 
Dankt gij uw glorie slechts aan zucht naar krijgslaurieren? 
Neen, 't was geen ijdle trots op een' doorluchten naam, 
Waardoor ge u fier ontwrongt aan slavernij en blaam: 
Neen, afkeer van geweld, van dwingeland en roover, 
Vloeide uit het vrouwlijk hart in uwen boezem over; 
Die vrijheid, die gij gul aan 't dierbaar voorwerp schonkt, 
Heeft uit het vriendlijk oog u minzaam toegelonkt; 
De liefde deed aan u de waarde er van gevoelen; 
De vrijheid was uw leus, de vrijheid uw bedoelen; 
De vrijheidsmin, ontvlamd bij 't aklig krijgsgerucht, 
Heeft d'Adlaar, heet op roof, gekortwiekt in zijn vlugt: 
Geen dwingland joeg u voort, verhit op overheeren; 
Neen, vrees voor 't vrouwlijk oog beschaamd terug te keeren, 
Zie daar den prikkel van dien onverzetbren moed, 
Die zege won op 't land en glorie op den vloed; 
Gij hebt de teedre hand, zoo vaardig om te helpen, 
Tot heeling zoo geschikt, het offerbloed zien stelpen, 
De wonden balsemen, en, 't heldenlijk ter eer, 
De lauwren vlechten, 't gras versieren, en de speer, 
Der koude vuist ontrukt, door vrouwelijke vingren, 
Om 't dierbaar overschot te dekken, moedig slingren, 
En wringen in het hart van 't plonderziek gebroed; 
Gij zaagt de weduw zich bedelven in den vloed, 
Opdat geen wulpsch Romein, bij 't sneuvlen van haar zonen, 
Ook de echtkoets van den held, na zijnen dood, zou honen; 

{==76==} {>>pagina-aanduiding<<}

De moeder, die haar kroost verweerde, als een leeuwin 
Haar welpen, stortte uw ziel onwrikbre grootheid in; 
De blik van 't knaapje, door de moeder opgeheven, 
Deed de onuitputbre trouw voor uw verbeelding zweven; 
Het mollig handje wenkte om bijstand in den nood; 
Het grootsch besef van pligt, gevoel van echtgenoot, 
En 't rein gevoel, verwekt door d'invloed van de vrouwen, 
Verwekte in de edle borst onwrikbaar zelfvertrouwen; 
Gij kende in 't grootsch heelal geen schatten, meerder waard 
Dan vreugde in uw gezin, dan tempel, dak en haard; 
Uw leven, ja uw ziel, was met die dierbre panden 
Onscheidbaar zaamgevloeid, omvat door heilge banden; 
De zucht voor hun behoud barstte in die geestdrift uit, 
Die Cesars zegekar in 't rennen heeft gestuit. 

Men bemerkt hier alweder de gegrondheid van onze gemaakte aanmerking. Zoo zeer belemmert het eens gemaakte plan den Dichter, dat hij den invloed der vrouwen op den heldenmoed der mannen bepalen moet tot de gehuwde vrouwen en mannen. En waarom? Omdat deze verdienste der vrouwen in den derden zang, en dus als een' invloed op het derde tijdperk, wordt bezongen. Intusschen wordt deze invloed ook door de maagd op den jongeling, en wel bij uitnemendheid, uitgeoefend.
Enkele bedenkingen van minder belang, door ons onder het lezen opgeteekend, willen wij den verdienstelijken westerman niet onthouden.
De aanhef van het stuk is zeer gepast. Westerman laat aan den stouteren Dichter gaarne deszelfs triomf over, en zegt:

Met minder lof tevreên, en zachter vreugd voldaan, 
Hef ik het nedrig lied met stillen eerbied aan. 

Evenwel wilde ons de toon, waarop hij hier van die stouter Dichters zingt, niet regt bevallen. Waartoe toch, indien het anders opregt gemeend ware, dat spoorloos brein? waartoe die waan en smaad in des hoogeren Dichters blikken? en hoe strookt dit weder met het omgeven zijn van Phebus gloed, met het zweven in edelen Godenrang?
Het woord spillig zouden wij niet, althans niet zoo spillig gebruiken, als de Heer westerman doet.

{==77==} {>>pagina-aanduiding<<}

De regels:

ô Vraagt slechts verder niet, schoon 't eindloos konde duren: 
Elk antwoord strekte alleen tot schaamte u aan te vuren. 

zijn prozaisch en gedrongen.
Op bladz. 4 stoot men op U
{== afbeelding 	==} {>>afbeelding<<}
    
nus.
De uitdrukking: De landjeugd vloeit bijeen, om der blijdschap toe te geven, (in plaats van: om zich aan de blijdschap over te geven, of zich der blijdschap te wijden) drukt het denkbeeld niet uit. En wat de daarop volgende regels aangaat:

- De herder viert, door 't zonnevuur geroost, 
Den zachten gloed, die op het maagdlijk koontje bloost. 

wij bevroeden niet, waarom de herder juist gebraden moet zijn, om den zachten gloed te vieren. Even min begrijpen wij, hoe

Vermoeijenis wordt vreemd aan de afgematte spieren. 

Afmatting is meer dan vermoeijing, en de afgematte spieren mogen, voor een' oogenblik, de matheid niet voelen, de vermoeidheid kan er nooit vreemd aan zijn.
De uitdrukking: het drukje er van, is mede gedrongen.
Op bladz. 43 leest men:

Wijkt de achtbre gloed der zon voor 't oogverblindend fonklen. 
Van gouden lokken, die langs d' elpen schouder kronklen. 

Dat men blonde haarlokken gouden noemt, is zeer wel: maar dat men die haarlokken zoodanig laat sonkelen, dat het oog er door verblind wordt, is toch wat heel sterk, zouden wij denken; en dat de achtbare? gloed der zon er voor wijkt, is ongehoord. De Recensent houdt, voor zich, op het stuk van haarlokken, nog al van het blonde, zelfs van het gele, vooral wanneer zij wat krullig zijn en het meisje mooi is: maar dat hoog gloeijende vuurroode vindt hij niet bekoorlijk, en zeer nadeelig voor de oogen. De elpen schouder voldoet mede niet.
Op bladz. 54 wordt de zucht van wrevelmoed door een'

{==78==} {>>pagina-aanduiding<<}
hartelijken kus op de lippen verzegeld, dat is, bevestigd, vastgemaakt - zekerlijk tegen de bedoeling van den Dichter.
Op bladz. 59 is de regel:

En drukken op het veld de zwangre halmen neêr, 

zeer zwak, en drukt niets uit, nadat de Dichter reeds de ellende van het oorlog in deze voorafgaande regels geschetst heeft:

Maar 't oorlogsvuur ontvlamt, en vreemde legerknechten 
Bedreigen goed en bloed, en naam en eer en regten; 
De weêrstand tergt de spijt en voert de woede in top, 
En rook en smook en vlam stijgt uit de hutten op; 
De kreet des jammers klimt uit dorpen en gehuchten, 
En moord en plondring woedt en landbewoners vlugten; 
De drommen dringen zaam' en nadren meer en meer, 
En drukken op het veld de zwangre halmen neêr. 

Het rijm, midden in de regels, is niet keurig, gelijk hier:

Het tegenworstlend lam, ter slagting opgetooid, 
De wierook in de vlam, van heilig vuur gestrooid, 

De vierde zang bevat vele schoone schilderingen. Die van de opoffering der dochter, ten behoeve van haren vader, eenen misdadigen en van alles verlatenen grijsaard, trof ons bijzonder. De volgende regels mogen hier nog eene plaats vinden:

Ja! hier, ô schoon Geslacht, zoo rijk aan teederheden, 
Hier schittert, boven zwier van fraai gevormde leden, 
En boven 't edel vuur, dat uit uwe oogen straalt, 
Iets heillgs in nw deugd, uit hooger spheer gedaald; 
Den grijsaard, die zich zwaar in dwaling heeft bezondigd, 

(Deze regel is weder zwak, en het zich bezondigen in dwaling zegt veel te weinig.)

Wordt door de teedre maagd vergifuis aangekondigd, 
't Keert alles zich van hem, en huivert van zijn smart, 

{==79==} {>>pagina-aanduiding<<}

Zij slechts klemt onbeschroomd zich aan het vaderhart; 
Huilt hem van oord tot oord de jammervloek in de ooren, 
Zij weet, door 't lieslijk lied, het wraakgebaar te smoren; 
Zij went zich staf te zijn van de afgematte leên, 
En leidt den balling zacht door woestenijen heen'; 
't Is liefde al wat zij doet, 't is liefde al wat zij ademt, 
't Is liefde, uit God gedaald, die alle zorg omvademt, 
En alle rampen weert, en alle smart verzacht, 
En 't lieflijk licht der hoop doet blinken uit den nacht, enz. 

Het slot komt ons voor niet gelukkig te zijn uitgevallen. Ons althans bevielen de volgende regels niet:

Ja, onwaardeerbre Kunne! al 't heil, dat we aan u danken, 
Is boven allen lof en boven alle klanken: 
Versmaad den zanger niet, die, overstelpt er van, 
Uw waarde wel gevoelt, maar niet ontvouwen kan. 
 
Moog' dartler? nagebuur den voorrang ons betwisten, 
Voor de onwaardeerbre Kunne een' ruimren lof te kwisten, 
O! 't staat aan de onschuld duur, dat voorregt, zoo geducht, 
Hetgeen de maagd bedwelmt, waardoor de Vrouw verzucht; 
Zijn wellust is de kalmte in 't schuldloos hart te storen, 
En haar, die hij aanbad, verlaagd te zien bij sloren. 

Het doet ons innig leed, dat onder zoo veel schoons zoo veel gebrekkigs gemengd is; en het is jammer, dat een zoo voortreffelijk Dichter, als de Heer westerman waarlijk is, zich niet meer moeite geeft, om zijne stukken te beschaven.
De Opdragt aan onze, zoo algemeen geliefde en edele, Keningin is zeer gepast, en der uitmuntende Vrouwe niet onwaardig.

Bibliotheca classica, sive Lexicon manuale, quo nomina propria pleraque apud scriptores Graecos et Romanos, maxime classicos, obvia illustrantur. Editio altera auctior et emendatior. Daventriae, apud L.A. Karsenbergh et G. Brouwer. 1816. 8vo. f 5-:-:

Er zijn, sedert een' geruimen tijd, en bij de beschaasdste

{==80==} {>>pagina-aanduiding<<}
volken van Europa, verscheidene hulpmiddelen uitgevonden, en in woordenboeken vervat, ter gemakkelijke verkrij ging van vele kundigheden. Wij bedoelen hier eigenlijk niet zoodanige woordenboeken, welke eene taal betreffen, en tot kennis derzelve allernuttigst, ja veelal noodzakelijk zijn, en welke men zelfs bij vreemde en oude volken aantreft, zoo als bij de Grieken, de Arabieren, de Chinezen. Wij bedoelen alleen zulke woordenboeken, die, in eene alphabetische orde, verklaringen en ophelderingen over personen en zaken, naar een bepaald oogmerk, leveren. Het is bekend, hoe zeer dezelve, in latere dagen, meer en meer vermenigvuldigd zijn, en welk gemak derzelver gebruik geven kan. Maar het is met vele van deze, ten naastenbij, even zoo gesteld, als met die menigte machines of werktuigen, in onze dagen uitgevonden, die een werk, waartoe anders veel tijds en vele handen vereischt werden, korter en gemakkelijker maken, en over welker nadeel men luide begint te klagen. Trouwens, de Encyclopediën, en meer andere der gemelde woordenboeken, hebben wel eens ten nadeele van gegroude studiën verstrekt, en dienden meermalen, om aan half-, aan kwart-, of zelfs aan geheel on-geleerden, in het oog van sommigen, eenen schijn van geleerdheid bij te zetten, met welke, alleen uit woordenboeken opgezameld, men, als met geleende veren, pronkte.
Van eenen gansch anderen aard zijn de alphabetische hulpmiddelen voor de jeugd, ingerigt ter wegneming van voorkomende zwarigheden in het beoefenen van oude Grieksche en Latijnsche Schrijvers. Geeft men hun zoodanige Schrijvers in de hand, zonder hun tot regt verstand derzelve eenige hulp te verschaffen, dan hindert hen gedurig de melding van hun onbekende personen en zaken. Bij de Dichters, vooral, komt veel uit de Fabelkunde voor, waarmede zij nog vreemd of niet genoeg te huis zijnde, meer dan eens, wanneer zij geene hulp hebben, in het geheel niet te regt kunnen geraken. Het ontbrak, wel is waar, voorheen aan geene hulpmiddelen ter opheldering van zoodanige, voor de jeugd duistere, plaatsen, en men gebruikte zeer veel de uitgaven van minellius, farnabius en andere dergelijke uitleggers. Dan, behalve dat zoodanige uitgaven zich meestal slechts tot sommige Latijnsche Schrijvers bepalen, zijn dezelve, volgens het algemeen gevoelen van bevoegde regters, smaakbedervende hulpmiddelen, meer geschikt om de luiheid te voe-
{==81==} {>>pagina-aanduiding<<}
den, dan wel om de werkzaamheid te ondersteunen, te onderhouden, en op eene gepaste wijze aan te kweeken. Veel beter zijn, tot dat einde, grootere of kleinere woordenboeken, waarin men zoeken moet, hetgeen men behoeft te weten. Maar deze zijn er niet veel, en niet allezins geschikt. Om de studerende jongelingen, derhalve, te gemoet te komen, en hunne studien met oordeel en smaak te bevorderen, was de Heer bosscha, die hunne ware behoefte kende, en als leeraar der jeugd, in zijn' post van Rector der Latijnsche schole, sedert lang met bijzonder veel nut en roem werkzaam geweest is, op de gelukkige gedachte gekomen, om een woordenboek in het Latijn te vervaardigen. Welke de aanleiding hiertoe geweest is, en welk eene moeite het hem gekost heeft, kan men zien uit de voorrede, reeds voor de eerste uitgave van deze zijne klassieke Bibliotheek geplaatst, welke inderdaad een' schat van
kundigheden in zich bevat, tot beter verstand der klassieke Schrijvers. Geen wonder, dat het werk met zoo veel graagte ontvangen, en zoo bestendig gebruikt is, dat door de drukkers eene nieuwe uitgave begeerd werd. Deze nieuwe uitgave, dan, is, volgens den titel, vermeerderd en verbeterd: en dat dit geen bloot voorwendsel is, of, zoo als wel eens gebeurt, een nieuwe titel, om een oud boek wat meer aan den man te helpen, kan iedereen zien, die de moeite nemen wil, om de beide uitgaven te vergelijken. Schoon nu de tweede uitgave beter is dan de eerste, gelijk men uit den aard der zake verwachten moest, is deze, echter, niet zoo geheel veranderd of omgewerkt, dat dezelve daardoor onbruikbaar geworden zij. Hoe veel zorg en moeite, intusschen, bij de tweede uitgave aangewend zijn moge, zijn er, evenwel, nog fouten in overgebleven; hetgeen ook in een werk, zoo digt ineen gedrukt, niet wel te vermijden was. Zoo staat er, b.v., pag. 156, Chbeanitae voor Chaeanitae, of liever Chaeanoetae. Ook hadden wij wel gewenscht, dat bij de aanhaling van oude Schrijvers overal de plaatsen zelve waren gevoegd. Dit is meestal geschied; dan, waarom het niet overal geschied zij, kunnen wij niet gissen. Doch, dit zijn, bij de zeer groote verdiensten van het werk, kleinigheden; en, over het geheel genomen, zijn wij zeer te vreden met de vernieuwde uitgave van een boek, waarmede de geleerde en werkzame bosscha een' uitmuntenden dienst gedaan heeft aan de studerende

{==82==} {>>pagina-aanduiding<<}
jeugd, en bij allen, die eenigzins over de goede inrigting der studien, en de geschiktste hulpmiddelen tot derzelver bevordering, kunnen oordeelen, zeer veel danks en roems heeft verworven.




Inwijdingsredevoering van Mr. Barthold Henrik Lulofs, Hoogleeraar in de Faculteit der Bespiegelende Wijsbegeerte en Letteren, voor het vak der Nederlandsche Letterkunde en Welsprekendheid, aan de Hoogeschool te Groningen. Over de noodzakelijkheid van de beoefening der eigene Taal en Letterkunde voor de zelfstandigheid en den roem van eene Natie, gehouden bij het aanvaarden van deszelfs waardigheid op den vijftienden van Slagtmaand 1815. Te Groningen, bij J. Oomkens. In gr. 8vo. 103 Bl. f :-8-:

Bij de beoordeeling dezer redevoering zullen wij eenigzins op gelijke wijze te werk gaan, als bij die van den Heer van cappelle. Wij zullen ze, namelijk, in verband beschouwen met de plaats en gelegenheid, bij welke zij ontstond. De vervulling der leerstoelen voor de Hollandsche taal- en letterkunde is eene zaak, waarbij alle lezers van ons maandwerk belang hebben.
Bij de vooronderstelling, ter genoemde gelegenheid door ons aangenomen, dat er te weinige opzettelijke, bekende naspoorders van onze taal en letterkunde, als een vak van geleerdheid beschouwd, aanwezig waren, om daaruit eene keuze te doen, was de verwachting omtrent den uitslag, onder alle liefhebbers der zake, des te gespannener. Het algemeene oordeel was, dat de zoodanigen thans behoorden in aanmerking te komen, die in de beoefening der Nederlandsche welsprekendheid uitmunteden, die zich door eene kiesche en aangename taal en stijl, aan lezers of toehoorders, gunstig aanbevalen. Er bestond gelukkig een groot aantal van dezulken. Onze letterkunde heeft juist op dit oogenblik eenen bloei, eene vruchtbaarheid bereikt, die als hare tweede gouden eeuw mag aangemerkt worden. Om niet te spreken van bekende schrijvers, waaronder er zijn, die den bevalligsten stijl met de uitstekendste kennis van oude en nieuwe talen toonen te vereenigen - hoe vele redenaars, vooral in den

{==83==} {>>pagina-aanduiding<<}
geestelijken stand, en bij onderscheidene genootschappen, mogen gezegd worden uit te munten! Ja, met regt zag elk letterkundige naar de beslissing uit, die, bij twee, drie hoogescholen, den lauwer der voorkeur zou toewijzen. En, waar dezelve aan iemand is te beurt gevallen, wiens naam nog geen bijzonder opzien heeft gemaakt, daar tast elk gretiglijk naar de eerste openbare proef van 's mans bekwaamheid, of, miste hij ook deze, naar het bijzonder en openbaar oordeel van, in zijn oog, bevoegde regters. Hij wenscht daarbij niet slechts in het algemeen te zien, dat de gegevene proef blijken drage van goeden aanleg, van warm gevoel, van zucht tot het grootsche en schoone; het komt er, bij hem, nog meer op aan, dat stijl en taal gekuischt, alles wel geordend, de smaak, in het eene en andere doorstralende, zuiver en keurig zij. Men houdt het, met regt, daarvoor, dat de verkeerde navolging van het Hoogduitsch, ten aanzien van woorden en uitdrukkingen, veel nadeels aan onze letterkunde toebrengt. De gerustheid, dat de nieuwe leerstoelen eenen dam zullen opwerpen tegen dien uitheemschen vloed, is dan ook allerbelangrijkst in zijn oog, aan eene hoogeschool vooral, zoo na gelegen aan het dreigend onheil, zoo ver verwijderd van de plaatsen, waar de wetgeving der Hollandsche taal meer bijzonder gevestigd is.
Wanneer wij de redevoering van den Heer lulofs uit dit oogpunt beschouwen, dan kunnen wij niet zeggen voldaan te zijn. Het schijnt ons, in geen opzigt, een stuk van zoodanige juistheid, netheid en ware sierlijkheid, als eenigzins ten voorbeelde voor onze jeugd, ten staal onzer tegenwoordige vordering zou mogen verstrekken. Ten aanzien der behandelinge is het, voor het minst, zeer vreemd, met de voorbeelden te beginnen, en het eigenlijk betoog te laten volgen. En het zeer vreemde schijnt hier reeds eene fout. Ten aanzien van den toon en stijl bespeuren wij eene groote ongelijkheid - dikwijls hoogvliegende tot wansmaak toe - dan weer naderende tot het eenvoudigste, wat de kansel of balie slechts toelaat. Van het eerste kunnen, onder andere, getuigen de aanroeping van den Genius der welsprekendheid, eenen ons onbekenden God; en de aanspraak aan de jongelingschap, welke in den tempel der wetenschappen haren wierook aan derzelver beoefening toezwaait: zijnde ook deze Godin Beoefening ons volstrekt vreemd. Om niet te spreken van

{==84==} {>>pagina-aanduiding<<}
de schemerende blikken, het donderen en bliksemen, de platgebliksemde wallen, het overwinningsgedonder der kartouwen, en de geheele langgerekte uitboezeming van 's mans nederigen schroom in den allereersten aanhef. Van het platte - de plaats in aanmerking zijnde genomen - getuigen spreekwijzen als: om het zoo eens uit te drukken - als onder anderen ook aangesteld - en, bij herhaling, opdat ik in deze laatste leenspreuk blijve, alsof hij zeide: ‘geeft acht! ik blijf in de leenspreuk: daar komt er nog een!’ - Ten aanzien van de taal, eindelijk, willen wij den Hoogleeraar geene aanmerkingen maken; schoon wij ons bezwaarlijk genoegzame zorge tegen Duitsche bezoedeling durven beloven van eenen man, die elders openlijk tegen Germanismen-krijters uitvaart.
Deze onze beoordeeling strekke dan niet, om den Heere lulofs goeden aanleg, warm gevoel, velerlei kunde te ontzeggen. Zij heeft alleen ten oogmerk, jong en oud te waarschuwen tegen een voorbeeld, dat, uit hoofde van den stand des sprekers, verleidelijk mogt zijn - den jeugdigen Hoogleeraar zelven opmerkzaam te maken op verschillende gebreken - en in het algemeen te zeggen, wat velen met ons op het harte drukt, dat niemand uit deze en soortgelijke stukken eenig besluit trekke tot den staat onzer letterkunde en welsprekendheid! De Heer lulofs neme vooral deze waarschuwing ter harte, (hetzij hij ze bij herinnering kenne, of thans voor het eerst hoore) dat de jeugdige drist der leerlingen meest altijd meer betooming en leiding, dan aanvuring noodig heeft; en dat valsch vernuft een onkruid is, dat op dien weligen bodem niet slechts nooit gezaaid, maar ten allerzorgvuldigste uitgewied moet worden - al ware het dan ook, dat het goede zaad, voor een oogenblik, daarbij leed, en eens een enkel gaaf struikje, bij vergrijp, mede wierd uitgerukt.





{==85==} {>>pagina-aanduiding<<}

Ontwerp van Opvoeding voor Armen-kinderen, volgens de beide vereenigde Leerwijzen van de Heeren Bell en Lancaster; door den Graaf Alexander de la Borde, Lid van het Instituut, enz. enz. enz. Vertaald uit het Fransch door Mr. C. Vollenhoven; met eene Inleiding van den Vertaler. Te Amsterdam, bij de Wed. J. Dóll. 1816. In gr. 8vo. 123 Bl. f 1-5-:

Wij verkiezen van dit werkje geen uittreksel of volledig verslag te geven, eeniglijk omdat wij hartelijk wenschen, dat het in zijn geheel, en door ieder, die ten aanzien van het schoolwezen iets verrigten kan, zoo spoedig doenlijk gelezen worde. Wanneer men eenigzins bekend is met den toestand der Armen-kinderen in een aantal steden, en den honger naar het allernoodzakelijkst onderwijs van eene groote menigte, niet wel geheel armen, maar echter min- en onvermogenden, zal men volkomen overtuigd zijn van het ontoereikende der tot nog toe onder ons genomene maatregelen voor het algemeen, en van het zoo uitmuntend verbeterd onderrigt; en hartelijk verlangen, dat eindelijk een maatregel wierd in het werk gesteld, waardoor de armen geheel om niet, de minvermogenden, en waarom niet een ieder? voor een' spotprijs het volstrekt onmisbaar onderrigt op de beste wijze voor zijne kinderen bekomen kon. En, hoe bespottelijk het ‘één schoolmeester voor duizend kinderen’ ook menigen meester (wij weten het bij ondervinding) nog in de ooren klinken mag, zien wij echter niemand aan voor zóó onvatbaar, dat hij, na de aandachtige lezing en bepeinzing van dit Ontwerp, de mogelijkheid en het onberekenbaar nut van het invoeren van zoo iets, ook bij ons, niet volkomen begrijpen zou. Naar dit ontwerp, leert steeds het kind het kind, en wordt op zijne beurt tevens mede onderwezen; en, mogt al eens het bij uitstek schrandere kind een weinig langer worden opgehouden, en ware dit al niet te verhelpen, zoo ware dit dan nog eene zeer geringe opoffering ten behoeve van honderden.
De uitvinding dezer leerwijze wordt hier aan den Ridder paulet, van Iersche familie, maar in Frankrijk gezeten, toegekend, en werd reeds toen door lodewijk XVI, die al het gewigt derzelve gevoelde, met 32000 franken jaarlijks

{==86==} {>>pagina-aanduiding<<}
onderstennd. Doctor bell voerde dezelve in 1786 voor de kinderen der Europesche Militairen te Madras in: in Engeland teruggekeerd, maakte hij dezelve bekend; en in 1798 werd die aldaar in twee Armenscholen ingevoerd. De Heer lancaster, wiens leermethode in den grond dezelfde is, en die aan bell zijnen grooten dank betuigt, heeft eenigermate dezelve verbeterd. En beide deze gelijksoortige inrigtingen vinden thans in Engeland algemeene ondersteuning en bijval. Het geschiedkundig verslag van dit een en ander bevat het eerste hoofdstuk. De volgende, tot het elfde ingesloten, wijzen geheel de leerwijze in alle bijzonderheden aan. Het twaalsde is eene recapitulatie; het dertiende bevat de toepassing der voorgestelde leerwijze op de algemeene opvoeding der Armen-kinderen in Europa; terwijl het veertiende de mogelijke bedenkingen oplost. De platte grond van eene school voor 1000 kinderen in 14 klassen verdeeld, aan het slot, maakt geheel de inrigting duidelijk.
De inleiding van den Heer vollenhoven kenmerkt den zaakkundigen man, zoo wel als den warmen vriend der jeugd, en den waardigen voorstander van al het goede, wat men ter verbetering van den toestand der armen kan beraadslagen; en aller aandacht verdient ook, hetgeen hij te dezer gelegenheid aanvoert, ten aanzien van ‘het bewaren van een behoorlijk evenwigt tusschen bevolking en middelen van bestaan,’ hoezeer niet regtstreeks behoorende tot het hier behandelde onderwerp. Het slot willen wij afschrijven, in hoop dat men ook dit gedeelte der inleidinge niet over het hoofd zal zien. ‘Men legge zich met onvermoeide vlijt op het onderwijs, de opvoeding, den onderstand der armen toe, men stichte werkplaatsen en fabrijken, militaire etablissementen en opvoedingshuizen, men ontginne woeste en onbebouwde velden, men grave kanalen, men vestige kolonien te platten lande, men make gebruik van alle vorderingen, die te dien opzigte in later dagen gemaakt zijn, - maar, men belette tevens, dat de stedeling niet door den landbewoner te gronde rake, dat de gemeenten niet vervuld worden met lieden, die geene fortuin of kostwinning hebben, dat de bestaande neringen en beroepen niet, door het overtollig toelaten van gelijksoortige, vernietigd, en eindelijk, dat die beroepen door wijze wetten geregeld worden, waardoor derzelver bloei, en het welzijn dergenen, die zich daarmede bezig houden, hoe langer hoe meer toeneme.’


{==87==} {>>pagina-aanduiding<<}

De Engelsche Broeders, of Lotgevallen der Familie Howard. Uit het Engelsch. Iste Deel. Te Haarlem, bij F. Bohn. 1816. In gr. 8vo. 240 Bl. f 1-16-:

Ook dezen roman durven wij van goeder harte onder de beste hedendaagsche rangschikken; zij is, gelijk de vertaler zegt, vol huisselijke tooneelen van meestal goede menschen, naar de natuur en de Engelsche zeden geschilderd, en door den afstand van plaats verlevendigd. Wij ontmoeten de belangrijke personen in Engeland, Ierland, op het vaste land, verzellen hen te Gibraltar, en ook op eene zeereize. Een Engelsch booswicht, een Fransch carricatuur, en eene Italiaansche misdadige, in het voorberigt aangemeld, zijn ons reeds door dit eerste deel, hoewel de laatste nog maar ten halve en slechts eenigermate, bekend; en wat de Broeders betreft, zoo meenden wij eerst, dat niemand dan de vader van Mevr. Howard, en zijn natuurlijke broeder, waarvan de eerste een uitmuntend man en de ander een deugniet was, zouden bedoeld zijn; dan nu gelooven wij, dat wij dezelve zullen aantreffen in twee uitmuntende jongelingen, die met elkander in alles goeds, en, gissen wij wél, in het vervolg bijzonder in edelmoedigheid, zullen wedijveren, en die beiden even ernstig verliefd zijn op de jonge Miss Howard, een meisje zoo bekoorlijk en in alles beminnelijk, dat wel niemand, zonder op haar te verlieven, van hare uitmuntendheid lezen, laat staan haar in eigene persoon ontmoeten kan.
Wij beloven onze jonge lezers en lezeressen bij dit werk een aangenaam onderhoud, en voor 't minst een geheel ouschadelijk vermaak; terwijl wij vertrouwen, dat zij ook menige goede aanwijzing en les niet over het hoofd zullen zien.
Een bon mot van eenen braven Ierschen bediende moeten wij afschrijven. Toen de Engelsche deugniet, waarvan het voorberigt gewaagt, onverwacht en op de laagste wijze de ontdekking zijner eerloosheid naar het vaste land was ontsnapt, troostte de goede patrick zijnen braven meester met dezen luimigen inval: ‘Och! trek u de zaak niet te zeer aan, mijn beste goede Heer! Als hij in Frankrijk komt, is hij wel bezorgd, en zal niet terugkomen. Wat weet je, of hij buonaparte niet nog zoo ver krijgt, dat die hem Koning maakt?’





{==88==} {>>pagina-aanduiding<<}

Deugdenboekje, ontworpen door wijlen den Hooggeleerden Heer J.H. Swildens, en, voor 't grootste gedeelte, uit deszelfs nagelatene papieren in deze orde gebragt, door een' Liefhebber der schoone Wetenschappen: versierd met vele fraaije Platen. Te Amsterdam, bij J.B. Elwe. In 8vo. 96 Bl.

De bedoeling van dit boekje, toevallig bij ons verschoven geraakt, verdient allezins lof; want, wie houdt de zedeleer niet boven iedere andere wetenschap hoogst gewigtig? Bij al het zedekundig geroep en geschrijf nam intusschen, meent de Schrijver, de onverschilligheid voor deugd en pligt eer toe dan af, en dit boekje moge het geneesmiddel zijn! Hij geeft de redenen op, waarom bij dat geroep en geschrijf het kwaad niet werd verholpen, en hij belooft zuivere en vaste gronden en eene opzettelijke behandeling; en zal dit boekje zoodanig zijn, dat het kind van vader en moeder, meester of meesteres, en van de hoogere volksleeraars, de waardij, en altijd bij hem toenemende voortreffelijkheid, van hetzelve zal hooren roemen, en overal, waar men het ziet, er van hooren spreken. Veel zullen de kinderen reeds begrijpen; maar gelijk zij de sterren, zon en maan enz. zien, en naauwelijks iets meer daarvan begrijpen, dan dat zij die dingen zien, zoo mogen zij ook in dit deugdenboekje bij de zaken, die zij, door bijgevoegd onderwijs, genoegzaam begrijpen kunnen, eenige hoogere zaken zien, die zij naderhand verder moeten leeren kennen. Dit neemt al aanstonds eene hoofdaanmerking bij ons weg; en, daar zoo veel loss van alom verwacht wordt, zullen wij het ‘magnis excidit ausis,’ dat ons uit de pen valt, dan ook maar herroepen. Bij ieder der fraai gekleurde plaatjes hebben wij eene soort van vertoog, met uitbreiding, vragen, vertellingen, versjes, gevolgtrekkingen of dergelijke. Pl. I. Wet, Pligt, Deugd. II. Liefde tot God, voor zichzelven, voor zijnen Naasten. III. De twee groote kenmerken van hetgeen waarlijk goed is voor onszelven. (Gezondheid, Onberouwelijkheid.) IV. 't Geweten. V. Volmaakte Deugd. VI. De hooge waardij van den Bijbel. VII. Liesde en eerbied voor zijne Ouders; ook VIII behoort hierbij. Er komt bij dit alles nog een Toegift, zijnde mengelingen in proza en poëzij. Het
spreekt van zelve, dat het boekje niet verwerpelijk, maar vol nuttige lessen is. Naar de kinderlijke vatbaarheid? Niet altijd. De groote gevolgtrekking, uit hetgeen over de twee groote geboden gezegd was, is zelfs voor volwassenen niet zeer duidelijk, van wege taal en stijl vooral. - Wij gelooven niet, dat dit werkje vooreerst nog ieder ander zedekundig kinderboek verdringen zal.






{==89==} {>>pagina-aanduiding<<}

Boekbeschouwing.

Kerkelijke Redevoeringen bij gewone en buitengewone gelegenheden, door Freerk Hoekstra, Leeraar bij de Doopsgezinden te Harlingen. Te Groningen, bij W. Wouters. 1816. In gr. 8vo. VI, 142 Bl. f 1-5-:

Leerredenen van Govert Jan van Rijswijk, Lid van de Hollandsche Maatschappij der Wetenschappen te Haarlem, en Predikant bij de Doopsgezinden te Joure. Te Amsterdam, bij de Wed. G. Warnars en Zoon. 1816. In gr. 8vo. XII, 312 Bl. f 2-10-:

Wij voegen deze twee bundels bij elkander, omdat zij, als het werk van twee Doopsgezinde Leeraars, van zelve aanleiding geven tot zulke aanmerkingen, en zoodanige punten van vergelijking opleveren, als het eigenaardige van dezelve des te beter in het licht stellen.
De Heer siegenbeek had in het voorberigt van zijne preken gesproken over de schaarschheid van uitgegevene Leerredenen onder de Doopsgezinden gedurende de laatste twintig jaren; hij had de regtmatige vrees te kennen gegeven, dat deze langdurige schroomvalligheid het onverdiende vermoeden van merkelijken teruggang zou kunnen doen oprijzen, en hoopte door het uitgeven van zijn werk te toonen, dat de Leeraren van het Doopsgezinde Kerkgenootschap zich de vorderingen der geestelijke welsprekendheid in de laatste jaren naar hun beste vermogen hadden trachten ten nutte te maken. Het komt ons niet onwaarschijnlijk voor, dat deze betuiging des Hoogleeraars een' loffelijken naijver bij de beide bovengenoemde Leeraren verwekt, en het gemeenmaken van derzelver arbeid zoo al niet veroorzaakt, althans eenigzins hebbe bevorderd en bespoe-
{==90==} {>>pagina-aanduiding<<}
digd. Dan, hoe het hiermede ook zij, wij verblijden ons over de verschijning van deze Leerredenen, en willen ons gaarne verledigen, dezelve door onze aankondiging ter nadere kennis van het publiek te brengen.
Een wélgeschreven voorberigt, dat den eersten bundel voorafgaat, geeft, op eene waardige en allezins bescheidene wijze, de redenen op, die den Heer hoekstra hebben bewogen, om, na de uitgave der uitmuntende Leerredenen van eenen van der palm, borger en siegenbeek, met zijnen kanselarbeid voor den dag te komen; welke redenen vooral ontleend zijn uit den wensch, om meer naar buiten en in een' ruimeren kring te werken, dan gewoonlijk het geval is, en aangedrongen worden door de bedenking, dat preken, schoon ook niet de hoogste waarde bezittende, echter, als behoorende tot het volksonderwijs, bij hare mindere betrekkelijke waardij, onder de eenvoudiger klassen wel eenig goed van aanbelang kunnen stichten. ‘Welke de beste Preekmethode zij,’ laat zijn Eerw. hierop volgen, ‘is nog niet ten volle beslist, en zal wel onbeslist gelaten moeten worden, zoolang de smaak, behoeften, omstandigheden en gemoedsstemmingen van hoorders en lezers verschillen. Uit dien hoofde kunnen Leerredenen van onderscheidene soort, of op verschillende leesten geschoeid, aan de oogmerken van leering en stichting, van waarschuwing, van geloofs- en deugdsversterking, van vertroosting en geruststelling voldoen. Elk Leeraar en Schrijver toch heeft zijne eigene gekozene onderwerpen, zijne eigene wijze van behandelen, van inkleeden. Men kan alzoo langs verschillende wegen, de eene, bij voorbeeld, door zijne Leerredenen met toepassingen, de andere door toepasselijke Leerredenen, de eene met meerdere, de andere met mindere zalving, verstand en hart een nuttig voedsel toedienen.’
Schoon wij voor ons nog al een ander denkbeeld hechten aan hetgeen men gewoon is eene leerrede te noemen, dan wat ons deze stukken geven, wij stem-
{==91==} {>>pagina-aanduiding<<}
men deze aanmerking in 't algemeen volkomen toe, en willen dezelve ook gaarne laten gelden ter afwering van alle bekrompene eenzijdigheid. De Heer hoekstra schijnt zich in eenen tijd gevormd te hebben, toen de betere preektrant der Engelsche Godgeleerden ook in ons land begon veld te winnen, en den wansmaak van den kansel te verbannen; een preektrant, waarvan een blair in vorige dagen en een paley (*) in onzen tijd de modellen leverden. Dat deze manier de voorkeur verdiene, zouden wij, vooral bij de groote vorderingen der gewijde welsprekendheid onder onze Landgenooten, niet gaarne toestemmen; doch hoekstra schijnt ons in deze manier te werken, en daarin ook niet ongelukkig te slagen. Vandaar, dat zijne Leerredenen weinig Schriftverklaring behelzen, en schaars leerstellige onderwerpen behandelen, maar meestal zedekundige waarheden ontwikkelen, die met het leven in onmiddellijke betrekking staan. Dit alles, gevoegd bij de verbazende kortheid, (waardoor zij niet van oppervlakkigheid zijn vrij te pleiten) maakt ze meer tot Vertoogen, dan tot Leerredenen.
Ten aanzien der behandelde onderwerpen, zouden wij ook nog al eene andere keuze hebben gewenscht. Waartoe in een' zoo kleinen bundel zoo veel Gelegenheidspreken? En waarom de verscheidenheid niet bevorderd door het behandelen van teksten, die met de grondwaarheden des Christendoms in een naauw verband staan? Waarom niet ook eene Doop- en Avondmaalspreek hier bijgevoegd, die van de bijzondere viering dezer plegtigheden in het Kerkgenootschap, waartoe de Heer hoekstra behoort, nieuw belang zouden hebben ontleend? Het zij echter verre van ons, uit het minder gewagen van de hoofdleerstukken des Evangeliums te besluiten, dat de Eerw. Schrijver aan dezelve minder waarde hecht. Neen, waar de geest der Liefde heerscht,

{==92==} {>>pagina-aanduiding<<}
die toch het wezen des Christendoms uitmaakt, daar wordt ook de grondslag van hetzelve, de zending namelijk van den Verlosser, in derzelver geheelen omvang, naar waarde geschat, en staan ook alle die leerstukken vast, welke daaruit eigenaardig voortvloeijen. Daarenboven zouden wij ons aan onvergeeflijke eenzijdigheid meenen schuldig te maken, zoo wij de zuiverheid van het Christelijk geloof eens Predikers wilden afmeten naar de meer- of minder opzettelijke behandeling van het werk der Verzoening in zijne Leerredenen, daar men op die wijze zelfs sommige gedeelten der H. Schrift, onder andere den Brief van Jacobus, als niet Christelijk zou kunnen uitmonsteren.
Met dit alles kunnen wij niet afzijn, het vele goede, dat deze stukken onderscheidt, in het licht te stellen. Al mist de behandeling en de ontwikkeling hier en daar dat geleidelijke, 't geen men wel zou wenschen, en met reden kon verwachten; stijl en voorstelling bezitten, in ons oog, eene groote mate van duidelijkheid. En, al erkennen wij niet met vele kunstregters onzer dagen, dat het ook bij Preken eeniglijk op den vorm aankomt, wij beschouwen den vorm toch als iets zeer wezenlijks, en meenen deze stukken van dien kant met ruimte te kunnen aanprijzen. De stijl is eenvoudig, natuurlijk, bevallig; de voorstelling levendig, en, waar het zijn moet, schilderachtig, zonder tot het zwellende te vervallen. Het is wel geene vurige en stoute welsprekendheid, die het hart boeit en wegsleept; maar het is die kracht van taal, welke, door het ware gevoel opgewekt, tot elk welgesteld harte spreekt.
Na deze algemeene aanmerkingen over den eigenaardigen geest van deze Leerredenen, zullen wij den inhoud van dezelve, vergezeld van eenige weinige korte aanmerkingen, laten volgen.
Het stuk, dat dezen bundel opent, is eene Redevoering zonder tekst, gehouden ter inwijding van het Orgel in de Kerk der Doopsgezinden te Harlingen op den 28 Maart 1811, en loopende zeer eigenaardig over de

{==93==} {>>pagina-aanduiding<<}
voortreffelijkheid van den Mensch, en zijnen aanleg voor de Toonkunst, en derzelver nuttig gebruik bij de openbare Godsvereering. Het zuiver natuurlijk en godsdienstig gevoel, dat in deze Redevoering heerscht, heeft ons aangenaam getroffen; terwijl het onderwerp en de behandeling bij ons geen twijfel hebben overgelaten, of het oogmerk van deze plegtigheid is volkomen bereikt.
De tweede Preek, over Psalm XXXVII:35, 36, welke den Goddeloozen in zijnen voorspoed en in zijn einde beschouwt, verdient, ten aanzien van den stijl, onderscheiding; maar loopt te veel in algemeenheden, dan dat zij van dien kant bijzondere aandacht zou wekken.
De volgende Nieuwjaarspreek, over Psalm XC:15, behelzende overdenkingen der voorgaande jaren, bijzonderlijk van onzen leeftijd, in vergelijking met de blijdere uitzigten in het jaar 1814, is, in ons oog, te veel historisch verslag, en mist den regten feesttoon, die bij zoodanige gelegenheden vereischt wordt.
Het minst bevielen ons de vierde en vijfde Preek, over 2 Sam. XII:21 en over Joan. XIII:30, hebbende ten onderwerp: Davids neerslagtigheid bij de ziekte en opbeuring bij den dood van zijn kind, en: Judas gaat heen, om zijnen Meester te verraden. Hoe kon hij dit doen? En waarom werd het toegelaten? Beide gevallen openen voor ons de geheimen van het menschelijk hart, en vorderen diepe navorschingen, zal het donkere in een behoorlijk licht geplaatst worden, terwijl zij regtstreeks aanleiding geven tot eenen schat van gewigtige bedenkingen; doch wij vinden niet dan oppervlakkige aanmerkingen, die ons in beide opzigten even onvoldaan laten. Wij zouden te wijdloopig worden, wilden wij onze gedachten over de regte behandeling van deze beide onderwerpen uiteenzetten; doch wij merken alleen aan, dat de Heer hoekstra niet gelet heeft op de wijziging, welke de geheel bijzondere toestand van David aan zijn gevoei gaf, en zich daardoor den weg

{==94==} {>>pagina-aanduiding<<}
heeft gesloten voor eenen rijkdom van opwekkelijke bedenkingen.
Niet gunstiger meenen wij over de behandeling van het verraad van Judas te moeten oordeelen. Hoe zeer men ook moge verschillen in de ontwikkeling van dit belangrijk verhaal; wanneer men de Evangeliegeschiedenis in verband beschouwt, en met de verklaringen der nieuwere uitlegkunde aangaande dit geval bekend is, zal men gierigheid bezwaarlijk als het éénig en naast beginsel van dit misdrijf beschouwen, en even min eenige waarde hechten aan alle verontschuldigende bedenkingen, die in het hart van den diepgevallen' Discipel des Heeren zouden hebben kunnen opkomen. Neen, ook hier worden dieper menschkundige nasporingen vereischt, waartoe de Evangelisten alle aanleiding geven, en waardoor een wijduitgestrekt veld van belangrijke aanmerkingen wordt geopend.
Beter beviel ons de volgende Leerrede, naar aanleiding van Spreuk. XXXI:21, over de zorgen tegen den winter, of zedelijke en godsdienstige beschouwing van den voorraad, dien men tegen den winter gewoonlijk in zijn huis opdoet. Het onderwerp is zekerlijk ongewoon, en karakteriseert de Preekmethode van den Heer hoekstra; doch de behandeling schijnt ons allezins doelmatig, en geeft eenen godsdienstiger' toon aan de zaak, dan waarvoor zij op zich zelve vatbaar schijnt. Stijl en voorstelling verdienen hier allen lof; de tasereelen zijn hier en daar schilderachtig, en deden ons wel eens denken aan de schoone natuurtooneelen in de preken van hulshoff.
De laatste Leerrede, naar Spreuk. XIX:17, gehouden ten buitengewonen voordeele van de armen der Gemeente, schetst armoede en barmhartigheid in één tafereel naast elkander, om den zin der voorgelezene spreuk des te beter uit te drukken. Schoon wij niet kunnen zeggen, dat de behandeling van den tekst ons bevalt, en wij hier en daar ook den regten toon missen, erkennen wij echter met blijdschap het warm gevoel en

{==95==} {>>pagina-aanduiding<<}
den Christelijken geest, die hier doorgaans heerschen; terwijl wij voorts gelooven, dat vooral omtrent deze Preek geldt, wat de Heer hoekstra in het voorberigt aangaande de onderscheidene behoeften der toehoorders zegt. Menigeen, die alles naar zijne eigene wijze van zien en gevoelen beoordeelt, moge dan ook wanen, dat hoekstra hier bewijst, den weg tot het hart zijner hoorders niet te kennen; wij gelooven dit niet, te meer, daar wij weten, dat deze Preek juist van het tegendeel heeft getuigd, en de bedoelde Colleete krachtdadig heeft bevorderd.

De Leerredenen van den Heer van rijswijk worden, in plaats van voorberigt, voorasgegaan door een' brief van den Weleerw. jan van geuns, Leeraar bij de Doopsgezinden te Amsterdam. De algemeene inhoud van dien brief is bemoediging van den Joureschen Leeraar tot deze uitgave van eenige zijner kanselvoortbrengsels. Wij zouden op dezelve geene bijzondere aanmerkingen hebben te maken, wanneer zij zich alleen op 's mans bekwaamheid, de natuurlijke en nuttige verscheidenheid van talenten, den algemeenen smaak onzer natie voor deftige geschriften grondde. Maar wij kunnen niet nalaten, met eenige verwondering stil te staan bij een paar benamingen en daaraan gehechte denkbeelden en redeneringen, die ons meer nieuw, dan juist of belangrijk schijnen. De eerste is die van Protestantsch-katholijk. Immers, zoodra er eene verdeeling plaats heeft, bestaat er geene Katholijke kerk meer, naar hun denkbeeld, die maar ééne ware kerk, zonder de minste onderscheidende verdeeling, erkennen, en daarom hunne kerk de algemeene noemen, in tegenstelling met alle de gezindheden, en afscheidingen in die gezindheden, welke in hun oog enkel afgedwaalde, zonder opzigt, orde of gezag, troepswijze zwervende schapen zijn. Ja, maar dit denkbeeld is verkeerd! Het zij zoo! verba valent usu; en zoo wij den Roomschen hunnen titel betwisten, dan mogen zij met gelijk regt

{==96==} {>>pagina-aanduiding<<}
dien van Hervormd of Gereformeerd wraken, en er is geen ongepaster, dan dien van Doopsgezind, voor een Genootschap, dat, zonder eenige vrees voor de zaligheid, het grootste deel der geborenen in deszelfs boezem ongedoopt laat wegsterven. Is het enkele woord Christelijke kerk niet genoeg? Drukt hetzelve het geheel der Christenen niet beter uit, dan ieder bijwoord, dat terstond, door nadere bepaling, aan iets bijzonders doet denken? In allen geval zouden wij dan het Hollandsche woord algemeene boven datgene de voorkeur geven, welk nu eenmaal, vooral bij ongeletterden, eene karakteristieke beduidenis heeft aangenomen.
De andere benaming, die van liberaal-regtzinnigen, mishaagt ons nog meer. Wat is regtzinnig? Och, had men het geheele woord in Jezus kerk nooit gekend! Te Rome is het Pausdom regtzinnigheid - elders het Luterdom - hier het Calvinismus. Het bijwoord liberaal brengt daarin geene verandering, dan die van mindere stijf- en steilheid. Immers, deze zaak met het bovengemelde te verbinden, en, als 't ware, drie rangen te maken van allen, die zich naar Christus noemen: Neologen of onregtzinnigen, die het Goddelijk gezag ondermijnen - liberaal-regtzinnigen, die den Bijbel tot den regten grondslag van hunne godsdienstige denkwijze maken - en het overige servum pecus, dat elk bij zijnen heilig zweert: dit zou op zich zelve, onder de Protestanten alvast, kunnen gaan; maar, dan ware het toch wel eene schande, dat men eerst zien moest, dat de Doopsgezinde Leeraars zich aan de liberaal-regtzinnigen meer en meer aansloten, met andere woorden, inderdaad meer en meer Christelijk-protestantsche beginselen aankleefden. Neen, regtzinnig beteekent hier gewisselijk, wat het in Holland altijd beteekend heeft: Gereformeerd - maar, gewijzigd door den tijd, door de liberaliteit der voorname Geleerden, die in het bedoelde Genootschap thans den toon geven. En deze regtzinnigheid - wij voegen er dit gaarne bij - omvat inderdaad die, en alleen die

{==97==} {>>pagina-aanduiding<<}
leerstukken, als noodwendige ter zaligheid, welke (met weinige uitzonderingen) door de geheele Protestantsche, ja Christelijke, kerk daarvoor plagten erkend te worden. Maar, dan vragen wij weder: moesten de Doopsgezinden, en welligt nog anderen, deze liberale regtzinnigheid eerst bij de Hervormden vinden? van hen leeren? Inderdaad, dit is de nederigheid te verre gedreven. De eigenlijk Hollandsche Dissenters, op onzen bodem ontstaan en gekweekt, waren, van den beginne af aan, even zeer verwijderd van miskenning des algemeenen Christendoms, als gestemd en genegen tot liberaliteit. Zoodra de Doopsgezinden zich gevormd hadden tot eene soort van geregelde maatschappij, en eene eigen kweekschool voor Leeraars bezaten, in de wereld der geleerde en wijsgeerige bijbelbeoefenaars eigen naam en rang hadden, is dit geheel uitgemaakt. En de Hervormden zouden, inderdaad, zeer ondankbaar moeten zijn, (waarvan echter het tegendeel dikwijls bleek) zoo zij niet erkenden, de ware, liberale beginsels der verklaring, aankleving en verkondiging van de H. Schrift, voor een groot deel, bij hen gevonden, van hen geleerd te hebben, welken toevallige oorzaken eene meerdere vrijheid lieten om de vleugelen der ziel met onbeperkte veerkracht te reppen.
Wat nu de Leeredenen zelve betreft, deze onderscheiden zich in vele opzigten van de straks aangekondigde stukken; een verschil, dat uit den geest van het Doopsgezind Kerkgenootschap voortvloeit, welk aan zijne leden vrijheid laat, datgene als eigendommelijke leer van het Christendom aan te nemen, wat hun, na een gegrond en onpartijdig onderzoek, als zoodanig voorkomt. Misten wij in den bundel van den Eerw. hoekstra ongaarne zulke onderwerpen, als de groote leerstukken des Evangeliums doen uitkomen; de Eerw. van rijswijk behandelt dezelve bij voorkeur. Over 't geheel prijzen zich de onderwerpen door hunne belangrijkheid aan, en strekken ten bewijze, dat de smaak van den Joureschen Leeraar zich tot het degelijke en solide be-
{==98==} {>>pagina-aanduiding<<}
paalt. De teksten, met de daaruit afgeleide onderwerpen, zijn de navolgende: 1) Het roekelooze der onverschilligheid omtrent den Godsdienst. Hebr. II:3, 4. 2) De besturing van alles ten voordeele der Godvreezenden. Rom. VIII:28. 3) De pligt van weltevredene onderwerping. Pred. VII:13-18. 4) De onwaardige slaven. Luk. XVII:7-10. 5) De oorzaak, het middel en de bedoeling onzer geestelijke behoudenis. Efez. II:8-10. 6) De vruchtdragende wijngaardranken. Joan. XV:8. 7) De onvermijdelijkheid des doods. Ps. LXXXIX:49. 8) De opwekking van Lazarus. Joan. XI:38-44. 9) De beteekenissen van den Christelijken Waterdoop. (Gepredikt bij gelegenheid van eene Doopbediening.) Rom. VI:3, 4. Bediening des Doops. 10) Christus Verlosser van zonde en dood. (Gepredikt bij gelegenheid van eene Avondmaalsviering.) Joan. IV:14. Bediening des Avondmaals.
Men ziet uit deze eenvoudige opgave, dat de hoofdwaarheden des Christendoms hier opzettelijk behandeld worden, en dat de groote inhoud van hetzelve, de leer van de verzoening des menschdoms door Jezus Christus, meermalen de stof uitmaakt, waarover de Leeraar zijne Gemeente onderhoudt. De kleinheid en de bevlektheid van den mensch in 't licht te stellen, hieruit de noodzakelijkheid der genade voor hem af te leiden, den geheelen rijkdom van barmhartigheid te ontvouwen, hem door het Evangelie aangebragt; maar tevens de hooge eischen en voorwaarden, door Jezus aan zijne belijders opgelegd, met klem en nadruk aan te dringen - dit is de doorgaande strekking van deze Leerredenen. Wij beschouwen dit als eene wezenlijke verdienste, niet alleen omdat daardoor het groot oogmerk der Evangelieprediking, onzes oordeels, het best bereikt wordt, maar ook omdat deze stukken juist daardoor tot bijdragen kunnen verstrekken, om den geest van het Genootschap, waartoe de Schrijver behoort, te leeren kennen. Die geest, namelijk, schijnt ons te bestaan in het prediken van het Christendom, gegrond op het Goddelijk

{==99==} {>>pagina-aanduiding<<}
gezag van Jezus en de Apostelen; in het verkondigen van de leer der verzoening, als noodzakelijk tot 's menschen eeuwige behoudenis; en vooral in het aandringen van de verpligtingen, welke daaruit voortvloeijen. Doch dit is de algemeene geest, die door de bijzondere overtuiging van een' ieder weder zoodanig wordt gewijzigd, dat er in hetzelfde Genootschap eene groote ongelijkheid van gevoelens bestaat over sommige leerstukken; eene ongelijkheid, waarvan deze beide aangekondigde bundels getuigen.
De wijze, waarop de Heer van rijswijk zijne onderwerpen behandelt, beantwoordt aan het hoog belang van dezelve. Alles geeft bewijs van diep inzigt in het verband en den zin van den tekst; alles draagt blijken van schranderheid in het bevatten van zaken, en vertoont eene groote helderheid in het uiteenzetten en uitdrukken der denkbeelden; met één woord, wij vinden de lofspraak van den Eerw. van geuns, in het begin van het voorberigt, aangaande de verdiensten van den Schrijver, volkomen bewaarheid. Ook de stijl komt overeen met den hoogen ernst der behandelde onderwerpen. Dezelve prijst zich wel niet aan door losheid en sierlijkheid, en door die natuurlijke warmte en kunstelooze bevalligheid, welke het harte roeren; maar alles ademt zekere deftigheid, en is gesteld in den toon van eene stevige en mannelijke welsprekendheid, die den gewenschten indruk niet kan missen.
Ziet daar het goede en voortresselijke, waardoor deze Leerredenen zich, onzes inziens, aanprijzen, en waardoor zij niet alleen den vriend van ernstige en stichtelijke lectuur welkom zijn moeten, maar ook bij hem, die het vak der Predikkunde opzettelijk en meer als wetenschap bestudeert, belang moeten wekken. Naast dezen lof plaatsen wij even vrijmoedig, hetgeen dezen bundel, naar ons bijzonder oordeel, min voordeelig onderscheidt.
Het komt ons, namelijk, voor, dat het bondige en degelijke, 't welk deze stukken kenmerkt, dezelve, als

{==100==} {>>pagina-aanduiding<<}
Preken, eenigzins benadeelt. Niet alsof wij van oordeel zijn, dat eigenlijke Leerredenen geene bondigheid gedoogen - het tegendeel leert de aard der zake, en het voorbeeld van eenen van der roest en van der palm - maar het komt hier aan op de kunst, om alles zóó te ontwikkelen, voor te stellen en aan te dringen, dat men niet uit den regten toon vervalt, welken het voordragen van godsdienstige waarheden, ter stichting van eene gemengde schare, op eene gewijde plaatse vereischt. Wij verlangen niet, dat de Leeraar des Christendoms tot alle zijne toehoorders afdale, daar wij gelooven, dat die populariteit, welke volstrekt voor allen duidelijk wil worden, met de hooge waardigheid en den verheven' zin des Evangeliums onbestaanbaar is; maar er is toch een midden tusschen deze al te groote zucht, om duidelijk te zijn, en het voordragen van diepe bedenkingen uit het gebied der wijs begeerte op den kansel. En dit midden bestaat voorzeker in de kunst, om de hoogste waarheden des Christendoms door de omkleeding zoo nabij het verstand en het hart der toehoorders te brengen, dat de eenigzins geoefende dezelve verstaat en gevoelt. Deze kunst nu, deze gemakkelijkheid en losheid van voorstelling schijnt den Heere van rijswijk nog te ontbreken. De strenge betoogtrant, welke in zijne Leerredenen overal heerscht, geeft aan dezelve te veel een wetenschappelijk aanzien; en vele hebben daardoor het voorkomen van uitlegkundige, wijsgeerige en leerstellige Verhandelingen, hetgeen zich zelfs in kleinigheden, b.v. in de bewoordingen van Analogie, Homologeren, Justisiceren enz., openbaart. Het is vooral in de Doop- en Avondmaalspreken, dat wij dezen regten toon missen. Wij zijn, namelijk, van gevoelen, dat het bij zulke gelegenheden meer aankomt op het rigten en leiden van het gevoel der Gemeente, op het verwekken en
bevestigen der aandoeningen van geloof en boetvaardigheid, dan wel op de ontwikkeling van gewigtige leerstukken, welke toch niet geheel buiten diepe uitlegkundige en wijsgee-
{==101==} {>>pagina-aanduiding<<}
rige navorschingen kunnen omloopen; en van dit laatste meenen wij in deze Preken vele sporen te ontdekken. Wij zeggen met opzet, in deze Preken: want de toon, die de bediening zelve van Doop en Avondmaal kenmerkt, is ernstig, gemoedelijk, stichtelijk, en komt ten volle overeen met de hooge waardigheid der beide plegtigheden. Deze aanspraken, gebeden en zegenwenschen kunnen met regt als eene bijdrage tot de Liturgie van het Doopsgezind Kerkgenootschap beschouwd worden, en zullen hun vooral regt welkom wezen, die minder bekend zijn met de wijze, waarop Doop en Avondmaal aldaar bediend worden.
Wij zijn reeds te uitvoerig geweest, om nu nog elk stuk afzonderlijk door te loopen, en zullen ons derhalve tot eene enkele preek bepalen, welker gang de manier van den Heer van rijswijk het best kan doen kennen. Tot dit einde kiezen wij de 6de Leerrede, over Joan. XV:8, betiteld: De vruchtdragende wijngaardranken.
‘Gelijk de Goddelijke heerlijkheid, door de voldoening der heiligheid het hooge en eindelijke doelwit is der schepping, - is dezelve ook de grondslag der aanbiddelijke vaststelling tot behoudenis en zaligmaking van strafwaardige stervelingen, door de tusschenkomst van Gods Zoon, in hoedanigheid van Middelaar.’ Dit denkbeeld wordt in de inleiding uitvoerig ontwikkeld, en leidt tot het besluit, dat, ‘gelijk de verordening des Eeniggeborenen tot 's werelds Verlosser ter aanbiddende verheerlijking des Algenoegzamen verstrekt, zoo ook de zedelijke volmaking der verlosten, hunne navolging van God in zedelijke volmaaktheid, als het uitwerksel der verlossing, tot dat zelfde heerlijk einde strekken moet.’ Na eene korte, maar voldoende verklaring van den tekst, worden de navolgende waarheden uit de gelijkenis asgeleid: 1o.) Gelijk een wijngaardenier eenen wijnstok plant en kweekt, met oogmerk en bedoeling om daarvan vrucht te bekomen, zoo is het groote doeleinde der verordening van Jezus Christus tot 's

{==102==} {>>pagina-aanduiding<<}
werelds Heiland de werkdadige godsvrucht zijner belijders. Gelijk de landman genoegen en zijnen arbeid beloond vindt door eene overvloedige inzameling, is ook de Hemelsche Vader verheerlijkt door eene uitstekende pligtsbetrachting der belijders van het Evangelie, wanneer deze overvloedig zijn in het werk des Heeren. 2o.) Gelijk de ranken geene vrucht kunnen dragen, wanneer zij van den wijngaardstam zijn afgescheiden, zoo kunnen de belijders van het Evangelie ook niets doen buiten de gemeenschap, zonder de vereeniging met Christus. Gelijk de sappen van den wijnstok de ranken moeten doorvloeijen, ten einde dezelve bij het leven te bewaren en vruchten te doen voortbrengen, zoo moet de geest van Christus, zijne grondbeginselen en zijne geaardheid, degenen, die in Hem gelooven, bezielen, zoo moet zijn bijstand hen in staat stellen vruchten des geloofs voort te brengen. 3o.) Gelijk de wijngaardenier een naauwlettend toezigt houdt over zijnen wijnstok, de onvruchtbare, verdorde en doode takken wegneemt, en deze, als tot alle ander einde onnut, in het vuur geworpen worden, om tot brandstoffe te dienen, zoo worden de werkelooze belijders, diegenen inzonderheid, welke zich overgeven aan eenen ondeugenden, zondigen wandel, afgescheiden van de geestelijke gemeenschap met den Verlosser, waardoor zij buiten de gelegenheid geraken om door Hem behouden te worden. 4o.) Gelijk de wijnbouwer de vruchtdragende ranken zuivert en besnoeit, ten einde dezelve nog meer vruchten opleveren, zoo is de zorg des hemelschen Vaders ook uitgestrekt over de godvreezende belijders van zijnen Zoon, om dezelve door smartelijke tuchtiging te heiligen, hen door de beproevingen des rampspoeds te volmaken in allen goeden werke.





{==103==} {>>pagina-aanduiding<<}

Brieven over het werkje: Christendom en Hervorming, enz. geschreven aan eenen Vriend, door G.J.F. Cramer von Baumgarten, Predikant bij de Hervormden te Middelbert. Te Groningen, bij W. Wouters. 1816. In gr. 8vo. 192 Bl. f 1-10-:

Het werkje, op den titel gemeld, is bij de tweede uitgave met voor- en na-rede verrijkt, en alzoo een lijvig boekdeel geworden; dit negental Brieven is intusschen tegen het werkje gerigt, terwijl de Eerw. Schrijver welligt op eene andere wijze tegen die voor- en na-rede de pen voeren zal. Het is van ons, en ook van onze Lezers, niet te vergen, dat wij ieder voor- en tegen-schrift even uitvoerig zullen behandelen; dan mogten wij waarlijk ook onze Letteroefeningen wel geheel en alleen aan Christendom en Hervorming en den Notaris lesage ten broek inruimen. Voor ditmaal mag het daarom voldoende zijn, van dit geschrift te verklaren, dat hetzelve met nur en genoegen zal gelezen worden door eenen bedaarden en oordeelkundigen voorstander van het leerstelsel der Hervormden, die, het wijsgeerig geschilpunt over de Rede en haar gezag bij stelligen Godsdienst ter zijde zettende, zich vergenoegt met Bijbelsche gronden. De Schrijver doet zich als een bedaard en verstandig regtzinnig Leeraar bij dat Kerkgenootschap kennen; en, uit dit oogpunt beschouwd, verdient zijn geschrift allezins aanprijzing en lof.




Gedachten van eenen Protestant bij de lezing van het stukje: Voortreffelijkheid van de Leer der R.K. Kerk, door J.G. Lesage ten Broek. Te Rotterdam, bij J. van Baalen. 1816. In gr. 8vo. 74 Bl. f :-12-:

Houdt dan, vragen wij, dit over en weder schrijven

{==104==} {>>pagina-aanduiding<<}
over eene voorlang reeds uitgemaakte zaak nimmer op? want, inderdaad, het lezen en beoordeelen van deze twistschriften wordt eene zeer onaangename en lastige taak. Evenwel, wij danken het bestuur der goede Voorzienigheid, dat nu, en wij hopen nog in tijds, het belangrijk verschil tusschen Roomsch en Protestantsch zoo helder wordt in het licht gesteld, en de wapenen, zeer geschikte wapenen voor ieder verstand, van alle kanten worden aangeboden, en reeds duizenden in handen gegeven zijn. Wij hooren wel, dat het menschkundig onmogelijk is, dat ooit gewetensdwang wederom in het beschaafd Europa den kop opstak; maar onze leeftijd heeft ons zoo veel doen zien, dat wij in het beschaafd Europa voor onmogelijk hielden; en die onmogelijkheid wordt wel eens het sterkst gedrukt door voor allen, immers stelligen, Godsdienst onverschilligen, die welligt, zoo overigens bijzonder of ook maatschappelijk belang er rekening bij vinden kon, met dezelfde ongevoeligheid ter mis zouden gaan, als zij nu het gedachtenismaal onzes Heeren of mede vieren of verzuimen, en wien een leven naar zin en lust bij absolutie enz. enz. misschien gemakkelijker zou voortgaan, dan bij den toenemenden bloei van redelijken Godsdienst en ware verlichting. Voor het talrijker worden van zulke soort van Christenen sidderen wij; en onwillekeurig komt ons het treurig voorledene daarbij voor den geest. Mogt ten broek's geschrijf duizenden aanzetten tot onderzoek! Duizenden zullen dan winnen in redelijk geloof, en stellige overtuiging, dat de Bijbel, de Bijbel alleen en zuiver, deugd, rust en geluk kan beveiligen. Mogt ieder, hetzij dan rationalist of hyperph sicus, of hoe men hem noemen wil, het gevaar zien, en eerlijk en met volle overtuiging handen ineen slaan, om van den Protestantschen grondregel uit te gaan, en dien te handhaven met een volkomen hart!
Het boekje, dat wij thans aanmelden, is door een kundig leek, met oordeel, gemoedelijkheid, en in een' gematigden toon, geschreven; het volgt ten broek

{==105==} {>>pagina-aanduiding<<}
op den voet, en is het omgekeerde van diens geschrijf. Het vindt ook zeker zijn publiek; en ieder Protestant zal er mede instemmen. Wij gelooven, na de aandachtige lezing, zeer gaarne het voorberigt, dat een zeer kundig Protestantsch Leeraar hetzelve heeft goedgekeurd. Slechts nu en dan vonden wij iets, dat ons een weinig te zwak scheen; gelijk wij b.v. zoo stellig niet zouden beweren, dat Judas, de verrader, mede het nachtmaal hield, althans daaruit niet zoo geheel, als ware dit volkomen bewezen, redeneren. Dan, dit doet niets tot de hoofdzaak; al het bedoelde kan ieder, die oordeel heeft, aanstonds met alles afdoende bewijzen nader bevestigen. - De Schrijver verdient geheel onze goedkeuring en dank.




Redevoering, over het verschil van des Menschen Karakter, deszelfs invloed op zijnen stand en werkkring, en meer bijzonder op de beoefening der natuurlijke wetenschappen, gehouden in eene openlijke Vergadering van het Natuur- en Scheikundig Genootschap te Groningen, door G. Bakker, Professor in de Geneeskunde aldaar. Met uitbreidende Aanteekeningen.


Wem zu glauben ist, redlicher Freund! das kan ich dir sagen: 
Glaube dem Leben, es lehrt besser als Redner und Buch. 
 
göthe. 

Te Groningen, bij W. van Boekeren. 1816. In gr. 8vo. f :-18-:
Deze schoone Redevoering is een voortreffelijk bewijs van de waarheid der woorden van göthe, op den titel vermeld. Hoe meer men dezelve leest, hoe meer men overtuigd wordt, dat de schrandere Schrijver niet door doode letteren, maar door het leven zelf

{==106==} {>>pagina-aanduiding<<}
onderwezen is. De gewigtige opmerking, dat het, in zoo vele opzigten weldadig, verschil in karakter ook bij de beoefening der wetenschappen, vooral der natuurkundige, van veel belang is, en ter uitbreiding en bevestiging onzer natuurkennis veel heeft toegebragt, verschijnt hier op den voorgrond, en wordt zoo wel door sprekende voorbeelden, als door bondige redenering aangedrongen. Doch daarenboven vinden wij telkens ruime stof tot nadenking en overweging in de diepzinnige aanmerkingen en veruitziende wenken, betreffende den grond van 't verschil van karakter, de betrekking tusschen ziel en ligchaam, den invloed van 't ligchamelijk temperament, de onafhankelijkheid der rede. Het is waar, deze rijkdom van zaken maakt den stijl wel eens gedrongen, en veroorzaakt eene schijnbare oppervlakkigheid, omdat tot alles slechts weinige woorden besteed worden; maar, bij eene herhaalde lezing, verschijnt toch alles in zulk een duidelijk licht, dat wij niet anders kunnen zeggen, of de Schrijver heeft zijne taak voldongen. Het is waar, hij heeft, zoo als zekere beoordeelaars zeggen, zijne stof niet geheel uitgeput; hij had een dik boekdeel kunnen schrijven: maar, moet men dan de lezers alles voorkaauwen? moet men zijne bewijsredenen zoo uiteenzetten, dat zij er alle houding door verliezen en verlamd worden?
De uitbreidende aanteekeningen, achter de Redevoering geplaatst, zijn meest allen van een' zeer gewigtigen inhoud, en doen ons den Schrijver als een schrander navorscher der natuur en diepdenkend beschouwer harer wonderen kennen. De eerste loopt over de betrekking van ziel en ligchaam. Na den wederkeerigen invloed van beiden op elkander te hebben opgemerkt, bepaalt zich de Schrijver vooral tot de zwarigheden, welke de verklaring van dien invloed en wederkeerige werking ontmoet, en bestrijdt het gevoelen aangaande eene bepaalde zitplaats der ziel. Hij meent de gemelde zwarigheden te verminderen, door de ziel aan te

{==107==} {>>pagina-aanduiding<<}
merken als eene zeer sijne stof, in aard op de onweegbare stoffen gelijkende. Een gevoelen, dat ons een weinig gewaagd voorkomt, en waarmede wij althans niet kunnen overeenbrengen, hetgene de Schrijver zelf, een weinig verder, zegt, over een begïnsel van volkomene vrijheid, hetwelk in ons woont. Stoffelijkheid en vrijheid laten zich moeijelijk paren.
Onder de overige aanteekeningen is vooral de derde, over de hersenschedelleer van gall, belangrijk. Buiten de verdiensten van dien grooten man bij de ontleedkunde der hersenen, hecht bakker ook veel waarde aan de schedelleer zelve; schoon hij zich ook de zwarigheden niet ontveinst, waaraan zij onderhevig is. Lezenswaardig zijn voorts de zevende en de achtste aanteekening, de eerste over de oorzaken der verschillende volksgeaardheid, de andere over de waarde van een onbevangen onderzoek der natuur, vooral voor den Geneeskundige.

De Aarde en hare Bewoners volgens de nieuwste ontdekkingen, een werk ter bevordering der kennis van landen en volken, en van derzelver voortbrengsels en handel, naar het Hoogduitsch van E.A.W. von Zimmerman. Met Platen. Iste Deel. Te Haarlem, bij F. Bohn. 1816. In gr. 8vo. 376 Bl. f 2-18-:

Wij ontvangen hier het begin van een voortreffelijk werk, en 't geen voor de Aardrijkskunde van het grootste belang is. De geleerde zimmerman, zoo bekend door zijn Taschenbuch der Reisen, waarin de berigten der Reizigers op de oordeelkundigste wijze tot een geheel zijn te zamen gebragt, heeft dit plan nog verder uitgebreid en vermeerderd in het werk, waarvan de vertaling ons hier aanvankelijk wordt medegedeeld. Na eene korte en zeer fraaije inleiding, de vorderingen der Aardrijkskunde, vooral in de vorige Eeuw en onzen tijd.

{==108==} {>>pagina-aanduiding<<}
schetsende, begint de Schrijver met Afrika, en wel (wij weten niet, om welke reden) met het midden der westkust, of Guinéa, welks behandeling (doch in eenen ruimeren zin, daar men tevens Senegambia daaronder bevat) nu voorts dit Deel uitmaakt. Wij kunnen niet denken, dat het geheel op denzelfden maatstaf zal geschoeid zijn: er zouden alsdan, ieder werelddeel slechts op vijf Deelen gerekend, en voor Europa, naar billijkheid, eene meerdere ruimte stellende, meer dan twintig Deelen vereischt worden. Dit zal evenwel, naar wij meenen wel onderrigt te zijn, geene plaats hebben, maar het geheel in zeven of acht Deelen afloopen.
Dit zij echter geenszins gezegd, om ons over wijdloopigheid te bezwaren. Integendeel: wij hebben zelden onderhoudender boek gelezen. Het plan des Schrijvers is dus: hij geeft eerst een algemeen denkbeeld van de kust, de kapen, rivieren, gebergten enz., daarna van de binnenlanden, vervolgens van de voornaamste voortbrengselen, en eindelijk van de inwoners. Ten slotte vindt men nog merkwaardigheden uit de Natuurlijke Geschiedenis van Afrika, die ons voorkomen, voegzamer in de korte optelling der gewrochten van de drie Rijken eene plaats te hebben verdiend, en die hier ook zonder orde dooreen gesteld zijn, zoo dat zelfs de dieren, gewassen en delfstoffen niet onderscheiden elk op zich zelve staan. De Termiet of witte mier wordt gevolgd door den Baobab, den boterboom, de onderaardsche erwten van Whidah, de kameel, en het ijzer der Sahara. Men zal toestemmen, dat deze orde beter had kunnen zijn. Doch overal brengt de Schrijver de getuigenissen der Reizigers, zoo wel ouden als nieuwen, tot staving zijner gezegden te berde, en lascht wel eens, waar zulks vereischt wordt, stukken van reisverhalen in zijne beschrijving.
Een der merkwaardigste gedeelten van dit boek is eene uitvoerige schildering van den Slavenhandel, van de oorlogen af, door de inlandsche Vorsten tegen elkander gevoerd, om slaven te koopen, tot op de aankomst der

{==109==} {>>pagina-aanduiding<<}
ongelukkigen in de Westindische Volkplantingen, en voorafgegaan door een onzijdig tafereel van de geaardheid, vatbaarheden en geestvermogens der Zwarten. Het hart breekt, de oogen loopen over, bij het lezen van zoo veel afgrijselijkheden. De Europeanen komen hier voor in het licht van Barbaren, van koele, hart- en gewetenlooze beulen, en er komen stalen voor van hunne wreedheid, waarbij men zich schamen zou, hun landgenoot te zijn. Waarlijk! er is geen beter pleidooi noodig voor de afschaffing van de slavernij der Negers, dan deze eenvoudige opnoeming van onbetwiste daadzaken. Men vergunne ons, er een paar van op te geven. - In 1767 gaven eenige Engelsche slavenhandelaars op de kust van Benin voor, dat zij de bewoners eener volkplanting van de stad Calabar met hunne oude landgenooten wilden verzoenen; zij noodigden dus de aanzienlijksten van wederzijden op hunne schepen, doch spraken met de volkplanters af, om de bewoners der oude stad met hunne hulp verraderlijk te overvallen en in slavernij te slepen. De onergdenkende Koning der oude stad (Calabar) ging met vele zijner onderdanen bij de Engelschen aan boord, om zijne dochter aan den aanzienlijksten koopman der nieuwe stad ter vrouwe te geven. Doch op een gegeven sein werden de onschuldige Negers voor hun goed vertrouwen, door hunne verachtelijke landgenooten uit wrok, en door de nog veel verachtelijker Engelschen om goud, vermoord of gevangen genomen. Driehonderd werden er gedood, en zeer velen als slaven verkocht. Een broeder des Konings smeekte om zijn leven; doch men bood den Engelschen menschenhandelaar een' sterken Neger in ruiling aan, en het hoofd des ongelukkigen rolde in de boot. De twee andere broeders des Konings zouden ook uitgeleverd worden; doch omtrent dezen bedroog de koopman zijne ontmenschte bondgenooten, zoo dat een dubbel
verraad hier den Christennaam schandvlekte. Een vierjarige oorlog was het gevolg van dit schelmstuk! Deze trouweloosheid der Blanken is zeer algemeen op de

{==110==} {>>pagina-aanduiding<<}
kust; te meermalen worden vrije Negers daarvan het slagtoffer.
Maar niets gaat de ijzingwekkende bekrompenheid in een slavenschip te boven, welke den Neger bijna geene ruimte tot ademen overlaat. Hette, morsigheid, gebrek aan lucht, aan goed voedsel en water, vooral in geval van aanstekende ziekten, veroorzaakt eene sterste onder de Negers, die in dit donkere tafereel bijna de zwartste schaduw uitmaakt. Van de 490 Negers komen op deze wijze 180 op de reis om. Bij besmetting rekent soms de Kapitein van een geassureerd schip uit, dat het voordeeliger is, de Negers in zee te werpen, dan hun misschien een' natuurlijken dood te laten sterven, daar in het eerste geval de Assuradeurs, in het tweede de Reeders de schade moeten dragen. Op deze wijze werden eens 132 ziekelijke Negers, als slagtoffers der verfoeijelijkste kansrekening, in zee geworpen! Bij ongelukken van brand zijn de geketende Negers altijd in het dringendste gevaar: op zekeren tijd sprong de kruidkamer, en vijftig Negers, door hunne ketenen half geradbraakt, stierven aan 't koudvuur! In geval van opstand.... Doch genoeg voor onze gevoelige Lezers. Zij mogen zich slechts herinneren, dat deze ongelukkigen, dus erger dan het vee behandeld, onze natuurgenooten, in den volsten zin van het woord, zijn; dat de schrikkelijke wreedheden hunner Despoten niets tegen hunnen eigen aanleg en volmaakbaarheid bewijzen; dat ouder-, kinder-, broederliefde, vriendschap, dankbaarheid, herbergzaamheid, edelmoedigheid, bij hen, zoo als uit menigvuldige voorbeelden blijkt, geheel niet vreemd zijn; dat velen hunner in onderscheidene menschelijke kundigheden aanzienlijke vorderingen hebben gemaakt; dat hun geheugen zeer sterk, de vatbaarheid van sommigen voor kunstwerken niet gering is; dat eene Negerslavin uitmuntende Engelsche verzen (door zimmerman medegedeeld) heeft in het licht gegeven; dat twee Negers zich als sterrekundige en rekenaar uit het hoofd boven zeer vele ande-
{==111==} {>>pagina-aanduiding<<}
ren onderscheiden hebben; dat
velen vlug zijn in het leeren van talen, anderen zelfs Leden van de Parijsche Akademie der Wetenschappen geweest zijn. (De bekende gregoire heeft zelfs een geheel boek: de la Littérature des Nègres, geschreven.) Wanneer men nu dit alles bedenkt, zoo verdwijnt gewis de half binnensmonds geuite beschuldiging van velen, alsof de Engelschen slechts aan eene fijnberekende winzucht hadden gehoor gegeven, toen zij deze smet op Christendom en beschaving, die zij best moesten kennen, poogden uit te wisschen; en of zelfs onze voortreffelijke Regering meer aan eene onvoorzigtige opwelling van geestdrift, dan aan welberekende menschenliefde gehoor had gegeven, toen zij de eerste was, die in dezen het spoor der Engelschen drukte. - Wij hadden wel gewenscht, dat de uitgever van dit werk de afteekening van een slavenschip uit den Hoogduitschen druk in de vertaling had overgenomen. Dit zou den indruk, welken deze handel in menschenvleesch op elken Lezer moet maken, nog versterkt hebben.
Doch, behalve de beschrijving van den Slavenhandel, vindt men hier nog eene menigte andere bijzonderheden, voor de Geschiedenis der Aarde en des Menschdoms bij uitstek belangrijk. Afrika, dit land der wonderen, wordt vooral ook van de gunstigste zijde beschouwd, en deszelfs onuitputtelijke rijkdom in gewassen, dieren en menschen aangetoond. De geschiedenis der Termiten levert ons weder eene aliermerkwaardigste schets van eenen dierenstaat, waar het instinct althans niet voor de bijen, of zelfs voor de bevers, behoeft te zwichten, en de eerstgemelden in vele opzigten overtreft. Er is bij deze diertjes een soldatenstand, of eene opzettelijk ter verdediging afgezonderde kaste. Hunne gebouwen, slechts tegen twaalf voeten gerekend, bedragen, naar evenredigheid hunner grootte, met die van een' mensch vergeleken, zevenmaal de hoogte der Egyptische Piramiden, en worden in drie jaren voltooid, daar de Piramiden dertig jaren ter stichting vereischten. Meer

{==112==} {>>pagina-aanduiding<<}
bekend is de kameel; doch ook in dit dier zal men hier eene treffende bijeenstelling van de veelvuldigste blijken der Goddelijke wijsheid en goedheid ontdekken. - Ook is ons, in de inleiding, (op bl. 25) de schilderij der menschelijke bekwaamheid, worstelende tegen de woede der natuur in een' storm, ongemeen belangrijk voorgekomen.
Slechts weinig kleine vlekken ontsieren dit werk - doch neen, dit is het woord niet: zij geven blijk van de menschelijke onvolmaaktheid.
Op bl. 55 staat, dat de kust van Guinéa ten Noorden door het witte, en ten Zuiden door het zwarte Voorgebergte, op 60 graden Zuiderbreedte, bepaald wordt. Nu weet men echter, dat Afrika zich niet verder dan tot den vier-en-dertigsten graad Z.B. uitstrekt. Dit moet dus eene drukfout zijn. - Bl. 59. De Gambia stort zich niet op den dertigsten, maar op den dertienden graad N.B. in zee. Dit is dus ook of eene druk- of eene schrijffout. - Bl. 66. Het is onmogelijk, dat de Rio Volta op den 19 graad, en dus te midden der groote Zandwoestijn, ontspringe: hij zou dan de beddingen van den Senegal en den Gambia beiden moeten doorsnijden, althans tusschen deze stroomen en den Niger heenloopen, waar niemand hem ontdekt heeft. Blijkbaar is dit ook, vergeleken met eene andere plaats op dezelfde bladzijde, een misslag van druk of pen. - Bl. 74 moet het woord Westewinden, blijkbaar, Oostewinden zijn. - Op den laatsten regel van bl. 105 staat Ismaëlismus voor Islamismus. - De Parasita-plant, op bl. 136 dus geschreven voorkomende, zou men ligt voor eene afzonderlijke soort nemen. Het is echter slechts eene parasite, of anderen gewassen voedsel benemende, en op dezelve terende plant. - Is Cella (op bl. 137) niet het Silla van mungo park? - Bl. 146 wordt anson als getuige in eene bijzonderheid, het karakter der Negers betreffende, ingeroepen: daar deze beroemde Zeevaarder nooit, zoo verre wij weten, aan de kust van Guinéa opmerkingen gemaakt heest, zoo zal deze naam waarschijnlijk adan-
{==113==} {>>pagina-aanduiding<<}
son moeten zijn. -
Op bl. 186 lezen wij de gruwelen der beruchte zinga, Koningin van Angola: dat zij haren zuigeling van de borst gerukt, dien levend in een' mortier gestampt, die zelfstandigheid tot eene zalf had doen koken, en zich en hare voornaamste krijgslieden daarmede bestreken. Is dit waar? is het mogelijk? zelfs bij eene Negerkoningin mogelijk? of is het misschien uit staatkunde door de Portugezen verdicht? Men weet, dat hunne berigten met behoedzaamheid moeten gelezen worden. - Bl. 308 staat dalaeus voor van dale. Dit is een' buitenlander niet euvel te nemen, schoon wij van den Vertaler verwacht hadden, dat hij dien naam, welke volgens den Latijnschen uitgang veel minder bekend is, zou hersteld hebben. Doch van meer belang is het, dat juist van dale beweerd heeft, dat de Godspraken met de verbreiding van het Christendom, of liever met christus, niet hebben opgehouden, vlak het tegendeel van 't geen men hier stelt. (Zie fontenelle's Verhandeling over dat stuk.)
Met moeite onthouden wij ons van de mededeeling der schoone plaats op bl. 170, de mogelijke gedachten onzer nakomelingen bevattende, wanneer dezen eenmaal, ontnuchterd van de razernij der oorlogen en veroveringen, ons zesduizendjarig tijdvak, van den moord van kain tot dien van lodewijk XVI, zouden doorloopen. Doch de onvermoeide vlijt der Hollandsche drukpers schrijft ons kortheid voor, en wij moeten dus eindigen, na dit nog alleen opgemerkt te hebben, dat reeds de vermelding van zulk eene beschouwing toont, dat de Lezer hier meer dan bloote verhalen - dat hij ook wijsgeerige bedenkingen vindt.





{==114==} {>>pagina-aanduiding<<}

Napoleóntische Redevoeringen. IIde Tweetal. Door W.A. Ockerse. Te Amsterdam, bij J. van der Hey. 1815. In gr. 8vo. 151 Bl. f 1-16-:

Wij hebben dit tweede deel al te lang laten liggen. Doch, zoo onze aanprijzing de lectuur van het eerste deel bevorderd heest, dan bereikte het ook zijn doel ten aanzien van dit. Wij hebben er niets algemeens bij te voegen. De aard der zake brengt veeleer mede, dat een toon, zoo hoog aangeslagen als in deze redevoeringen, eenigermate dale, of althans op de toehoorders minder werke. Het is waar, de stoffe is vernieuwd, bijna zouden wij zeggen verhoogd, door het gebeurde in Frankrijk en geëindigde te Waterloo. Doch, dit zelve neemt de gemaakte aanmerking niet weg. - Hoe het zij, dit geheele werkje is belangrijk naar inhoud en vorm. De Heer ockerse behoort onder de zeer weinigen, die dergelijk iets met goed gevolg konden ondernemen. Zijne stoute en vurige welsprekendheid levert hier en daar trekken op, die verbazen en verrukken. Dat men op zoo hooge laarzen niet volkomen vast gaat, ligt eene enkele keer uit den juisten pas geraakt, en struikelt, schoon ook niet valt, is eene algemeene waarheid, die dus ook hier hare toepassing, in het oog van keurige kunstregters of vieze keurmeesters, wel mag vinden. Wij willen het niet onderzoeken; maar eindigen met de opgaaf der opschriften: III. Eene lofrede, ter gedachtenis van Europa's en Neêrland's doorluchtige verlossers en verlossing, op den 15-18 Junij 1815, benevens ettelijke wenken op de toekomst. IV. De belangrijke gevolgen der groote, in 1815 nader gewijzigde, omwenteling, zoo voor Europa in het algemeen, als in het bijzonder voor ons vaderland.




Aan de op 's Rijks Hooge Schoolen, studeerende Jeugd. Door W.E. de Perponcher, President Curator van 's Rijks Hooge School te Utrecht. Te Utrecht, bij J. van Schoonhoven. 1816. In gr. 8vo. 132 Bl. f :-16-:

De waardige Grijsaard, aan wien wij reeds zoo veel goeds en nuttigs te danken hebben, schijnt als 't ware verjongd te

{==115==} {>>pagina-aanduiding<<}
worden, om door de voortbrengiels zijner pen zijn vaderland nuttig te zijn. Onder andere treedt hij thans op, als voorzitter van een dier achtingwaardige ligchamen, volgens voorouderlijk gebruik ingesteld, om het bestuur der Nederlandsche Hoogescholen waar te nemen, en schijnt het, en als zoodanig, en als man van letteren, van zijnen pligt te achten, de vaderlandsche studérende jeugd met den waren geest der jongste Organisatie van het hooger onderwijs bekend te maken. Dit boekje dient dus, gelijk de Schrijver zelf (bl. 3) zegt, om der jongelingschap onder 't oog te brengen ‘het algemeen verband, benevens de geleidelijke en elkanderen onderling, ter wederzijdsche voorbereiding, opheldering en voltojing, de hand biedende aaneenschakeling, waar in alle de Wetenschappen, die u, in 's Konings Verordening, ter beoeffening worden aangeboden, of voorgeschreeven, uit derzelver eigenen aart, met elkanderen staan.’ En hier begint dan de Heer de perponcher, met den jeugdigen beoefenaar der wetenschappen, van de Latijnsche scholen af, eerst het nut van het taal-, aardrijks-, fabel- en letterkundig onderwijs aan te toonen, hem dan op de Hoogeschool zelve die kundigheden aan te wijzen, welke algemeen aan allen, of toch de meesten, ter beoefening worden voorgeschreven, om hem als 't ware tot voorportaal te dienen in het heiligdom dier wetenschappen, op welke hij zich meer bepaaldelijk toelegt. Tot de eerstgemelden behooren de Redeneer-, Bovennatuur-, Wiskunde, (welke laatste de Heer de perponcher de praktikale Logica noemt) en de Geschiedkunde. Hier maakt de Schrijver een' uitstap, om de onderscheidene gronden van zekerheid, of de bewijzen van verschillenden aard, waarvoor de zoo uiteenloopende menschelijke kundigheden vatbaar zijn, wat nader te beschouwen; zoo als, getuigenissen en berigten voor de Geschiedenis, waarnemingen en almede
geloofwaardige berigten voor de Natuurlijke Wetenschappen, uitspraken der wet voor de Regtsgeleerdheid, naauwkeurige natuurbeschouwing (die echter meermalen tot gissingen vervalt) in de Geneeskunde, modellen in de Letterkunde, wereldbeschouwing en menschenkennis in de wijsgeerige Zedekunde, (dus niet de eeuwige wet, geschreven in onze harten?) Het verwondert ons hier te lezen, dat socrates en plato 200 jaren na de Babylonische Gevangenschap leefden. De Heer de perponcher wil hiermede waarschijnlijk aanduiden,

{==116==} {>>pagina-aanduiding<<}
dat de Joodsche schriften op de leer dezer mannen eenigen invloed gehad hebben; doch het tegendeel is genoegzaam bewezen. - De laatste grond van zekerheid, eindelijk, die van den Godsdienst, is in de Openbaring te zoeken. Men ziet, dat de edele Schrijver dit betoog alleen heeft ingerigt tegen hen, die de zekerheid der Openbaring op andere, dan geschied- en zedekundige gronden willen aantasten.
Hierna vat de Heer de perponcher zijne taak weder op, voegt bij de reeds vermelde wetenschappen de Natuurkunde, bespiegelende Wijsbegeerte, de Kunsten en fraaije Letteren, de Staatkunde, (is deze sprong niet wat vreemd?) de Regtsgeleerdheid, Geneeskunde, Zedekunde (als geneeskunde der ziel), en de Evangelische Godsdienst, als deelen van één harmonisch geheel, volmaaktheid, en haar afdruksel, schoonheid.
Na deze algemeene beschouwing, wordt den kweekeling der Hoogescholen, naar de vijf onderscheidene Faculteiten, de volgorde der vereischte wetenschappen, als noodzakelijk voor de behoorlijke kennis van ieder afzonderlijk vak, elk in 't bijzonder voorgehouden. Dus blijkt, uit een kort overzigt der wetenschappen, aan den Godgeleerden, Regtsgeleerden, Geneeskundigen, Wis- en Natuurkundigen, en beoefenaar der fraaije Letteren voorgeschreven, dat het Decreet niet te veel, en niet te weinig eischt. Een hartelijk woord aan de jonge lieden, eene vaderlijke toespraak en vermaning tegen de zoogenaamde ontgroenpartijen behelzende, waarin dezelve op de menschkundigste wijze, als strijdig met de eer der studenten, beschouwd en berispt worden, besluit dit kort, doch nuttig en welgeschreven werk, hetwelk wij aan alle jeugdige beoefenaars der letteren op de Hoogescholen gerustelijk kunnen aanbevelen, als eene korte handleiding tot de regeling hunner studien.
De gewone spelling des Heeren de perponcher, de interpunctie, waarbij reeds vóór het slot van den volzin te meermalen eene punt voorkomt, enkele drukfouten, zoo als theucidides, zijn of den Schrijver eigen, of toch geringe vlekken in een schoon geheel.


{==117==} {>>pagina-aanduiding<<}

De Hand van Broederschap door de Noordelijke aan de Zuidelijke Nederlanders toegereikt, bij de heugelijke hereeniging tot één Volk, in de Monarchij van Willem den Eersten, Koning der Nederlanden, enz. enz. enz. in den jare 1815, enz. (In Brieven.) Iste Stuk. Te Arnhem, bij J.H. Moeleman. 1815. In gr. 8vo. f :-12-:

Deze hand van Broederschap wordt door ons wat laat aangemeld; en echter willen wij er niet geheel van zwijgen, hoezeer de voortzetting dezer Brieven mede wat lang, en misschien wel voor altijd, achterwege blijft. Eensdeels kunnen deze Brieven ter overtuiging der inwoners van het voormalig Holland dienen, voor zoo ver dit nog behoefte is, van het noodzakelijke en heilzame, wederzijds, van deze vereeniging, en den vasten grondslag, waarop dezelve gevestigd is; maar vooral zijn zij voor onze nieuwe landgenooten in de Zuidelijke Provincien geschikt, welker tegenwoordige achterlijkheid in beschaafde letterkunde op de zachtste wijze en met de meestmogelijke verschooning wordt aangestipt, en die hier met de beste uitzigten gestreeld worden, zoo zij de nu zoo goede gelegenheid behartigen. - Inderdaad, de hulpmiddelen bij het voormalig Holland, en het daar gevestigde voorbeeld, is voor den nieuwen landgenoot van uitnemende waarde; en wij wenschen zeer, dat dit boekje, ook in Braband en Vlaanderen te bekomen, dáár vooral vele nadenkende lezers vinden, en den geoorloofden naijver krachtig opwekken zal. - ‘Een gelukkige zamenloop van omstandigheden,’ hierin slemmen wij met den Schrijver volkomen in, ‘hoewel duur genoeg gekocht, door een aantal rampen en tegenspoeden, heeft voor velen vervroegd het gelukkig oogenblik, dat de Nederlanden geschikt maakt, om zich als één Volk te hereenigen, onder den schepter van een Huis, dat voor tweehonderd jaren reeds begeerd werd, en verdiend had, om het oppergezag te voeren over eene Natie, welke hetzelve verlost had van de tiraunij en hierarchij; doch waar 't gebrek aan godsdienstige verlichting alstoen, weêrzijds, de grootste verhindering aan toebragt.’ - Dat dan nu de wederzijdsche verlichting volkomen toereikende, en de hereeniging duurzaam zij!


{==118==} {>>pagina-aanduiding<<}

Kruiwagens, of hoe komt men het best door de wereld? Door Maria Edgeworth. IIde en IIIde Deel. Te Haarlem, bij F. Bohn. 1816. In gr. 8vo. f 6-12-:

Wij hebben aanvankelijk gunstig berigt van dezen roman gegeven. Hij heeft dezen roem bij ons voortreffelijk staande gehouden. De karakters zijn tot het einde toe met eene fiksche hand geteekend. Het tasereelmatige, zoo uitvoerig, zoo juist, zoo menschkundig behandeld, en zoo veel bijdragende tot het aangename en leerzame, duurt ten einde toe voort. De geschiedenis outwikkelt zich langzaam en natuurlijk; de leer, in dezelve opgesloten, desgelijks; werking, leven en verrassende uitkomsten nemen zelfs, op het einde, zeer sterk toe. Wij hebben niet kunnen nalaten, de kunde van allerlei zaken, de wereldkennis, en de regt verlichte denkwijze der schrijfster omtrent zedekunde en ware kloekzinnigheid, ten hoogste te bewonderen. Hoe meer haar werk gelezen wordt, hoe gunstiger denkbeeld wij zullen moeten vormen van onze jonge lieden en andere lezers dezer soort van geschriften; als zijnde het dezulken, die de lezing met belangstelling volbrengen, niet enkel te doen om een ledig uur met dergelijke lectuur te verbeuzelen, maar gaande hunne nieuwsgierigheid met ware weetgierigheid gepaard, om in het bijzonder menschen en zeden te leeren kennen, en voordeel te doen met de ervarenis van anderen. Menigeen moge vele jaren in de Engelsche groote wereld verkeerd hebben, die haar zoo niet kent, als hier te leeren is. En de Engelsche groote wereld is een sterk geteekend model van alle groote werelden in het nieuwere Europa, ten goede zoo wel als ten kwade. De titel, die nietmetal voegt voor den vasten geest van dit stuk, had misschien beter de spreuk aan het hoofd gevoerd, in ons vaderland eenmaal zoo wél ingevoerd, en kon, in zijn geheel, dus geluid hebben: God helpt, die zichzelven helpen; een tafereel van Engelsche karakters en zeden.
Om het stuk, echter, niet zonder alle aanmerkingen te laten - het mist die doorgaande losheid van stijl - die kortheid van alwat geen eigenlijk verhaal is - dien snellen voortgang en gedurige wisseling van het geheele beloop der geschiedenis, welke sommige lezers maar alleen behaagt. De spoedig opvolgende en treffende gebeurtenissen zijn zelfs, noodeloos, te veel gespaard voor de laatste bladzijden. - Velen zullen, daarenboven, hebben in te brengen tegen den opzettelijken lof, aan de Britsche schoonen, boven alle andere, toegezwaaid. - In ons oog zijn wederom alle incidenten niet even gepast: b.v. Dr. percy's kuur met het ingesnoven lint, en zijns broeders ontdekking van den penning onder het zegel. Beide waren meer toevallig, dan blijk hun-
{==119==} {>>pagina-aanduiding<<}
ner bekwaamheid. Als trefsend staal van de tusschenkomst der Voorzienigheid mogt het laatste beter gelden. Doch - dit is onze laatste aanmerking - hoe zedelijk de gansche schilderij zij, hoe voorbeeldig en treffend het huisgezin der percys geschetst, het vuur der ware godsvrucht schittert er al te weinig.
Wij hadden een staal beloofd; doch, om aan het oogmerk te voldoen, zou het al te lang moeten zijn. Veel fortuin make deze schoone roman!




Eerstelingen van E.W.v.D. Te Utrecht, bij J. van Schoonhoven. 1816. In gr. 8vo. 79 Bl. f 1-4-:

Wij nemen eerstelingen altijd met zeker gemengd gevoel, vrees en hoop, ter hand; en voelen tevens het gevaar, van óf door lof, of ook maar al te groote toegevendheid, het zwakke en gebrekkige aan te moedigen en valschen kunstsmaak te voeden, óf, omgekeerd, het zich ontwikkelend vernuft en den goeden aanleg, bij de eerste gewaagde uitbotting, voor altijd te onder te houden door eene strenge, hoewel verdiende, kritiek. Daarbij gevoelen wij echter onze verpligting jegens het lezend Publiek. Wij verblijden ons daarom, dat deels reeds het motto ons aanwijst, dat de jeugdige Dichter niet zeer hoog loopt met deze zijne proeve, en niet alleen het voorberigt, maar ook geheel de toon en houding der stukjes, van de weinige aanspraak, die hij maakt op uitbundigen lof, het innerlijk bewijs geeft; hoewel wij in dat motto: sunt bona, sunt mediocria, sunt mala plura, quae legis hic, het woord bona geenszins behoeven door te schrappen. Kort gezegd: deze Eerstelingen dragen blijk, dat de aankomende Dichter, gelijk hij zelf erkent, inderdaad behoefte heest bij naderen omgang met en opleiding door rijpe en voortreffelijke vernuften, en dat hij tevens zich verder door gezette beoesening van oudere en nieuwere voortbrengsels der kunst behoort te volmaken met noeste vlijt, (waarbij hij de Prosodie ook niet over het hoofd moet zien;) maar geven tevens blijk, dat er geene noodzake voor hem is, om het afscheid te geven aan zijne Muze. Integendeel: het ontbreke hem maar niet aan gelegenheid, tijd en vlijtige studie, zoo hoopen wij nog eenmaal stukjes van hem, gelijk de Duitschers hebben van hunnen miller en hölty. Voor den teederen en zachten toon houden wij hem het meest berekend; en in den huisselijken, stillen kring, aan den arm zijner beminde (nog toekomstige, of nu reeds aan hem
verbondene?) Echtgenoote, moge het hem nimmer aan smaak, om voor Godsdienst, deugd en liesde te dichten, ontbreken! Inmiddels mogen wij hem wel raden, het vooreerst nog voor het Publiek bij deze zijne Eerstelingen te laten berusten, en niet te zeer het oor te leenen aan de aanmoedigende opwek-
{==120==} {>>pagina-aanduiding<<}
kingen van toegenegene vrienden tot eene te vroege uitgave van zoodanige dichtvruchten. als hij zeker, tot eigen vermaak en genot, en oesening ter verdere volmaking, met aanhoudende zorge zal aankweeken.
Het volgende stukje zij den lezer eene kleine voorproef van hetgeen men in het vervolg verwachten kan:

	Aan.......
Vrienden! die mijn' goeden raad 
Onbezonnen hebt versinaad, 
Om met rust en ernst te lezen, 
Wat Gentil-Bernard voor dezen 
Van het kussen heeft gezegd; 
Hoort, ik help u nu teregt. 
'k Las uit onderscheiden boeken, 
Die de liefde mij deed zoeken. - 
Alles heeft dezelfde zucht; 
Vogels kussen in de lucht, 
Vogels kussen op de boomen, 
Visschen kussen in de stroomen, 
Visschen kussen in de zee, 
Haai en walvisch kussen meê. 
Geen gedierte in veld of wouden 
Kan van kussen zich onthouden; 
Alles kust dus, wat er leeft, 
Alles kust, wat adem heeft. 
Oude rimpelige wijven 
Zouden graag aan 't kussen blijven; 
't Vrouwgeslacht van jonger soort 
Juicht, als het van kussen hoort! 
Wat de jonge meisjes praten, 
Dat zij 't kussen zouden haten, 
Als men 't nagaat en beziet, 
Ver de meesten meenen 't niet! 
Maar, als met verliefde zinnen 
Maagd en jong'ling zich beminnen, 
Als zij met een kloppend hart, 
Hijgende van liefdesmart, 
Lip op lip te zamen boeijen, 
Zucht en kussen zaam doen vloeijen, 
Dat is zaligheid op aard, 
Dat is wellust, Goden waard! - 
Gij dan, wien de teedre liefde 
Met hetzelfde pijltje griefde, 
o! Zoo lang 't u is vergund, 
Kust dan, wat ge kussen kunt: 
Vrienden, eer gij 't zult bemerken, 
Vlugt de Tijd op snelle vlerken, 
En met dezen vliedt de lust, 
En er wordt niet meer gekust. 



{==121==} {>>pagina-aanduiding<<}

Boekbeschouwing.

Jezus hooge wijsheid, doorstralende in den omgang met zijne Discipelen, na zijne opstanding uit den dood. Door T. Slot, Predikant te Meppel. (Thans te Emden.) Te Amsterdam, bij A.B. Saakes. In gr. 8vo. 145 Bl. f 1-8-:

De Eerw. Schrijver geeft ons hier eene rijpe vrucht van zijn verstandig en gezet nadenken over een onderwerp, dat nog niet zoo opzettelijk behandeld was, en hetwelk tevens, als eene uitmuntende bijdrage tot het inwendig bewijs der waarheid en voortreffelijkheid der Christelijke oorkonden, eens ieders opmerking overwaardig is. Bij het zoo doorgaans lezen der Evangelische verhalen van jezus opstanding en hemelvaart, vindt men dezelve, ja, wel belangrijk, en veel daarin op zichzelve leerzaam en onderhoudend; doch over het geheel hebben dezelve meer het voorkomen van eeniglijk geschreven te zijn omdat zij bij de vorige belangrijke gebeurtenissen behooren, en het berigt van jezus leven, lotgevallen en daden daarmede gesloten wordt. Maar bij de lezing van dit werkje verschijnen deze aanmerkelijke verhalen in een nieuw en belangrijk licht, en worden een gewigtig gedeelte van dat schoon geheel, hetwelk door de meest sprekende, innerlijke blijken onze Goddelijke openbaring kenmerkt.
Het oogmerk des Schrijvers is geenszins het leveren van een nieuw betoog voor de waarheid der opstanding van jezus, maar het planmatige en wijze der handelingen van den herrezenen jezus te doen opmerken; waardoor dan echter van zelve het verkeerde der ophelderingen van deze geschiedenissen door sommige nieuwere uitleggers (die dezelve verklaren op zoodanig eene wijze, dat zij niet gebeurd mogen zijn, voor het minst voor ons geene zekerheid hebben) in het oog valt. Terwijl een tweede stukje, (waarop de Schrijver ons hoop geeft, en dat wij met verlangen te gemoet zien) uit dien nu beschouwden gang van jezus bij zijne verschijnin-
{==122==} {>>pagina-aanduiding<<}
gen en handelingen na zijne opstanding, den geschiedkundigen grond der waarheid zal aandringen, tegen de zoodanigen, die niet aan eene dadelijke herleving van jezus ligchaam, maar slechts aan eene opstanding en herleving van zijne leer, willen denken.
In het tegenwoordig werkje doet de kundige Schrijver ons het tweeledig oogmerk van de verschijningen van jezus naar Hand. I:3 opmerken. Vooreerst dan was dit, ‘de discipelen te overtuigen van zijne herleving.’ Eene korte opgave der verschijningen, zoo als de Schrijver meent dat die elkander hebben opgevolgd, was voorafgegaan. § 1. wijst aan, dat jezus zich wijsselijk trapswijze ontdekt: Hij bereidde reeds op den eersten dag zijne discipelen behoorlijk en trapswijze voor, en verschijnt hun daarop allen zelf aan den avond; bij die verschijning, en alle de volgende, houdt Hij denzelfden trapswijzen, innemenden gang, en bereikt alzoo zijn doel, hunne vergewissing van zijn herleven, waaraan bij zijne hemelvaart niemand hunner meer twijfelde. § 2. doet zien, hoe jezus zich hier schikte naar de betrekking en behoefte zijner vrienden, en vooral ook naar hunne onderscheidene karakters, om bij ieder de stevigste overtuiging uit te werken. Naar § 3 openbaarde Hij zich in zulke Hem eigene bijzonderheden en omstandigheden, als zijn persoon hun duidelijk als denzelfden moesten kenmerken. (Dezelfde gezindheid jegens hen - dezelfde hoedanigheden en krachten - en krachtig werkende herinneringen aan vroegere gesprekken en verzekeringen.) Ook zorgde, § 4, jezus, dat de discipelen Hem als uit zichzelve herkenden; dit is zeer duidelijk: jezus drong hun de overtuiging niet op, dat Hij het was, gelijk (met eerbied gezegd) een bedrieger zou doen; maar daardoor werd hunne overtuiging des te inniger, en onwankelbaar voor het vervolg. - Wij stippen dit hoofdbeloop slechts aan; en, heeft zich de Schrijver op kortheid bevlijtigd, omdat hij op nadenkende lezers rekende, dit is hier nog meer ons geval, daar wij eeniglijk wenken geven willen, om de begeerte tot het boekje zelve, door het

{==123==} {>>pagina-aanduiding<<}
voelen van het belangrijke en in menigerlei opzigt nieuwe, uit te lokken.
Ten tweede was het oogmerk van jezus ‘de nadere opleiding der Apostelen tot verkondigers van het Evangelie.’ Hoe de Schrijver aanwijst, dat jezus hieraan voldeed, willen wij meest met zijne eigene woorden opgeven: 1) Neemt hij het struikelblok weg, gelegen in hunne verwachting van een aardsch Koningrijk; 2) stelt hen op nieuw aan tot Apostelen, en wel naar gelange van hunnen onderscheidenen afval; 3) laat, doelmatig, veel over aan den Heiligen Geest, welken Hij hun belooft; 4) en verwaardigt nog met verschijningen van den hemel de zoodanigen, welke dat in het vervolg bijzonder noodig hadden.
Bij de ontwikkeling en uitbreiding dezer bijzonderheden legt wel niemand dit boekje onvoldaan uit de handen, maar erlangt gedurig nieuwe en treffende oogpunten; terwijl kortheid, bondigheid, naauwkeurigheid en volledigheid allezins den Schrijver, als een man, die zijn stuk volkomen doorgedacht en van alle zijden bezien heeft, kenmerken.
Dit klein geschrift, hetwelk ons alle deze gebeurtenissen doet voelen, als zamenstemmende tot een wijs berekend, schoon geheel, en in de meeste overeenstemming brengt met de vroegere aanteekeningen der Evangelisten, is eene voortreffelijke bijdrage ter staving van de waardigheid en waarheid der Evangeliën; en wij vertrouwen zeker, dat hetzelve nu reeds, maar vooral ook dán, als het beloofde vervolg er wordt bijgevoegd, krachtig ter bevestiging van veler geloof zal medewerken.
Te dezer gelegenheid wil de steller dezer beoordeeling (echter geenszins als eene aanmerking tegen des Schrijvers gevoelen, maar ter eigene leering) de vraag opperen: of de boodschap der opstanding, bijzonder en met name aan petrus, juist als eene voorkenze van dezen Apostel, over zijne verloochening reeds zoo zeer bedroefd, moet worden opgevat, dan of men niet dit veeleer als eene hem verootmoedigende uitzondering kan

{==124==} {>>pagina-aanduiding<<}
aanmerken? (De discipelen en petrus, die gezegd heeft geen discipel te zijn.) Wij zouden het buiten bedenking in dezen laatsten zin nemen, zoo hij hier simon, en niet petrus, genoemd wierd: echter zou het, naar ons gevoel, meer tegen deze opvatting afdoen, zoo het bleek, dat jezus zelf hem wederom, vóór de plegtige herstelling in zijn ambt, petrus genoemd had. Dat jezus zelf zich aan hem nog vóór de overige Apostelen vertoond heeft, is geen bewijs tegen deze opvatting, daar ons de wijze en het hoe dezer verschijning niet bekend is; en, als Hij hem dan toen met zoo een oog van medelijden en berispende herinnering, als in de zaal van cajaphas, heeft aangezien, hem simon genoemd heeft, en dit de reden is, waarom Luc. XXIV:34 juist die naam voorkomt, (dan, dit is misschien wat gezocht) zou integendeel die opvatting daardoor sterkte vinden. Het plegtig herstel van petrus, op die wijze als ons Jo. XXI gemeld wordt, doet ons twijfelen, of het wel doelmatig zou geweest zijn, dat hij alvorens weder blijken van bijzondere teederheid boven anderen had ontvangen. Daarin zijn wij het wel het minst met onzen Schrijver eens, dat jezus hem wederom wilde opleiden tot die, in ons oog te trotsche, betuiging van liefde boven de andere discipelen. Integendeel, geheel die handeling moest hem die zelfverheffing afleeren, en, daarvan blijken gevende, krijgt hij eerst zijnen rang en ambt volkomen wederom. Eerst is de vraag, met kennelijken weêrslag op zijne vermetelheid, ἀγαπας με πλειον τουτων; maar de diep verootmoedigde man
wacht zich nu wel van zulk eene aanmatiging; het is, ϕιλω σε. Nu volgt de vraag, zonder dat het toestemmend antwoord die verheffing boven anderen in zich zou sluiten; maar petrus gebruikt zelfs het ἀγαπαν niet; hij blijft bij zijn ϕιλω σε. Bij de ten derden male herhaalde vraag gebruikt jezus zelf het minder sterke woord ϕιλειν; en nu smelt de diep verootmoedigde man in tranen, maar was nu ook door deze diepe verootmoediging juist geschikt om geheel en

{==125==} {>>pagina-aanduiding<<}
in alles hersteld op te treden in zijn heilig ambt met jezus overige broederen, en wel in zijnen vroegeren rang.

Verdediging van de Onverdraagzaamheid der Roomschkatholijke Kerk, door L. de Foere. Naar den tweeden en vierden druk, uit het Fransch vertaald. Te Amsterdam, bij Geysbeek en Comp. 1816. In gr. 8vo. 106 Bl. f :-16-:

De waarheid is maar één, en zij is Roomsch-katholijk; dien ten gevolge mag men geenen anderen Godsdienst de vrije oefening toestaan noch beschermen, en even weinig zich daartoe door eenen eed op eene of andere staatsregeling verpligten; evenwel mag men eenen dwalenden niet vervolgen of doodslaan, ten zij die ketter beproeven mogt eenen Roomschen te misleiden; dan mag men voor het minst besmettelijke voorwerpen verwijderen, die onmiddellijk in aanraking komen met ligchamen of met ledematen, die rein en gezond zijn.
Dit is, als wij wél zien, de verklaarde meening van den onrustigen en onverdraagzamen Priester de foere; en van dit een en ander wil hij, in deze verdediging der onverdraagzaamheid, die hij in deze negentiende eeuw goedvindt in de wereld te zenden, het verlicht Europa overtuigen. Het is duidelijk, welk eene staatsregeling deze man ons geven zou; de waarheid is maar één; de een wil den toren plaatsen naast den ander' op zijne kerk; de een gelooft, dat de zon om de wereld draait, de ander houdt het tegendeel staande; de een houdt groote, de ander kleine glasruiten voor de beste, enz. Nu is de waarheid maar één, en derhalve weg met eene staatswet, die personen van zoodanig verschillend geloof gelijke bescherming waarborgt, mits zij eenes anderen regten niet te na komen, noch den staat, om

{==126==} {>>pagina-aanduiding<<}
hunne bijzondere meeningen, verontrusten, maar allezins getrouw zijn aan hunne burgerpligten.
De foere meent, dat de verdraagzaamheid, die de Grondwet voorstaat, eenen ieder' het gevoelen opdwingt, dat ieder verschillend gevoelen even waar en goed is, en dat men gelooven kan wat men wil, omdat de staatswet ons tot geen geloof bij voorkeur verpligt. Welk eene verwarring in begrippen, en in de gewone taal der menschen! Dezen uitroep geven wij hem hier mede terug. Met veel omhaal, vertoon van geleerdheid, en winderige woordenpraal, verwittigt hij het geëerd publiek, dat de verdraagzaamheid, die wij voorstaan, doodelijke afkeer is van alle gezonde redenering; het stellen van tweederlei met elkander strijdige meetkunden; het gevoelen, dat twee en twee vier en tevens niet vier zijn; dat Jezus Christus werkelijk tegenwoordig is in het H. Sakrament, en te gelijk, dat dit gevoelen niets anders is dan eene vervloekte afgoderij; dat eene rivier, grenslinie, of weinige jaren van heerschappij, de waarheid beslissen, enz.; met andere woorden: dat de sneeuw ook zwart is.
Tegen zoodanig volkomen zot gevoelen trekt de man te veld, en zijne wapenen mogen goed zijn, maar komen alleen in een dolhuis te pas, hoewel men zelve nagenoeg verstandeloos moet zijn, om te beproeven volslagen gekken te overtuigen. De waarheid, zegt hij, is één, onveranderlijk, altijd en overal dezelfde. Hij ziet verscheidene met elkander strijdige Godsdiensten, die alle valsch zijn, op één na, (en deze is de Roomsch-katholijke.) Hij verklaart zich daarom tegen de vrijheid, van te denken, te gelooven, te handelen, met betrekking tot het stuk van den Godsdienst, zoo als men goedvindt. Hierin heeft hij nu volkomen gelijk; en geen Protestant ook zal zijn geloof aan de Evangelische waarheid: ‘dit is het eeuwige leven, den eenigen waarachtigen God te kennen, en Jezus Christus, dien Hij gezonden heeft,’ afhankelijk rekenen van eenige staatswet, even weinig als de foere door zijne re-
{==127==} {>>pagina-aanduiding<<}
deneringen hem zóó van het spoor zal leiden, dat hij de eene onveranderlijke waarheid, tegen de letterlijke verklaringen van God en Jezus Christus, zou onderwerpen aan het goeddunken en de beslissing van feilbare menschen.
Te gelooven wat men goedvindt, veroorlooft de staatswet, als zoodanig, den burger, en moet dit veroorloven; maar de burger veroorloost het daarom zichzelven niet. Eene aanmerking achter het boekje (er zijn er eenige tegen vroegere kritiek) bepaalt, naar het schijnt, geheel het geschrijf, als eeniglijk gerigt tegen de Nederlandsche Grondwet; echter is het leerstellige, godgeleerde onverdraagzaamheid, die het voorstaat; en meent de Schrijver, dat wij, die in de verdraagzaamheid, bij de staatswet veroorloofd, en het handhaven van dezelve, geene zwarigheid vinden, het ons geoorloofd rekenen te gelooven naar willekeur, heden dit, morgen wat anders, enz.
Hij vergist zich: de vrijheid, die wij nemen en anderen even zeer gunnen, is, te denken, te gelooven, te handelen, in het stuk van den Godsdienst, zoo als ieder, voor zich, in gemoede en naar het best mogelijk onderzoek, overtuigd is, dat overeenstemt met de Goddelijke leer en Goddelijke voorschriften. Wij houden ons onbevoegd, eenen anderen onze overtuiging op te dwingen, en hem door bedreiging, vervloeking, of eenig uitwendig dwangmiddel of belang, te dringen tot huichelen. Wij meenen, wat hij geloove, met hem gemeenschappelijk te kunnen en te moeten handelen tot ons uitwendig, burgerlijk en staatkundig, door allen even zeer erkend, belang. Overigens bestaat onze leerstellige verdraagzaamheid ook daarin, dat wij eerbiedig vreezen, bij het woord van God iets toe of af te doen; en in het besef onzer eigene zwakheid en feilbaarheid niet alleen, maar ook van het vermetele, dat wij menschen bepalen zouden, welke dwalingen en afwijkingen eenen zwakkeren broeder buiten het Koningrijk der Hemelen sluiten: uit dien hoofde is het ‘extra quam non

{==128==} {>>pagina-aanduiding<<}
datur salus,’ ten aanzien van eenig gedeelte der Christenkerk, bij ons contrabande.
De waarheid zoeken en betrachten in liefde, den broeder, die met ons één' Heer, één geloof, één' doop heeft, en die zijnen Heer staat of valt, niet te oordeelen, is, in ons Protestantsch oog, de les van het Evangelie. Laat nu de foere meenen, dat dit ons gevoelen Atheïstisch is, of daartoe leidt; laat hij deze onze verdraagzaamheid lasterend houden voor God en Jezus Christus, en, vindt hij het goed, laat hij het dan maar zeggen: ‘de Protestanten zijn geene Christenen;’ ook dán is in ons hart voor hem nog ruimte, en wij zullen hem den naam van Christenbroeder niet weigeren, hoezeer wij dit zijn gevoelen houden mogen voor liefdeloos en onchristelijk.
Het lust ons niet, hier bij te slepen het gezag van Paus en Conciliën; en de Lezer, die een weinig met de Geschiedenis bekend is, keert's mans gezegden, over verdeeldheid der Onroomschen, Luter's aanmatiging enz., gemakkelijk tegen hemzelven. 77 Bladzijden, en dus verre het grootste deel van dit boekje, besteedt de Schrijver tot dit spiegelgevecht met zijne schim, ter verdediging van leerstellige, godgeleerde, geestelijke onverdraagzaamheid.
In zeer weinige bladzijden loopt de verdediging van de staatkundige onverdraagzaamheid af. Het is, zegt de Schrijver, de verdediging van zijn: ‘credo unam ecclesiam;’ de toepassing van het vorig beweerde. Er kan niet meer dan één Godsdienst zijn; en, men moet God meer gehoorzamen dan de menschen. Daarenboven is de leerstellige onverdraagzaamheid de verschansing van den Roomschen Godsdienst; en zou die Godsdienst dan zelf voor zijne vernietiging mogen stemmen? En is de vrijheid van dien Godsdienst uitgeroepen, dan kan men deszelfs dienaren niet beletten, het volk onderwijs te geven aangaande de wetten, welke men zegt dat het zich vrij kan opleggen. De stelling van volle vrijheid van geweten is innerlijk valsch; die vrijheid zou aan-
{==129==} {>>pagina-aanduiding<<}
merkelijk kunnen zijn, in gevalle het Christendom niet gesticht ware, en God zelf niet onze denkwijze bepaald had, enz. Quorsum? dachten wij, en verwachtten nu het: ‘coge intrare,’ zoodat onze geëerbiedigde Koning even weinig, als eenig ander onroomsch mensch, langer meer zou mogen gaan langs 's heeren straten in zijn rijk. Dan, het laatste deel des vertoogs heeft ons hieromtrent gerust gesteld, (het handelt over de burgerlijke verdraagzaamheid) want de Bisschop van Nantes heeft gezegd, gelijk ons hier herinnerd wordt, dat ook het geweten nog eenige regten heeft. Deze burgerlijke verdraagzaamheid is de Christelijke broederliefde, en dezelve wordt (blijkens de Geschiedenis?) door de Roomsche Kerk beoefend in den hoogsten trap. Zij behandelt de doolende broeders met eene zachtheid, met eene toegevendheid, met eene liefde zonder voorbeeld. o Ja, zonder voorbeeld!! Dan, wij zijn het schrijven reeds moede, en vergenoegen ons met te zeggen, dat dit laatste hoofdstuk op de vorigen (met verlof gezegd) als
eene tang op een varken sluit.




Bijbelsch Huisboek, door C.W. Stronck, Lid van het Zeeuwsch Genootschap der Wetenschappen, en Predikant te Dordrecht. Vde Deel. Spreuken - Jesaia. Te Dordrecht, bij A. Blussé en Zoon. In gr. 8vo. 466 Bl. f 3-12-:

De zeer kundige Leeraar stronck vervolgt, in dit deel van zijn Bijbelsch Huisboek, de belangrijke taak, welke hij op zich genomen had; en doet het op eene wijze, die hem allezins tot eer verstrekt, en hem regt geeft op de hoogachting en de dankbaarheid van die genen, die zijn werk genoegzaam kunnen beoordeelen. Verbonden aan het plan, hem, als 't ware, door zijnen voorganger, wijlen j. scheidius, voorgeschreven, moet hij, onzes bedunkens, alleen naar hetzelve

{==130==} {>>pagina-aanduiding<<}
beoordeeld worden. Trouwens, sommigen vinden de inrigting van dit Huisboek niet goed, en wenschten vooral, dat er aanmerkingen bijgevoegd waren tot opheldering van duistere plaatsen voor ongeleerden, welke, voorts, aan de letterkundige aanteekeningen, veelal, niets hebben. Doch, had de Heer stronck dat gedaan, dan zou dit Bijbelwerk verbaasd hebben moeten uitdijen: en voor ongeleerden zijn, immers, de Bijbels van klinkenberg, van hamelsveld, en van vloten reeds voorhanden. Dit zou ook niet wel gestrookt hebben met het oogmerk van dit Huisboek, 't welk was de stichting te bevorderen bij verstandige Bijbellezers, en tevens de beknoptheid in acht te nemen. Letterkundige aanmerkingen, voor het gros van ongeleerde lezers niet bestemd en in onze moedertaal geschreven, hebben, voor den Recensent, altijd wel iets zeer onbevalligs gehad, en hij mag dezelve liever in de algemeene taal der geleerden zien: echter, dit bekent hij gaarne, in een werk van dien aard kon het bezwaarlijk anders, en lieden van studie hebben er dus ook iets aan. Wat men hierover, en omtrent de geheele inrigting van dit werk, denken moge, en schoon het eigenlijk tot eene stichtelijke en nuttige lezing van den Bijbel, volgens de voortreffelijke staten-overzetting, dienen moet, is er, evenwel, door den oordeelkundigen stronck zeer veel in bijgebragt tot beter verstand des Bijbels, deels in de korte inleidingen op ieder boek, deels door de beknopte opgave van den inhoud bij ieder hoofdstuk, met uitzondering van het Hooglied, om bijzondere en zeer goede redenen, deels, eindelijk, bij gelegenheid der stichtelijke aanmerkingen zelve.
Wat nu dit deel betreft, deszelfs geachte bearbeider heeft tot hetzelve, even als tot de vorigen, zeer veel zorg besteed. Een opmerkzaam en in de Bijbelstudie eenigzins ervaren lezer vindt, overal, sporen van 's mans groote vlijt in het gebruiken van al wat tot zijn oogmerk dienstig kon zijn, zoo wel als van zijn wel-
{==131==} {>>pagina-aanduiding<<}
wikkend oordeel in het aanwenden van al het bruikbare. In de letterkundige aanmerkingen straalt zeer veel geleerdheid en niet minder arbeidzaamheid door, midden in derzelver kortheid en eenvoudig voorkomen. Zij leveren het resultaat op van menigvuldige navorschingen, en van geene gewone kundigheden.
Dan, laat ons, niet uit de letterkundige aanmerkingen iets voor geleerden overnemen, die onze herinnering niet noodig hebben, maar voor ieder lezer van ons Maandwerk iets uitkippen, om te toonen, met welk eenen geest de waardige Schrijver bezield is, en hoe liberaal-godvruchtig hij zijn oogmerk weet te bereiken. Het is overbekend, hoe men, in vorige dagen, het Hooglied gewoon was te behandelen; hoe men op eene pieuze en mystieke wijze alles daarin zocht te vergeestelijken, dewijl men meende, dat, wanneer men het boek naar de letter opvatte, men deszelfs plaats in de gewijde Schriften niet gevoegelijk handhaven en verdedigen kon. Onze Schrijver, van een al te opgeklaard hoofd zijnde, om dergelijken ouden en smakeloozen kost tot een geestelijk voedsel op te warmen, stelt het zeer aannemelijk gevoelen voor, volgens 't welk het hoofddoel van het boek daarin schijnt gelegen te zijn, dat kuische verkeering tusschen geliefden, huwelijkstrouw, en reine liefde tusschen echtgenooten, op het dringendst en bevalligst tevens, werden aanbevolen, en dat de genoegens, welke daarin te smaken zijn, beminnelijk en uitlokkend, werden voorgesteld. Hierop laat nu de Heer stronck onmiddellijk volgen: Er wordt derhalve in dit geschrift een onderwerp behandeld, dat op zichzelv' hoogst-eerwaardig en aangelegen is, en van den gezegendsten invloed kan zijn op de bevordering van de genoegens des levens voor elk in het bijzonder, op de reinheid der zeden in den burgerstaat, op het geluk en de rust der huisgezinnen, en op de werking en kracht van de voorschriften van den Godsdienst, die daar den meesten ingang vinden,
waar het hart zuiver, en door zacht en rein gevoel voor edelen indruk vatbaar is, en waar de

{==132==} {>>pagina-aanduiding<<}
neigingen en driften, welke God den mensch heeft ingeplant, regt geleid en bestuurd worden. Reden, waarom het ons dan ook geenszins kan bevreemden, dat dergelijk eene verzameling (van liederen) in den bundel der Goddelijke Schriften door Gods bestuur werd opgenomen, en dat ook nog de Christelijke Bijbellezer een nuttig gebruik er van maken kan, wanneer hij, met de vereischte opmerkzaam- en bedachtzaamheid, en met de noodige hulpmiddelen tot regt verstand van zin en bedoeling, dit Oostersch dichtstuk naleest. Wanneer men dit verzuimt, dan is, zoo als de Schrijver zeer gegrond, in bijzonderheden, aantoont, dit gewijd geschrift ter lezing niet zeer aan te bevelen, zal, althans, de lezing weinig nut doen, en is het zeker niet geschikt, om bij den huisselijken godsdienst in de gezinnen gebruikt te worden.
Deze enkele proeve zij genoeg! Voorts wenschen wij den eerwaardigen Schrijver den noodigen lust en de vereischte krachten toe, om op dezelfde loffelijke wijze voort te gaan; en hopen, dat hij, na alle de overige boeken van het O.V., ten gemeenen nutte en stichting, afgewerkt te hebben, insgelijks de boeken van het N.V. zal willen behandelen, waardoor hij zijn werk de noodige volledigheid geven, en zeer vele verstandige Bijbellezers, voorzeker, ten sterkste aan zich verpligten zal.




Overdenkingen over het Avondmaal. Uit de Schriften van den zaligen Opper-hofprediker F.v. Reinhard, te Dresden. Verzameld door K.F. Dietsch, Stadsprediker te Ochringen. Uit het Hoogduitsch vertaald, door A.J. van der Veen, Predikant te Engelbert. Te Groningen, bij W. Zuidema. 1816. In gr. 8vo. 184 Bl. f 1-5-:

Wij herinneren ons nog met zeker aangenaam en aandoenlijk gevoel onze moeders en grootmoeders, die

{==133==} {>>pagina-aanduiding<<}
deftige en waardige matronen, zoo als zij daar bij voorbereiding en viering van het Avondmaal ter kerke kwamen, met hare zoogenaamde Avondmaalsboekjes, in gouden of zilveren sloten, vol gebeden, overdenkingen, toepasselijke psalmen, liedekens, en uitboezemingen van het hart; en met welk een genoegen wij, als kinderen, de prentjes dan daarin mogten beschouwen, en ook wel het een of ander daaruit mogten lezen, als iets zeer heiligs, en toen nog boven onze vatbaarheid. Wij herinneren ons dit met zeker genoegen; hoewel wij alstoen telkens verblijd waren, wanneer zoodanig boekje wederom geborgen werd, en daaruit besloten, dat nu de dagen van meer dan gewone en plegtige stilte en ernst in geheel het huisgezin weder voorbij waren. Wij erkennen gaarne, dat deze boekjes thans, en met regt, onbruikbaar en verouderd zijn; maar zouden het toch gaarne zien, dat men in zoo verre tot dit oude terugkwam, als de zoo betamelijke indruk, bij eene zoo gewigtige plegtigheid, bij man en vrouw en geheel het Christelijk huisgezin, het meest, en naar de behoeften van onzen tijd, ook bij den meest beschaafden stand, bevorderen kon. Wij zagen vóór ettelijke jaren zoodanig boek van hermes, en vonden het uitnemend bruikbaar in meer dan één opzigt, hoewel, gelijk wij toen meenden, minder geschikt voor de behoeften bij het talrijkst Hervormd Genootschap hier te lande, bij welks leden wij het ook maar zelden vonden, ofschoon wij bij ondervinding weten, dat aan geschriften van deze soort, en voor onzen tijd geschikt, eene behoefte is. Over het boek, dat thans voor ons ligt, verblijden wij ons zeer; het is van den grooten reinhard, wiens Leerredenen te regt bij de verstandig godsdienstigen zoo veel bijval vonden; het bevat korte beschouwingen, getrokken uit 's mans leerredenen, bij gelegenheid van het Avondmaal, of ook wel bij andere gelegenheden, echter toepasselijk op hetzelve, gehouden; het stemt het hart tot de meest
gepaste gevoelens en aandoeningen; het beschouwt het Avondmaal uit zoo menig treffend,

{==134==} {>>pagina-aanduiding<<}
heerlijk, verootmoedigend, heiligend en vertroostend oogpunt; - dan, wie kent den zaligen reinhard niet? - Mogt onze aanmelding iets bijdragen, dat dit boek in een aantal huisgezinnen, ter gezegde gelegenheid, gelezen, overdacht, ja, een handboek wierd! - De Hoogduitsche Verzamelaar meende zijn werk den waardigen man zelven ter beoordeeling aan te bieden, eer hij het in 't licht gaf; doch reeds was deze overleden, eer hij gereed was. De Vertaler, juist bedacht op het vervaardigen van een praktisch Handboek over het Avondmaal voor Predikanten, wilde dit stuk, dat hem uitstekend beviel, voorafzenden, waardoor hij het godsdienstig publiek onder ons zeer aan zich heeft verpligt; gelijk wij dan ook zijnen verderen arbeid met verlangen te gemoet zien, en hem met denzelven voorspoed en den besten zegen wenschen.

De Honigbij. Een Tijdschrift voor alle ware Christenen, inzonderheid voor de Bestuurders, Leden, of Vrienden van de Nederlandsche Zendeling- en Bijbelgenootschappen. Isten Deels 2 en 3de Stuk. In 's Gravenhage, bij J. Allart. In gr. 8vo. Te zamen 212 bl. f 1-8-:

Waarover wij bij de aankondiging des eersten stuks van dit werkje eenigermate hebben geklaagd, dat vinden wij in deze twee volgenden geenszins verbeterd. In beiden te zamen wordt slechts één oorspronkelijk stuk gevonden; en de geest en toon, die door het geheel heerschen, zijn veelal van dien aard, dat slechts zekere Christenen hier smaak en voedsel voor hunne godsdienstigheid vinden. Den grooten regel van het Protestantismus: geen Heer dan christus, en geene Wet dan zijn Woord! als uit het oog verliezende, ziet men hier eigene grenzen trekken, en wat daar buiten valt, als ongeloof, veroordeelen. Men loopt er weg met eenen schijn van uitwendige vroomheid, met de syste-
{==135==} {>>pagina-aanduiding<<}
matische, hoe zeer toch hoogstgebrekkige, kundigheden van bekeerde Hottentotten, met gebedsverhooringen, die dikwijls regtstreeks dienen, om het bijgeloof, het geloof aan ingevingen, en ik weet niet wat, te voeden, veeleer dan de redelijke overtuiging van eene bijzondere en altijd wijze Voorzienigheid te staven, met overdrevene aanprijzingen van eenvoudigheid in de voordragt van Gods woord, waarbij men lieden van beschaving beklaagt, en daarna door de verheffing van het schoon des Bijbels eigenlijk zichzelven tegenspreekt, hoewel toch, denken wij, den Christenleeraar het beoefenen der volschoone Ouden, als voorbereiding tot zijne Evangelie-verkondiging, bedoelt te ontraden. Zelfs schijnt men in dit boekje te oordeelen, dat de scholen onder straks genoemde bewoners van den uithoek van Afrika, in zeker opzigt, al vrij beter zijn dan de onze, ‘omdat men, namelijk, jezus daar leert kennen, en wel zóó, als ter zaligheid vereischt wordt.’ De Heidelbergsche Catechismus moest dan misschien weer als leesboek in de scholen ingevoerd, tot verwarring der jeugdige verstanden, of ergernis voor hen, die deszelfs inhoud niet erkennen! Inderdaad, opgemelde aanmerking, met eene soort van
bitsheid onder den tekst geplaatst, heeft ons bedroefd; en, schoon de Redacteur van de Honigbij verre genoeg boven allen vooroordeel tegen sektennamen wil verheven zijn, om overal het goede uit te lezen, zoo missen wij hierin toch de ware verdraagzaamheid. De scholen zijn voor allen, voor allen gelijk, en niet geschikt om meer van den Godsdienst mede te deelen dan hetgeen algemeen erkend wordt, en tot eene voorbereiding kan strekken, om daarop vervolgens te bouwen, wat door eenen ieder bij rijper verstand, of door zijne ouders en bijzondere Godsdienstleeraars zal goed gevonden worden, - geschiedenis des Bijbels, zedekunde enz.
Wij betuigen dus te leur gesteld te zijn in onze hoop, dat dit werkje, bij eenige zuivering en wijziging, wel algemeen nuttig kon worden, en althans de goede zaak

{==136==} {>>pagina-aanduiding<<}
des Christendoms, gelijk wij die beschouwen, op onderscheidene plaatsen merkelijk bevorderen. Het particularismus, het uitwendige, praalzieke der zoogenaamde vroomheid, het vertrouwen op geruchtmakende bekeering, boven stillen, onopgemerkten voortgang in het goede, en wat dies meer zij, wordt daartoe nog al te veel aangeprezen. Wij houden dit voor den waren middelweg niet. Onwrikbare verkleefdheid aan den Bijbel, aan jezus, onzen oversten Leidsman, bij openlijke, gedurige belijdenis, maar veel meer nog door algemeene liefde, in ootmoed voor God, duidelijk betoond, - zoo omtrent zou, naar onze gedachten, de eisch en voorwaarde, de grond en regel in dusdanig boekje moeten zijn.
Wij willen hiermede, echter, geenszins alles goeds aan het werkje ontzeggen. Zeer verre zijn wij daarvan af. In vroegere dagen zouden wij misschien, zelfs met de algeheele strekking, hebben weggeloopen. Er heerscht eene mate van algemeene broederliefde, een zeer merkbaar beginsel van die groote overtuiging in hetzelve, dat liefde de vervulling der wet, het eeuwige is, boven geloof en hoop. Ook hebben wij sommige afzonderlijke stukjes met groot genoegen gelezen. De Heer van gogh is gewis een achtenswaardig Leeraar; en wij kunnen, juist om het goede, de spijt te minder verkroppen, dat hij zich, in ons oog, niet even zeer wacht voor den zuurdeesem der Pharizeërs, als voor dien der Sadduceërs, en aldus het uitgebreidste nut onder menschen sticht, die in naam en daad vroom zijn.


{==137==} {>>pagina-aanduiding<<}

Verhandeling over de Sympathie, door Dr. Frederik Hufeland, Geneesheer aan het Hof van Saxen Weimar.

Opinionum commenta delet dies, naturae judicia confirmat.

Cicero.

Naar het Hoogduitsch. Te Amsterdam, bij L. van Es. In gr. 8vo. VI en 191 Bl. f 1-12-:

Deze welgeschrevene en, over het algemeen, welvertaalde Verhandeling draagt in allen opzigte de kenmerken, het voortbrengsel te zijn van een weelderig vernuft, hetwelk echter verre is van allen wetenschappelijken grond beroofd te zijn, en gewis, wanneer het niet geheel uit zijne kracht groeit, met den tijd, der Genees- en Natuurkunde belangrijke aanwinsten belooft. Ook wist men reeds uit enkele, in reil's Archif en elders verspreide, stukjes, dat deze Geleerde zijnen beroemden naam geene oneere aandoet, en, hoewel noch met de geleerdheid, noch met het bezonnen oordeel van zijnen grooten naamgenoot toegerust, echter vele uitstekende bekwaamheden bezit. Met geestdrift is dan ook dit stukje over de Sympathie in Duitschland ontvangen, en verdiende allezins de overbrenging in onze taal. Velen onzer Lezeren zal het reeds bekend wezen; een aanprijzend verslag zoude dus te laat komen. Doch het boekje bevat vele stellingen, welke eene nadere beschouwing en toetsing behoeven, waarvan wij hier eene proeve willen leveren.
Uit de bepaling, welke de Schrijver van het woord Sympathie geeft, ziet men, dat hij hetzelve in eene gansch andere beteekenis neemt, dan men in de natuurkunde gewoon is. Sympathie is, volgens hem, niet die zamenstelling der deelen van het levend bewerktuigd ligchaam, waardoor zij tot één geheel verbonden zijn; hij noemt Sympathie die verschijnselen, welke door de bewerktuigde verbindtenis en gestadig veranderende be-
{==138==} {>>pagina-aanduiding<<}
trekkingen der levende natuur onder elkander en met het heelal openlijk kenbaar worden.
Deze bepaling is geheel gegrond op de stelling, dat de geheele natuur een bewerktuigd geheel uitmaakt; eene stelling, welke thans, vooral in Duitschland, vele verdedigers vindt. Ook moeten wij dezelve toestemmen, als men onder bewerktuiging alles verstaat, wat tot een bepaald doel verbonden is; en door leven alle werkzaamheid der ligchamen, welke van eene werkende kracht getuigt. Doch wie ziet niet in, dat dit is, de ware beteekenis der woorden verdraaijen, dezelve geheel aan de willekeur onderwerpen, en dus eene breede deur openzetten voor verwarring en redelooze vermenging der meest onderscheidene begrippen? In den zin van den Schrijver, en van zoo vele anderen met hem, is eene stoomboot een levend organismus, leeft een stuk hout in 't vuur geworpen, en het koekdeeg, dat te gisten staat. Ook dáár is werking en wederwerking, onderlinge betrekking en zamenhang.
Uit dit eenzijdig begrip van bewerktuiging en leven vloeijen nu, als zoo vele natuurlijke gevolgen, velerlei andere vreemde voorstellingen voort. De planten en dieren zijn wel leden van het algemeene natuurorganismus; maar, in zichzelven reeds meer volkomen, meerdere vereischten tot bestaan en werkzaamheid bezittende, staan zij met het geheel in eene minder afhankelijke betrekking. De onafhankelijkheid en zelfstandigheid is echter bij de planten minder, daar haar gansche bestaan door de werking van het licht geheel beheerscht wordt. Daarom is de sympathetische betrekking der planten en der uitwendige natuur sterker dan bij de dieren, bij welke zij zich niet door een' onmiddellijken invloed van die uitwendige natuur, maar, overeenkomstig het karakter der dierlijkheid, door vereenigd gevoel en aandoening als aandrift (instinct) openbaart. Hieruit verklaart nu de Schrijver het paren der dieren, het weven der spinnen, het trekken der vogels, het leven van sommige dieren in maatschappij, enz.

{==139==} {>>pagina-aanduiding<<}
Maar is dit Sympathie, dan is volstrekt alle werking der uitwendige natuur op ons Sympathie te noemen. Dan is het Sympathie, wanneer mijn hond, de warmte van het vuur gevoelende, er digter bij schikt. Dan is het Sympathie, wanneer ik bij een te sterk licht mijne oogen toeknijp. Waarom zou ook een vogel de koude noorderlucht niet ontvlugten, tot dat dezelve hem niet meer hindert? Wie zegt ons, dat de spin niet gevoeliger is voor vochtigheid of warmte, of electrische stof of licht, dan wij, en door die aandoeningen tot bewegingen wordt aangezet, die veranderingen in hare webbe te weeg brengen? Wat verklaart men nu meer door eene bijzondere Sympathie tusschen haar en de haar omringende natuur? Sympathie is zeker een mooi woord; het is zelfs van Griekschen oorsprong; maar het beduidt toch niets meer, dan een zamenlijden, eene gemeenschappelijke aandoening: zoodat, in goed Hollandsch, de spin gemeenschappelijke aandoeningen heeft met de haar omringende natuur. Wat zegt dit nu? en wat beteekent dus dat schoonklinkend woord Sympathie?
Daar ondertusschen, volgens hufeland, de Sympathie een gevolg is van de onderlinge betrekking en vereeniging der deelen van het groote wereld-organismus; daar die betrekking geringer is bij die deelen, welke meer zelfstandigheid bezitten, - moet natuurlijk de mensch, als het zelfstandigste wezen ons bekend, het minst vatbaar voor die Sympathie wezen; weshalve men bij denzelven, in den gezonden staat, slechts flaauwe trekken dier Sympathie kan bemerken. Zij openbaart zich echter duidelijker, wanneer dat gedeelte van het menschelijk organismus, hetwelk tot de stoffelijke instandhouding van het geheel dienen moet, den boventoon heeft. Dan wordt de betrekking met de uitwendige natuur naauwer, afhankelijker; en daardoor, dewijl in den mensch het denkvermogen nimmer geheel sluimert, ontstaan de zonderlingste gewaarwordingen en aandoeningen. Dit geeft aanleiding tot den staat tusschen waken en slapen, het slaapwandelen, den mag-
{==140==} {>>pagina-aanduiding<<}
netischen slaap, enz. De Schrijver behandelt dit laatste onderwerp uitvoeriger, en geeft, in twee bijgevoegde waarnemingen, twee zeer opmerkelijke voorbeelden van magnetische verschijnselen.

(Het vervolg en slot hierna.)




De Aarde, beschouwd in haren natuurlijken toestand en verdeeling, door Zeeën, Rivieren, Meren, Bergen en Woestijnen, benevens derzelver doelmatige strekking; door N.G. van Kampen. Met Kaarten. Iste Deel. Te Haarlem, bij F. Bohn. 1816. In gr. 8vo. XII, 322 Bl. f 3-:-:

Onze algemeene aanmerkingen over den geest en de strekking dezes zeer verdienstelijken werks tot de aankondiging van het tweede en laatste deel besparende, zullen wij ons thans slechts bepalen tot de opgaaf van deszelfs inhoud.
Dit deel is gesplitst in twee hoofdafdeelingen, waarvan de eerste algemeene aanwijzingen bevat, en de tweede de bijzondere gewesten beschouwt. Het eerste hoofdstuk der eerste werpt eenen blik op het Heelal, waarin onze aardbol als een stofje zweeft. De achtingwaardige Schrijver begint hetzelve met de waarachtige betuiging, dat, gelijk het iederen stedeling of landbewoner zonder uitzondering past, eenige kennis te dragen van zijne bijzondere woonplaats, en het eene schande zou wezen, wanneer hij daarin een vreemdeling ware; dat, gelijk het elken burger voegt, zijn vaderland met eenige naauwkeurigheid te kennen, - het dus ook ongetwijfeld ons menschen, burgers en bewoners der aarde, die in dit leven ons groote vaderland is, betaamt, in die woouplaats niet onkundig te zijn. Tot de kennis dezer aarde, dus, wil hij leiden; maar vindt eerst eenen blik op het Heelal noodig. Bij gelegenheid van denzelven wordt het vermoeden geopperd, aangaande het bestaan van ‘één algemeen middelpunt des Heelals, van eenen hemel der hemelen, waar de Troon staat van hem, van dat wezen aller wezens, wiens aanzijn ons alles, maar vooral de beschouwing van het gestarnte predikt.’ - Zoude deze uitdrukking: ‘waar de Troon staat van hem,’ hoe zuiver ook gemeend, geene aanleiding kunnen

{==141==} {>>pagina-aanduiding<<}
geven tot wat al te zinnelijke denkbeelden aangaande het Opperwezen?
Na dus gesproken te hebben over de harmonie in het Heelal, komt de Schrijver tot de beschouwing van ons zonnestelsel, in welke onder andere ook de vermoedelijke natuur onzer zon wordt opgegeven, en de gissing, dat de planeten Ceres, Pallas, Juno en Vesta stukken van eene uiteengesprongene planeet zouden zijn, vrij veel waarschijnlijkheid ontvangt. De wijsheid van den Schepper wordt aangewezen in de wetten, naar welke dit groote Heelal zich beweegt, en in de stelling van de aarde met betrekking tot de zon, en hare onderscheidene bewegingen.
Het tweede hoofdstuk handelt over licht en lucht, en ontvouwt derzelver natuur en werkingen. Men vindt hier alles, wat over deze onderwerpen behoort gezegd te worden, kort en onderhoudend bijeen; zoodat ook de leek in de natuurkunde hier genoegzaam en bevattelijk onderwijs vindt, ook ten aanzien van Electriciteit en zeilsteenkracht, met wier beschouwing dit hoofdstuk wordt geëindigd.
In het derde worden het water, de dampen, meren, rivieren en de zee beschouwd. Wederom kort en bevattelijk onderwijs aangaande de dampwording en hare onderscheidene gevolgen: regen, sneeuw, (welke laatste wij echter voor geene bevrozene droppelen, maar dampen, zouden houden) dauw. - Het ontstaan der rivieren wordt natuurkundig aangewezen, gelijk ook het voordeel, dat er in ligt, wanneer de dampen op de bergen, in plaats van straks, tot water vereenigd, nederwaarts te vloeijen, tot ijs en sneeuw verdikt worden. Nuttigheid der rivieren. Onderaardsche wateren. De zee. Hare onontbeerlijkheid voor de aarde. De middelen, waardoor zij voor verderf bewaard wordt. Bij deze gelegenheid wordt onder andere over de vuurbergen, als middel ter zuivering der zee, gehandeld. De uitdamping, een middel om de te groote toeneming van de massa der zee te beletten. Volstrekte noodzakelijkheid van de grootte der zee.
De aarde, gebergten, ijsbergen en zandwoestijnen maken het onderwerp des vierden hoosdstuks uit. De Schrijver volgt, gemakshalve, de verdeeling in vier hoofdstoffen: vuur, of licht, lucht, water, en aarde; schoon die verdeeling, naar nieuwere ontdekkingen, niet juist zij. Van de drie eersten is

{==142==} {>>pagina-aanduiding<<}
reeds gesproken; dus handelt hij nu van de aarde, of het land, in eenen meer bepaalden zin.
Twee voorname vaste landen, die aan even zoo vele wereldzeeën beantwoorden, maken voornamelijk de oppervlakte der aarde uit; behalve een zeer aanmerkelijk aantal eilanden, afgezonderde hoogten, die te midden der zeeën uitsteken. Deze vaste landen zijn doorsneden van gebergten, dienstig tot bereiding der rivieren, gelijk in 't voorafgaande hoosdstuk is getoond. Nergens (uitgezonderd in de breede gordels der zandwoestijnen, wier nut naderhand zal aangewezen worden) is gebrek aan rivieren, en dus ook aan bergen. Om dit aan te toonen, wil de Schrijver vlugtig den aardkloot doorloopen; terwijl eene nadere beschouwing naderhand zal te pas komen.
De bergen hebben invloed op hitte en koude in een kort bestek. De lagere bergruggen of heuvelen, in de nabijheid der dalen, genieten doorgaans eene bekoorlijke, gematigde en gezonde luchtsgesteldheid. De hoogte, schuinte en kromte der bergruggen vergroot aanmerkelijk de oppervlakte der aarde, en maakt haar dus vatbaar voor 't verblijf van zoo veel te meer levende schepselen. Dit geldt echter niet van de hoogste bergen, die daarentegen door de meren, welke men op dezelve vindt, als ook in de hoedanigheid van ijsbergen, bewaarplaatsen des waters zijn. - Tweederlei soort van ijsbergen.
Maar de hooge ijsbergen zouden de warmtestof doen verminderen, en dus de vloeijing des waters stremmen. Om aan te wijzen, hoe de Voorzienigheid dit verhoed hebbe, doet de Schrijver eenen belangrijken uitstap, en handelt over de zandwoestijnen, welke er in de heete deelen der aarde gevonden worden, en parallel met de hooge ijsbergen loopen. De wind nu, die over deze brandende vlakten heenstrijkt, dient ter aanvoering van eene genoegzame hoeveelheid warmtestof, om de ijsbergen te doen smelten; terwijl er wederom door meren, die het, te sterk door die smelting toestroomende, water opvangen, tegen overstroomingen is gezorgd. De zandwoestijnen zijn tot dat einde in hare ligging naar de streken van den wind gewijzigd. Deze dienen op deze wijze ook nog ter ontdooijing van de zee in het hooge Noorden, en worden de oorzaak der vruchtbaarheid van den grond aldaar; terwijl verkoelende zeeën en bergen, die niet te verheven zijn dan

{==143==} {>>pagina-aanduiding<<}
dat de brandende zuidewind over dezelve heen konde strijken, door hem op zijnen weg ontmoet worden en zijne hitte matigen, hetwelk door de hooge ijsbergen meteen geschiedt.
In de later ontdekte nieuwe wereld, die veel hoogere bergen heeft, zijn andere maatregelen door den Schepper genomen. Wij zouden voor eene aankondiging te breedvoerig moeten worden, wilden wij ook slechts de voornaamste punten aanstippen van den belangrijken uitstap, welken de Schrijver doet, om aan te toonen, hoe wijs de Schepper te dezen aanzien wederom alles heeft geregeld. Wij wijzen den weetgragen dus tot het werk zelf, en merken slechts aan, dat de rigting der bergen in Amerika, - die zuid- en noord-waarts loopen, gelijk in de oude wereld oost- en west-waarts, - in vereeniging met de vaste winden, die de warmte uit Afrika daarheen overbrengen, tusschen de keerkringen, ten aanzien van dat werelddeel het noodige doet ter bevordering van eene heilzame luchtsgesteldheid. - Dit geldt echter bijzonder van Zuid-Amerika. Noord-Amerika ligt buiten den invloed der vaste winden. Het heeft geene zandwoestijnen, maar daarentegen ook weinige ijsbergen. Daarvoor bezit het, in deszelfs uitgebreide meren, genoegzame magazijnen voor het water, en is dus voor gebrek daaraan bewaard.
In het vijfde hoofdstuk is het onderwerp: harmonie van aarde en zee, en bij die gelegenheid worden de winden, baaijen en eilanden beschouwd.
De Zuidzee en de Atlantische Oceaan beantwoorden juist aan het oostelijk en westelijk halfrond der aarde; beide die paren, aldus aan elkander gehuwd, maken in broederlijke eendragt en de volkomenste overeenstemming de woning dezer aarde uit. - Deze overeenstemming blijkt uit de gemeenschap, welke de Voorzienigheid tusschen de landen en zeeën door de baaijen en zeeboezems opende, en daartoe veranderlijke en vaste winden gebruikte.
Nut van den wind. - Bestendige of Passaat-winden, die 't geheele jaar door, en veranderlijke winden of Moussons, die beurtelings eene helft van 't jaar waaijen. De kusten, havens en baaijen hebben ten aanzien der Passaat-winden zulk eene rigting, dat zij voor de scheepvaart juist geschikt liggen, en de overblijvende ongelegenheid wordt door zee- en land-winden weggenomen.
Tusschen de keerkringen, voornamelijk in de Indische zee,

{==144==} {>>pagina-aanduiding<<}
tusschen Afrika, Azië en Nieuw-Holland, waait de afwisselende Passaatwind of Mousson. Nu loopen de baaijen en boezems aan de uitgestrekte kust van het zuidelijk Azië zoo, dat de schipper, welke der, uit tegenovergestelde rigting waaijende, Moussons ook heersche, altijd met halven wind zeilt, en dus niet belemmerd wordt. Ten aanzien van de reis over de groote zee kan hij zijne berekeningen naar den Mousson maken, welken hij om dezen of dien jaarstijd te wachten heeft. - De Moussons maken de zoo geregelde vaart naar Indië mogelijk, die het zonder deze niet zou zijn, gelijk door het getuigenis van dampier bewezen wordt.
De beschouwer der eilanden wordt op vier algemeene nuttigheden derzelve oplettend gemaakt. 1.) Zij breken in het midden der zee de kracht des strooms. 2.) Zij beschermen den mond der zeeboezems, en vormen dus veilige baaijen, reeden en havens. 3.) Zij houden den mond der rivieren en stroomen, aan wier ingang zij veelal gelegen zijn, open, en beschermen dezelve tegen verstopping. 4.) Zij bieden den zeeman op zijn' langen koers rust- en ververschingsplaatsen aan.
De baaijen begunstigen de scheepvaart, doordien zij den zeeman eene veilige schuilplaats aanbieden, en bevorderen in sommige landen den regen, gelijk door voorbeelden wordt getoond.
De tweede afdeeling wordt begonnen met eene aanwijzing der natuurlijke verdeeling van Europa in het zuidelijke en noordelijke, en de loop der gebergten opgegeven, waardoor het eerste, verreweg het kleinste, van het laatste wordt gescheiden. Het noordelijke zou ook nog kunnen verdeeld worden in 't geen ten zuiden, en dat, wat ten noorden der Oostzee en der, Rusland van het westen naar het oosten doorloopende, Wolchonskische of Waldai-gebergten gelegen is. Tot het zuidelijke Europa behooren dan Portugal en Spanje (het Spaansche Schiereiland), het zuidelijk Frankrijk, Italië, en Griekenland; tot het noordelijke, bezuiden de Oostzee en de Waldaï-gebergten, het noordelijk Frankrijk, de Nederlanden, noordelijk Duitschland, Pruissen, Polen, Zuid-Rusland, Jutland, en de Britsche en Deensche Eilanden; en tot hetgeen men het eigenlijke noorden zou kunnen noemen, namelijk wat benoorden de Oostzee en Waldaï-gebergten ligt, Scandinaviën, of Zweden en Noorwegen, benevens het noordelijk Rusland. NB. Op de bergen zelve, die Zuid- van

{==145==} {>>pagina-aanduiding<<}
Noord-Europa scheiden, ligt een gedeelte van Frankrijk, geheel Zwitserland en Illyriën, en tusschenbeiden een gedeelte van Zwaben, Beijeren, Oostenrijk en Hongarijën.
Zuid-Europa kan men de kas voor fijne vruchten; het midden, onmiddellijk ten noorden de hooge bergen, het korenmagazijn, en het eigenlijke Noorden, boven de Oostzee, de houtschuur en ijzermijn van Europa noemen.
Het eerste hoofdstuk handelt over het Spaansche Schiereiland. Vele bergen, meestal takken der Pyreneën, doorsnijden dit gewest. Zij hellen van 't noordoosten langzaam naar 't zuidwesten; terwijl zij 't noorden en oosten des Rijks als met twee armen omsluiten. De provinciën op de helling der bergen gelegen, en dus naar 't zuiden of zuidwesten gekeerd, hebben de gansche kracht der stovende middagzon; maar sommige, en juist de hoogste ruggen, zijn naar 't westen gewend, opdat de, over de Atlantische zee komende, westewind de hitte van den, uit de Asrikaansche zandwoestijnen, ter ontdooijing van het ijs der Pyreneën, komenden, zuidewind tempere. Overeenkomstig deze gesteldheid, is Spanje een in allerlei voortbrengselen gezegend gewest, en zou een paradijs - ten minste in de meeste streken - zijn, wanneer de bewoners er naar waren.
Tweede hoofdstuk. Zuid-Frankrijk, aan gene zijde der Cevennes of gebergten van Auvergne en der Alpen, behelst alleen de voormalige provinciën Neder-Langucdoc, het dal der Garonne, en Provence; is, gelijk Spanje, merkwaardig en rijk door zijne vruchten en wijnen, want het staat bloot voor den zuidewind, doch die door de Middellandsche zee verkoeld wordt. Verscheidene zeewinden brengen er de noodige warmte voor de gewassen, maar ook regen aan. - Natuurlijke reden voor de luchtigheid der Gasconjers. - Oorzaken van godsdienstige of staatkundige dweeperij in 't klimaat aangewezen. - Is, benevens Savoyen, het hoogste en een der merkwaardigste berglanden van Europa; waarom 't ook half Europa drenkt.
Derde hoofdstuk. Italië had misschien in de tijden der Romeinsche Koningen, en in de eerste jaren van het Gemeenebest, tusschen de 30 en 40 millioen inwoners, die tot op zijn hoogst 13 millioen verminderd zijn. Oorzaak van de vroegere bevolking dezes lands was deszelfs ongemeene vruchtbaarheid, uit de gesteldheid des lands voortvloeijende;

{==146==} {>>pagina-aanduiding<<}
welke vruchtbaarheid nog bestaan zou, indien er niet zoo veel gronds uit traagheid onbebouwd lag. - Natuurlijke verdeeling van Italië, in Opper-, Middel- en Beneden-Italië, welke elk afzonderlijk beschouwd worden, benevens Corsica en Sardiniën.
Vierde hoofdstuk. Griekenland is, gelijk Italië, door eenen bergmuur tegen den noordewind beschermd. Het is van verscheidene gebergten doorsneden, die bekoorlijke en vruchtbare kommen vormen. De voornaamste worden doorloopen. 1.) De Macedonische kom, ongelooselijk rijk. 2.) De Thracische kom. Bewonderenswaardige schikking ten aanzien van derzelver klimaat. Eene, alle verderfelijke pogingen tegenwerkende, vruchtbaarheid. 3.) De Thessalische kom, een aardsch paradijs. - Andere deelen van Griekenland. - De Eilanden van Griekenland. - Algemeene vergelijking tusschen de Zuiden Noord-landen van Europa, met opgaaf van de oorzaken des onderscheids.
Vijfde hoofdstuk. De Donauvlakte. De Berglanden. Zij maken, naar de boven gemaakte verdeeling, het middelrif van Europa, tusschen 't Zuiden en Noorden, uit. - Aanwijzing der voortbrengselen in de onderscheidene landen. - Treffende natuurtooneelen. - Hoe de ligging der Donauvlakte hare vruchtbaarheid veroorzaakt. - Niettegenstaande deze vruchtbaarheid, niet vele groote steden in die vlakte. - Werking der luchtsgesteldheid op het volkskarakter.
De Berglanden. Zwitserland; de braafheid van welks bewoners misschien wat te denkbeeldig is geschetst. Er wordt van de uitgestrektheid en nuttigheid diens bergzooms, welken de Berglanden uitmaken, slechts een beknopt overzigt gegeven.
Zesde hoofdstuk. Noord-Duitschland. Denemarken. De Nederlanden. De grenzen van Duitschland natuurkundig een weinig uitgebreider gesteld, krijgen wij een groot Amphitheater, dat in de lage landen eindigt, tot welke ook de Nederlanden behooren. De gesteldheid dezer, tusschen de bergen, welke de hoogte van dat Amphitheater uitmaken, gelegene, landen wordt naauwkeurig, benevens alle natuurlijke grensscheidingen derzelve, opgegeven.
Zevende hoofdstuk. Frankrijk (het noordergedeelte.) De bergen vormen in hetzelve drie ruime vlakten of stroomdalen: 1.) Dat der Seine; 2.) dat der Loire, en 3.) dat der

{==147==} {>>pagina-aanduiding<<}
Saöne. Deze drie zoo natuurlijke asdeelingen van het noordelijk Frankrijk worden elk afzonderlijk beschouwd.
Achtste hoofdstuk. De Britsche Eilanden. Het eiland Groot-Brittanje, inzonderheid Engeland, heeft de grootste gerijfelijkheid voor den zeehandel. Dit wordt bewezen, door aanwijzing der ligging, voortbrengselen en havens. Ook worden de voordeelen aangetoond, welke Schotland heest. - Wijze inrigting der hooge en lage landen, en het karakter der Hooglanders. - Drie merkwaardigheden der twee Britsche Eilanden: eene soort van Hunnebedden, het Fingalshol, en de Reuzendam.
Negende hoofdstuk. Polen, Pruissen, zuidelijk Rusland. De natuurlijke grenzen van Polen in aanmerking genomen, behoort de vlakte, welke het uitmaakt, tot de aanzienlijkste der wereld, en is althans verreweg de grootste van Europa. - Weinige groote steden in dit uitgebreide gewest. - Is zeer gelegen, om deszelfs overvloed aan natuurlijke voortbrengselen te kunnen slijten, en niet alleen rijk aan behoesten, maar ook aan aangenaamheden des levens.
Tiende hoofdstuk. Het Noorden van Europa. Dit zijn de gewesten benoorden de Oostzee, en voorts van Rusland alles, wat benoorden Moskow ligt. - De noordelijke landen zijn vooral merkwaardig door vier bijzonderheden, welke ons zoo vele weldaden der Voorzienigheid te hunnen opzigte vertoonen: 1.) Door de schikking, dat de meeste bosschen derzelve des winters groen blijven, en de aarde destijds met mos bedekt is; 2.) door de menigerlei soorten van pelsdieren; 3.) door den overvloed van visch, dien de noordelijke zeeën en rivieren opleveren; 4.) door de talrijke scharen van trekvogels. - Deze vier omstandigheden worden in 't breede aangetoond, en zoo, dat het hart zich opgewekt gevoelt tot aanbidding der Voorzienigheid. - Haringvisscherij.
Achter dit deel is een Aanhangsel gevoegd, behelzende eene lijst der voornaamste gewassen en dieren, in de onderscheidene luchtstreken van Europa.
De groote Kaart heeft in 't midden des boeks eene zeer ongeschikte plaats, en kan niet dan met veel omslaans, waardoor zij aanmerkelijk te lijden heeft, bij de lezing der tweede helft gebruikt worden.





{==148==} {>>pagina-aanduiding<<}

Korte Beschrijving der Staten van Barbarije; Marokko, Algiers, Tunis, Tripoli en Fezzan. Penevens een naauwkeurig Verhaal van de roemrijke Overwinning, door de gecombineerde Britsche en Nederlandsche Vloten, onder Lord Exmouth, en den Baron Van de Capellen, onlangs voor Algiers behaald. Door R. van der Pijl. Met eene Afbeelding der Stad Algiers. Te Dordrecht, bij A. Blussé en Zoon. 1816. In gr. 8vo. 304 Bl. f 2-16-:

Het is sedert eenige jaren aan de orde van den dag, dat, bij elke verplaatsing van het tooneel des oorlogs, eene menigte beschrijvingen en tasereelen van dat tooneel het licht zien. Wij vinden deze schrijfvaardigheid zeer prijswaardig, wanneer dezelve met kunde en onpartijdigheid wordt uitgevoerd. Immers, hoe gaarne lazen wij, vóór eenige jaren, een uitvoerig tafereel van Spanje, toen de moedige Spanjaarden zich tegen hunne overweldigers verzetteden, toen wij, bij elke hunner pogingen, wenschten, hun voorbeeld te kunnen volgen; hoe gretig namen wij eene nieuwe beschrijving van Rusland in handen, om den dwingeland van Europa, van stad tot stad en van dorp tot dorp, aldaar in zijn verderf te zien storten; met welke hevige aandoeningen zochten wij ons met de woonplaats en gesteldheid onzer zuidelijke landgenooten bekend te maken, toen aldaar de voorbereidingen werden gemaakt, om den geesel van Europa geheel te vernietigen! Met de eerste luisterrijke overwinning ter zee, na ons herboren aanzijn, was het een ander geval. Wij vernamen, dat Algiers getuchtigd en dit roofnest bijkans vernield was, toen wij naauwelijks wisten, wat onze vloot in de Middellandsche zee bedoelde. Het voor ons liggend werk verschijnt dus eerst na de behaalde zege, na den geëindigden oorlog, en zal dus niet met die algemeene gretigheid ontvangen worden, waarmede anders soortgelijke werken gelezen werden. De titel geeft genoeg te kennen, wat hetzelve bevat, en ontslaat ons van de moeite, er een verslag van te geven. De Schrijver zegt, dat hij uit drie Engelsche korte beschrijvingen der Asrikaansche roosnesten het belangrijkste overgenomen, en het overige uit de beste aardrijks- en geschiedkundige schriften getrokken heeft; het verhaal der jongste gebeurtenissen is een uittreksel

{==149==} {>>pagina-aanduiding<<}
uit de ossiciëele berigten, die wij daarvan gehad hebben. De lezer ziet dus, dat hij hier weinig nieuws te wachten heeft, en dat hij van elders kan weten, wat in dit werk gevonden wordt. Zij echter, die niet in de gelegenheid waren, de omstandigheden van dezen gedenkwaardigen zeeslag te vernemen, en geene andere hulpmiddelen hadden, om die roofnesten nader te leeren kennen, zullen hetzelve met genoegen lezen, daar het uit goede bronnen geput en in eenen goeden stijl geschreven is.




De Perzen, Dramatisch Dichtstuk; naar het Grieksch van Eschylus, door J. da Costa. Te Amsterdam, bij P. den Hengst en Zoon. 1816. In gr. 8vo. f 1-16-:

Bravo! dat is eens regt fiksch den Parnassus opgedraasd: zoo voegt het een' kweekeling van bilderdijk en van lennep. Ook de waarde dezer overbrenging van een Grieksch meesterstuk op onzen vaderlandschen grond voor een oogenblik ter zijde gesteld, was het verschijnsel op zich zelf ons reeds zeer aangenaam. Recensent namelijk, zeer van het algemeen gevoelen verschillende, is bij zich zelf moreel overtuigd, dat de vaderlandsche poëzij in eene crisis verkeert, waaruit eene vlijtige beoefening der Ouden haar alleen zal kunnen redden. Hij erkent, dat onze dichtkunst thans tot eene aanmerkelijke hoogte gestegen is; maar hij vreest, dat zij op die hoogte reeds duizelt, of beginnen zal te duizelen. Het is waar, het standpunt, waaruit wij die hoogte meten, is wat heel laag; het is de voet van den Helikon, en verder zullen wij het in de praktijk waarschijnlijk ook nooit brengen. Vanhier dat ons die hoogte misschien hooger toeschijnt, dan zij inderdaad is. Maar hoe dit zij: als wij daar onze Icarussen zoo door het zwerk zien galopperen, gelijk arenden, die de zon in het bliksemschietend aangezigt vliegen; terwijl onze Daedalussen dat zoo maar aanzien, alsof zij zeggen willen: laten de jongens wat pleizier hebben: ja, dan breekt ons toch wel eens het benaauwde zweet uit, en houden wij ons lijf met beide handen vast, en roepen onophoudelijk: Menschenkinderen! waar moet dat toch heen, waar moet dat heen! - U bedoelen wij niet, nooit genoeg geprezene sieraden

{==150==} {>>pagina-aanduiding<<}
van onzen Zangberg, bilderdijk, feith, tollens, en hoe vele anderen meer! Maar hen bedoelen wij, die de Zon Helios noemen - die geene tien regels kunnen schrijven, of er komen reeds buijen op, dat het begint te donderen en te bliksemen - die hunne vergelijkingen het liefst ontleenen van voorwerpen, die zich digt bij de Noord- of Zuidpool bevinden, (van welke voorwerpen zij een weinig te voren in den een' of anderen waaghals van een reiziger iets gelezen hebben) zonder te bedenken, dat vergelijkingen de zaak moeten ophelderen, en niet verduisteren - afgodendienaars, die altijd den mond vol hebben van den God van 't IJ, den God der Kunsten, den God des Handels, welke laatste een schurk was in folio - mannen van declamatie, die altijd met hun op, op! in de weer zijn: op, gij kunsten! op, op, gij ditten! op, gij datten! Och, of wij dan nog maar liever onze oude Adelaars terug hadden, die, zoo als gezegd is, Helios in het gezigt vlogen! Och, of er een tweede fokke simonsz. bestond, om een' tweeden Modernen Helikon te schrijven! Maar deze twee Ochen zijn misschien te vergeefs geslaakt; wij voegen er dus nog een derde Och bij; want alle goede dingen bestaan uit drie. Och, of iemand tijd en lust had, om eens, ten gevalle der bedoelde Icarussen, uit het Latijn in het Hollandsch te vertolken: j.c.t. ernesti, de elocutionis Poëtarum Latinorum Veterum luxurie, Commentatio. Lips. 1802.
Wie niet geheel vreemdeling is in de Grieksche Letterkunde, weet, dat de roemrijke overwinning bij Salamis, door de Grieken op Xerxes behaald, het onderwerp is van eschylus Treurspel, de Perzen genaamd. Schoon wij voor ons dit stuk niet gaarne in denzelfden rang zouden willen plaatsen met een eenig Treurspel van sophocles, en met de meesten van euripides, zoo is en blijft het toch een meesterstuk der Grieksche kunst; en het onderwerp, gelijk de Heer da costa te regt aanmerkt, boezemt een bijzonder belang in, uit hoofde van deszelfs in het oog loopende overeenkomst met de jongste gebeurtenissen in Europa.
Het is geen alledaagsch werk, een dichtstuk uit de eene taal in de andere over te brengen. De overzetter, dit spreekt van zelf, moet Dichter wezen, om het dichterlijke van zijn origineel te gevoelen, en het zijne lezers te doen gevoelen. Maar tevens moet hij koelbloedigheid genoeg bezitten, om

{==151==} {>>pagina-aanduiding<<}
zichzelven te beteugelen, en zijn eigen genie aan de getrouwheid op te offeren. En, men mag er van zeggen, wat men wil, hoc opus, hic labor! Meesterlijk waren beide deze eigenschappen in den onvergelijkelijken horatius vereenigd. Ovidius wist zich op lange na zoo niet te temperen. Hij wilde de Grieksche modéllen navolgen; maar hij gevoelde zich te zeer Dichter, dan dat hij die modéllen niet zou willen verbeteren. Hinc illae lacrymae! Met alle respect voor naso, van hem dateert zich het verval der Latijnsche dichtkunst, en het gebrom van lucanus en silius italicus enz. hebben wij voor een groot gedeelte aan zijn voorbeeld te danken. Da costa is een uitmuntend overzetter; dat is te zeggen, hij is een Dichter, die zich weet te matigen. Wij hebben zijne overzetting met het oorspronkelijke vergeleken; ditzelfde hadden wij eenigen tijd te voren gedaan ten aanzien van bilderdijk's overzetting van callimachus: en schoon de Heer da costa er wel geene aanspraak op zal willen maken, om als Dichter met zijnen grooten leermeester gelijk gesteld te worden, zoo komt het ons echter voor, dat hij als overzetter niet voor hem behoeft te wijken. De versificatie is fiksch, stevig en gemakkelijk, en de overbrenging zoo getrouw, dat wij, bij alle de vrijheden, die hier onvermijdelijk waren, echter niet ééne plaats gevonden hebben, waar da costa zijne denkbeelden aan den oorspronkelijken Dichter leent. Tot eene proeve strekke een gedeelte van den treurzang, door den Perziaanschen Rei aangeheven, op de verslagenen, in dezen zeeslag omgekomen:

Hun lijken dwarlen met de golven 
Van holle draai- tot draaikolk meê, 
Of zijn in d'afgrond reeds bedolven, 
Of 't aas der monsters van de zee. 
O vaders, wien uw zoetste panden 
Door 't staal in 's overwinnaars handen 
Van 't bloedend harte zijn gerukt! 
Hoe stelt ge een eindpaal aan uw klachten? 
Wat zal het foltrend leed verzachten, 
Wiens last uw grijze haren drukt? 
 
Nu zal der Perzen vorst geen wetten 
Aan heel dit werelddeel meer zetten, enz. 


{==152==} {>>pagina-aanduiding<<}

Behalve het Treurspel zels, vindt men hier eene schoone dichterlijke Opdragt aan de Heeren bilderdijk en van lennep, aan wier leiding de jeugdige Dichter met dankbaar gevoel erkent, zijne vorming tot de dichtkunst te danken te hebben. Achteraan zijn gevoegd eenige Aanteekeningen, ter opheldering van het vertaalde Treurspel. Hier trof vooral onze aandacht een vrij uitvoerig stuk uit eschylus Beleg van Thebe, in het origineel hier gedrukt, en meesterlijk door da costa vertaald. Voor het overige behelzen deze Aanteekeningen niet veel bijzonders, of het is elders reeds beter gezegd. Wij hebben niet kunnen merken, dat de Schrijver bekend is met het voortreffelijk werk van a.w. schlegel over de Geschiedenis der Tooneelkunst en der Tooneelpoëzij: een werk, hetwelk da costa niet ignoreren moet, zoo hij (waartoe wij hem aanmoedigen) verder aan de Grieksche Tragici eenigen tijd wil besteden. Wat eschylus in het bijzonder betreft, da costa schijnt niet te kennen het boek van petersen, de AEschyli vita et fabulis. Ook kunnen wij hem, bij eene voortgezette beoefening van dezen Dichter, niet genoeg aanbevelen het werk van h. blummer, ueber die Idee des Schicksals in den Tragödien des AEschylos, Leipz. 1815.
Da costa volgt de spelling van bilderdijk. Dat spijt ons; niet omdat wij die spelling minder zouden goedkeuren, dan de aangenomene, maar omdat wij in deze navolging het voorteeken meenen te zien, dat da costa zich in alles naar bilderdijk zal willen vormen. Het is waar, dan heeft hij zich een uitmuntend modél voorgesteld, maar hij zal ophouden da costa te zijn. Stel nu, dat hij bilderdijk eenmaal volkomen bereike, (en die dat wil, die moet vroeg opstaan) dan hebben wij twee bilderdijken, en wij zijn geen stap verder, dan met éénen bilderdijk. Maar, om op de spelling terug te komen. Wij stellen hoogen prijs op derzelver eenparigheid. Zien wij een' Schrijver van de gewone spelling afwijken, het doet ons zeer; en zoo die afwijking met opzet geschiedt, dan verbeelden wij ons altijd, dat er wat neuswijsheid of geraaktheid onder loopt. Kan bilderdijk zich met die spelling niet vereenigen, hij is bilderdijk, en even daarom zien wij het in hem over het hoofd. Maar den Heer da costa zou het toch beter staan, zoo hij maar met den grooten hoop meêdeed, tot tijd en

{==153==} {>>pagina-aanduiding<<}
wijle, dat hij, even als bilderdijk, een jus dissentiendi verkregen zal hebben. Dit moest ons van het hart; wij zijn zoo bang voor naäperij.
Voor het overige betuigen wij den uitmuntenden Vertaler van eschylus Perzen onzen hartelijken dank voor dit lettergeschenk. Hij ga voort, de Ouden vlijtig te bestuderen, en vereenige die studie met de beoefening der besten onder de nieuweren. Hij leze onze vaderlandsche Puikdichters; maar vreeze ook niet, dat hij besmet zal worden, zoo hij daarmede verbinde de lectuur van lessing, wieland, schiller, göthe, en anderen onzer Duitsche buurtjes.






Dichterlijke Verrukkingen mijner Jeugd. Uitgegeven door Jakob Theodoor Buser, Eersten Luitenant bij het Bataillon Jagers No. 16. Te Ypre, bij Annoy-Vandevyver. 1816. In 8vo. 144 Bl.

Antwerpschen Almanach van Nut en Vermaek voor het Jaer 1817; doór het Antwerpsch Tael- en Dicht-Kundig Genoótschap, onder de Zin-Spreuk: Tot nut der jeugd. Derde Jaer. T' Antwerpen, bij L.P. Delacroix. Te bekomen te Amsterdam, bij J.H. den Ouden. In 8vo. 100 Bl. f :-16-:

Verzaemeling der bezonderste Dicht-Werken op het voorwerp: De beschouwing van 't Slagveld van Waterloo naer den 18 Juny 1815, en de menschlieventheyd der Belgen. Voórgesteld doór de Maetschappy der Verzamede Kunst-Minnaeren, binnen Rousselaere, Provincie van West-Vlaenderen, jegens den 14 July 1816. In Rousselaere, uyt de Drukkers van Beyaert-Feys. In 8vo. 52 Bl.

Niewen Leer-Boek, ofte Inleyding tot de eenige waere Spelen-Spraek-Konst, gegrondvest op den eygendom en bekwaemheyd van het sprékend werktuyg in den Mensch van God ingevormd, enz. Door F.D. Vandaele, M.L. Iste Deel. T' Ieper, bij Annoy-Vandevyver, enz. 1810. In 8vo. 156 Bl.

De staatkundige vereeniging van alle de Nederlanden tot één

{==154==} {>>pagina-aanduiding<<}
rijk doet natuurlijk vragen, in hoe verre de deelen, sedert twee eeuwen gescheiden, nog als één kunnen aangemerkt worden; en de eenheid of het verschil van taal heeft eenen beduidenden invloed op de beslissing dezer vraag. Ieder dus, die zich over de genoemde terugvoering dezer landen onder éénen rijksstaf verheugt, of slechts in aanmerking neemt, dat zij bestaat, en waarschijnlijk niet zoo ligt weer zal vervallen, gevoelt eene zekere nieuwsgierigheid, om te weten, of er nog eene Brabandsche en Vlaamsche, Nederlandsche letterkunde besta - hoedanig die zij - en vooral, hoe weinig of veel afwijkende van de Hollandsche. Wij althans gevoelden deze behoefte, en wenschten die, zoo voor onszelven als voor onze lezers, te bevredigen. Te dien einde hebben wij ons, bij voorraad, eenige stukjes aangeschaft, die in den laatsten tijd in de zuidelijke provincien zijn in het licht verschenen, als tot een proefje van het geheel. Hoe onderscheiden dus ook van inhoud, vatten wij ze te zamen in één verslag, zonder daarom na te laten, van elk afzonderlijk iets te zeggen.
1o. Met het eerste zijn wij eenigzins bedrogen. Dit boekje is wel te Iperen gedrukt; maar de Schrijver is een Hollander. Het bewijst ten aanzien van het voorgestelde weinig meer, dan dat men aldaar op eenig vertier van Hollandsch dichtwerk durft hopen; schoon dit nog niet ten volle, daar op de lijst der inteekenaren natuurlijk verscheidene van 's mans bekenden in het leger en in Holland gevonden worden. De verzen zelve hebben welligt ook meerdere geschiktheid om daar, in het Zuiden, genade, ja gunst te vinden, dan wel om hier in het Noorden grooten luister te verspreiden. Het zijn vooreerst krijgszangen - dan mengelingen, ernstig en vrolijk, oorspronkelijk en vertaald, meest uit anacreon - eindelijk Zaligheden van den Echt, in één stuk en vroeger, zoo het schijnt, afzonderlijk uitgegeven. Wij willen geene aanmerkelijke verdienste aan deze stukjes ontzeggen. Wij hebben menig een gedeelte, menig een couplet, zelfs met buitengewoon genoegen gelezen. Er is hier en daar eene zachtheid, eene rolling in de verzen, en verheffing in het onderscheiden gevoel, door den dichter uitgedrukt, welke hem zeer tot eere verstrekken. Zijne manier nadert eenigzins tot die van bellamy, den Duitschen hölty en dergelijke. Overvloed van stoute beelden, echter, bestaat bij hem niet.

{==155==} {>>pagina-aanduiding<<}
Zonder dezelven kan men, gewis, hoogstbevallig en verdienstelijk dichter zijn, wanneer harmonie van woorden, gloed van diep gevoel, en zuiverheid der gedachten, het ontbrekende vergoeden. Doch dit durven wij zoo geheel ruimschoots van onzen krijgsman niet zeggen. De aanhef zijner verzen belooft wel eens vrij wat meer, dan bij slot gevonden wordt. De fraaije maat, veelal door hem gekozen, wordt dikwijls niet genoeg ten einde toe staande gehouden door eene regt vloeijende versificatie. Hij veroorlooft zich daarbij zelfs ineensmeltingen en toonplaatsingen, die gewisselijk niet geoorloofd zijn, en ter dege naar het Brabandsche rieken. Over het geheel schijnt hij ons te veel op te hebben met het trippelende. - In één woord, de man schijnt jong en bescheiden - zoo ga hij dan, onder andere, ter schole bij onzen tollens, en volmake zijn werk in allen opzigte meer en meer! Wie weet, wat hij eenmaal levert, en welke verscheidenheid hij brengt in onze poëtische wereld, waar mogelijk ruim genoeg onderlinge mededeeling en overeenstemming bij de toongevers plaats heeft!
2o. In den Almanak vinden wij eene menigte van dichtstukjes en verzen, wat het eerste en grootste deel betreft, in de Hollandsche, of wel Brabandsche taal, het ander in de Fransche. Inderdaad, dit Brabandsch verschilt, in allen deele, slechts weinig van het Hollandsch. Indien wij voor een oogenblik onze Siegenbeekiaansche spelling ter zijde leggen, eenige jaren achteruit treden, en eenige woorden, die sedert bij ons verouderd, gemeen geworden of door anderen vervangen zijn, over het hoofd zien, en enkele nieuwen van hunne zamenstelling teffens doorlaten, dan weten wij niet beter, of het is onze eigene lieve moedertaal, die we hier in schrift voor ons hebben. In die taal, nu, blijken hier een aantal menschen te schrijven, verzen te maken, zich op schoonheid en geestigheid van poëtischen stijl toe te leggen. Stips, vande gaer, willems, vander maesen, klincko, en wie al meer, hebben hunne bijdragen geleverd, bestaande in oorspronkelijke en vertaalde stukjes uit het Grieksch, Latijn en Fransch. Onder dezelven zijn zeer verdienstelijke. Willems, b.v., is dikwijls hoogstgelukkig, zoo in het overbrengen der zachtste, bekoorlijkste vruchten van Romeinschen en Franschen bodem, als in oorspron-
{==156==} {>>pagina-aanduiding<<}
kelijk werk. Geenszins als het beste, maar om andere redenen, sta hier, van dezen, tot een staal van het geheel:

	Op den beroemden Tooneelspeéler van den nationaelen amsterdamschen Schouwburg A. Snoek.
Natuer is spaerzaem in haer' gaeven uyttedeelen; 
Verhevenheyd, - genie, is nooyt het lot van veélen. 
De middelmaetigheyd heerscht op deéze aerde 't meest, 
Maer des te sterker gloótt ook d' ongemeenen geest, 
Die, wyl hy zeldzaem is te meerder agting vordert... 
Dus heéft natuer, by maet, het alles wys veroorderd. 
Dus schonk ze een' Roscius aen Romens schouwtooneel; 
Dus viel aen Engeland eens Garricks kunst ten deel, 
En dus blyft Talma nog in 't rustloos Vrankryk pryken. 
Maer.... zal dan Nederland voór and're volken wyken? 
Neen! - sints 't weêr vry is, heéft het aen 't heelal getoond 
Dat kunst, zoo wel als deugd, nog op zyn' bodem woont. 
En, blyft den Tyber nog van Roscius gewaegen, 
Mogt Garrick aen de Theéms de schouwburglauwer draegen, 
Schryft Vrankryk Talmas naem in haer' gedagt'nisboek, 
Ons vaderland roemt ook op zynen kunstheld, snoek! 

3o. Deze Verzaemeling is van Vlaamschen bodem; en wij zullen straks nader zien, dat dit het eigenlijke andere uiterste is ten aanzien der tale, daar het Brabandsch tusschenbeiden ligt. Men vindt hier, derhalve, ten aanzien der uitdrukking en zamenstelling, meer, dat ons oor en gevoel, bij den eersten indruk, stuit. De stukken zelve zijn ook verre van alle even volkomen te zijn, of ons een denkbeeld te geven van den staat der Vlaamsche poëzij, als eenigzins evenarende dien van Holland. Dit ware eene onbillijke vordering. Onder de schaduw van vreemde volken, kon zich de bloem der nationaliteit zoo niet ontwikkelen als bij ons. Ook hebben zij zich aan de gelukkiger broeders niet aangesloten, ten einde met dezen voort te gaan. Zij kennen, schijnt het, onzen vondel, en vooral cats; maar de lateren - de bilderdijken en... (wie zal ik noemen, om niet onbillijk te zijn?) en andere puikdichters dezer eeuwe niet. Ondertusschen zijn zij verre van gezamenlijk zonder verdienste te zijn. Er zijn vele zeer schoone plaatsen, vooral in de eerstbekroonde stuk-
{==157==} {>>pagina-aanduiding<<}
ken. Haast zouden wij denken, dat de Vlaminger meer gloed en hooger vlugt aanduidt, dan de Brabander in het algemeen. De onkundige, ja, ergert zich aan menige uitdrukking, die hem lomp of plat en onkiesch voorkomt: maar weet men niet, dat het gebruik te dezen over gepastheid of ongepastheid beslist? De kunstkeurige zal ook veel wezenlijk gebrekkigs vinden; en, wij herhalen het, er is voor de behandelaars der Vlaamsche lier, in allen opzigte, veel van onze zangers te leeren. Doch men dringe dit vooral niet op! men schame zich zelfs niet, ook van hen terug of over te nemen, wat dienen kan, en store zich weinig aan de onderscheidene spelling en woordvoeging, waaromtrent toch ten laatste ook de waarheid wel zal zegepralen. Zonder veel zoekens en keus, geven wij het volgende tot een staal. (Waterloo, door den Heer
vermandele.)

Ziet d'eeuwige treed af van zyn gestrenden (gesternden) troon 
Het gloed van zyn cieraed, de zonnen zyner kroon 
Stelt hy ter neêr en zegt: ‘Ik zal, ô godeloosheyd, 
Beschouwen of de maet vervuld is van uw boosheyd’ 
Geschoten in 't harnas, omgord met zyne magt, 
Het slag-zweerd aen de zy, hy grypt zyn bliksem-kragt, 
En aen zyn dyë hangt het merk van 't alvermogen. 
De hemel kromt zig doen hy aenstapt: en de bogen 
Van 't zwerk, ontsloten, staen in heyl'ge ziddering, 
Wanneer de Donder-God treed op den blauwen kring..... 
Daer d'Almagt, rustend op der winden losse veder, 
Slaet op het werelddom haer vlammende oogen neder. 
 
Terwyl de broeder-hand de gapende kwetzuer 
Met yver heelt en sluyt, het zwanger liefde-vuer 
Blaekt in het edel hert van all' de vlaenderlingen. 
Gewyd met ongewyd wilt om den eerkrans dingen. 
Wanneer de tempel steent om 't snevend krygersdom, 
Wanneer de doodklok treurt met droef en lang gebrom 
Om onze Codrussen, onz' neergevelde broeders; 
Dan ook de borger-gift voor kloeke land-behoeders 
Vloeyt mild'lyk in de hand der wakkere overheyd, 
Dan woelt in allen belg de noeste schranderheyd: 
Het helpend wigtjen zelf gaet troost voor kranken zoeken; 
Zyn jonge vinger trekt de draedjens uyt de doeken: 

{==158==} {>>pagina-aanduiding<<}

Het loopt, de handjens op, die vol van draden zyn, 
Het bied zyn moeder aen het losgetrokken lyn, 
En 't keert geliefkoosd weer met een vernieuwden yver. 
Hoe is de vlugge naeld der bange moeder nyver, 
Terwyl de sterke man met aenwakk'rend gejuych 
De ballast wentelt op het krakend radertuyg! 
 
De stroom-heer van de Ley komt driftig aengevloden, 
En houd zyn blauwen rug draegveerdig aengeboden. 
De water-vorst der Scheld' poogt van den wagenaer 
T'ontvringen d'artzeny voor onze broederschaer. 

4o. Indien zelfs het boven aangehaalde nog mogt doen twijfelen, of er wel eene afzonderlijke, Vlaamsche letterkunde besta, en of dit niet voor enkel verouderd, verwaarloosd en gebrekkig Hollandsch te houden zij, uit de bron onzer verdienstelijke vaderen geput, dan kan deze Spel- en Spraakkunst daarvan ten volle overtuigen. Hoe vele of weinige verdienste en gezag aan dezelve, in Vlaanderen zelve, worde toegekend, weten wij niet. Dit althans is zeker, dat de boven vermelde dichtstukken, door eene Maatschappij uitgegeven, en door lieden van letteren vervaardigd, geheel andere regels der spelling volgen, dan hier worden voorgeschreven; bij voorbeeld, ten aanzien der z, die de Spraakkunst als eene vreemde (overtollige) letter wil hebben aangemerkt. In het algemeen moeten wij zeggen, dat inzonderheid het gezigt van dit boekje, gelijk ook deszelfs inhoud, zeer verschillende aandoeningen bij ons verwekte. Aan den eenen kant moest het genoegen doen, dat onze zustertaal in de lang vervreemde Departementen nog regelmatig beoefend werd; aan de andere zijde smart, dat zij, eene andere kweeking volgende, een ander gezag eerbiedigende, geschapen stond, niet zoo gemakkelijk tot volkomene eenheid met de Hollandsche spraak te zullen geraken. De toon, al verder, in dit boekje heerschende, de voorgeschrevene taalwetten, zoo wel als de verhalen en dergelijke, hier voorkomende, stuiten in den eersten aanvang, door eenen schijn van lompe onbeschaafdheid. Doch, bij nader inzigt, meerdere bedaardheid en billijkheid, vermindert deze afkeer. Het is namelijk een kinderboekje, een volksgeschrift; en hoe ligt wordt dit lomp en onbeschaafd in het oog desgenen, die den volkstoon in eenig land niet kent! Het is wijders eene voortgezette poging om het Vlaamsch

{==159==} {>>pagina-aanduiding<<}
te schrijven, volgens den geldigen regel: schrijf, zoo als gij spreekt; waardoor het natuurlijk veel vreemder en ruwer voor ons moet luiden, dan hetgeen meer naar uitgegevene schriften, dat is veelal naar Hollanders, cats en anderen, is gevormd. En eindelijk kan het niemand verwonderen, dat deze poging voorschriften, wetten en beginselen - ten aanzien b.v. van het getal, de kracht, de zamenstelling van letters, klinkers en lettergrepen - aan den dag brengt, gansch en al strijdig met onze beschaafde uitspraak. Het schijnt echter, dat dit denkbeeld, om de Vlaamsche taal aan vaste regelen der spelling te verbinden, nog tamelijk nieuw is - bijna zou men zeggen, in verband staande met den vermeerderden ijver in ons vaderland voor de zuiverheid van taal en stijl. Dit mag misschien doen hopen, dat de zaak niet geheel zal tot stand komen; maar dat de invloed onzer meer volkomene letterkunde, het gebruik onzer tale in ligchamen van wetgeving en bestuur, benevens de op te rigten leerstoelen aan twee der zuidelijke Akademien, zal oorzaak zijn, dat het Hollandsche taaleigen voor openbare geschriften te eenemaal zegeprale.
Tot een klein staaltje van den inhoud, deze weinige regels uit het Bericht voor alle de géne die Kinderen willen onderwysen. ‘Sorgt, waer in dit dés-leye-sydsch werk ei staet, dat gy niet ey laet seggen: waer é sich bevind, dat gy niet ee laet uytspréken, maer 's effens doet é seggen, gelyk die letter gespróken word in d'eerste letter-grép van légen, léven: dat gy ó doet seggen, met den klank van d'eerste letter-grép in bóven, mógen: laet voor ou nooyt ow ofte au hooren; maer doet ou uytspréken bynae gelyk oe, en gelyk sy op dése syd der leye van ouds geuyt is gewést: voor uy, die by ons maer luyd gelyk ue ofte uu, verdraegt niet, dat men sal euy uytbrengen; leert-se ook soo schryven.’
Voorts wordt een werkje, genaamd Tydverdryf, en gedrukt 't Ieper in 1805 en 6, als grondslag der spelling aanbevolen, schoon die tevens niew wordt genoemd.
De spraakkunst zelve is afgewisseld door voorbeelden en toepassingen van onderscheiden aard; zijnde beurtelings een hoofdstuk aan de ontvouwing der regels en aan deze nadere aanwending toegewijd. Bij het een en ander kan men, ja, wel eens lagchen; doch de zedekunde en geheele geest schijnen ons echter lof te verdienen.

{==160==} {>>pagina-aanduiding<<}

Ten slotte moeten wij de aangestelde Hoogleeraren in onze tale opwekken, om hunne aandacht wat nader op deze zaak te vestigen, en, zoo ze iets merkwaardigs vinden, het publiek daarop te vergasten. Wij hebben slechts iets willen doen, en wenschen niets hartelijker, dan dat de twee deelen van eene zelfde natie in allen opzigte het goede van elkander opzoeken, erkennen en wederkeerig ten nutte trachten aan te wenden. Als letterminnaars in het bijzonder, hebben wij daarbij een ontwijfelbaar belang; en hier ten minste voegt ons toegevendheid, bescheidenheid en liefde - geene smadelijke en bespottende afwijzing van alles, wat met onze gewoonten en ingebeelde belangen niet schijnt te strooken. Genoeg!




Het Leven van Johannes Wouter Blommesteyn, eene Hollandsche Familiegeschiedenis uit het begin der Achttiende Eeuw. Door A. Loosjes, Pz. I, II en IIIde Deel. Te Haarlem, bij A. Loosjes, Pz. 1816. Ingr. 8vo. f 8-14-:

Onlangs van den robbert hellemans des Heeren loosjes verslag doende, zagen wij, dat die held als 't ware het begin van het verval der Nederlandsche geaardheid en zeden op het einde der zeventiende Eeuw moest vertegenwoordigen. Doch het was den Heere loosjes niet genoeg, van dit verval den aanvang te hebben geschetst; hij doet ons, tot diep in de achttiende Eeuw, de verbastering van taal, en poëzij, en kunst, en denkkracht, en zedelijkheid bij de Natie beschouwen; en wij moeten bekennen, dat de stof nu tot op den bodem uitgeput is. Volgens eenen, zoo 't schijnt, onveranderlijk door den Heer loosjes aangenomenen regel, moet ook deze Roman, gelijk zijne oudere broeders en zuster, uit vier tamelijke Deelen bestaan, al is de slof veel minder rijk, ja arm en weinig bekoorlijk. Wat voordeel of genoegen kan ons ook het tafereel verschaffen van toenemende - niet zoo zeer heerschappij der dristen, welke altijd iets belangrijks heeft, als - slaperige vadzigheid, die door weelde en verslapping tot zedeloosheid vervalt? van eenen Staat, die in diepen, ongestoorden vrede ongemerkt in rijkdom, maar ook in wansmaak en inwendige zwakheid toeneemt? Waarom niet, als een voorbeeld voor ons ter waar-
{==161==} {>>pagina-aanduiding<<}
schuwing? vraagt de Schrijver in de Voorrede. - Vooreerst komt het ons voor, dat, wanneer de natuurlijke loop der omstandigheden daarheen leidt, en eene Natie niet door andere behoedmiddelen, door eigene veerkracht, gewaarborgd wordt, het voorbeeld harer Vaderen, dat toch ook altijd het bekoorlijke van rust en overvloed had, baar weinig tot afschrik zal dienen. Maar, zoo dit nut al bereikt kon worden, zou het althans door eene belangwekkende, wijsgeerige, tiapswijze ontwikkeling der oorzaken en voortgangen van dat verval moeten zijn, niet door eene bloote levensgeschiedenis van iemand, wiens ouders reeds even slaperig en nietsbeduidend, of veeleer nog
slaperiger en nietsbeteekenender waren dan hij. Het zou niet moeten zijn door eene galerij van louter zwakke of dagelijksche karakters, welke het leven, de beweging en het belangwekkende, zoo noodzakelijk in eenen Roman, bijna volkomen uitsluiten.
Om dan de vier deelen te vullen, (de drie reeds uitgekomene beslaan te zamen 951 bladzijden) konden, zoo men slechts zedeschilderingen en huisselijke tasereelen leveren wilde, alleen aan den zwakken band van één' verdichten hoosdpersoon geschakeld, bijna onmogelijk zulke kleinigheden vermijd worden, die waarlijk (om ronduit te spreken) niet door den beugel kunnen. Wat ligt er ons aan gelegen, (zelfs al stellen wij eens belang in den held des verhaals) of de Heer blommesteyn in Suriname bedacht geweest is, om een' aap en papegaai, voor zijne broeder en zuster, volgens zijne beloften, mede te nemen, en deze dieren op het duurste aan de zwarte knecht en meiden ter oppassing had aanbevolen? Wat behoeft, om 's Hemels wil, de Heer loosjes ons op verzen van swanenburg te onthalen? Ze zijn toch niet te lezen; en wij gelooven hem gaarne, zonder dat hij die, en de rijmen van nog een dozijn pruldichters, laat afdrukken, dat er in het jaar 1720 of daaromstreeks in Holland geene poëzij bestond. Dit jaar 1720, zoo berucht om den Aktiehandel, geeft dan ook vrij wat stof tot onderhoud; maar voor het overige is de oogst der gebeurtenissen, althans in de twee eerste Deelen, bitter schraal. De Lezer oordeele zelf. Johannes wouter blommesteyn, (de langheid van den naam zelve wordt als een blijk van verbastering opgegeven) te Amsterdam geboren, doet op een Groenlandsch schip, waarvan zijn vader een der Reeders was, vermaaks-
{==162==} {>>pagina-aanduiding<<}
halve een reisje tot de groote visscherij: de zonderlinge avonturen, die hij daarop ontmoet, zijn gewis de belangrijkste van zijn leven; want bij zijne terugkomst vrijt hij, ja, wel met antje wijnstok; heeft zelfs de eer, met deze, Czaar peter I bij koolaart te ontmoeten, waar antje, door het
vinden van een edelgesteente der Keizerin, bij den Keizer zeer in gunst komt; doch, na eene tweede zeilpartij op het IJ, brengt blommesteyn door zijn' dollen kop (hij was van eene Lutersche moeder) de geheele verkeering in de war, wordt een loshoofd, die zich echter gedurig laat afkloppen of opligten, en moet eindelijk, daar zijn vader hem het huis verbiedt, naar Suriname. Hier trouwt hij, om zijn fortuin te maken, eene Mestize, (of liever Creole) die hem als eene klis aan het lijf hangt, en uit wier poezele armen hij zich vergeefs tracht los te wringen, daar zij hem ook (wel zeer tegen zijn' zin) naar Holland volgt. Hier wordt hij echter door den dood van haar verlost; geraakt nog vooraf weder in de strikken van zekere Coquette, Madame buttoni, doch daaruit door de behendigheid van een' vriend verlost; zegt daarna de meisjes vaarwel, maar begeeft zich tot de loopbaan der eer, als - Heemraad van Nieuwer-Amstel en Kapitein der Schutterij; drinkt zich in beide betrekkingen een' fatsoenlijken roes; bezoekt dan weder een Kunstgenootschap; laat zich een deftig huis bouwen, naar den smaak van de helft der achttiende Eeuw rijkelijk met sieraden overladen; beschouwt dan weder met troost de grap van den Ambassadeur van Laberlotte; woont een paar bruiloften bij, waarop men ons (alles ten overvloedigen bewijze van de armhartigheid der achttiende Eeuw) van geen vervelend bruiloftsdicht verschoont. Kortom, hij leeft, zoo als een schatrijk Amsterdamsch koopman, een oude vrijer van weinig verstand, die weinig betrekkingen en weinig bijzondere lotgevallen heeft, misschien wel eens geleefd heeft.
Met het derde Deel wordt de geschiedenis niet zoo zeer, als het karakter van den held, een weinig belangrijker. De vermaningen van Do. a***, een' zeer braven Geestelijke, aan blommesteyn, wien hij uit de klaauwen van het ongeloof redt; 's mans omgang met den belangrijken Vrijmetselaar dixon, en de intrede in dat Genootschap; zijne lieshebberij voor de Natuur- en Starrekunde; zijne liefde voor de bevallige en verstandige Vriesche femke, (waarmede ech-
{==163==} {>>pagina-aanduiding<<}
ter waarschijnlijk zijn jongere broeder zal gaan strijken) dit alles te zamen boezemt blommesteyn beginfelen van billijkheid, weldadigheid, godsdienstigheid, lust tot onderzoek en verlichte denkbeelden in, die hij te voren zoo niet bezeten had. Tweemaal reist hij naar Vriesland; de eerste keer ter bezigtiging van de vreugdeblijken over het huwelijk van Prins w.k.h. friso, de tweede maal (in den winter van 1740 over 't ijs) om zijne femke te bezoeken, bij welke gelegenheid wij dan ook den bekwamen Instrumentmaker van der bildt en den Grietman willem van haren ontmoeten, wiens heerlijk gedicht over 't menschelijk leven hier eene welverdiende plaats vindt. Over 't geheel zijn de reisjes, waarop de Heer loosjes ons medeneemt, wel wat lang verhaald, maar toch tamelijk onderhoudend. De verbeteringen in de geaardheid des hoofdpersoons doen ons in het volgende laatste Deel belangrijker tooneelen te gemoet zien.
Meer zullen wij van dezen Roman niet zeggen, dan dat de gevoelens, daarin ten toon gespreid, onberispelijk zijn, en overal verlichte godsdienstigheid, braafheid van zeden, ouderwetsche degelijkheid, en nuttige arbeidzaamheid aanprijzen. (De lof van het spel, op bl. 105 van het Iste Deel, kon minder onbepaald zijn; het is toch voor alle menschen zekerlijk geene behoefte.) Het ontbreekt dus niet aan de stoffaadje, maar aan de sneê van het kleed, dat het waarschijnlijk niet veel bekijks zal hebben. Wanneer de voordragt wat beknopter ware, zou ongetwijfeld, hetgeen nu tot vier Deelen is uitgedijd, ligtelijk in twee kunnen worden bijeengedrongen, waarin de geheele zedeleer, en alles, wat deze Roman voor 't overige nog nuttigs heest, zeer gevoegelijk plaats zou kunnen vinden. Het is ons moeijelijk, uit hoofde dier uitgebreidheid, eene of andere plaats ter mededeeling uit te zoeken, en wij wilden het toch gaarne doen;.... wij bepalen ons dus bij de volgende over Prins willem IV, waarin eenige bedenkingen voorkomen, die in onze dagen hare toepassing gevonden hebben.
‘Nooit heeft onze Vorst het geluk mogen smaken, van zijnen doorluchtigen Vader te kennen; want hij werd zes weken na deszelfs dood geboren. Immers, zijnen Vader trof het deerlijk ongeval, van in de maand Julij des jaars 1711, nog den ouderdom van 24 jaren niet bereikt hebbende, bij de overvaart van den Moerdijk, door het op zijde slaan van

{==164==} {>>pagina-aanduiding<<}
de pont, te verdrinken.... Hij had den ouderdom van vier jaren nog niet bereikt, of hij leide, aan het toen herbouwd wordend Stadhuis van Leeuwarden, den eersten steen.... Nadat de jeugdige Vorst in de voorbereidende wetenschappen onderwezen was, begaf hij zich naar de Hoogeschool te Franeker, zijnde alvorens, door de Provincien Groningen en Gelderland, als Stadhouder aangesteld. Op onze (de Vriesche) Hoogeschool, en daarna op die van Utrecht, legde hij de gronden der kundigheden en wetenschappen, in welke hij thans zoo bedreven is; terwijl hij zich tevens in alles oefende, wat hem noodig was, om in der tijd de hooge posten van Regering, tot welke hij geroepen is, met glans te kunnen bekleeden. Ondertusschen heeft het hem in zijne jeugd niet ontbroken aan vele tegenkantingen, die hij nu van deze, dan van gene Provincie ondervond; terwijl, schoon hij nu door drie derzelve tot Stadhouder verheven is, befnoeijingen, inkrimpingen en bepalingen bij zijnen lastbrief zijn daargesteld, die kenteekenen dragen, meer van den bekrompen' geest van kleine staatkunde, en eigenbatige zucht veler Regenten, om zoo weinig mogelijk van hun eigen gezag af te staan, dan van die welberadene en vrije overdragt van magt, welke, indien men aan één' persoon de handhaving van den openbaren glans en de grootheid van eenen Staat, ten opzigte van andere Mogendheden, wil toevertrouwen, niet gemist kan worden. Maar misschien zijn de tijden niet ver af, dat die Provincien tot andere denkbeelden komen zullen; terwijl Holland en de overige Gewesten door den drang der omstandigheden, eenmaal misschien, het Stadhouderschap zullen aanmerken als het algemeene redmiddel van den Staat. Maar, wij zullen dit aan den tijd moeten bevolen laten.’





Toosten, voorgesteld op het Inwijding-feest van de Societeit Tot Nut en Vermaak te Almelo, gevierd op Maandag den 3 Februarij 1817. Te Deventer, bij J.H. de Lange. 1817. In gr. 8vo. 16 Bl. f :-10-:

Wij wenschen het stedeken Almelo met het nieuw lokaal tot nut en vermaak - met eenen zoo goeden dichter, als de tijdelijke President p.r. feith blijkt te zijn - met den

{==165==} {>>pagina-aanduiding<<}
zoo genoegelijk afgeloopen dag - en het publiek met deze Toosten geluk! Dezelve kunnen niet alleen, met kleine, alsdan noodige, veranderingen, bij soortgelijke feesten of plegtige gelegenheden, ook elders gebruikt worden, maar wij verkrijgen dadelijk eene aangename gelegenheid tot deelneming aan Almelo's vrolijk feest. De prijs, toch, dezer Toosten is op 10 stuiver gesteld, hetgeen wat hoog zou zijn, zoo deze uitgave niet ware ten behoeve der noodlijdenden, aan welke de vierde Toost, die hier voorkomt, was toegewijd, bij welke de bokaal met geenen wijn gevuld, maar ledig, aan den maaltijd rondging, en toen zij, alzoo in eene armbus veranderd, met 86 gulden bij den voorzitter terugkwam, hief deze haar omhoog, en onthaalde het gezelschap op de volgende dichtregels:

Dit druivennat zal de armoê laven. 
Geen wijn bezit meer geest of kracht. 
Uw grond, - uw schrale grond, Bataven, 
Heeft steeds dien Nektar voortgebragt. 
Van 't Cypriesch vocht moog 't Zuiden spreken, 
Het Noorden van Tokaijer-wijn: 
Zoo lang wij deze druiven kweeken, 
Zal onze soort de beste zijn!!! 

Niet alleen den aankoop van dit blaadje, maar ook dit goede voorbeeld, moeten wij aanprijzen.

Engelsche Spraakkunst, door Lindley Murray; naar de zes-en-twintigste Engelsche uitgave. Bewerkt volgens de leerwijze van Agron; ten dienste der Scholen, en dergenen, die de Engelsche taal, op eene spoedige wijze, grondig willen leeren. Te Haarlem, bij F. Bohn. 1816. In kl. 8vo. f 1-5-:

Robinson the younger, for the use of young persons, by Mr. J.H. Campe. Translated from the German, revised and corrected; to which is added a Dutch explanation of the words. Zutphen, for H.C.A. Thieme. 1816. 8vo. f 2-:-:

Met eenigen tegenzin namen wij No. 1 in handen. Reeds we-
{==166==} {>>pagina-aanduiding<<}
der eene nieuwe Engelsche Spraakkunst voor onze landslieden! Zal zij alleenlijk derzelver aantal vermeerderen? of zal zij aan eene wezenlijke behoefte voldoen? Met veel genoegen vinden wij ons verpligt, op de tweede vraag, volmondig: ja! te kunnen antwoorden. Wij waren, sedert eene reeks van jaren, in de gelegenheid, om de groote menigte van Engelsche Spraakkunsten en leerboeken aan de ondervinding bij het onderwijs te toetsen en te leeren kennen. De vervelende langdradigheid en overtollige uitvoerigheid der eenen, en het ongenoegzame en dikwerf overdreven kinderachtige der anderen, deed ons, bij eenen grooten voorraad, echter nog naar eene nieuwe Spraakkunst verlangen, welke eene aangename beknoptheid tevens aan eene voldoende volledigheid en naauwkeurigheid paarde. Wij hebben het voor ons liggend werkje, met de grootste oplettendheid, onderzocht, en alle regelen, zoo wel van woordgronding als woordvoeging, met oordeel en eene beknopte naauwkeurigheid bewerkt gevonden, en bij elken regel zijn korte en zeer gepaste opstellen, ter vertaling in het Engelsch, gevoegd. - De Schrijver schijnt te vooronderstellen, dat de uitspraak der Engelsche taal, door de aanwijzing van zigtbare teekenen, niet anders dan gebrekkig en slecht, en alleen door mondelinge mededeeling goed kan onderwezen worden; want van de uitspraak wordt volstrekt geen gewag gemaakt. Gaarne voegen wij onze overtuiging en ondervinding in dezen bij die van den Schrijver; en wij wenschen, dat deze Engelsche Spraakkunst voortaan die vervelende of onvolledige leerboeken zal vervangen, waardoor zoo velen, of aan het sleeptouw gehouden, of van het leeren dezer belangrijke taal afgeschrikt werden. Wij prijzen deze Spraakkunst ook nog om eene andere reden aan; namelijk, dat de uitgever voor eene duidelijke letter en eene naauwkeurige correctie gezorgd heeft, zoo dat ons in het geheele
werkje niet ééne aanstootelijke drukfout is voorgekomen: iets, hetwelk, helaas! bij soortgelijke werken anders maar al te veel plaats heeft.
Het doet ons leed, dat wij dit laatste niet even volmondig van No. 2. kunnen verzekeren; hoezeer wij anders de onderneming van den uitgever goedkeuren, dat hij ons den geliefden Robinson, dien wij, in welke taal dan ook, telkens met een nieuw genoegen lezen, ook in de Engelsche tale gas. De inboud van het werk is zoo algemeen bekend - in 1815 werd

{==167==} {>>pagina-aanduiding<<}
hetzelve, in een Nederduitsch gewaad, met platen, uitgegeven bij j. ten brink en j. de vries - dat wij het voor overtollig rekenen, thans iets daarvan te zeggen. Wij hebben dus alleen met de vertaling te doen. Dezelve is, in het algemeen, zeer goed, en dikwerf zeer eigenaardig. De stijl is doorgaans zuiver en bevallig. Slechts nu en dan schemert het oorspronkelijk Hoogduitsch zoo sterk door, dat wij het Engelsch gewaad uit het oog verloren. Een kundig onderwijzer, echter, zal deze leemten gemakkelijk herkennen en verbeteren, zoo wel als de menigte van drukfouten, welke dezen, anders duidelijken, druk ontsieren; weshalve wij niet twijfelen, of dit werkje zal een aangenaam geschenk zijn voor die jonge lieden, welke, Engelsch leerende, robinson in die taal gaarne hooren spreken.

Merkwaardige Voorvallen uit de Algemeene Geschiedenis, tot op onzen tijd. Geschikt voor het eerste onderwijs in de Geschiedenis, bijzonder voor de Scholen, door G.G. Bredow. Uit het Hoogduitsch naar de achtste verbeterde uitgave vertaald. Derde veel verbeterde druk. Te Zutphen, bij H.C.A. Thieme. 1816. In kl. 8vo. 167 Bl. f :-7-:

Dit nuttig en zeer onderhoudend schoolboekje is, gelijk het volkomen verdient, algemeen bekend; en bij het enkel doorbladeren zal ieder onderwijzer, ook zonder onze aanprijzing, zien, dat het verdient nog langer in achting te blijven. Het is in het geheel geen dor geschiedkundig overzigt, maar geeft het leergierig kind uit de geschiedenis zeer veel aanmerkelijks, en doet opmerken en nadenken, zoo dat het tevens den smaak vormt, om de wereldgeschiedenis steeds uit een bruikbaar oogpunt te beschouwen en te beoefenen. De laatste belangrijke gebeurtenissen geven aan deze nieuwe uitgave, boven de vroegeren, vooral ook waarde; en deze zijn hier in eenen goeden geest voor onze kinderen te boek gesteld.

De welmeenende Vriend der Nederlandsche Jeugd, inhoudende een aantal aangename Verhalen en nuttige Onderwerpen. In Poëzij en Proza. Met Platen. Te Amsterdam, bij H. Gartman. In 12mo. 78 Bl. f :-15-:

Een boekje, dat de kinderen met genoegen lezen, waaruit

{==168==} {>>pagina-aanduiding<<}
zij veel goeds en niets kwaads leeren, en dat zich ook door zuiverheid van taal en spelling aanprijst, voldoet zeker aan de vereischten, die men bij een aardig prentenboekje, in almanaksformaat, dat men zijne kinderen ten geschenke geven wil, verlangt; en als zoodanig willen wij dit werkje gaarne aanmelden.




Aan de vrolijke Bloesemknopjes der menschelijke Maatschappij, door hare liefhebbende Vriendin Petronella Moens. Te Amsterdam, bij Schalekamp en van de Grampel. 1816. In 12mo. 128 Bl. :-18-:

Er is geen twijsel aan, of dit boekje, vol plaatjes, zal ook om deszelfs inhoud onze lieve kleinen behagen. Het behelst nutte en verstaanbare gesprekken van vader of moeder met een kind, of ook een doorloopend verhaal, alles van leerzamen inhoud, en geschikt om de jeugd tot dankbare vreugd over God en lust tot het goede te leiden; ook eenige kinderversjes, in eenen goeden toon en geest. In één woord: wij verklaren gaarne, dat onze kinderen aan deze kindervriendin allezins dank verschuldigd zijn.




Leerzame Voorstellen, in Proza en Poëzij. Naar al de letters der Nederduitsche taal. Door J. Hazeu, Cornz. Met 24 gekleurde Afbeeldingen. Te Amsterdam, bij ten Brink en de Vries. 1816. In 12mo. 88 Bl. f :-18-:

Welaan, jonge, lieve, Nederlandsche Moeders! hier hebt gij een aangenaam tijdverdrijf; gij neemt uwe kleinen op den schoot, en leert hun, bij de aardige prentjes, gemakkelijk de letters, en de beginselen der spel en leeskunst. En als zij dan beginnen te lezen, geeft gij hun het boekje in handen, en gij hebt bij hun lief gesnap altijd aanleiding tot nuttig onderhoud. Ook de raadseltjes zijn aardig, en niet boven uwe of der kinderen bevatting. De dichtstukjes hebben juist geene hooge vlugt; maar deze ware ook ongepast in een kinderboekje. De Schrijver, door zijne vroegere kinderboekjes genoegzaam bekend, is hier op zijne plaats; en op dit zijn werkje geven wij hem van goeder harte een bon.





{==169==} {>>pagina-aanduiding<<}

Boekbeschouwing.

Ernst en Luim, of Brieven aan eene Vriendin, ter gelegenheid der lezing van de Theorie der Geestenkunde van Dr. J.H. Jung, gezegd Stilling; waarbij eene Leerrede, over Hand. XIX:11-20. Door Jo. Herm. Krom, Predikant te Gouda. Te Amsterdam, bij C. en H. Timmer. 1816. In gr. 8vo. XVI en 244 Bl. f 2-8-:

Ernst en Luim over stilling's Geestenkunde? Toen wij dezen titel zagen, dachten wij: Do. krom heeft zich zekerlijk, over deze misgeboorte van den menschelijken geest, geërgerd aan den eenen, en daarover gelagchen aan den anderen kant, en nu, uit aanmerking der behoefte van den tijd, het resultaat van beide die aandoeningen, behoorlijk beschaafd, aan het publiek ten beste gegeven. Doch wij hebben ons, gedeeltelijk althans, bedrogen. De Heer krom acht stilling zeer hoog, en dit is billijk: de vrome, hartelijke Christen, de uitstekende Oogarts, de bekwame Hoogleeraar in de Staatshuishoudkunde, de warme, naïve beschrijver van de jaren zijner jeugd verdient zulks in de ruimste mate: doch de Schrijver van dit boek laat zich door die achting wegslepen, om stilling, ook als Geestenziener, boven mate te ontzien; en dit is, naar ons inzien, verkeerd. Of zouden wij b.v. bossuet niet als groot Redenaar en Geschiedschrijver kunnen bewonderen, zonder zijne Jezuitsche streken tegen de Protestanten te berispen? Of, om een nog passender voorbeeld bij te brengen, zou men stolberg geen edel Mensch, geen uitmuntend Dichter en Reisbeschrijver kunnen noemen, of men moest tevens zijnen onbezon-
{==170==} {>>pagina-aanduiding<<}
nen' overgang tot de Roomsche kerk goedkeuren, of althans verontschuldigen? Te gevaarlijker is zelfs dit voorbeeld van uitstekende mannen, en vereischt te noodiger eene ernstige waarschuwing, om den grooten hoop, die altijd in de woorden des Meesters zweert, niet weg te slepen.
Doch is nu de Eerw. krom het met stilling volkomen eens? Verre van daar! In den Ernst komt hij hem, wel is waar, vrij nabij, of waagt het naauwelijks, zelfs bij de buitensporigste vertellingen, openlijk en regtstreeks van hem te verschillen; doch in de Luim stelt hij 's mans Spoken-theorie (althans sommige gedeelten derzelve) door eene boertige voorstelling zoodanig ten toon, dat aan het gezonde menschenverstand dadelijk de ongerijmdheid in 't oog loopt. Het is wel waar, spotten is geen bewijzen; maar in sommige gevallen heeft men de zaak slechts zonder verdraaijing, maar ook zonder Apologie, voor te stellen, om haar belagchelijk te vinden. Doch nu maakt de Ernst van Do. krom met zijne Luim hier en daar zulk een contrast, dat wij, na het boek gelezen te hebben, waarlijk niet kunnen zeggen: zóó denkt er de Heer krom over! Hij schijnt met de zaak hier en daar verlegen; doch waarom haar dan boertig voorgesteld? Wij hadden wel gewenscht, dat de Goudsche Leeraar, wien wij uit zijnen Joannes den Dooper van eene zoo voordeelige zijde kennen, ons onbewimpeld, en zonder aanzien des persoons, volgens den bekenden regel: Amicus Socrates enz., zijne gevoelens over het spokenrijk gezegd had. Dat hij stilling's oudwijfsche fabelen van den geest korendrager, den geestendampkring, zwanger aan booze zweren, de witte vrouw enz. niet gelooft, blijkt duidelijk genoeg. Maar hij schijnt door de Kantiaansche Theorie over ruimte en tijd, als bloote vormen van ons denkvermogen, behoedzaam geworden in de beoordeeling van het geestenrijk. Om echter tot de slotsom van zijn boek te komen: zorgen wij maar, dat wij na onzen dood

{==171==} {>>pagina-aanduiding<<}
bij de goede Geesten komen! behoefden wij toch zoo veel omslag niet..... Doch wat redeneren wij hier, als of deze brieven voor het publiek bestemd waren! Verre van daar! Do. krom heeft dezelve aan een meisje van zijne kennis geschreven; en dit platje, dat vrij wat meer van Philosophie weet en begrijpt dan menige A.L.M. et Phil. Dr., speelt hem de pots, van die brieven, als haar eigendom, met of tegen den wil des Schrijvers, het licht te doen zien. In het laatste geval zou men de Voorrede en den Inhoud, (zekerlijk door Do. krom gesteld) en misschien wel hier en daar een pennestreekje ter beschaving, als gevolgen der harde noodzakelijkheid moeten beschouwen, die het boek dan toch niet zoo ongekamd in 't licht wilde doen verschijnen. In allen gevalle moeten wij, in naam van het publiek, de jonge Dame doen weten, dat hetzelve voor papillottenpapier (waarvoor zij ons deze brieven wil in de hand spelen) goedkooper te regt kan. Nu, dat zal ook wel eene hyperbole zijn! De Heer krom zal er althans zoo niet afkomen; wij hebben lust, nog een weinig met hem te praten: want te vergeefs zoekt hij achter zijne onbekende Vriendin te schuilen; men weet, dat luimige Schrijvers ook in proza niet zelden Dichters zijn.
De Heer krom trekt ijverig de partij van kant, en schijnt het met stilling eens te zijn, dat de Wijsbegeerte van leibnitz, het zoogenoemde Determinismus, of eene voorafbepaling der menschelijke daden, met zich brengt, die alle vrijheid van den wil vernietigt. Wij zien dit nog zoo duidelijk niet in. Het geschilstuk is zekerlijk (en dit zijn wij met zijn Weleerw. volkomen eens) hier beneden niet op te lossen, omdat onze Rede te zwak is, om het geheel te overzien. Doch aan den anderen kant zal stilling zoo min als Do. krom ontkennen, (of zij moeten den geheelen inhoud des Bijbels te niet doen) dat God onze toekomstige daden weet en voorziet, of liever ziet, (want tijd en ruimte bestaan bij Hem niet;) en, indien Hij dit doet, kan men dan een heerlijker stelsel uitdenken, dan

{==172==} {>>pagina-aanduiding<<}
dat Hij door zijne eeuwige wijsheid en goedheid ‘alle menschen voor en na eens gelukkig zal maken, dat alles eens in de eeuwigheid zijne bestemming bereiken, en God alles in allen zal zijn’? Is dit eene zeep- en waterbel, zoo als de ons onbekende zoogenoemde voortreffelijke Meester van stilling (wiens redenering de Heer krom in het breede overneemt) wil beweren? (Zie bl. 37 en 54.) Die voortreffelijke Meester schijnt dan geen denkbeeld van eeuwigheid gehad te hebben, wanneer hij tegen dit eindelooze geluk aller gevoelige wezens de jammeren, die zij hier thans verduren, in de schaal legt, (bl. 55.) Hij schijnt niet begrepen te hebben, dat dit lijden, deze kennis, bij ondervinding, van het zedelijke kwaad ter meerdere veredeling, deze Goddelijke Harmonie, waartoe de vrije wil van den mensch moest medewerken, oneindig verkieslijk is boven eene wereld van Engelen zonder wil. En wat is nu het Theokratische vrijheidstelsel van den Heer stilling c.s.? Hier geeft God den mensch over aan de werking zoo wel (en althans niet minder) van booze als goede Geesten. En als wij dan toch vragen en zwarigheden opperen willen, zoo is die bedenking ook niet gering: Hoe kan het met de Goddelijke goedheid bestaan, zoo vele Duivelen op ons af te zenden? De Meester van stilling miskent het stelsel der beste Wereld, wanneer hij hetzelve opvat, alsof de menschen noodzakelijk tegen de begeerte en den aanleg tot zedelijke volkomenheid moesten handelen: dit is een Fatalismus, 't geen leibnitz nooit heeft geleerd. Wanneer men ook de wet der oorzakelijkheid en van den genoegzamen grond met kant wil wegredeneren, (die zulks den voortreffelijken Meester hume heeft
afgeluisterd) zoo komt men al ligt tot het besluit, dat deze wet ook op de wereld niet toepasselijk is, en dus de eerste, eeuwige oorzaak van alles, de vaste grond, waarop al het geschapene eindelijk rusten moet, zoo die keten niet geheel in de lucht zal zweven, dat de Schepper, in één woord, noodeloos en overtollig is. Ook waren meest

{==173==} {>>pagina-aanduiding<<}
alle Leibnitzianen Christenen, of althans gemoedelijke Theïsten: omtrent de volgers van kant moge de ondervinding spreken. Waar God, de almagtige bron van al wat stellig, d.i. wat goed is, tot een Postulaat vernederd wordt, om onze deugd te beloonen, daar ontneemt men Hem weldra zijne persoonlijkheid, en maakt Hem tot eene zedelijke orde, zonder zelfbewustheid en kracht. Dit is waarlijk ook de Bijbelgod niet, dien lavater te regt boven den God der Wijsgeeren kiest! En ten slotte komt alles toch, ook in het gevoelen van stilling, daarop neder, (bl. 12) dat Gods oneindige wijsheid en liefde ook de gevolgen van booze daden van tijd tot tijd (waarom niet, zoo er toch geen tijd beftaat, volgens een eeuwig plan?) zóó weet te besturen, dat er enkel heil en zegen uit ontstaat. Is dit nu wel grootelijks van het denkbeeld der beste Wereld verschillende? (De invloed der Duivelen en spoken komt hier zekerlijk niet te pas.)
Wij vinden in den zevenden Brief een uittreksel eener Verhandeling van kant, nagevolgd door Prof. van hemert in het Magazijn der Kritische Wijsbegeerte, ten betooge van de onmogelijkheid eener Theodicée door de zinnelijke Rede. Wij moeten daaruit leeren, dat het zedelijk kwaad in deze wereld volstrekt ondoelmatig is. Opdat dit geene Godslastering worde, moet, gelijk men weet, de Kritische Wijsbegeerte tot eene dubbele Rede, de zinnelijke en praktische, de toevlugt nemen. Doch het is waarlijk zonderling, dat men den grondslag tot de nieuwe Spokentheorie in het stelsel van eenen Wijsgeer zoekt, die den Godsdienst binnen de grenzen der bloote Rede wilde terugvoeren. Wij twijfelen niet, of kant zou tegen deze toepassing van zijn gevoelen ten stelligste hebben geprotesteerd.
Den verderen inhoud dezes boeks kunnen wij stilzwijgend voorbijgaan, daar wij den Lezer reeds vroeger met stilling's werk zelve hebben bekend gemaakt. Achter de Brieven vinden wij eene Leerrede, waarin Do. krom betuigt, het bestaan van booze Geesten en hunnen invloed alleen op het gezag der H.S. te gelooven, die ech-
{==174==} {>>pagina-aanduiding<<}
ter, wel verre van daardoor het bijgeloof in de hand te werken, het vertrouwen op, en den schrik voor den Duivel en zijne werkingen uit de beschaafde wereld verdrongen heeft. Nogtans wordt het wonder zóó uitgelegd, dat men hier even goed aan een' razenden krankzinnigen, als aan een' eigenlijk bezetenen, kan denken. Hierop wordt de kracht van jezus en zijnen Godsdienst, als uitsluitend geschikt ter verdrijving van bijgeloof, afgodsdienst, en alle ‘werken des Duivels,’ bijgebragt, en daaruit zeer nuttige gevolgen afgeleid. Doch, indien de Eerw. krom op het gezag der H.S. van het bestaan en de werking van booze Geesten overtuigd is, waarom dan (bl. 216-220) eene plaats uit leidenfroster af te schrijven, die het bestaan van den Duivel, volgens het gewone gevoelen, voor eene grove, afgodische leugen verklaart? Het is waar, hij denkt aan bezielde of onbezielde natuurkrachten: doch het komt ons voor, dat deze allegorische verklaring van den Satan en zijn Rijk nog meer gedrongen is, dan die van het gepersonificeerde kwaad.
Zie daar nog eens vrijmoedig onze gedachten gezegd over stilling's Theorie en hare gronden, van welke laatste vooral de Eerw. krom niet afkeerig schijnt, hoewel hij te veel verstand en oordeel bezit, om de reeks van fabelen te beamen, die stilling daaruit heeft afgeleid. Wij kunnen dwalen, en zijn overtuigd, dat de Schrijver dezer Brieven even opregtelijk naar waarheid zoekt, als wij; en wij hopen die met hem te vinden, wanneer (doch in eenen anderen zin dan de Dichter bedoelt)

Wanneer 't gordijn wordt opgehaald, 
En ons 't Heelal in de oogen straalt. 







{==175==} {>>pagina-aanduiding<<}

Proeve over het Goddelijk gezag van het Nieuwe Testament, door David Bogue. Vrij uit het Engelsch vertaald en met eenige Bijvoegsels vermeerderd, door G.J.F. Cramer von Baumgarten, Predikant te Middelbert. Met eene Voorrede van Herman Muntinghe, Hoogleeraar in de Godgeleerdheid en Kerkelijke Geschiedenissen te Groningen. Te Groningen, bij W. Wouters. 1816. In gr. 8vo. VI, 404 Bl. f 3-:-:

Opmerkelijk is de oorsprong van dit boek. Het Londensche Zendelinggenootschap, ten tijde van den korten Vrede van Amiens zich het diep verval van den Godsdienst in Frankrijk ter harte nemende, liet eenige duizend Exemplaren van het N.V. in de Fransche taal drukken, welke men aldaar, waar door ongeloof en ligtzinnigheid de Bijbel een zeer zeldzaam boek geworden was, door dit middel poogde te verspreiden. Dit geschenk werd nog begeleid met een kort betoog van het Goddelijk gezag des N.V., om alzoo den verdoolden onder dat volk deze H. Schriften zoo veel te hooger te doen waarderen. De Heer bogue, daartoe door het Gezelschap aangezocht, nam deze taak op zich; hij stelde deze Proeve in de Engelsche taal op, welke uit dezelve door een Protestantsch Heer in Frankrijk, een lid van het toenmalig Wetgevend Ligchaam, in de Fransche taal overgezet, en met eene aanprijzende Voorrede uitgegeven werd. Een Napolitaansch Bisschop vertolkte dit boek in het Italiaansch; terwijl er in Duitschland twee Vertalingen van verschenen.
Men ziet uit het gezegde over den oorsprong en de bepaalde strekking van dit werk, dat het niet voor Geleerden is geschreven, en dat men hier dus ook te vergeefs die uitvoerigheid van bewijzen zoekt, welke andere geschriften van dien aard kenmerkt. Men vindt hier de gewone en bekende hoofdbewijzen voor het God-
{==176==} {>>pagina-aanduiding<<}
delijk gezag van het N.V. (en wie zou in dezen nog veel nieuws verwachten?) beknoptelijk, eenvoudig en klaar voorgesteld; terwijl de beschaafde en hartelijke toon aan de betoogen nieuwe kracht bijzet. Waar het gemoed nog zuiver is, maar het verstand door vooroordeelen en verkeerde begrippen belet wordt de waarheid te vinden, beloven wij ons het beste gevolg van de lezing dezes boeks; doch, waar het eerste ontbreekt, zal die lezing ook zonder gewenschte uitwerking blijven. Het geldt ook nu nog: Zoo wie den wille mijnes Vaders doet, die in de Hemelen is, die zal van deze Leere bekennen, of zij uit God is.
Wij zouden te wijdloopig worden, wilden wij onze Lezers met den geheelen inhoud van dit werk bekend maken, en zullen ons daarom alleen tot de hoofdstukken bepalen. 1o.) Van de bewijzen voor het Goddelijk gezag des N.V., ontleend uit de daarin vervatte grondbeginselen. 2o.) Over de bewijzen, ontleend uit de beschouwingen, waartoe de inhoud van het N.V. aanleiding geeft. 3o.) Over het bewijs, voortvloeijende uit de getuigenis der Apostelen. 4o.) Over de bewijzen, uit eenige bijkomende beschouwingen voortvloeijende, welke de getuigenis der Apostelen nader bevestigen. 5o.) Over het bewijs, ontleend uit de Wonderwerken. 6o.) Over het bewijs, ontleend uit de Voorzeggingen. 7o.) Over het bewijs, ontleend uit den voortgang des Evangelies. 8o.) Beschouwing van de tegen het Goddelijk gezag van het N.V. geopperde tegenwerpingen. 9o.) Korte beschouwing van de gevoelens en het gedrag der Deïsten. 10o.) Eenige gemengde beschouwingen, en besluit.
Tot een bewijs van den geest en den schrijftrant dezes boeks diene het navolgende: ‘Ongeloovige! gij, die misschien dit boek leest, met vrijmoedigheid hebben wij dusverre met eenen opslag van het oog uwe gevoelens beschouwd, en met weinige woorden uw stelsel ten toets gebragt. Onze beschouwing en onderzoeking, hoe kort ook, ging nergens de palen der waarheid en

{==177==} {>>pagina-aanduiding<<}
der welvoegelijkheid te buiten. De bitterheid, de spotternij, de verachting, de ligtzinnigheid, en de leelijke namen, waarmede uwe Schrijvers ons Christenen zoo vaak behandelen, of benoemen, zouden weinig passen in den Leerling van Jezus, die door den geest der liefde alleen u tot de waarheid en het leven wenscht te brengen. En zoudt gij dan nu, bij eene herhaalde lezing van dit hoofdstuk, waarlijk denken kunnen, dat de Christen wél zoude doen, indien hij zijnen Godsdienst voor den uwen verwisselde? Welk meerder licht voor zijn verstand, welke hoogere deugd, of welke aanwinst aan gelukzaligheid zoude hij daardoor verkrijgen? Kunt gij hem in goeden ernst aansporen, om Jezus te verlaten en uw stelsel aan te nemen? Zoude dit niet hetzelfde zijn, alsof een Egyptenaar van den onden tijd eenen Israëliet gedrongen had, om het licht in den lande Gosen te verlaten, en zijn verblijf te gaan nemen te midden van de dikke duisternis, welke zijne landgenooten omiingde? En hebben wij buitendien, naar het leven en de gedragingen uwer broeders, de geleerdsten en kundigsten onder hen zelfs niet uitgezonderd, te oordeelen, geene redenen, om te vreezen, dat het uw toeleg is, niet zoo zeer, om menschen van eenen verkeerden tot eenen beteren Godsdienst te bekeeren, maar veelmeer, om hen alle banden van godsdienstigheid te doen afschudden, en hen, die u gehoor geven en volgen, over te geven aan de opvolging van alle lusten en begeerlijkheden, zonder zich door iets te laten terughouden of beteugelen? De Christen moet bij vergelijking van uw en zijn stelsel, en bij het onderzoek van uwe gevoelens en gedragingen, met zijnen Godsdienst des te meer ingenomen worden, en zich op nieuw overtuigen, dat, welke kunstgrepen gij ook tegen het leergebouw des Evangelies in het werk stelt, gij nooit in staat zult zijn, deszelfs grondvesten te doen schudden; terwijl hij ook tot bevestiging en versterking van zijn geloof duidelijk moet inzien, hoe ongelukkig en
bekla-
{==178==} {>>pagina-aanduiding<<}
genswaardig allen zijn, die alleen de beginselen van het Deïsme tot steun en troost hebben.’
Wij wenschen het werk in veler handen, en twijfelen niet, of ieder welgesteld Lezer zal den Heer cramer hartelijk danken voor zijne weluitgevoerde taak.




De kunstgrepen, waarvan het hedendaagsch Ongeloof zich bedient, om den Godsdienst door den Bijbel, en den Bijbel door den Godsdienst te bestrijden. Uit het Hoogduitsch. Uitgegeven met eene Voorrede door Nicolaas Schotsman, Predikant te Leyden. Te Leyden, bij J. van Thoir. 1816. In gr. 8vo. XVI en 72 Bl. f :-14-:

Wij lazen dit boekje met ergernis en droefheid, omdat het, helaas! waarheid bevat; maar ook met ergernis en droefheid, wegens deszelfs geheel nadeelige strekking, en de vermoedelijk verkeerde toepassing. Het moge waar zijn, dat men, met het booze oogmerk om ons van Godsdienst en zedelijkheid volkomen te berooven, de grootste hoogachting voor den Bijbel, boven ieder menschelijk schrift, voorwendt, - de Christelijke zedeleer boven alles aanprijst, en ieder leerstuk eeniglijk met een oog op de zedelijke strekking belangrijk houdt, - verdraagzaamheid predikt, - de redeneerkundige wijze van betoog naar den ouden trant ter zijde stelt, - de overnatuurkunde in hare leemte en weifelende onzekerheid gedurig aanwijst, - de Compendia en Systhemata van Godgeleerdheid minacht, - aan Formulieren en Symbolische boeken, met hunne verouderde spreekwijzen, waarde ontzegt, - leerboeken, gezangen, leerredenen, enz. geheel anders wenscht in te rigten, dan vóór ettelijke jaren mode was, - de voorstanders van het oude in openbare beoordeelingen ten toon stelt, - daarop dan ook Natuurlijke Godsdienst aan den Bijbel onderschuift, en de zedeleer, door het

{==179==} {>>pagina-aanduiding<<}
wegnemen harer steunsels, zelve verlamt en verzwakt, - dat dan de op deze wijze ondermijnde Natuurlijke Godsdienst ook zelf wegvalt, en het gemeen menschenverstand ook twijfelachtig, zoo niet geheel weggecijferd wordt, - en men, ter vergoeding van dat alles, ons niet dan wind en woordenpraal, en het: laat ons eten, en drinken, en vrolijk zijn! in de hand stopt. Maar, wie voelt het volstrekt nadeelige niet van zulke booze en averegtsche oogmerken te doen vermoeden, bij iedere edelmoedige poging om het geloof en de beoefening des Christendoms op de hooge waardering der H. Schrift te gronden, en de gemoederen van dorre dogmatische twisten tot zedelijkheid te leiden; de vrienden van God en het goede te verbroederen; menschelijke bepalingen, en mislukte pogingen van het menschelijk brein, te doen schatten naar derzelver innerlijk gehalte; ook de volkomene overeenstemming van de Goddelijke openbaring, rede en gezond verstand te doen uitkomen, en met de groote vordering in iedere wetenschap en beschaving de voordragt van Bijbel- en zedeleer eenen gelijken tred te doen houden? Sapienti sat! Het boekje werd reeds vóór 40 jaren in Duitschland geschreven; het moge daar toen behoefte geweest zijn! het werd in 1785 stukswijze in het Mengelwerk der toenmalige Nieuwe Vaderlandsche Bibliotheek medegedeeld. Het is doorgaande in eenen vrij satirieken toon geschreven, en de edelmoedige vrienden van den Bijbel en deszelfs zedelijken inhoud, en van den verdraagzamen geest, mogen het eens inzien, en er zich het ‘ne quid nimis!’ bij inprenten: maar mogt de tegenwoordige Uitgever en Voorredenaar ook dit ‘ne quid nimis!’ bedacht hebben; den tegenwoordigen toestand der Protestantsche kerk beschouwende, en de regt Christelijke, uitmuntende pogingen voor waarheid, gezond verstand, en echte
Bijbelstudie vooral ook, die hij toch, al ging hij niet verder dan zijne tegenwoordige woonplaats, genoegzaam kon opmerken! en die hij immers niet nalaten kan, zoo wel als wij, toe te juichen?

{==180==} {>>pagina-aanduiding<<}

Dan, deze hernieuwde uitgave is, naar het schijnt, vooral tegen den Schrijver van het zoo veel geruchtmakend werkje: Christendom en Hervorming, gerigt. Maar had dan toch de Weleerw. schotsman den tweeden druk van dat boek afgewacht! Waarlijk: non tali auxilio! - tegen die Kantiaansche grondstellingen snijdt deze Duitscher niets geen hout.
Bij het lezen der voorrede van den Leidschen Predikant, herinnerden wij ons onze eerste aanmelding van dat Christendom enz.; en menig lezer denkt welligt met ons, dat wij toen niet zoo geheel mal gedroomd hadden.
Wij werden inderdaad treurig, volkomen de waarheid nu op nieuw gevoelende van het gezegde van werenfels, dat de Heer schotsman hier als motto bezigt: ‘Nemo Protestantium diffitebitur infaustum illud discrimen partium, in quas Ecclesiae eorum etiam num, proh dolor! divisae videntur, tandem aliquando tollere, et has Ecclesias in unam conjungere, rem esse praeclaram, Deo gratam, ad regni Christi incrementum, ipsarumque harum partium, periculosis inprimis his temporibus, conservationem apprime utilem, si non omni ex parte necessariam. Eadem vero res non modo difficillima habetur, sed jam passim refertur inter τα ἀδυνατα, eaque, quae optari quidem liceat, sed spectari neutiquam possint.




Leerrede over Hand. XXVI:22, 23, ter gedachtenis van het Paaschfeest; maar ook van eenen, in de Gemeente van Groningen, bijna dertigjarigen, en eenen, elders en daar, vervulden vijftigjarigen Evangeliedienst. Door L. van Bolhuis, Predikant te Groningen, enz. Te Groningen, bij J. Oomkens enz. 1816. In gr. 8vo. 28 Bl. f :-6-:

Zeer hartelijk wenschen wij den vierenzeventigjarigen Leeraar, de Gemeente te Groningen, en geheel de Ne-
{==181==} {>>pagina-aanduiding<<}
derlandsche Kerk, geluk met den aandoenlijken en zeldzamen gedenkdag, die tot deze Leerrede aanleiding gaf. Wij lazen dezelve met genoegen, en verbeelden ons den achtingwaardigen Grijsaard, (ons in persoon geheel onbekend) zoo als hij daar zoo eenvoudig uit zijn hart, kort, maar verstandig en oordeelkundig tevens, zijne hem beminnende Gemeente toesprak, die zich nog lange door hem doe stichten! - Meer moeten wij van dit opstel niet zeggen, eeniglijk voor dien dag en die Gemeente geschikt, en nu, op aanzoek van Diakenen, ten voordeele der Armen, als 't ware zijns ondanks, gedrukt, en het publiek aangeboden met zoo weinig aanmatiging, dat wij ons overtuigd houden, dat ieder de Leerrede met eene veel grootere voldoening lezen zal, dan hij zich, bij het voorberigt van den opregten en nederigen Grijsaard, had beloofd.

Verhandeling over de Sympathie, door Dr. Frederik Hufeland, Geneesheer aan het Hof van Saxen Weimar.

(Vervolg en slot van bl. 140.)

Volgens den Schrijver, is dus bij het dierlijk magnetismus de sympathie tusschen den mensch en de hem omringende natuur sterker dan gewoonlijk. Om tot dit resultaat te komen, doorloopt de Schrijver kortelijk en volgens zijne inzigten de reeks der verschijnselen, welke de onderlinge betrekking en werking des dierlijken en voornamelijk des menschelijken organismus met de overige natuur daarstelt. Hem in dat overzigt volgende, zijn ons vele stellingen ontmoet, welke met alle bekende en algemeen erkende waarnemingen te zeer strijden, om er onze Lezers niet opmerkzaam op te maken. Zoo wordt bl. 26. beweerd, dat den visschen de uiterste ledematen ontbreekt, en dat daarom de eigendunkelijke spierbeweging bij dezelven zeer eenvoudig en beperkt

{==182==} {>>pagina-aanduiding<<}
is. Wie, die slechts ééns met eenige oplettendheid een' visch heeft zien zwemmen, zal dit toestemmen? Welk eene beweging, welk eene vaart! Hoe vele spieren moeten hier niet werkzaam wezen tot de wendingen van het ligchaam, tot de besturing der vinnen en van den staart! Wie ziet hier geringe, eigendunkelijke spierbeweging? Daarenboven vertoont dezelve zich niet alleen in de ontwikkeling der ledematen, maar ook overal, waar een zeer beweegbare ruggestreng is, bij de slangen b.v. Men kan dus hieruit geen bewijs ontleenen voor de onevenredigheid tusschen de stellige en ontkennende levensbewerkers, (in de dieren zenuw- en spierkracht) noch dus ook voor de opeenhooping der eerste bij zulke dieren als de visschen en slangen, noch daaruit verklaren de elektrieke verschijnselen der eersten, de zoogenaamde tooverkracht der laatsten, enz.
Wij kunnen ook niet begrijpen, hoe hufeland uit de bekende proef van humboldt, omtrent den werkkring der zenuwen, een besluit kan opmaken tot den verren afstand, waarop het straks gemelde stellige beginsel werken kan, zoodat men daaruit vele verschijnselen van het magnetisme zoude kunnen verklaren. Nog minder bevatten wij, waarom juist dat stellige beginsel naar buiten moet werken, en, een' onmerkbaren dampkring om het ligchaam vormende, de oorzaak zijn, onder andere, der antipathiën. Want, zoo deze al door een of ander uitvloeisel veroorzaakt worden, hetwelk wij niet ontkennen dat zeer waarschijnlijk is, volgt daaruit nog niet, dat dit uitvloeisel uit de zenuwen voortkomt. Het allerminst, echter, bevatten wij, hoe uit dit zelfde beginsel de aansteking verklaard kan worden. Ons dunkt, dat het veel eenvoudiger is, de aansteking als het gewrocht eener fijne stof te beschouwen, welke zelve door eene ziekelijke afscheiding ontstaan, en in staat is, niet alleen door prikkeling der levende vezel, maar ook door werkelijke aansteking der vochten, waarmede zij vermengd wordt, eene soortgelijke verkeerde menging te weeg te brengen, als waardoor zij zelve ontstaat; zoodat

{==183==} {>>pagina-aanduiding<<}
dan ook die vochten eene soortgelijke onregelmatige prikkeling en terugwerking veroorzaken, als in het ligchaam plaats had, waaruit de smetstof ontstond. Ons dunkt, dat men zich op deze wijze van de zaak een duidelijker begrip kan vormen, dan door te vooronderstellen, dat, bij elke aansteking, de aangestoken organismus zoodanig in den werkkring van den aanstekenden getrokken wordt, dat beiden als 't ware een bewerktuigd geheel uitmaken. Zoodat men dan wezenlijk door loutere Sympathie de pokken en de mazelen zoude krijgen.
Hoewel de mensch, als het karakter der dierlijkheid in den hoogsten graad bezittende, zeer vrij is van den invloed van buiten, en dus ook niet zeer voor sympathetische betrekking vatbaar, wordt hij dit echter, wanneer de werkingen, waarin die dierlijkheid vooral gelegen is, aanmerkelijk verstoord zijn, zoo als in den slaap, in vele zenuwziekten, bij het slaapwandelen. De Schrijver beweert zelfs, zonder dit echter te bewijzen, dat het ligchaam, in den slaap, door de uitwendige natuur op eene geheel bijzondere wijze wordt aangedaan. Ons dunkt evenwel, dat dit niet noodig is ter verklaring van sommige verschijnselen, welke de slaap oplevert. Schoon toch de zintuigen sluimeren, rust daarom het geheele zenuwgestel noch de hersenen, beschouwd als meer onmiddellijk met den geest in verband staande. Gedurende den slaap geschiedt er in het ligchaam zoo veel, dat het de zenuwen niet aan prikkels, de ziel niet aan voorstellingen behoeft te ontbreken, waardoor geheele reeksen van gedachtenbeelden kunnen worden opgewekt. En wij vinden geene noodzakelijkheid, om, ter verklaring dier droombeelden, onze toevlugt tot eene naauwere en, in sommige opzigten, nieuwe betrekking van den mensch en de buitenwereld te nemen.
De Schrijver grondt op deze nog zeer betwistbare verklaring van den slaap ook die van het slaapwandelen, beschouwd als een staat tusschen waken en slapen, en in 't bijzonder van den magnetischen slaap. De menigvuldige, daarover genomene, en ook van elders beken-
{==184==} {>>pagina-aanduiding<<}
de, waarnemingen hebben genoegzaam bewezen, dat in denzelven, de menschelijke bewerktuiging tot een' lageren graad van dierlijkheid zijnde gezonken, eene soort van instinktmatige werkzaamheid en eene veranderde betrekking tot de buitenwereld aanwezig schijnt te wezen. In het bijzonder komt de gevoelige kring van het ligchaam als vergroot voor, zoodat de magnetische slaapwandelaar de voorwerpen op verren afstand kent en onderscheidt. De Schrijver poogt dit, nog altijd vreemdsoortig, verschijnsel op te helderen, door zijne Lezers opmerkzaam te maken op het verschil tusschen dynamische en mechanische werking, en tot voorbeeld der eerste bij te brengen de op zulk een' verbazenden afstand plaats hebbende werking der zon. Zoodat onze ligchaamswerkkring zelfs buiten de grenzen der aarde, waarop wij wonen, en die ons, in zoo vele opzigten, aan zich vast ketent, zoude zijn uitgestrekt. Het is mogelijk. Maar dat eene fijne stof, van dat hemelligchaam afstralende, tot ons komt en ons gezigtszintuig onmiddellijk aandoet, is voor het minst even mogelijk, en tevens al zoo waarschijnlijk en bevattelijk.
Even zoo vinden wij het waarschijnlijker en bevattelijker, als er dan toch, om alles te verklaren, iets voorondersteld moet worden, te vooronderstellen, dat het zien door de maag, door de vingeren, in den magnetischen slaap, een gevolg is van het verband der zenuwen, en van de in den oud-physiologischen zin plaats hebbende sympathie tusschen dezelven, dan een tot werkelijk zien, de Hemel weet hoe! verhoogd gevoel.
Wij laten het hierbij: want, zoo als wij in den aanvang dezer Recensie gezegd hebben, ons oogmerk was thans minder een doorloopend beoordeelend verslag, dan wel de toetsing van enkele stellingen. Het boekje zelf zal toch onzen Lezeren reeds genoegzaam bekend zijn; zij zullen er gewis veel opmerkelijks in gevonden hebben, vooral in de twee bijgevoegde uitvoerige waarnemingen; b.v. in de eerste de magtige werking der metalen, in de laatste de aanmerkelijke aandoenlijkheid van

{==185==} {>>pagina-aanduiding<<}
het gehoor; zoo ook, in de, aan 't eind des werks, bijgevoegde aanmerkingen, de gedachten van hufeland over de gelijkheid en het verschil tusschen magnetisme en galvanisme, over de onderscheidene stelsels van werktuigen in het menschelijk ligchaam, derzelver onderlinge betrekking, enz.

Letter- en Oudheidkundige Verhandelingen van de Hollandsche Maatschappij der Wetenschappen te Haarlem. Iste Deel. Te Haarlem, bij A. Loosjes, Pz. In gr. 8vo. 376 Bl. f 4-10-:

De Maatschappij der Wetenschappen te Haarlem levert ons in dit eerste deel van Letter- en Oudheidkundige Verhandelingen vier onderscheidene stukken, van welken nogtans het tweede, met zilver bekroond, hetzelfde onderwerp als het eerste behandelt. Het is de beantwoording der vrage: Is het nuttig, dat in het algemeen de geschriften der oude Grieken en Romeinen, en in het bijzonder hunne dichtwerken, in onze moedertaal overgezet worden? Zoo ja, welke zijn de nuttigheden, daaruit voortvloeijende, en op welk eene wijze moeten die vertalingen vervaardigd zijn, zullen zij het meeste nut te weeg brengen? De Heer van kampen, aan wien, op 21 Mei 1814, de gouden eerprijs is toegewezen, heeft dit vraagstuk, inderdaad, zoo beknopt als zaakrijk opgelost. Zijne algemeene verdeeling der vrage is: zijn de vertalingen der Ouden nuttig? en welke is de wijze, waarop die vertalingen behooren te zijn ingerigt, om het bedoelde nut te bewerken? - waarna het eerste deel, op nieuw, vervalt in deze onderzoekingen: 1) Of het niet nuttig zou wezen, ook aan ongeleerde standen den toegang tot de schatten der Oudheid te openen. 2) Of zulks, al eens toestemmend beantwoord zijnde, aan de oude Schrijvers niets doe verliezen. 3) Of het voor ware geleerdheid ook schadelijk zij, en

{==186==} {>>pagina-aanduiding<<}
oppervlakkigheid en betweterij bevordere. 4) Of het de zeden ook kunne benadeelen. - Op deze onderscheidene punten stelt hij de ingebragte bezwaren voor, dezelven toetsende en grootendeels wederleggende; voor zoo verre de vertaling, namelijk, met wijze omzigtigheid begonnen, en met oordeel en smaak wordt volvoerd. En zoo komt hij, van zelve, tot het tweede deel; waarbij eene geheel vrije vertolking, beter navolging, met eene meer letterlijke overzetting vergeleken, en als tegen elkander gemonsterd worden, met dien uitslag, dat het te ver gedrevene naar beide zijden veroordeeld, de getrouwheid echter, behoudens de duidelijkheid, aangeprezen wordt. Ten aanzien der dichtwerken treedt de Schrijver in een uitvoeriger onderzoek; en, tusschen eene berijmde, eene prozaïsche, en eene zoodanige vertaling willende uitspraak doen, die, zonder rijm, de maat en versbouw der Ouden zelven op den voet volgt, zou hij de laatste kiezen, zoodra eenig vernuft de mogelijkheid daartoe door een uitlokkend voorbeeld toonde: tot zoo lange houdt hij den ongebonden stijl geschiktst om het oorspronkelijk schoon te doen kennen, doch keurt daarom de dichtmatige navolging geenszins af.
De Heer konijnenburg besteedt omtrent tweemaal zoo vele bladzijden aan het onderwerp als de Heer van kampen, breed uitweidende over hetgeen de laatste onbetwijfeld, en dus geen betoog noodig achtte; de belangrijkheid zelve, namelijk, der Ouden, naar inhoud en vorm. De beide stukken leenen dus, in zoo verre, elkander de hand, en vormen te zamen een des te volkomener geheel. De Hoogleeraar verdeelt zijn onderzoek in dezervoege: I. Is het nuttig, dat de geschriften der Grieken en Romeinen in het algemeen in onze moedertaal worden overgezet? II. Strekt zich dit nut van overzetting ook bepaaldelijk uit tot hunne dichtwerken? III. Zoo ja, waarin bestaan deze nuttigheden? IV. Op welk eene wijze moeten de vertalingen vervaardigd zijn, om het meeste nut te weeg te bren-
{==187==} {>>pagina-aanduiding<<}
gen? - Velen zullen, met ons, struikelen over de derde afdeeling. Immers, hoe kan men de nuttigheid eener zaak betoogen, zonder terstond te treden in de opgave dezer nuttigheid? dat is, hoe kan men afd. I en II voldingen, zonder III tevens behandeld te hebben? Aan deze aanmerking betreffende de schets beantwoordt ons oordeel over het geheele stuk in zoo verre, dat wij hier die naauwkeurige behandeling, dat gelukkige aanvatten en geregeld voortzetten der kwestie niet gevonden hebben, welke in het eerste stuk heerscht - alzoo hulde doende aan de voorkeur, door de Maatschappij hiervoor betoond. Van den anderen kant, echter, prijst zich de Verhandeling aan door geleerdheid, sierlijkheid van stijl, gewigt veler aanmerkingen, en, in ons oog, ook daardoor, dat zij met de andere, ten aanzien der resultaten, veelal overeenstemt. Omtrent de vertaling der Dichters wordt hier nog een ander pad aangewezen, en voorgetrokken, dan een der opgegevenen van van kampen - om, namelijk, wel in ongebonden stijl, maar zoo veel mogelijk met behoud van den gang en klank der verzen, te vertolken, in den smaak als vele nieuwere overzetters der dichterlijke
Bijbelboeken - schultens, muntinghe, van der palm - gewoon zijn te doen. Wij, voor ons, kunnen echter niet zeggen, in dezen voorslag groot behagen te vinden. Alle die middeldingen behouden voor den lezer iets zeer onaangenaams en stroefs, hetgeen hem weêrhoudt om ligt meer dan eenige regels in dien trant te lezen - ten zij, gelijk bij den Bijbel, gewigt en heiligheid van zaken hem alleen verlangen doe, het oorspronkelijke zoo na mogelijk te kennen. Misschien ware nog het allerbeste, wanneer eenig vertaler naast of onder den berijmden tekst eene naauwkeurige prozaïsche overzetting voegde.
De derde Verhandeling, van Prof. borger, 20 Mei 1815 met goud bekroond, beantwoordt de vrage: Is het eene volmaaktheid der Historie, en dus een pligt van een' Geschiedschrijver, zich alleen te bepalen tot het

{==188==} {>>pagina-aanduiding<<}
mededeelen van daden en gebeurtenissen? of mag hij zich veroorloven, zijne gedachten en oordeelvellingen tevens mede te deelen, zoo wel omtrent de bronnen en oorzaken dier gebeurtenissen, als ook omtrent de lessen van wijsheid en menschenkennis, welke daaruit zijn af te leiden? - Het antwoord, in keurig Latijn, en in den smaak van cicero, bij wijze van zamenspraak, gesteld, draagt het volgend opschrift: de offichs historici in patefaciendis suis opinionibus, tam quae ad rerum gestarum atque eventuum causas ac momenta, quam quae ad hominum cognitionem et ejusmodi sapientiae praecepta pertinent, quae ex narratis rebus duci et effici possint. Het onderhoud begint met een gesprek over de voornaamste Historici - vooral de zwakke en sterke zijde van polybius - zoo dit sterke inderdaad eene deugd zij. Dit onderzocht, of wel door den voornaamsten spreker betoogd wordende, voldoet men tevens, en wel op eene bevestigende wijze, aan de voorgestelde vraag. Bij het eerste deel, betreffende de bronnen en oorzaken, wordt opgemerkt, dat onderscheid is te maken tusschen blijkbare en zoodanige oorzaken, welke op de gissing en het oordeel des Schrijvers berusten. De eersten worden als daadzaken in het verband ingeweven; omtrent de laatsten alle opregtheid gebezigd. Bij het andere deel der vrage wordt het langste vertoefd. Men merkt aan, dat dit oordeelen over lof of schande, in het algemeen, niet zoo volstrekt tot de geschiedenis behoort, die ook buitendien een onberispelijk geheel kan uitmaken. Het heeft alleen betrekking tot deszelfs wezenlijke nuttigheid, en is, te dezen opzigte, onmisbaar, omdat een aantal zaken behooren in aanmerking genomen te worden, zal men ten aanzien van lof en schande niet misleid worden en verkeerdelijk oordeelen: b.v. of iets gewillig, dan wel door drang der omstandigheden gedaan zij - of de
middelen, die iemand ter hand stonden, wel of kwalijk gesteld waren - ten einde in het algemeen niet naar den uitslag te oor-
{==189==} {>>pagina-aanduiding<<}
deelen, maar naar eene verstandige vergelijking en verbinding van een en ander. Ook op gewoonten en eigenaardigheden van tijd en land moet de Auteur zijnen lezer bedacht maken; en in het algemeen moet zijn gezond oordeel hem leiden tot al zulke waarschuwingen, gevolgtrekkingen en lessen, welke belangrijk en echter niet voor elkeen in het oog loopende zijn; terwijl hij zich tevens behoort te onthouden van nuttelooze uitweidingen en toepassingen. - Deze zijn zoo al de voornaamste stellingen, welke hier in onderscheidene zamenspraken ontwikkeld en betoogd worden, doorzaaid met een aantal zijdelingsche aanmerkingen, die dikwerf, op zichzelve, niet minder belangrijk zijn. Schoon alles zeer ordelijk afloopt, heerscht er echter die losheid in het geheel, welke den gekozenen vorm tot een uitnemend sieraad verstrekt. Even zoo heeft alles een voorkomen van eenvoudigheid, welke naauwelijks doet vermoeden, dat hier eene geleerde kwestie behandeld, eene wijsgeerige prijsvraag beantwoord wordt; en toch steekt er zoo vele ware wijsgeerte, en uit de beste bronnen geputte kennis van zaken, in de meeste aanmerkingen, dat men wel vooraf kon zeggen: slechts één uit duizend was in staat, dit stuk alzoo te schrijven. Wij hebben hier, derhalve, een nieuw blijk van des jeugdigen Hoogleeraars zeldzame bekwaamheid. Inderdaad, wonder ware het in ons oog niet, zoo eenmaal verscheidene vakken van wetenschap om zijn bezit wedstreden. En wij weten waarlijk niet, aan wie, de Godgeleerdheid, de Grieksche en Romeinsche Letterkunde, of de Wijsgeerte, wij hem het meest gunnen. Zeker, aan welke hij zich eenmaal ganschelijk verbindt, die mag helderen luister van hem hopen.
Verre het uitvoerigst van allen is de laatste Prijsverhandeling, ter beantwoording der vrage: Welke volkeren hebben de zoogenoemde Hunebedden gesticht? In welke tijden kan men onderstellen, dat zij deze oorden hebben bewoond? door nicolaus westendorp, Predikant bij de Hervormde Gemeente te Losdorp, in de

{==190==} {>>pagina-aanduiding<<}
Provincie Groningen, op 20 Mei 1815 met goud bekroond.
Na eene gepaste inleiding, doet de Schrijver opmerken, dat de Maatschappij niet alleen vraagt naar de volkeren, door welke, en naar de tijden, in welke de Hunebedden in Drenthe en het Hertogdom Bremen zijn gesticht, maar er tevens bij bepaalt, 1) dat men deze monumenten vergelijke met soortgelijke gedenkteekenen, in Grootbrittanje, Denemarken, Noorwegen, Duitschland, Frankrijk en Rusland voorhanden; 2) dat men zerken, urnen, wapenen, sieraden, offergereedschappen enz., uit deze Hunebedden afkomstig, vergelijke met soortgelijke zerken, urnen, wapenen enz., uit de oude begraafplaatsen der oude Germanen, Galliërs, Slaven, Hunen en andere Noordsche volkeren, waarover pallas onderscheidene bijzonderheden heeft aangeteekend.
Voorts stelt hij zich deze behandeling voor - de stof in drieën te verdeelen - in de eerste afdeeling te bepalen, wat men door Hunebedden te verstaan hebbe, de plaatsen op te geven, waar zij gevonden worden, den uit- en inwendigen toestand dezer gedenkteekenen te beschouwen, en te verzamelen, wat zich uit de vergelijking derzelve laat afleiden, - in de tweede aan te toonen, van welke volkeren de Hunebedden niet kunnen zijn - en in de derde aan te wijzen, aan welk volk men dezelve met de meeste waarschijnlijkheid kan toeschrijven, en den hoogen ouderdom der Hunebedden te staven.
Met genoegen hebben wij den Schrijver vergezeld op dezen weg van onderzoek, en hem even vele kunde als schranderheid zien aan den dag leggen. De slotsom is: dat geene andere dan eene Celtische natie deze gedenkstukken in overouden tijd kan gebouwd hebben. Zij worden daardoor, gewis, weer te belangrijker in het oog van den wijsgeerigen beoefenaar der geschiedenis. En de lezer zal met vermaak de afbeeldingen beschouwen, die dit werkje, van achter, versieren.
Eene beschrijving en afbeelding, namelijk, van de Graf-
{==191==} {>>pagina-aanduiding<<}
plaats, de gedaante hebbende van een Hunebed, in het jaar 1809, bij Emmen in Drenthe, uit een' heuvel opgedolven, overgenomen uit een verslag, desaangaande aan de Maatschappij medegedeeld, door Mr. p. hofstede, Ridder van de Orde van den Nederlandschen Leeuw, Gouverneur van Drenthe, Directeur van deze Maatschappij, sluit dit boekdeel.




Geschiedkundige Nasporingen omtrent den toestand der Armen en de Bedelarij; door Mr. J.C.W. le Jeune. 's Gravenhage, bij A.J. van Weelden. 1816. In gr. 8vo. Met de Bijlagen 203 Bladz. f 1-16-:

Wanneer wij in deze dagen het oog vestigen op het ontzettend groot getal van behoeftigen, bedeelden en bedelenden, en op de edele milddadigheid onzer land- en stadgenooten, waardoor die ellende wel gelenigd maar niet verholpen is, dan rijst natuurlijk meermalen de gedachte in ons op, of deze hooggestegen armoede alleen aan onze laatst verduurde rampen, aan den tegenwoordig sluimerenden koophandel, aan het stilstaan van fabrijken en trafijken, en aan de thans algemeene duurte van alle levensmiddelen te wijten zij, dan of er misschien ook nog andere oorzaken daarvan zijn op te sporen. Zijn deze oorzaken van dien aard, dat zij, het zij dan gemakkelijk of moeijelijk, zijn weg te ruimen? of moet men dezelve als onafscheidelijk van den tegenwoordigen toestand der menschelijke zamenleving beschouwen? Deze vragen moeten thans elken menschenvriend, elken geleerden aanzetten, om, of uit de oorkonden der geschiedenis den toestand der armen en der bedelarij op te delven, of de middelen te overwegen, welke tot onderstenning en vermindering van dezelven, in onderscheidene landen en tijdvakken, zijn gebezigd.
Wij zijn dus grooten dank verschuldigd aan den Heer le jeune, die, in het voor ons liggende werk, deze zaken met vele belezenheid, met een juist oordeel, en in eenen zuiveren, aangenamen stijl, behandeld heeft. Wij zouden onze lezers naar de, onlangs in dit Maandwerk geplaatste, verhandeling van onzen geleerden en kundigen van lennep, over de maatregelen der Ouden omtrent de Armoede, en de

{==192==} {>>pagina-aanduiding<<}
opmerking, die dezelve verdienen in onzen tijd (*), kunnen wijzen, en zeggen, dat onze schrandere stadgenoot, zonder het werk van den Heer le jeune gelezen te hebben, in een kleiner bestek, bijkans dezelsde daadzaken opnoemt en dezelfde middelen aan de hand geeft. Daar zulk een gewigtig stuk onzer zamenleving echter niet te dikwijls en niet afwisselend genoeg kan behandeld worden, zoo kunnen wij niet nalaten, de verschillende gezigtpunten op te geven, waaruit de Heer le jeune zijne taak aanschouwt. Na de inleidende gedachte over het ontstaan der armoede, beschouwt hij, 1, den armen als een voorwerp van gastvrijheid, in de half beschaafde maatschappijen; 2, in een' staat van vijandschap met de maatschappij, naar de oude Grieksche wetgeving en staatkundige begrippen; 3, als veracht en aan zich zelven overgelaten, naar de Romeinsche zeden; 4, als een voorwerp van godsdienstige mededeelzaamheid, sedert de invoering van het Christendom; 5, als een' geduchten last voor de maatschappij; en 6, als vatbaar voor verbetering. Elk dezer gezigtpunten is met geschiedkundige voorbeelden opgehelderd, en met de schoonste wenken eener menschlievende wijsgeerte doormengd. Het laatste gezigtpunt van den Schrijver, of zijne uitzigten op de verbetering der armoede, vestigt zich hoofdzakelijk op meerdere werkinrigtingen voor de armen; op hunne zedelijke verbetering, door middel van godsdienst en armenscholen; op het invoeren van zoogenoemde Vriendschappen of Bussen voor geringere handwerkslieden, waarbij elk lid of hoofd van een huisgezin, wekelijks, eene kleinigheid betaalt, om daarvoor, in geval van tegenspoed, eene ondersteuning te genieten; en eindelijk op het middel, om de algemeene bevolking meer in evenredigheid te brengen tot de aanwezige middelen van bestaan. - Alle deze
gezigtpunten zijn zoo volledig en wijsgeerig voorgesteld, dat wij het werk zouden benadeelen, wanneer wij het waagden een uittreksel daarvan te geven; weshalve wij aan alle onze lezers, die hunne aalmoezen niet met het oogmerk alleen geven, om zich van de moeite te ontslaan om over het lot der armen na te denken, maar die eene warme belangstelling in den staat van stad en vaderland gevoelen, dit werk met nadruk en gemoedelijk ter lezing aanbevelen.


{==193==} {>>pagina-aanduiding<<}

Iets over het Aalmoezeniers Weeshuis te Amsterdam, en eenige Bedenkingen over de Armoede. Te Amsterdam, 1815. In gr. 8vo. 88 Bladz.

Dit onuitgegeven stukje van eenen ongenoemden Schrijver, die echter betuigt, sedert onderscheidene jaren met het medebestuur van dit uitgebreid gesticht belast te zijn, hebben wij, door eene vriendelijke vergunning, nu eerst ontvangen, en wij haasten ons dus, om onze lezers met den inhoud van hetzelve bekend te maken. Dat de Schrijver allezins bevoegd en berekend zij, om over de inrigting en het nut of nadeel van dit geslicht te spreken, mogen wij geenszins in twijfel trekken. Na eene korte, gevoelige voorafspraak, beschrijft hij, in eene eerste afdeeling, den oorsprong van dit gesticht, waarin in den jare 1666 de verlatene en hulpbehoevende kinderen geplaatst werden; vervolgens van het bestuur; van de kinderen, welke in dit weeshuis worden opgenomen; van de wijze van inneming, verzorging en opvoeding; van den godsdienst, het voedsel, de kleeding en ligging; van de gezondheid en sterfte der kinderen: dan deelt hij ons eene opgave mede van de kinderen, welke sedert het jaar 1700 tot het einde van 1814 in dit huis zijn opgenomen; en eindelijk komt hij tot de vraag: wat het oogmerk van het Aalmoezeniers weeshuis zij, en of aan hetzelve voldaan worde. Het oogmerk kan natuurlijk niets anders zijn, dan de opgenomene kinderen te behouden, op te voeden, en tot nuttige leden der maatschappij te vormen. Om de tweede vraag te beantwoorden, heeft de Schrijver de moeite genomen, de vondelingen van een bepaald jaar gedurende twee-en-twintig jaren te volgen, beginnende met het jaar 1792, en onderzoekende, wat in den jare 1814 van deze kinderen geworden was. Dit overzigt heeft de Schrijver zijnen lezeren gemakkelijk gemaakt door bijgevoegde tafels, maandswijze ingerigt. Na de recapitulatie dezer tafelen, zegt de Schrijver: ‘Wanneer men nu alle de teruggegeven of weggeloopen kinderen van het getal der ingekomenen aftrekt, zoo is het getal der laatsten, in den jare 1792, 342 kinderen. Van dezelven waren in 1814 slechts 64 in leven. Van
dit getal worden nog acht, uit hoofde van hunnen ligchamelijken

{==194==} {>>pagina-aanduiding<<}
of zedelijken toestand, in het weeshuis onderhouden, en blijven waarschijnlijk ten laste van hetzelve. Tien anderen bevinden zich in het werkhuis. Twee meisjes zijn in openlijke huizen. Van de overige 44, zijn de jongens meestal in militairen dienst, en de meisjes dienstboden en werksters voor gering loon, of voeren een zwervend leven.’ Wie zoude met den Schrijver niet ontroeren over zulke droevige uitkomsten van zulk een menschlievend oogmerk? - De tweede afdeeling behelst een onderzoek naar de verpligting van den staat, om vondelingen en hulpbehoevende kinderen te onderhouden; vervolgens handelt zij over de voornaamste oorzaak der armoede, welke de Schrijver daarin meent te vinden, dat de bevolking de middelen van bestaan overtreft; en eindelijk spreekt hij van het middel om die oorzaak voor te komen, hetwelk daarin bestaat, om eene evenredigheid tusschen deze bevolking en deze middelen van bestaan te brengen. - De derde afdeeling behelst eene toepassing der voorgestelde bedenkingen op den staat der Nederlanden. Nadat de Schrijver over den voortgang der armoede hier te lande met veel oordeel en vaderlandsliefde gesproken heeft, en de voornaamste oorzaak dezer armoede in de overmate van bevolking meent gevonden te hebben, geeft hij eindelijk zijne middelen ter verbetering van dezelve op, welke hierin bestaan, om: ‘vooreerst, verhuizingen eerder te bevorderen, dan tegen te gaan. De koloniën kunnen daartoe dienstig zijn, en men ziet op dit oogenblik, hoe vele lieden daarvan gretig gebruik maken. Ten tweede: zeer omzigtig te wezen met het toelaten van vreemdelingen. En ten derde: wel voornamelijk onder de lagere klassen der zamenleving denkbeelden te verspreiden, waardoor het te vroegtijdig en onberaden aangaan van huwelijken worde voorgekomen.’ - De vierde afdeeling, eindelijk, bevat bijzondere aanmerkingen betreffende het Aalmoezeniers weeshuis. Te regt wenscht de Schrijver, dat het eene wet ware, om alle de jongens tot goede
soldaten en matrozen te vormen, daar het hoogst moeijelijk, ja bijkans onmogelijk is, om dezelve tot kundige en arbeidzame handwerkslieden op te leiden; en dat meerdere meisjes te platten lande mogten uitbesteed worden, omdat deskundigen verzekeren, dat eene boerenmeid, welke haar werk verstaat, hier te lande nimmer om een' dienst verlegen behoeft te zijn. En eindelijk bewijst de Schrijver, dat het

{==195==} {>>pagina-aanduiding<<}
te vondeling leggen meestal uit armoede, en niet, zoo als dikwerf geloofd wordt, alleen uit zedeloosheid plaats heeft.
Zoodanig is de inhoud van dit belangrijk stukje, welks krachtige en duidelijke stijl ons doet wenschen, dat het door allen, die ter medewerking bevoegd en geroepen zijn, met belangstelling mogt gelezen en behartigd worden.




Brieven, betreffende het bestuur der Koloniën, en bevattende eene beoordeeling van een werkje, over dat onderwerp uitgegeven, getiteld: Java. Waarbij gevoegd zijn eenige belangrijke authentieke stukken, welke een nieuw licht verspreiden over het vorig bestuur aldaar van den Gouverneur-Generaal H.W. Daendels. Te Amsterdam, bij J. van der Hey. 1816. In gr. 8vo. X en 264 Bl. f 2-8-:

Het voor ons liggende werk is blijkbaar van eenen man, zeer ervaren in het beheer onzer overzeesche bezittingen; en wel, zoo als wij in 't zekere onderrigt zijn, van den Heere, Mr. van polanen, voorheen Minister van den Staat bij de Vereenigde Staten van Noord-Amerika, en die ook aan de Kaap de Goede Hoop en te Batavia ambten van het hoogste aanzien bekleed heeft. Zoo iemand heeft dus, boven vele anderen, gelegenheid om het regte te weten; en wanneer hij zijne gezegden door authentieke stukken wettigt, zoo kunnen wij hem, in 't geen hij dus bewijst, niet wel geloof ontzeggen; hij heeft althans, tot dat de andere partij, die hij aanklaagt, zich verdedigd heeft, een sterk vermoeden te zijnen voordeele.
Deze persoon, die aldus door den Schrijver beschuldigd wordt, is de gewezene Gouverneur-Generaal daendels. Het stuk, dat wij thans aankondigen, is eene soort van Philippica tegen dezen man, die thans tot Gouverneur onzer bezittingen op de kust van Guinéa is aangesteld, en te gelijk tegen den Schrijver van het stukje: Java, door den Heer campagne, in onze Letteroeff. van Jan. 1816 aangekondigd, alsmede tegen die Recensie, als te gunstig voor den Schrijver. De hoofdzaak komt hierop neder: 1.) De nieuwe inrigting, volgens het Charter van 1803, is niet te stellen boven de oude: deze is de vrucht der ondervinding, en moet,

{==196==} {>>pagina-aanduiding<<}
onder behoorlijke wijzigingen, behouden blijven; gene, het gevolg van enkel wijsgeerige bespiegelingen, is onhoudbaar: de vrijheid der Javanen van verpligte leverancien strekt regelregt tot verval der koffijplantaadjen op Java; daendels zelf heeft dit gevoeld en beweerd; de Engelschen hebben het nieuwe stelsel ingevoerd, en dáárom is de koffijbouw vervallen, niet door eene geweldige uitroeijing van wege den Generaal raffles. 2.) De Gouverneur-Generaal daendels heeft zich aan schreeuwende onregtvaardigheden, aan afpersing, en zelfs meer dan eenmaal aan moord, schuldig gemaakt. - Wij zullen deze twee hoofdpunten kortelijk doorloopen.
Het is een merkwaardig verschijnsel, dat de Heer van polanen, die een gezworen vijand van daendels is, het nogtans in sommige opzigten met dezen eens schijnt te zijn omtrent de noodzakelijkheid van den gedwongen' arbeid der Javanen; terwijl hij een stelsel aanprijst, regelregt strijdig tegen dat der Engelschen, waarvan hij anders een groot en bijna onbepaald bewonderaar is. Zóó doorkruisen zich somtijds denkbeelden en gevoelens! - Even min kunnen wij begrijpen, dat de Schrijver dezer Brieven, die blijkbaar een warm voorstander is van de afschaffing des Slavenhandels en der slavernij in Afrika (zie bl. 45 en verv.), die zelfs het koopen van landen in Afrika, als een' bedriegelijken handel, wraakt (bl. 43), nogtans, op grond van het verfoeijelijke stelsel van hobbes (bl. 74), dat de staat van Oorlog de natuurlijke staat van den Mensch is, de onderdrukking der Javanen zoekt te verdedigen, redenerende juist gelijk de voorstanders van den Slavenhandel, dat anders de Kolonien zullen moeten verlaten worden. Hier is zekerlijk eene moeijelijkheid te meer: de Westindische slaven blijven in de Volkplanting, en kunnen, door voortteling vermenigvuldigd, dezelve gedurig in stand houden: terwijl onze Schrijver beweert, dat de Javaan, geheel vrij zijnde, volstrekt geen koffij zal planten; dat de stelling van den Heer campagne, alsof de vermeerdering van de koffijteelt dagteekent van het oogenblik af, dat de Regering van Batavia in overeenstemming heeft gehandeld met de voorschriften der nieuwe bepalingen, geheel valsch is; zijnde Java, tot de bezitneming door de Engelschen toe, volgens den geest der oude wetgeving bestuurd geworden, wat de behandeling der
Java-
{==197==} {>>pagina-aanduiding<<}
nen betreft. - Maar, mogen wij dan niet gerustelijk onderstellen, dat de Engelschen hunne belangen zeer wel kennen, wanneer zij de vrijheid der Javanen hebben vastgesteld? Mogen wij niet een' onzer voortreffelijkste Staatsmannen gelooven, dien wij, als doorkundig in het belang der Volkplantingen, zouden moeten hooren, al eerbiedigden wij hem niet als Redder van Nederland? ‘Op alle plaatsen,’ zegt g.k. van hogendorp, ‘waar het stelsel van Leverancien plaats vindt, is vooreerst de vrije handel gebannen, en ten tweede is de landbouwer uit den aard der zaak, die in het woord Leverancie alreeds opgesloten ligt, een Heerenknecht, een Lijfeigene.’ (Tweede Vervolg op de Brieven aan eenen Participant in de O.I. Comp. Amst. 1803. bl. 130; zie ook vooral bl. 131.) ‘De kossij en suiker van Java,’ zegt hij elders, ‘zijn van de beste soort, en kunnen beiden nog zeer verbeterd worden, door eenen beteren bouw, pluk, en bewerking, als de Inlander niet meer voor zijnen Regent, en deze voor de Compagnie, maar elke Planter voor zich zelven werken zal.’ (Verhand. over den O.I. Handel, bl. 141, 142.) Dit strijdt toch regelregt met het gevoelen onzes Schrijvers, die de ongelukkige Javanen onder hunne ingeborene Despoten wil laten verkwijnen, bl. 90, 91. Zie ook 's mans Memorie over den tegenwoordigen staat van den Handel en de Culture in de O.I. Bezittingen van den Staat, bl. 80 en verv., vooral bl. 88; ‘dat met geene mogelijkheid van dusdanig Bestuur iets goeds te wachten is, en alleen die inrigtingen, welke den Planter verzekeren, van den arbeid zijner handen het loon te zullen genieten, geschikt zijn, om de industrie, den bloei en de welvaart van een land te voorschijn te
brengen en te doen bestaan.’ Zie ook bl. 97 en verv. Daarenboven, ondersteld al eens, hetgeen ons nog zoo klaar niet voorkomt, dat de koffijbouw het oude stelsel gebiedend vorderde, en zonder hetzelve te niet zou gaan; is dan de Heer van polanen het niet volkomen met den Schrijver van Java eens, (bl. 130.) dat niet de koffij, maar de rijst, den wezenlijken rijkdom van Java uitmaakt; een voortbrengsel, waardoor het eiland de korenschuur van Indië kan worden, en die door de vrijheid der inboorlingen het best wordt bevorderd? (bl. 135.) Hij beweert wel, dat dit nadeelig zou zijn voor het Moederland; doch begrijpen de Engelschen dan die belangen

{==198==} {>>pagina-aanduiding<<}
niet, en handelen zij uit louter zucht voor de Kolonien, zonder te denken aan hetgeen die voor Oud-Engeland tot batig slot kunnen opbrengen? Credat Judaeus Apella.
Doch wij moeten overgaan tot het tweede stuk der Brieven, namelijk het gedrag van den Gouverneur-Generaal daendels. Hier heeft de Heer van polanen daadzaken geleverd, waarop de beschuldigde antwoorden moet, en waarop Neêrlands volk regt heeft te eischen, dat hij langs den gewonen weg tot antwoorden genoodzaakt worde, opdat de Nederlandsche naam in het Oosten (indien het waar zij, dat daendels zich aan deze misdaden heeft schuldig gemaakt) niet lijde door den vloek der volken op het hoosd van eenen dwingeland en moordenaar. Zoo sommigen deze onze rondborstige verklaring mogten strijdig keuren met de bovengemelde Recensie, zoo erkennen wij gaarne, dat hier een aantal echte stukken voorkomen, die ons omtrent daendels, als bestuurder der Indiën, zeer ongunstig hebben doen denken. Voor het overige vergist zich de Heer van polanen, wanneer hij denkt, dat wij om eenige staatkundige of andere redenen (waaromtrent hij zich gissingen veroorloost, op welke wij ons niet zullen verledigen te antwoorden) met den Heer daendels zijn ingenomen. Zoo wel het vroegere als latere gedrag van dezen ongetwijfeld vastberadenen en beslotenen man blijve voor zijne rekening; en indien hij, weleer zulk een gewapend prediker der vrijheid, in Indië gelijk een napoleon heeft gehandeld, zoo treffe hem de straf van napoleon! Al ware hij nuttig op de kust van Guinéa, om geen voordeels wille moet Nederland eenen tweeden hastings ongestraft in zijnen schoot dulden! - De voornaamste misdaden, aan daendels te last gelegd, komen hierop neder. Hij heeft, door
gedelegeerde Regters, Javanen met klein vuur levend laten verbranden; op den dag van haar huwelijk eene vrouw aan haren man ontroofd, en tot zijne bijzit gemaakt; personen, die hem in den weg stonden, doen vergiftigen; ten koste der Regering een' Oorlog ondernomen, en de schatten daarvan voor zich of zijne gunstelingen gebezigd; een' vrijen onderdaan met ketenen aan een' boom geklonken, en om den achtsten dag laten geeselen, tot hij daaronder bezweek; en een' beschuldigde van een misdrijf, dat hij met geene mogelijkheid kon begaan hebben, in zijne deur laten ophangen. - Van

{==199==} {>>pagina-aanduiding<<}
deze aanklagten, die ook slechts van ter zijde, en zonder den man te noemen, gedaan worden, (bl. 40, 41.) komt zekerlijk geen bewijs voor; ook de volgende misdaden, meer regtstreeks voorgeworpen, zijn tot nog toe zonder bewijs, hetwelk de Schrijver echter bij eerstvolgende scheepsgelegenheid belooft: namelijk het ombrengen van vijftien schuldeloozen, (die zulks na een regterlijk onderzoek bevonden waren.) Doch de willekeurige handelwijze van daendels wordt ten overvloede gestaafd door een Rapport van den Heer prediger, bij zijne komst uit Batavia, aan den toenmaligen Minister der Marine en Kolonien van Koning lodewijk. Het ingevoerde Monopolie van rijst, de hardnekkig voorgenomene versterking der Meeuwenbaai, voor welke beide misschien nog wel iets te zeggen zou wezen, gaan wij voorbij; maar de geweldige handelwijze met Bantam moest strekken om de inlanders in 't harnas te jagen: het vastzetten des Heeren van riemsdijk in zijn huis door Militairen, omdat hij daendels niet te wille was in een middel tot diens aanmerkelijke verrijking; het afdanken en ontbinden van den Hoogen Raad; het ophangen van drie Geregtsdienaren, die men willekeurig aan den loop des regtsgedings onttrok; het verbitteren der Mooren, door stokslagen aan eenen Kapitein hunner natie, welke men daardoor van Batavia verjoeg; de moord, aan negen inlanders gepleegd, die hij ook, in weerwil van een zachter vonnis, deed ophangen; de gelaste, doch niet ten uitvoer gebragte, geheime executie van twee Staatsgevangenen van Djocjocarta- (om nu niet eens te spreken van het onwettig toeëigenen des landgoeds Buitenzorg) dit alles, in echte bijlagen vervat, schijnt eene zoo sterke massa van bewijzen tegen
daendels op te leveren, dat wij niet gelooven, dat hij zich hiervan zal kunnen zuiveren.
Doch wanneer de Heer van polanen, die dit alles zoo krachtig voorgesteld, en daardoor het gevaar der volstrekte magt heeft getoond, nu het thans bestaande, meer of min Republikeinsche, Bestuur in Indië gispt, als belemmerend en schadelijk voor den loop van zaken; wanneer hij veelmeer de magt in de handen van den Gouverneur-Generaal wenschte gesteld te zien (bl. 31): zoo schijnt hij niet zeer consequent te redeneren. Het is waar, hij verheft met billijken lof de deugden van den tegenwoordigen Gouverneur-Generaal; maar

{==200==} {>>pagina-aanduiding<<}
is deze niet sterfelijk, of herroepelijk? Kan niet, door misleiding van het Gouvernement, een tweede daendels zijne plaats, of die van zijn' opvolger, bekleeden; en is dan niet de magt, aan de Raden van Indië verleend, een dam tegen zijne aanmatigingen? Wat echter de begeving van ambten betreft, daaromtrent zijn wij het met onzen Schrijver eens, en gelooven, dat de uitsluitende begeving daarvan door den Gouverneur-Generaal vele kuiperijen zou voorkomen.
De geest, in dit werk ten toon gespreid, is bij uitstek gunstig voor Engeland. Wel is waar, tusschenbeiden rijst deze vooringenomenheid tot eene hoogte, die ons als Nederlanders stuit, en die wij in geen' onzer Landgenooten zouden verwacht hebben, gelijk op bl. 141, waar hij ons inprent, toch ‘nimmer te vergeten, dat wij alle onze bezittingen buitenslands regtmatig verbeurd hadden, met ons geheel en vrijwillig te hebben overgegeven tot medewerking en bevordering van de ambitieuse ontwerpen eener Natie, die onze onderwerping aan haren wil en hare belangen, en dus de vernietiging ten minste onzer staatkundige onafhankelijkheid, altoos bedoeld heeft en zal blijven bedoelen.’ Hadden wij daarom, ook na de herstelling, regtmatig alles verbeurd?.... Maar de Schrijver is, aan den anderen kant, ook een warm voorstander van de Engelsche vrijheid van drukpers, en van het gebruikmaken van die vrijheid door eenen Engelschen public spirit, over wiens gemis hier te lande hij zich met al te veel reden beklaagt. Het is eene heilige waarheid, die men niet genoeg kan herhalen, om onze Natie tot eene ware, bedaarde, doch levendige belangstelling en deelneming in de daden van het Bestuur aan te zetten; opdat vooral onze Zuidelijke Landgenooten, tot onze schade, geene partij trekken van onze slaperigheid. (Bl. 67.) ‘Een geest van onverschilligheid of van adulatie heeft nu de plaats ingenomen van de voorheen roekelooze bedilling en het onregtvaardig veroordeelen van allen, welke in de gelukkige en geruste dagen, die onze rampen zijn voorafgegaan, eenig deel aan 's Lands Bestuur hebben gehad, en waardoor het aloude en voor de Natie en hare Regenten zoo vereerend onderling vertrouwen heeft opgehouden.’ Als een staal zijner eigene vrijmoedige denkwijze, vinden wij hier eene
aanmerking, door den Schrijver gemaakt op eene aankondiging van den Minister van Kolonien, ‘dat het Z.M. intentie is, dat bij

{==201==} {>>pagina-aanduiding<<}
het ontginnen van gronden (in Guinéa) bij voorkeur gebruik zal worden gemaakt van vrije werklieden, bij huur of dagloon.’ Hij noemt dit, de Religie van Z.M. te surprenéren, door het herstellen, metderdaad, van den verfoeijelijken Slavenhandel: want iedereen zal kunnen zeggen, dat men die vrije lieden niet bekomen kan, en alsdan mag men slaven gebruiken. Hiervan schetst hij de gevolgen als bij uitstek nadeelig af. Inderdaad zijn de vooruitzigten dezer nieuwe Volkplanting, met eenen daendels aan 't hoofd, die niets ontziet om zijne ontwerpen door te zetten, aan den eenen kant schitterend genoeg, wat de voordeelen, doch aan den anderen kant zorgelijk, wat de veiligheid der inboorlingen, en zelfs der volkplanters, betreft.
Men vergunne ons thans nog eenige aanmerkingen, die meer den vorm dan de stof betreffen. De stijl des Schrijvers getuigt van een lang verblijf in een land, waar louter Engelsch gesproken wordt. Vele volzinnen volgen eene Engelsche constructie. Sommige uitdrukkingen zijn onverstaanbaar voor iemand, dier tale onkundig, gelijk bl. VII der voorrede: Publicatie, voor uitgegeven geschrift, (publication;) bl. 13. strijkende misslagen, voor blijkbare, (striking errors;) bl. 31. vernietiging van eenig stelsel van Bestuur, voor ieder stelsel, (any system) enz. Dit uitgezonderd, is de voordragt niet kwaad, en somtijds niet ongelukkig ironisch. - Op bl. 80 is zekerlijk eene drukfout ingeslopen. Er staat, dat de Heer wiese zich in 1815 aan het hoofd van het Bestuur in Indië geplaatst zag. Men leze 1805.




Gedichten van Cornelis Loots, Ridder der Orde van den Nederlandschen Leeuw, en Lid van het Koninklijk Instituut. IIde Deel. Te Amsterdam, bij J. van der Hey. 1816. In gr. 8vo. 208 Bl. f 3-12-:

Nog warm van de lectuur van dezen dichtbundel, zoo even voor de tweede keer door ons ten einde gebragt, voelen wij ons genoopt, eenige algemeene gedachten op het werk te uiten. Aan den eenen kant verrukt en tot in de ziel getroffen door de heerlijke partijen, op onderscheidene plaatsen aangetroffen, gevoelen wij eene soort van verontwaardiging tegen hen, die dezen Dichter min hoogachten, hem aan ie-
{==202==} {>>pagina-aanduiding<<}
mand, wie hij ook zij, achterstellen. Hun oordeel schijnt ons eene schandelijke ondankbaarheid, die, reeds gewoon aan het goede, slechts den dekmantel te baat neemt van voorkeur aan nog voortreffelijker. Wij roepen daartegen, als het ware, in: ‘zie dit! lees dat! noch tollens, noch bilderdijk kunnen het! en de hooghartige helmers zou er zijne lier bij hebben nedergelegd!’ Hebben wij te dezen regt of onregt? Het voegt zeker niet, dat men in zijne eige ne zaak beslisse: maar, wien is het nog in den zin gekomen, van os, of hulswit, of hodges, of iemand anders - ik zegge niet, den eenigen waren, maar den grootsten schilder te noemen? Immers, de een schenkt ons Flora's heerlijken tooi; de ander, het gansche landschap; die, den mensch, de ziel en het wezen der gansche schepping. Elke dichter bezit even zeer zijn bijzonder talent, zijne eigenlijke kracht, en dus zijne manier, zijne eigenaardige schoonheden. De natuur en haar Schepper hebben deze verscheidenheid opzettelijk daargesteld; en wij druischen tegen beider wijze wetten en bedoelingen aan, wanneer we de ananas, omdat zij misschien de meeste geuren vereenigt, ten koste van allen ander ooft en vruchten verheffen, en haar maar alleen smaken en genieten willen. Wij althans hebben gezwolgen in de heerlijke, volsappige perziken, ons hier door loots aangeboden; schoon het der laatstgenoemde vrucht zekerlijk eigen is, dat niet allen even smakelijk zijn. Behalve dat
sommige niet tot volle rijpheid mogen gekomen zijn, en andere al wat lang gestaan hebben, ja zelfs meermalen op tafel zijn geweest, waardoor de beste geur vervliegt - zoo zit dit mindere ook dikwijls in de soort. En dit leidt ons tot eene andere, algemeene bedenking. Misschien hebben wij het al meer gezegd, dat de poëzij - ware, regte poëzij voorzeker - in onzen tijd, en vooral in de hoofdstad (den Nederlandschen Parnassus), niet poëtisch genoeg behandeld of gebezigd wordt. Onder alle langere dichtsoorten is het leerdicht gewisselijk het ongunstigste veld. En echter moeten de voortbrengselen van opgenomene spreekbeurten in Maatschappijen, die daartoe een uur, niet veel minder en niet veel meer, afzonderen, noodwendig meestal leerdichten worden. Gelegenheden en seesten maken op dit gestelde slechts eene gedeeltelijke uitzondering; want, daar de meesten, telkens wederkomende, te weinig eigene stoffe om te zingen opleveren, moet er een

{==203==} {>>pagina-aanduiding<<}
onderwerp gekozen, dat dan, in een vijfhonderdtal lange, zoogenaamde Alexandrijnsche of andere regels, behandeld, allerbezwaarlijkst een geheel oplevert, dat en de rede en het gevoel bevredigt. De dichtkunst wenscht haar kenmerk zoo wel in te drukken aan den algemeenen omtrek, als aan de bijzondere deelen. Het gansche ligchaam, door haar voortgebragt, dient even vrij, oorspronkelijk en sprekende te zijn in zijnen vorm, als in de tinten en kleuren, daaraan door de maat en aswisseling der verzen medegedeeld. De lierzang - vooral niet gerekt boven zijne kracht - beurt- en reizangen, wél bestuurd - het treurspel en heldendicht; waarom zouden zij onze meesters niet bezig houden? Waarom zou een loots zelf somtijds te kort schieten, om der poëtische verhandelinge die aanhoudende uitlokking, dien algemeenen indruk mede te deelen, waarvoor zij misschien niet vatbaar is - ook wel struikelen of dwalen (hard of ongeregeld worden) op zoo langen, eentoonigen weg? Niet Felix Meritis of Amsterdam, en het eerste en laatste kwartier der eeuwen, door ons beleefd, moet de kring zijn, in welken zich zulke geesten langs een zelfde pad al gestadig bewegen. Neen! Dat zij zich aangorden met moed en kracht, om voort te schieten tot de late nakomelingschap, en, als homerus, horatius, milton, racine, hun licht laten schijnen over de wereld!
Thans de afzonderlijke stukken nagaande, bevinden wij, dat dezelve met dezulken beginnen, die al vóór jaren zijn uitgesproken. Het eerste is: De Volkswoede, toegezongen aan de Gebroeders de wit, 1802. Hetzelve zou ons bijna nopen, eenige beperking te geven aan onze vroegere uitspraak, bij het gedicht op Chattam geveld: dat het genie van tijd en oefening slechts weinig hulp ontleent. De waarheid is, dat de natuurlijke vaardigheid somtijds een meesterstuk voortbrengt, maar dat de oefening alleen haar eene zekere onfeilbaarheid bijzet. Het genoemde stuk, zonder ontbloot te zijn van veel schoons en verdienstelijks, heeft echter overeenkomst met dat lofdicht van den onden simonides, die naar Castor en Pollux verwezen werd, om twee derden van het gevraagde loon te ontvangen.
Het volgende: De Algemeene Vrede, gesloten te Amiens, dat zelfde jaar, in korten tijd, vervaardigd, heeft ons desniettemin beter voldaan. Hoe minder de zanger nog eigenlijke

{==204==} {>>pagina-aanduiding<<}
kunstenaar is, hoe meer hij natuurlijk afhangt van zijne stof, en de geestdrift, waarmede die hem vervult. Genoemde Vrede was destijds de blijde hoop van bijna geheel Europa, inzonderheid van Holland; en niet minder was het de Held, aan wiens ongehoorde daden men denzelven voornamelijk dank weet; schoon de een en de ander ons vreesselijk hebben te leur gesteld. Het stuk draagt echter eenige kenmerken van overhaasting.
Dit jaar schijnt 's Dichters geest verwonderlijk vruchtbaar te zijn geweest; want ook het derde stuk, waarbij het vierde behoort, is geteekend 1802. Beschaving het geluk der Volken; uitgesproken in de Maatschappij Felix Meritis, ter gelegenheid van hare vijfentwintigste verjaring. Wederom een feestzang - en wel voor de schoone, bevallige dochters van den vrede - ter verjaring eener Maatschappij, met regt de trots en de vreugd der Amsterdammers. Hoe regt vrolijk en gepast is reeds de aanhef:

Vaar juichend op, mijn geest, met onbedwongen vlugt, 
Gelijk de leeuwrik stijgt in de eerste voorjaarslucht, 
Als hij, op vleugelēn des zangs in 't zwerk verloren, 
De ontwaakte vreugd der aard' de hemelēn doet hooren. 

Het opgegeven thema geeft voorts eene zeer geregelde leiding aan 's mans gedachten. Eene schets der jammeren van den woesten toestand - van het opklaren der dikke nevelen - van het schoone des vollen dags, vruchtbaar in keurige genietingen en heerlijke schouwspelen. Daarna een historisch tafereeltje van den gang der beschaving - van hare omstandigheden in Holland - eindelijk te huis gebragt op de Maatschappij. Inderdaad, wie moet dit niet eenvoudig, natuurlijk en rijk noemen? Schoon wij dan ook hier en daar eenige hardigheden ontmoet hebben, zoo willen wij daarvan geene bijzondere melding maken, maar enkel betuigen, geen genoegen te kunnen nemen met den zin van bladz. 52. reg. 13. En vijzelt tegen hem (den najaarstorm) een' ringmuur op van steden; als ook niet in den klank van den vijsden regel daarop, alwaar, gelijk in het vervolg ook, de u (als gij u) zeer sterk en afzonderlijk uitkomt, strijdig met hetgeen in proza zou geschieden en met het onbevallige van deze letter.
De Cantate (No. 4) beantwoordt ten volle aan den inhoud

{==205==} {>>pagina-aanduiding<<}
en de schoonheid van het stuk. Alleen zouden wij, voor smadigst, smaadlijkst lezen.
De Batavieren ten tijde van cajus julius cesar, ligt, na de laatste, afzonderlijke uitgaaf, nog te versch in het geheugen, om eenige bijzondere beschouwing te vorderen. Het is gewis een schoon, regt poëtisch stuk, belangrijk door vorm en inhoud.
Thans beginnen stukken van latere dagteekening of mindere bekendheid, met den Rouwzang ter gedachtenisviering van jaques kuyper. (1808.) Om eenig denkbeeld te geven van de waardige wijze, op welke deze lieveling van twee Muzen door de derde vereerd is, schrijven wij het volgende af:

Ja, gij deedt ons een' galm uit hooger kringen hooren, 
Wanneer ge, in dubbel vuur van kunstgevoel ontgloeid, 
Niet met uw tooverstift één zintuig hieldt geboeid, 
Maar met een stout penseel tafreelen wrocht voor de ooren. 
 
Zoo stortte gij het schoon, voor uw gezigt ontsloten, 
Gevoeld door uwen geest, in dubble spraken uit, 
Gelijk een koele bron (l. stroom), die op 't gebergte ontspruit, 
En met verdeelden loop komt bruisend neêrgeschoten; 
Hij drenkt van 't zuiver nat, uit eigen grond geweld, 
En door geen slijk beroerd, hier bosch en beemd en veld, 
En draagt op gindsche golf de kielen, blank van zeilen; 
Langs wijdverschillend spoor bespoelt hij 't Zuid en 't Noord: 
Maar, wat al volken hier en ginds zijn baren peilen, 
Een enkle bronwel slechts bragt bei zijn takken voort. 

De ruimte verbiedt ons verder voort te gaan, de nadere aanwending te laten volgen, en den regt gevoeligen toon des lijkzangs mede te doen vernemen. Deze gevoeligheid moet misschien ook, van den anderen kant, zoodanige beelden en wendingen verschoonen, als min eigenaardig zouden kunnen gerekend worden; zoo als op bl. 96, beginnende: Op, speeltuig, dat zoo juist gestemd werd door zijn vingren, tot: o Ja, wij zien uw schors; uw geest is u ontroofd. Als ook de vier volgende regels. - Voorts op bl. 99 de adelaar, die zich aan den toon van het hoogstgestemde lied niet bekreunt - dat immers geen vogel doet, tenzij om uit schrik des te hooger

{==206==} {>>pagina-aanduiding<<}
op te stijgen. En op bl. 107 de gevallen eikenboom, die gewisselijk den Amsterdamschen koopman weinig denkbeeld geeft van een zwaar verlies - te minder nog, zoo hij juist in hout mogt doen. De begaafde Dichter vergeve ons deze aanstipping van hetgeen, in zoo verleidelijken dos, naar ons oordeel, aanleiding zou kunnen geven tot verkeerde navolging en valschen smaak.
Wij komen aan het dichtstuk: Ter gelegenheid van het vijfentwintigjarig bestaan van het Gebouw der Maatschappij Felix Meritis. (1813). Elk ziet, dat deze gelegenheid weinig verschilt van die, welke wij reeds gedachten. Het gebouw zelf, hoe fraai ook, leverde toch geene genoegzame stof voor dusdanigen zang. Desniettemin versmaadt het de stoute Dichter, ditmaal eenig ander onderwerp te kiezen, dan het gesticht, of eigenlijk de stichting, zelve. En mogelijk heeft zijn genie zich nooit luistervoller ontplooid, en deszelfs keurigste schatten ten toon gespreid, dan bij dezen vrijen zang ter eere van het geliefde Felix, ter aanprijzing en verheffing der wetenschappen en kunsten, die in dit schoone Pantheon gezamenlijk worden vereerd. De ingevlochten lierzangen vooral, tot lof van elke afdeeling in het bijzonder, zoo schoon op zichzelve, zoo keurig in orde geschikt, zoo vol afwisseling in maat en gang, zoo blijkbaar klimmende, zonder dat, echter, de eerst bezongenen door de laatsten overschenen worden - leveren een onvergelijkelijk geheel.
Hoor, ten staal, het volgende:

Maar, wie stoort zoo ras mijn zangen, Letterkunde, aan u gewijd? 
Dichtkunst! stoot men ijverzuchtig u uit de eerbaan van den strijd? 
Neen, wat zie ik! 't is uw zuster, minlijk, vrolijk van gelaat, 
't Is de Schilderkunst, die dartlend door de reijen zwieren gaat; 
Zie, hoe luchtig zweeft haar gordel, kleurende als de regenboog, 
Of gelijk de zonnewagen, als hij schittrend vaart omhoog: 
Alle gloeden, alle glansen, spelen, stralen om haar heen, 
En een trans van starren wemelt, als een lichtwolk, om haar schreên. 
Zoo is 't, dat de dagbodinne door de luchtgewelven danst, 
Met de maagdelijke roodheid van den uchtendgloed omkranst. 
Zoo strooit zij de frissche rozen, als een sneeuwvlaag, in het rond, 
En schept geuren, en doet kleuren tintlen langs den valen grond. 
Dan, dan rijzen bergen, bosschen, door de schittring van haar' gloed, 
Op het zwart paneel van de aarde, dat zij vrolijk lagchen doet: 

{==207==} {>>pagina-aanduiding<<}

Dan, dan schiet zij duizend verwen over duin en over dal, 
En zij schildert heel de schepping, en geeft schoonheid aan 't heelal. 
Schilderkunst! dit beeld is 't uwe, gij Godes! die uit den nacht 
Van het aaklig, van het ledig, Godenwerk te voorschijn bragt. 
Met uw tooverstaf in handen, van uwe almagt stout omgord, 
Doet gij werelden verschijnen, waar ge uw toovermengsel stort: 
Door het slingren van uw vingren, magtig in haar heerschappij, 
Toont gij ons den blik der Godheid en der Duivlen razernij. enz. 

Het laatste, uitvoerige stuk, van 1816, heet: Roem en Vaderland; ter gelegenheid der Prijsuitdeeling in het Departement Teekenkunde der Maatschappij Felix Meritis. Schoon hetzelve zeer veel verdienste bezit, zoo kunnen wij het toch niet de kroon van het geheel noemen. Hetzij die zekere bitterheid, welke hier, bij de gedachte aan de jongste onderdrukking des vaderlands, heerscht, kwalijk strookt met den lof der lieve Zanggodinnen - hetzij de patriotsche verontwaardiging op zichzelve, te lang bewaard, gelijk vele stoffen, een scherp zuur aanneemt - of dat de Zanger, meer door het goede en schoone gelokt op de baan van den zuiveren smaak, dan wel door leer en tucht daaraan geboeid, eene zekere mate van onbeschaafdheid doet zien, wanneer hij zijner vijandige drift te zeer botviert - loots behaagt ons, op den duur, het meest, wanneer hij geheel de gulle, vrolijke, juichende loots is. Dat er in dit zelfde stuk nu en dan van ridderkruisen gesproken wordt, lokte, daarentegen, eenen glimlach op ons gelaat, om de naïve blijdschap van den zoon der natuur met deze welverworvene eer.
Gelijk het gebrekkige in den gang zich meestal mededeelt aan de bijzondere regels, zoo hinderen ons op bl. 147. reg. 8. rinklend klatergoud; bl. 148. reg. 8. nederdondren, vooral omdat het schijnt eene lijdende beteekenis te hebben; bl. 151. reg. 11 en 12. Geen oord, hoe zalig, hoe verloren, Of 't wordt bemind door 't kroost, eens op dien grond geboren. Immers, van het zalige spreekt dit van zelve, en verloren levert hier weinig zin. Bl. 165. reg. 11. Dat strand, die plassen, hier dikwerf de mijn van goud. Bl. 167. reg. 9. laat ook 't hooren.
Nu volgen kleinere stukjes, en wel eerst: Bij het Examen der kinderen in de stads Armenscholen (1810;) een juweeltje, des onderwerps waardig. Een enkel valsch steentje: wieg van mij, moest er uit geworpen zijn.

{==208==} {>>pagina-aanduiding<<}

Aan Ouders; een dito bij de Departementsschool; mede voortreffelijk.
Serafijnen. Waarom Serafijnen? Misschien ligt er iets verborgends in de geschiedenis van dit versje. Het is eene lieve troostrede voor het moederhart, waaraan een kind is ontscheurd.
Ter verjaring van eene Vriendin. Aardig; zoo slechts niet een beetje te togtig, hijgend en bezweet, om voor het publiek te verschijnen. Lauwerier zal den Dichter bij keurige taalzifters geenen laurier doen plukken.
Aan eenen jongen, armen Dichter. Luimig! Misschien wel grootendeels uit eigene ervaring geput. Trouwens, de Dichters stonden nooit zeer wel met Plutus en de voornaamste dienaars van dezen blinden God. En, in spijt der verbreiding van wetenschap en smaak, zal het bij het (althans bij een) groote gros der lieden van bedrijf wel uitgemaakt blijven, dat een Dichter een gek is, wat het praktikale leven betreft, en de ziel van alle zaken, het solide, klinkende geld.
Een paar stukjes in vriendenrollen. Fraai!
Aan den Heere w. jurjans ez., op bloem- en fruitstukken van g.j.j. van os. Zoo wij dit geene gouden appelen in zilvergebeelde schalen mogen noemen, het zijn ten minste rozen en granaten, of wat zich maar keurlijks denken laat, zich spiegelende in de helderste, heerlijkste beek, en onder het liefelijkst geruisch en gesuis, bij het fonkelen der zonnestralen op de zachtkabbelende oppervlakte, met vollen wellust der aanschouwing genoten.
Volgt een (gelegenheids-) stukje aan de Vrouwen; waarbij men aan anacreon, of misschien nog eer aan janus secundus, moet denken. Hoor het slot:

Mogt de schenker van Jupijn 
Mij der Goden nektar mengen, 
'k Zou hun d' eersten dronk niet brengen, 
Neen! 't zou voor de meisjes zijn. 
Helder moet het glas dan klinken, 
Als haar oog ons daarom vleit: 
Laten wij de Vrouwen drinken, 
Drinken 's levens zaligheid! 

Het laatste: Het Nachtegaaltje, heet: Ex tempore, en is, als zoodanig, zeer aardig; schoon men anders twijfelen kon,

{==209==} {>>pagina-aanduiding<<}
of er ook iet grooters achter het kleine vogeltje stak, op een' afstand namelijk.





Op de Bevalling der Prinses van Oranje. Te Leyden, bij L. Herdingh en Zoon. 1817. In gr. 8vo. f :-4-:

Bij de Geboorte van den jongen Prins. Te Rotterdam, bij J. Immerzeel, Jun. 1817. In gr. 8vo. f :-4-:

Wij maken geene zwarigheid, deze dichtstukjes een paar juweelen te noemen, waardig het jeugdig hoofd des afgebeden Vorsts te versieren. Geen wonder, zoo T to lens beteekent, gelijk men wil, en wij gaarne gelooven. Doch, hoe ongelijk is de kleur van deze twee puikgesteenten; en hoe veel winnen wij er, juist daardoor, bij, dat wij ze beide bezitten! Ja, lezer, een zoo aangenaam contrast werkte misschien in lange niet op uwe ziel, als de lectuur, eerst van borger en dan van tollens, zal te weeg brengen. Wij durven u raden, beide te koopen, en in deze orde bijeen te voegen. Onze beoordeeling, ten minste, houde dezen gang!
Bij borger hooren wij het gelui van honderd zware klokken de belangrijke gebeurtenis door de gansche stad, ja heinde en veer, verkondigen. Die diepe, deftige toon schijnt ons de toon van het diepgetroffene en ernstig gevoelende hart. Zoo voegt het, zeggen wij, in den mond van eenen man, die het letterveld met diepe voren ploegt, aan de kennis en dienst van het heilige is gewijd, en de bazuine Gods met ongewone kracht en nadruk pleegt te doen hooren. Het tweede couplet is vooral een keurig staal van klanknabootsing. Het vierde verrast door eene zekere stoutheid, en het gelukkigste gebruik eener zeer bekende spreekwijze. Alleen het tweede spreekt misschien het bedoelde niet duidelijk genoeg uit, en kan daardoor eenigen schijn van gezochtheid, in het oog van den een' of anderen, verkrijgen. En, ten aanzien van het vijfde of laatste, slaan wij voor, in plaats van: zijn schans is God! te lezen: zijn schans zijn wij; latende vervolgens: geen leed genaakt een kind, omsingeld en bewaakt door God en viif miljoen staffieren, gelijk het is.
Dwalen wij niet, dan duidt reeds de titel aan, dat wij bij tollens eenen anderen toon te wachten hebben. Borger's gedachte vertoeft bij de bevalling, de smartelijke ontbinding van de

{==210==} {>>pagina-aanduiding<<}
banden der natuur, om de gezegende vrucht in het licht te brengen; de ander spreekt enkel van de geboorte des jongen Prinsen, en een schoon motto tooit de gevelspits nog al vrolijker op. - Het vers beantwoordt hieraan.

Wappert, vlaggen! van de stengen, 
Brult, kartouwen! baldert luid. 

Wie hoort in deze klanken niet de luide vreugde, die in verscheidene volgende coupletten zich al helderder en helderder laat hooren; velden en vloeden, kinders en grijzen, Nederlanders en peter's Newa-stad gezamenlijk oproepende, om de blijmare te verkondigen? Juist gekozen zijn daarenboven de denkbeelden, die reden van deze vreugd, van deze oproeping om in algemeene bedevaart te gaan naar het wiegje van den kleinen willem, moeten geven. Dat slapende kindje zal ééns voor ons allen waken; die teedere handjes zullen den zwaren schepter torschen; aan het lot van dit kind hangt uwer kinderen lot; Neêrlands hoop rust hier - ja hoop, niet slechts wensch, want

Vaders bloed is willems bloed, 
Moeders bloed is alexanders; 

bidden wij dan allen voor het dierbare wicht. - Ziedaar den gang.
Aanmerkingen laten wij hier achter, schoon op ieder dichtstuk te maken; omdat ze - niet noodig zijn. Borger's grondstof wijkt voor niemand; maar hare bewerking komt niet zonder langdurige oefening tot de volmaaktheid van eenen tollens.




Bloedverkoeling, - of Distelkransje voor den Beoordeelaar mijner Inwijdings-Redevoering in de Vaderl. Letteroeff. van Febr. 1817. Door Mr. B.H. Lulofs. Te Groningen, bij J. Oomkens. In gr. 8vo. 30 Bl. f :-5-8

Een jong Professor, op weg om zijnen post plegtig te aanvaarden, stapt als een paauw daarheen. Een ambtgenoot of ander man van ondervinding waarschuwt hem tegen zekere lompe winderigheid, als strijdig met het gewigt en de deftigheid van zijnen nieuwen stand. En nu vergeet hij het decorum zoo gansch en al, dat hij - het is waar met zekere

{==211==} {>>pagina-aanduiding<<}
vlugheid, en zelfs met aanhalingen uit onderscheidene tijden en talen - openlijk op straat blijft staan razen en tieren tegen den onvoorzigtigen, die hem durfde ten beste raden.
Ziedaar, juister dan in het voorberigt des Schrijvers, oorsprong, inhoud en doel van dit boekje geteekend. Wat zullen wij er meer van zeggen? De Hoogleeraar zich ontslagen hebbende van alle wederlegging onzer gemaakte aanmerkingen, met uitzondering alleen van hetgeen onze vrees voor Germanismen betreft, zoo hebben wij ook deze maar alleen te verdedigen. De Heer lulofs wete dan, dat dit kwaad niet enkel in woorden, maar vooral in spreekwijzen, in de geheele houding en wending van den stijl, pleegt te schuilen. Niemand kent beter, dan onze bilderdijk, al den rijkdom der Hollandsche taal; en schaars iemand beklaagt zich luider over de verbastering, die zij, door onze gemeenzaamheid met het Hoogduitsch, in de meeste geschriften van den dag heeft ondergaan. Wij, daarenboven, zijn van meening, dat slechts iemand van zijn gezag, en wel in poëzij, met voegzaamheid deze en gene woorden weêr kan invoeren, die, bij ons te eenemaal onbekend geworden, voor den minkundigen allen schijn hebben van op vreemden grond gekweekt te zijn. - Ten aanzien van den Franschen wind zeggen wij alleen: er is meer dan te veel afkeer tusschen de zuidelijke en noordelijke deelen van ons Koningrijk. Althans wij kunnen niet zien, dat de genegenheid uit dien hoek zoo zeer sterk blaast. - Alle de overige aanmerkingen schijnt de Schrijver liever verkozen te hebben met daden dan met woorden te weêrleggen. Doch, wij twijfelden niet aan 's mans vlugheid, zijne bekendheid met onderscheidene talen, en geschristen, in dezelven opgesteld. Integendeel, het goed gebruik, de behoorlijke regeling en beschaving waren het, welke wij wenschten, dat zich in volgende voortbrengsels duidelijker vertoonden. En in dezen wensch zijn wij door het onderhavige stukje ten sterkste bevestigd. Waarlijk, rottingsmeer en alle die fraaiheden staan leelijk in den mond eens mans, die der jeugd beschaafde taal en stijl leeren, en met het voorbeeld van al,
wat gepast is, moet voorgaan. Wij misgunnen lulofs wel de bloedverkoeling niet, gelijk hij zijn geschriftje zoo eigen aardig en openhartig noemt, welke echter ons bloed zelfs voor geen oogenblik heeft doen gesten; maar een Professor met een knuppel is, in ons oog, toch geen beminnelijk voorwerp: wij

{==212==} {>>pagina-aanduiding<<}
houden ons liever aan het oude: ingenuas didicisse etc. En, wanneer men voor anderen eene distelkroone vlecht, loopt men zoo ligt gevaar, zichzelven eerst en ergst te kwetsen. Neen, Professor! geef ons geene doornen en distelen meer. Te goed is daartoe de grond, die u ter bebouwing werd toevertrouwd. Hartelijk wenschen wij, hoe boos gij ook op ons zijt, dat gij er eenmaal vele lauweren van zult oogsten. Want, zoo wij ook eens aardig mogen zijn:

Geenszins om u te pantoff'len, 
Spraken wij een hartig woord; 
Maar om 't onkruid weg te schoff'len, 
Dat ook 't eêlst gewas verstoort. 





Ter Gedachtenis van twee onzer Medestudenten C.S.C. van der Muelen, en Ph.H. Themmen. Te Groningen, bij W. van Boekeren. In gr. 8vo. 28 Bl. f :-8-:

De aanleiding tot deze treurzangen is bekend; de voorafgaande dichtregels hebben in ons oog de meeste waarde; en het daar aangewezen oogpunt, waaruit wij deze stukjes beschouwen moeten:

‘Zoek gij dan ook, lezer! uit kunstmin gedreven, 
Geen' dichtstijl in 't kransje door vriendschap geweven: 
Wij volgden, in 't schetsen van droefheid en smart, 
Geen kieschheid van woorden, maar de inspraak van 't hart.’ 

dit oogpunt houdt eene gestrenge kritiek bij alle de volgende terug. Echter vinden wij ons gedrongen te betuigen, dat wij met den wensch van den Litt. Stud. w., dat alle de Groninger studenten in Groningen hun graf vinden, geenszins ons vereenigen: dus spreekt hij de overledenen aan:

‘Rust zacht, rust liefelijk(!) in Gruno's grijze wallen, 
Waar vriendschap op uw graf haar zilte tranen weent, 
Tot dat, wanneer de dood ons insgelijks doet vallen, 
Een vriend in eenen groef ons aller stof vereent.’ 

Twee stukjes in (misschien poëtisch?) proza zijn in waarde aan de versjes volkomen gelijk, van welke de goede meening de éénige, immers de beste, aanprijzing is.






{==213==} {>>pagina-aanduiding<<}

Boekbeschouwing.

Wesselii Alberti van Hengel, Oratio de elementis disciplinae theologicae bene ac diligenter pertractandis, publice habita die 28 Decembris 1815. cum ordinariam theologiae in Athenaeo Frisiaco professionem solemni ritu auspicaretur. Leov. apud J.W. Brouwer. 1816. p. 35. 4to.

Door verscheidene blijken van vlijt en kunde heeft zich de Heer van hengel zoo voordeelig bekend gemaakt, dat ieder eenigzins bevoegd regter hem volkomen berekend moet oordeelen, om op den leerstoel der Godgeleerdheid geplaatst te worden aan het Athenaeum te Franeker. Deze waardigheid, welke hij zoo zeer verdiende, heeft hij aanvaard door het doen der voor ons liggende Redevoering, over eene behoorlijke en zorgvuldige behandeling der eerste gronden van de godgeleerde studien. Deze stof is gelukkig gekozen, en komt zeer overeen, zoo wel met het algemeene voorschrift der Koninklijke wet op het hooger onderwijs, als met de bijzondere inrigting der Illustre scholen. Volgens de wet, immers, moet een theologant zich niet vergenoegen met het theologisch systema te bestuderen, maar ook de behoorlijke gronden leggen, om hetzelve daarop te bouwen; en hiertoe mogen ook de Illustre scholen, of Athenaea, verstrekken: terwijl de Akademien tot het voltooijen van het gebouw bestemd zijn.
Tot de eerste gronden, nu, der godgeleerde studien brengt van hengel de gewijde uitlegkunde, de kerkelijke geschiedenis, en de natuurlijke godgeleerdheid. De zoogenaamde voorbereidende studien behandelt hij niet. Derzelver noodzakelijkheid, toch, is algemeen erkend, en thans door de wet gestaafd, schoon, voorheen, sommigen daarover vrij losjes henen vlogen, om, zoo spoe-
{==214==} {>>pagina-aanduiding<<}
dig mogelijk, het godgeleerd zamenstel bij den eenen of anderen Hoogleeraar, of ook wel bij meerder, te leeren. Die studien alleen, welke onmiddellijk betrekking hebben op de godgeleerdheid, tot zijn bepaald oogmerk willende beschouwen, tracht hij dezelve aan te bevelen: vooreerst, om derzelver nuttigheid en aangenaamheid op zichzelve; ten tweede, omdat ieder dezer bijzondere studien bij uitnemendheid geschikt is tot opheldering der anderen; ten derde, omdat eene behoorlijke kennis van alle drie tot de hoogere godgeleerde studien de beste handleiding geeft.
Het eerste gedeelte, dan, der Redevoering wordt besteed, om zoo wel het aangename als het nuttige van ieder dezer studien, afzonderlijk, aan te toonen, ten einde belang voor dezelve te verwekken. Het tweede dient, om derzelver wederkeerigen invloed op elkanders opheldering voor te dragen. In hetzelve wordt gehandeld over de opheldering, welke de beoefening der kerkelijke geschiedenis en aan de beoefening der natuurlijke godgeleerdheid en aan die der gewijde uitlegkunde kan toebrengen; voorts over het nut der uitlegkunde voor de natuurlijke godgeleerdheid en kerkelijke geschiedenis; eindelijk over het nut, hetwelk uit de natuurlijke godgeleerdheid voor de kerkelijke geschiedenis en de gewijde uitlegkunde ontstaat. Het derde hoofddeel is geschikt om te betoogen, dat de juiste kennis der drie opgenoemde studien eene natuurlijke handleiding geeft tot de Christelijke godgeleerdheid, of Dogmatiek, tot de Christelijke zedekunde, en tot de pastorale wetenschappen en de predikkunde; welke alle, met regt, door den Redenaar tot de hoogere wetenschap der godgeleerdheid gebragt worden. Er is, derhalve, veel, zeer veel in deze Redevoering, ja mogelijk wat al te veel, zoodat het derde stuk alleen, indien het wat meer ontwikkeld ware, genoegzaam tot het eigenlijk oogmerk der gekozene stof had kunnen zijn. Het tweede komt ons ook wat te gekunsteld en te fijn gesponnen voor. Met dat al kunnen wij, over het geheel genomen, deze Redevoering

{==215==} {>>pagina-aanduiding<<}
aanprijzen, als den Steller eer aandoende. De bijgevoegde aanmerkingen zijn spaarzaam, en zonder de minste praal van geleerdheid. De stijl, eindelijk, is vloeijend, schoon en krachtig; zoodat wij, hierin, volkomen instemmen met den kundigen steller der recensie van dit stuk, te vinden in de Bijdragen tot de beoefening en geschiedenis der Godgeleerde Wetenschappen, 1817, Deel V. St. 1, bladz. 24 env. Het zij ons echter vergund, eene kleine bedenking, ter verdediging van den Heer van hengel, te opperen tegen hetgeen in die recensie verzekerd wordt, dat de Latijnen omnia tegen unum, pauca, multum stellen, maar niet gelijk in deze Redevoering geschiedt, tegenover singula, en dat het dan universa had moeten zijn. Dat deze twee laatste woorden meestal tegen elkander over gesteld worden, erkennen wij; doch wij meenen, dat het niet altijd geschiedt. Immers vinden wij bij caesar, (de Bell. Gall. Lib. 1. C. 48.) Ex omni copia singuli singulos delegerant; en bij cicero zelfs, (de Leg. L. 2. C. 12.) Plures Deorum omnium, singuli singulorum sacerdotes. (de Fin. L. 2. C. 13.) Singulas potius res, quam omnia quae prima natura approbavisset.





Henrici Arentii Hamaker, Oratio de Graecis Latinisque historicis medii aevi ex Orientalium fontibus illustrandis, publice habita die 28 Decembris A. 1815. cum literarum Orientalium professionem ordinariam in Athenaeo Frisiaco solemni ritu auspicaretur. Leov. apud J.W. Brouwer. 1816. p. 47. 4to.

Al sedert eenen geruimen tijd was de Heer hamaker als iemand bekend, die bij zijne uitgebreide kennis in de Grieksche en Latijnsche eene gansch niet gewone bedrevenheid in de Oostersche letterkunde voegde. Dat dusdanig een jeugdige en veelbelovende Geleerde tot Hoogleeraar in het Oostersch werd aangesteld aan

{==216==} {>>pagina-aanduiding<<}
Franekers Athenaeum, was eene zaak, die den echten liefhebber der wetenschappen niet dan aangenaam zijn kon: en voor de Oostersche studie zelve is het van veel belang, wanneer een leerstoel in dezelve toebetrouwd wordt aan iemand, die veel aan de Grieksche en Latijnsche letterkunde gedaan heeft; dewijl beide vakken van studie in een vrij naauw en zeer belangrijk verband staan. De stof der Redevoering, door den Heer hamaker tot zijne intrede gekozen, toont dit verband door een sprekend voorbeeld aan: dezelve komt hierop neder, dat de Grieksche en Latijnsche Schrijvers der Middeleeuwen uit Oostersche bronnen behooren opgehelderd te worden. Deze stof is zeer wel te pas gekozen in eenen tijd, dat men meer werk maakt, dan te voren, van de geschiedenis der Middeleeuwen.
De Redevoering wordt, zeer natuurlijk, in twee hoofddeelen gesplitst. Het eerste is algemeen, en handelt over de dwalingen der Schrijvers van de Middeleeuwen in het verhalen van buitenlandsche gebeurtenissen, en over de bronnen dier dwalingen. Het tweede handelt bijzonder over het nut en de voortreffelijkheid der Oostersche Geschiedschrijvers ter opheldering der gemelde gebeurtenissen. Beide deze stukken worden zóó voorgedragen, dat men niet alleen van de waarheid van des Redenaars stelling volkomen overtuigd wordt, maar ook ten sterkste gevoelt, dat hij in deze zaken volkomen te huis is. De stijl is, over het geheel genomen, zuiver, en, zoo ver dit met zulk een onderwerp bestaanbaar is, levendig. Eene menigte van geleerde aanhalingen en aanmerkingen zijn achteraan gevoegd. Dit kunnen wij juist niet zeggen, dat ons het meest bevallen heeft. Enkele aanmerkingen op eene stof, als deze, waren, voorzeker, niet overbodig. Doch kan men dat van alle zeggen? Heeft het geheel niet een zeker voorkomen van uitstal van geleerdheid? Intusschen bewijzen die aanmerkingen, wat men van iemand, die nu reeds zoo veel kunde bezit, verwachten kan, vooral, als hij zelf begrijpt, dat, hoe meer men zijne geleerdheid met oor-
{==217==} {>>pagina-aanduiding<<}
deel bestuurt, men des te meer wezenlijken roem behaalt en wezenlijk nut doet. Wij wenschen, dat hij de zoo nuttige Oostersche studien zeer veel luister bijzette, en derzelver lust ook metderdaad aan velen inboezeme! Bij dezen wensch, welks vervulling wij niet zonder grond mogen hopen, voegen wij nog een' anderen, dat onze jeugdige en vurige Oosterling gedurig tevens in het oog houde, welk uitstekend nut de Bijbelstudie uit de Oostersche letterkunde halen kan, en dat hij deze, in onze dagen vooral zoo aanbevelenswaardige, studie met denzelfden ijver moge beoefenen, met welken hij de Oostersche letterkunde tot hiertoe schijnt beoefend te hebben! Hoe meer hij ook dezen wensch vervullen zal, hoe meer hij aan de pligten, hem door zijnen post
opgelegd, naar den geest der wet voldoen zal.
Eene kleine aanmerking tot slot! Onder de groote mannen onzer eeuwe, die in het wijsgeerig behandelen der geschiedenissen uitgemunt hebben, wordt raynal met gibbon en robertson gelijk gesteld. Wij betwisten aan raynal zijne verdiensten niet, doch zouden hem op verre na met de beide andere Geschiedschrijvers niet gelijk stellen. In het wijsgeerig beschrijven van geschiedenissen schieten de Franschen bij de veel diepdenkender Engelschen zeer te kort; en op het philosopheren van eenen raynal zou nog al vrij wat aan te merken vallen!

Bezit en behoudt men zijn gezond verstand, wanneer men van den eenen Godsdienst tot den anderen overgaat? of Geschiedenis van den overgang des Hofraads Van Maibach, uit de Protestantsche tot de Roomschkatholijke Kerk; een waarschuwende wenk voor alle twijfelaars. Naar het Hoogduitsch. Te Leeuwarden, bij Steenbergen van Goor. 1817. In gr. 8vo. 338 Bl. f 2-18-:

Wij gaan, gelijk de meeste lezers zullen doen, de

{==218==} {>>pagina-aanduiding<<}
inleiding met stilzwijgen voorbij, hoewel dezelve, tegen de priesterlijke heerschappij door den Godsdienst gerigt, vele ware woorden bevat, die wij vertrouwen dat niet zullen verloren zijn; maar wij haasten ons tot de geschiedenis. De Hofraad van maibach (dit is een verbloemde naam) was bij zijnen overgang van den Luterschen tot den Roomschen Godsdienst, ja al veel vroeger, op den regten weg tot krankzinnigheid. Door hoogen dunk van zichzelven voorbereid, viel hij in handen van zoodanige geestelijke wervers, aan welke het uitdooven ook van het laatste vonkje gezond verstand genoegzaam was toevertrouwd. Anderzins als een werkzaam, geleerd en schrander man bekend, was zijn geest al vroeg zoodanig verwrongen, dat hij voor zinneloosheid bij uitstek vatbaar was. Reeds als jongeling vond hij den wijsgeer bij lucianus geenen verwarden kop, maar behagen in diens verstandige scherts, gelijk hij het noemde, bij het volgend betoog aan eenen boer: ‘Gij zult uw koren maaijen of niet maaijen, niet waar? - Een van beiden. - In het eerste geval, (zoo gij wilt maaijen) zult gij derhalve geenszins of maaijen of niet maaijen, maar gij zult maaijen. - Dat is duidelijk. - In het laatste geval, (zoo gij niet wilt maaijen) zult gij insgelijks niet of maaijen of niet maaijen, maar gij zult niet maaijen. Derhalve is het niet waar, dat gij of maaijen of niet maaijen zult; maar gij kunt in het geheel niet maaijen!’ En noe langer hoe meer werd het dus gesteld met de wijsgeerte van maibach. ‘Hij schepte slechts behagen in het navorschen van duistere zaken; de duidelijke verschaften zijnen geest weinig onderhoud. Hij was een minnaar van spitsvindigheden, en daar hij veel over geleerde dingen en wetenschappen wist te spreken, werd hij voor een zeldzaam genie gehouden, waardoor zijne eigenliefde en zijn waan, dat hij bijna alleen verstand had, en zich
niet met anderen behoefde te vergelijken, zoo vast bij hem inwortelden, dat hij zichzelven voor de vraagbaak der wereld hield. Eene geömetrische de-
{==219==} {>>pagina-aanduiding<<}
monstratie was voor hem duidelijker, naar mate hij zich derzelve meer bewust was. Zonder het te weten, was hij gewoon, dus te oordeelen: dat er een God is, dat er in een driehoek niet meer dan eenregte of stompe hoek zijn kan, is des te meer waar, dewijl ik, frederik von maiba h, het voor waar houd.’ Licht moest hij hebben, of hij kon niets meer gelooven, en dacht: ‘het licht is in het duistere;’ hij meende bij de Vrijmetselaars eenen wenk te ontvangen, waar hij het duistere vinden kon; in hetwelk hij het licht zou aantreffen; en toen hem dit daar mislukte, verliet hij de Loge. Nu bezocht hij de vergaderingen der vromen, heftig tegen andersdenkenden ingenomene Enthusiasten. Eindelijk zag hij in, ‘dat kunde door ervaring a priori niet mogelijk is, en schreef dus alle inzigt, welk de mensch ontvangen heeft en verwerft, aan eene bijzondere openbaring der Godheid toe. De natuur was toen in zijn oog een groot symbolum, eene verhevene, oneindige beeldspraak, waardoor de Schepper zich openbaarde, maar waartoe ook eene inwendige verlichting behoorde, om in die groote, heilige beeldspraak te ontdekken, wat de Schepper er mede wilde aanduiden. - Van het dierlijk magnetismus geloofde hij, dat de Schepper der wereld door de openbaring van het magnetismus geen ander doel had, dan dezulken te beschamen, die geen geloof wilden hechten aan eene geestenwereld, welke onder de zigtbare verborgen ligt.’
Hij huwde eene bevallige vrouw, vol smaak en gevoel, die, terwijl hij van zijne zijde haar vruchtbaar genie bewonderde, hem hield voor eenen grooten denker en onderzoeker van geest en hart. En in een gezelschap, dat een kunstig opgerigt Instituut der Propaganda was, zonderling zamengesteld uit menschen van driederlei onderscheidene Kerkgenootschappen, vonden de beide echtgenooten den weg tot de alleen zaligmakende Roomsch-katholijke kerk.

{==220==} {>>pagina-aanduiding<<}

Op de volgende wijze redende maibach over den man in de maan: ‘Hij moge er zijn of niet zijn, altijd blijft echter de redematige vraag overig, of hij mogelijk of onmogelijk is? en in het eerste geval, in welke verbinding hij met den Schepper en de gansche wereld staan zou, zoo hij werkelijk bestond, en niet slechts mogelijk ware?’ - ‘Voortreffelijk!’ zeide een Pastoor: ‘Er zijn dingen, waarover men op eene dergelijke wijze moet redeneren, b.v. de onmogelijk schijnende wonderen der kerk en harer Heiligen. Ik wil niemand dwingen om aan een wonder te gelooven; maar ieder moest toch onderzoeken, of iets, dat schijnbaar onmogelijk is, evenwel niet mogelijk zij, en wat er uit zou volgen, indien het inderdaad bestond. Vinden wij nu, dat de gevolgen werkelijk voorhanden zijn, dan kunnen wij zeker, naar de regelen van oorzaak en werking, tot de werkelijkheid van datgene, wat ons onmogelijk voorkwam, besluiten.’ 's Mans overgang ging langzaam; want dezelve werd meer door zijn haarklovend verstand, dan door eene gloeijende verbeeldingskracht bewerkt. Hij had luter afgodisch vereerd, en echter won men hem voor den Paus. Ziet hier eene der redeneringen, die men bezigde: ‘1) Alles in den Godsdienst, wat mijne rede billijkt, is Goddelijk. 2) Alles, wat zij niet billijkt en niet billijken kan, is een nevel, die voor mijne oogen zweeft, en dien ik zoo lang moet zoeken te verdeelen, tot dat de rede bevredigd is. Hieruit volgt, als eene derde grondstelling, dat niets, wat de kerk en haar Opperhoofd leeren, regtstreeks te verwerpen is. - Indien een leek, of een geestelijke, datgene, wat de kerk, volgens het voorschrift van de Concilien van haar Opperhoofd, leert, tegenspreekt, dan heeft hij ongelijk, en moet hij ongelijk hebben. Deze stelling schijnt strijdig met de rede te zijn, maar zij is het in het geheel niet; want, voorondersteld, dat iemand, die een lid der kerk is, het
besluit van een Concilie of het Opperhoofd der kerk tegenspreekt,

{==221==} {>>pagina-aanduiding<<}
kan hij echter niet bewijzen, dat er in zijne persoonlijke rede een grond ligt, waarom de Paus ongelijk zou moeten hebben. Al wat er gebeuren kan, is, dat een derde, als scheidsregter, beslisse. Maar waar is dezelve? uit den hemel spreekt geene stem meer, dewijl - nu, dewijl God niet meer wil, en weet, dat wij dezelve niet meer behoeven. Juist daarom moet derhalve de Paus altijd gelijk hebben,’ enz. Ons ontbreekt ruimte, om al de verdere schrandere bemoeijingen, om maibach te winnen, hier aan te stippen en van stap tot stap na te gaan; het is echter lezenswaardig, en evenzeer hetgeen dan verder volgt, over de verdraagzaamheid, of liever meer dan verdraagzaamheid, het wederzijds erkennen van gelijke regten tusschen Katholiek en Protestant in den tegenwoordigen tijd, en de daar tegenover staande zucht tot proselytenmakerij, en de mode om de vrijheid zijner rede met vreugde op te offeren; al hetwelk met deze verstandige raadgeving gesloten wordt: ‘Deze modezucht, om hunne kerk te verlaten, hebben de Protestanten aan hunnen vertrouwelijken omgang met de Roomschen te danken. Wat nu te doen? Naar mijn gevoelen niet anders, dan der rede van harte getrouw te blijven, en ons met onze Roomsch - katholijke broeders hoe langer hoe vaster door de banden van vriendschap en rede te vereenigen. De rede zal toch hare regten beter weten te doen gelden, dan het geestelijke Opperhoofd zijne gewaande regten op het menschelijke geslacht zal kunnen handhaven! Ja, het zal en moet zoo verre komen, dat men aan beide kanten den overlooper veracht. Is dit eens zoo, dan zal men van zelf met werven ophouden, en onze minnaars der mode zullen eene andere bezigheid voor hunnen zwakken geest moeten zoeken, waarbij zij minder gevaar ten aanzien van hun verstand loopen, en waarbij personen, gelijk maibach, niet behoeven te duchten, dat zij door dezen of genen geestelijke, ten koste hunner rede, tot krankzinnigheid
zullen gebragt worden.’

{==222==} {>>pagina-aanduiding<<}

Al spoedig na 's mans verandering van Godsdienst begon men zich over zijnen toestand naar het ligchaam zoo wel, als naar de ziel te ontrusten, en riep eenen geneesheer. Tot een reisje was wel zijne vrouw, maar hij zelf niet, te bewegen. Om zijnen terugtred, dien men vreesde, te verhoeden, riep men eenen Ex-dominikaner monnik, eenen doorslepenen Casuïst, te hulp. ‘Ik heb gezworen te gelooven,’ zeide maibach, ‘wat de kerk beveelt, en ben ook aangaande de waarheid van dit geloof in zoo verre overtuigd, als ik het niet kan weerleggen; maar ik moet mij echter in mijn geloof bevestigen; ik moet over deze ernstige zaak nadenken, niet alleen, om twijfelingen uit den weg te ruimen, maar ook, om in mijne ziel den grond, waarop alle waarheden der kerk gebouwd zijn, onwrikbaar vast te maken.’ De exmonnik gaf geruststellend berigt, maar voegde er bij, dat een Roomschkatholijke gek en een Protestantsche proselyt veel overeenkomst met elkander hebben. Men zocht den somberen maibach te verstrooijen; maar zijne neiging tot eenzaamheid nam toe. Hij schroomde onderzoek, uit vrees van zich in verwarring te brengen. Hij ging bedenken, of men voor de waarheid niet even zoo wel een beginsel van het ongeloofelijke zou kunnen aannemen, als de filozofen een beginsel van het ondoorgrondelijke of tegenstrijdige aangenomen hebben. ‘Hij bewees de alomtegenwoordigheid van God, door aan te nemen, dat God nergens was: juist daarom is God overal, dewijl Hij nergens is; want een wezen, hetwelk is, maar zich op geene bepaalde plaats bevindt, moet overal zijn.’ Zijne vrienden begonnen nu met ernst voor het volkomen verlies van zijn verstand te vreezen. Men bragt hem in eenen kring van geleerde en verstandige mannen, waar hij eene groote mate zijner vorige opgeruimdheid wederkreeg; maar naauwelijks was hij weder uit dien kring, of hij werd erger, en een zeker
toeval gaf aan zijne rede den laatsten slag. Vroeger had hem een geestenziener schandelijk bedrogen; niemand is gevoeliger

{==223==} {>>pagina-aanduiding<<}
over een bedrog, dan een Egoïst; de toevallige herinnering hieraan maakte hem bijna geheel menschenschuw. Gedurig op nieuw voor zijnen terugtred bevreesd, wist men zijne neiging voor geheime kunsten, zijn geloof aan voorgevoel en verwachting van openbaringen, op te wekken; als zijnde het wel zeker, dat hij over deze muren niet weder uit de alleen zaligmakende kerk springen zou. Hij had ook weldra verschijningen. ‘Ik kan,’ zeide hij, ‘mij somtijds geheel in iets indenken, en mij voorstellen, dat ik een paard ben, of vleugels heb, gelijk een vogel.’ In betere uren, als zijne zenuwen weder sterker waren, sprak hij over zijne ontdekkingen, waarbij hij steeds het woord geheim bezigde. ‘Ja!’ zeide hij dikwerf, ‘wanneer ik mijn geheim eens zal ontdekken, en met mijne wonderen te voorschijn treden, dan zal de wereld verbaasd staan.’ - Hij beproefde ook zijne wonderkracht, eenen boom bevelende zijne bladeren te laten vallen, enz. en bromde, bij de ongehoorzaamheid van den boom, tegen zijnen magtigen tegenstander, waarvoor hij den onfeilbaren Paus hield. Nu zou men, om de scandala Ecclesiae voor te komen, hem in een gast- of dolhuis geplaatst hebben, had zijn getrouwe vriend, de vorstelijke lijfarts hermann, dit niet nog in tijds belet; onder diens genees- en zielkundige leiding werd hij wel eenigzins beter, echter kwam die hulp te laat en was ontoereikende; hij werd volkomen verstandeloos en kindsch. Zoo vond hem zijne echtgenoote bij hare terugkomst, die hij echter niet lang overleefde. De schandelijke handel, aan zijnen ongelukkigen vriend gepleegd, bewoog den verstandigen en edelmoedigen hermann, van den Roomschen tot den Protestantschen Godsdienst over te gaan, zoo zeer was hij verontwaardigd over de geestelijken; en inderdaad leest niemand dien handel, en dat dooden van
maibach's ziel, zonder ergernis; en wij zouden ons over de Roomsche geestelijkheid zeer harde woorden veroorloven, zoo wij met dezelve niet wederom verzoend wierden door de hoop, dat een aantal gees-
{==224==} {>>pagina-aanduiding<<}
telijken dier kerk in onze ergernis deelen, en eenstemmig denken en handelen met den waardigen Bisschop K., wiens brieven aan Mevrouw maibach den braven, verstandigen, Christelijk verdraagzamen man kenmerken. Vooral willen wij de lezing en het ernstig nadenken aanbevelen van 's mans edelmoed ge woorden tot de Lutersche en Hervormde Predikanten, teufert en ewald, die hem op zijnen vijftigsten verjaardag bezochten, en hem hunnen wensch tot vereeniging te kennen gaven. ‘Hoe innig wenschte ik,’ zeide de Bisschop, ‘dat gij een middel kondet opgeven - -’ maar wij willen alleen het slot afschrijven: ‘Ik lees op uw gelaat, mijne vrienden! dat wij elkander verstaan; ik voel aan uwen handdruk, dat gij mij bemint, en daarom is thans onder ons drie de Roomsch - katholijke met de Protestanten vereenigd. Wij willen deze vereeniging ook onder onze broeders pogen te bewerken, en op de nakomelingschap over te planten. En dit kan niet anders geschieden, dan indien wij zoodanig handelen, dat de scheidsmuur langzamerhand van zelf uit den weg raakt. Wij willen denzelven slechts niet met geweld omver rukken, zoodat de puin het veld bedekt, waarop de nakomelingschap, tot eenen gemeenschappelijken tempelbouw voor eenen verstandigen Godsdienst, bijeenkomt.’
Wij zien geene reden, om aan de echtheid des verhaals te twijfelen, maar besluiten tot dezelve uit vele inwendige blijken; echter hadden wij verlangd, dat er geene redenen mogten bestaan tot het verbloemen der namen, hetwelk ook het geval niet zijn zal bij de voluit geschrevene namen der zoo even genoemde Predikanten.
De narede des Duitschen Schrijvers (het werk zelve is in brieven geschreven) is nagenoeg het antwoord op de in den titel geopperde vraag, met behoedzame gematigheid; en doet zien, dat, alhoewel men iederen Protestant, die Roomsch wordt, niet aan maibach gelijk stellen en voor eenen dwaas houden moet, echter

{==225==} {>>pagina-aanduiding<<}
zoodanig een overgang altijd eene zeer bedenkelijke zaak schijnt, daar men, in zoodanig geval, de rede nagenoeg gelijk stelt aan den boom der kennis des goeds en des kwaads, welks vruchten men niet kan smaken, zonder gevaar te loopen van ziel en zaligheid te verliezen, en men in den regel zeldzaam iemand zal aantreffen, die van Protestant Roomsch werd, en eenen anderen redelijken grond van deze zijne handelwijze zal kunnen aanvoeren, dan dezen: ‘Ik heb de rede verlaten, dewijl het mij beter voorkwam, in het geheel geene rede te hebben.’ - De Schrijver is kennelijk een Protestant, maar zijn geschrijf heeft even kennelijk de strekking tot bevordering van broedermin; dan, het moge zoo wel voor Roomschen als Onroomschen vruchtbare wenken geven, het doet ons de vereeniging der beide kerken echter slechts vooruitzien op eenen nog zeer verren afstand, wanneer men, namelijk, aan de eene zijde de onfeilbaarheid en het alleen zaligmakende opgeeft; dat wel vooralsnog onder de pia vota van enkele wederzijds uitgelezenen behoort, maar dat wij toch eindelijk door hooge waardering van rede en openbaring nog eenmaal mogen hopen. Het werk is met smaak en menschenkennis geschreven; goed vertaald; en wij verwachten niet, dat het onder de vele tegenwoordige strijdschriftjes van Roomschen en Onroomschen hier te lande zal gerangschikt, en alzoo met dezelve vergeten worden.

Iets voor Christenen; eene Bijdrage tot de hedendaagsche Geschriften over de voornaamste Godsdienstige Geschillen, die tusschen de Roomsch - katholijken en Protestanten bestaan, enz. In 's Gravenhage, bij de Erve J. Thierrij en C. Mensing en Zoon. 1816. In gr. 8vo. 37 Bl. f :-8-:

Deze Bijdrage is wél gesteld, en behoort tot het betere deel der twistschriften van dezen tijd. Zij is min-
{==226==} {>>pagina-aanduiding<<}
der tegen den Heer ten broek, dan wel tegen den zoogenoemden Vrieschen Edelman, Schrijver der Vrijmoedige Bedenkingen van eenen Protestant, die voornemens is tot den Roomsch-katholijken Godsdienst over te gaan, gerigt, en verdedigt het werkje tegen ten broek, Een Protestant aan zijne Medeprotestanten, op eene allezins voldoende wijze. Deze brief aan een gemeenzaam vriend kan nut stichten; hij bleef geheel zoo als hij was geschreven, en bij de uitgave is slechts eene en andere, niet onbelangrijke, aanteekening gevoegd. Hij moge, na zoo veel geschrijfs, weinig nieuws bevatten, maar verdient echter lezing en behartiging.

Regte Troost voor Neêrlands Ingezetenen. In 's Gravenhage, bij de Erve J. Thierrij en C. Mensing en Zoon. 1817. In gr. 8vo. 51 Bl. f :-10-:

Eer hebbe het hart van beide de van elkander verwijderde broeders, die nu, hetgeen zij, zonder van elkander te weten, hadden opgesteld, te zamen in het licht geven, en onzen hartelijken dank! De eerste geeft eene toespraak, in welke hij de zeer natuurlijke oorzaken der tegenwoordige duurte en schaarschheid der levensmiddelen aanwijst, en gaat het ontevreden gemor over 's lands bestuur, deszelfs maatregelen, en tegen bijzondere personen, overtuigend te keer; zoekt moed en hoop in te boezemen; waarschuwt tegen verkeerde en gevaarlijke pogingen; en geeft dan aanwijzing, in eenen goeden, Christelijken geest, hoe wij, ieder in onzen kring en betrekking, op de beste wijze kunnen werkzaam zijn ter vermindering van het drukkend kwaad. De tweede geeft zijne leerrede, uitgesproken aan het einde van het vorig jaar, over den tekst, Klaagl. III:40, die wij met hetzelfde genoegen lazen, als zijnde in denzelfden goeden geest gestemd. Wij wenschen dit kleine, welgeschrevene boekje vele lezers, en over de goede poging der waardige schrijvers overvloedigen zegen.


{==227==} {>>pagina-aanduiding<<}

Quaestiones medicae inaugurales, quas &c. defendet F. Keller, Oosterlando-Zelandus. Lugd. Bat. 1816.

D.i. Geneeskundige Inwijdingsproeven, de eerste over de ziekelijke weekwording der beenderen, de tweede over de oorzaak der zeldzame genezing van de breuk der knieschijf, de derde over eene betere wijze van inbrenging der uitgezakte baarmoeder.

Van deze drie geneeskundige vraagstukken zijn de twee laatste, door de medegedeelde waarnemingen van den beroemden Hoogleeraar dupui, verreweg de belangrijkste. De eerste, over de ziekelijke verweeking der beenderen, wordt dus beantwoord, dat deze vooral is toe te schrijven aan eene te groote hoeveelheid phosphorzuur, hetwelk den phosphorzuren kalk oplost. Wij gelooven niet, dat iemand daartegen iets zal hebben; doch meenen tevens, dat de oorsprong van dat zuur uit het voedsel der kinderen nog wel wat nader zoude hebben kunnen worden toegelicht.
De Schrijver stelt, in de beantwoording van het tweede vraagstuk, de oorzaak der zeldzame genezing der breuk van de knieschijf in de belette vereeniging en zamengroeijing der beenstukken, door dat de banden der knieschijf, zoo dezelven niet gescheurd zijn, natuurlijk uitgerekt en verslapt, zich tusschen de afgebrokene oppervlakten plaatsen, en dus de zamenhechting onmogelijk maken - De Schrijver stelt, op gezag van den Hoogleeraar dupui, voor, om, in zoodanig geval, de bekleedselen tot op het been door te snijden, de aan de uiteinden klevende banden weg te nemen, aan elkander te voegen, en door het verband van sheldon zamen te houden.
De beantwoording van het derde vraagstuk is vooral belangrijk door eene waarneming van den meergemelden Hoogleeraar, die, bij eene uitzakking van den uterus,

{==228==} {>>pagina-aanduiding<<}
na vruchtelooze pogingen, om dezelve op de gewone wijze in te brengen, dit volbragt heeft, door de vrouw op de knien en ellebogen te laten steunen, het hoofd en bovenlijf laag, de nates hoog geplaatst, zoodat de uitgang van het bekken hooger stond dan deszelfs ingang, en dus de uterus bij de inbrenging zijne eigen zwaarte volgde.
Deze waarneming en eenige andere, uit de lessen van den Hoogleeraar medegedeelde, aanmerkingen maken deze Verhandeling vooral voor de Heel- en Verloskunde belangrijk. Ook buitendien draagt zij vele blijken van de welgeslaagde pogingen des jongen Schrijvers, wien wij daarvan, in zijne roemrijke en nuttige loopbaan, de beste vruchten toewenschen.




Joseph, of de Broederhaat; Zedendicht in Prosa, door W.E. de Perponcher. IIIde Stukje, 198 bl. Mengelingen, 38 bl. IVde en laatste Stukje, 126 bl. In gr. 8vo. Te zamen f 2-16-:

De twee vorige stukjes van dit werk zijn onzen Lezeren door eene vroegere beoordeeling bekend. Wij mogen zeggen, dat de edele Schrijver zichzelven in deze beide laatste niet alleen gelijk blijft, maar in verscheidenheid, bevalligheid en keur van schilderingen in sommige opzigten overtreft. In deze beide stukjes komt ook zekerlijk het belangrijkste gedeelte van jozef's geschiedenis voor, namelijk van den aanval van potiphar's vrouwe op zijne kuischheid, tot op jahob's dood. In het vijfde boek wordt de liefde van zaluka (zoo noemt de Schrijver de vrouw van potiphar) zeer natuurlijk geschilderd. Hare offerande aan de aardsche venus is bijzonder dichterlijk. Met kracht en waarheid schetst de Dichter ons den voortgang van den hartstogt, niet opgewogen door verhevener beginselen, in het hart der ongelukki-
{==229==} {>>pagina-aanduiding<<}
ge. Haar lot eindigt, na jozef's verheffing, met zijne openlijke regtvaardiging voor haren echtgenoot, en met haren zelfmoord, op de wijze van cleopatra. IJsselijk is dit tooneel. Zij begint voor potiphar de bekentenis harer misdaden. Naauwelijks heeft zij eenige woorden gezegd, of ‘op dit oogenblik ontwaakte de adder, en schoot zijne tong, met het doodend fenijn, in haare borst. - Onder eenen schok van sidderende huivering en ontroering, roept zaluka gillend uit; - daar krijg ik den doodsteek reeds - nu ben ik gered! Potiphar schiet toe en vraagt wat haar dan den doodsteek geeft, hoe men haar hulp kan bieden, en wil haar in zijne armen ondersteunen, - maar zij stuit hem, met uitgestrekten arm; - het is te laat, zegt zij; - ik ben 't ook niet waardig. Mijn tijd is kort.’ Eenige herhaling van woorden breekt toch de kracht van dit tooneel niet.
Dan, veel hooger, en in den eigenlijksten zin tot poëzij, verheft zich het begin des zesden boeks. Reeds de aanhef des Grijsaards, die eerlang zijne ontbinding van het stof verwacht, om in de tallooze bollen daar boven Gods wijsheid te bewonderen, is zeer edel. Uriel (door milton's Gedicht als Engel der Zonne bekend) moet de heilzaamste invloeden, gedurende zeven jaren, over Egypte uitstorten. De Etesische winden moeten hunne kracht oefenen, om de wolken naar de gebergten van Ethiopië heen te drijven, opdat de jaarlijksche regens den Nijl op eene buitengewone wijze doen zwellen. Wij kunnen ons niet onthonden, den Lezer de voortreffelijke beschrijving van de werking dier rijzing, na den asloop der wateren, mede te deelen, - Egypte in al den dos der jeugdige lente, met vruchtbaar slib bedekt.
‘Dan begint de stroom in geregelde afneeming te daalen, en geeft eindelijk de wel doorvoede gronden aan den koesterenden invloed der verkwiklijke herfstzonnen over. - In één oogenblik spruiten nu klaveren grasscheuten zoo spoedig als welig voord. Reeds

{==230==} {>>pagina-aanduiding<<}
verlaat het vrolijk loeijend vee de stallen, gaat zig op het, tegen de afscheerende tong aan, wassend kruid vergasten, smaakt al 't geurige van deeze eerstelingen der Boemden en voelt zig, door derzelver vernieuwde en beste kragt, verkwikt. Rijk met het bemestend slib overdekt, opent de akker eenen zagten en gewilligen schoot, voor 't splijtend kouter, dat aan lugt en zonnestraal den bevrugtenden toegang geeft. Met juist afgemeeten zwaai, strooit de zaajer de goudgeele graankorrels om zig heen; en, na weinige dagen slegts, komt hem reeds het ontluikend groen, met blijde kleur, eene beloonende hope inboezemen, die hem nu niet te leur stellen zal.’
‘Nimmer had Egypten zelf zulke schoone Tafereelen aangeboden. Als veranderd in een aardsch Paradijs, staat het gansche land, met de keuze van 's Hemels Zegeningen overdekt. De beemden prijken, met eene mengeling der lieflijkste en pragtigste bloemen van allerlei aart; of liggen overdekt met vrugtboomen, in digte sluiërs van witte en bloozende bloesems gewikkeld, en omgeeven, door mantelingen van Dadelboomen, met hunne gevederde kroonen en afhangende bloemtrossen versierd. Op de Velden schakeeren zig garst, rijst, tarw en 't fijn blauw-bebloemd vlas naast en door elkanderen heen. Op de moeslanden kruipen de meloenen, pompoenen en komkommers over den grond, aan den voet der zig langs hooge staaken opslingerende erwten en boonen; als piekdraagende krijgsbenden, in gelederen geschaard. Terwijl Bosschen en Wouden, de beeken, stroomen en kanalen, aanvoerers der vrugtbaarheid-wekkende golven, overschaduwen; of 't ruim heuvel- en bergagtig verschiet bekroonen. Alom ziet men de schoonheid in haare bevalligste houdingen; alom hoort men de stemmen der dankbaarheid en vreugde opgaan, in luide klanken.’
Waarlijk! men mag van den Heer de perponcher ook wel zeggen, als homerus van nestor: Τοῦ καί απὸ γλῶσσης μέλιτος γλυκίων ῥέεν ἀνδη. Eene taal,

{==231==} {>>pagina-aanduiding<<}
zoeter dan honig, ontvloeit zijnen mond. Over 't geheel prijkt dit zesde boek ook met een' verwonderlijken rijkdom in vinding. Het Delta, pas, en nog slechts gedeeltelijk, gevormd, veroorzaakt, door de moerassen bij den Nijl-mond, beurtelings door de zee overstroomd en ten halve droog gelaten, pestachtige dampen. Dezen door dijken te overwinnen, is nu het oogmerk des mans, die reeds de ongemeene vruchtbaarheid van de jaren des overvloeds ten behoeve der jaren des gebreks heeft aangelegd. Schoon is de waterreis derwaarts, belangwekkend de wedstrijd in gezang tusschen den Egyptischen Opperpriester en jozef, over den oorsprong der dingen, naar de Heidensche en Mozaïsche Cosmologie. (Iets dergelijks heeft chateaubriant in zijn Proza-Heldendicht, les Martyrs.) Even zeer heeft ons, in een' anderen smaak, jozef's reis door Egypte, vooral naar de groote watervallen, en de grootsche beschrijving van dezen, behaagd. Wie rilt niet bij de beschrijving der felle droogte, die op de jaren der vruchtbaarheid volgt! ‘Alles wordt door de Zon verzengd. Het Aardrijk splijt in diepe reeten op. Geen graankorrel spruit voord. De Hemel staat als gloeijend koper; de Aarde is als een ijzererts dat niets kan breeken. Geen koelend windje geeft verademing. Aan den benauwenden Samum alleen is 't vergund, met verstikkende vlagen, te waaijen. Menschen en Vee vallen hijgend op den grond, en zoeken de weinige koelte, die er in overblijft en de laatste uitdampingen, die er van opgaan. De nagt alleen geeft, door deszelfs anders zoo treurige duisternis, verpoozing.’ (Hier herkent men eene, hoewel niet slaafsche, navolging eener schoone plaats van tasso.) Weldra blijft niets meer overig, 't geen eenige spijze kan geven, dan het
Delta, door jozef's zorge bedijkt, en van de pestlucht gezuiverd. De vijand des menschdoms tracht dit te doen bezwijken: vergeefs vliegt jozef met den Koning ter hulpe: woedende orkanen maken alle menschelijke hulp vruchteloos, en de bedijking staat op het punt

{==232==} {>>pagina-aanduiding<<}
van doorbreken, toen Gods Engel, op jozef's gebed, even als neptunus bij virgilius, de stormen en derzelver woesten koning naar hunne schuilhoeken verjaagt. Ook deze beschrijving is prachtig.
In de boven alles harttreffende en aandoenlijke geschiedenis van de komst der broederen tot jozef, en zijne ontdekking, (door voltaire zelven boven de Odyssea van homerus gesteld) houdt de Dichter zich wijsselijk meer bij het verhaal, en dikwijls bij de woorden, der heilige oorkonde. Wie toch zou deze edele eenvoudigheid kunnen verbeteren? Lange omschrijvingen zouden ze slechts in water oplossen. Zeer gepastelijk wordt de eenheid des Gedichts bevorderd, door de kinderen israëls met hunnen vader juist op dat eiland te verplaatsen, door jozef met zoo veel moeite en zorg op de zee veroverd, en dus het land Gozen in het Delta te stellen; een gevoelen, 't welk zelfs geschiedkundig niet geheel onwaarschijnlijk is, hoezeer eene meer aannemelijke en meer algemeen aangenomene hypothese hetzelve op den regter Nijl-oever vindt.
Met deze belangrijke tafereelen loopt het zevende boek ten einde. Het achtste begint met den optogt van jakob en zijne zonen naar Egypte. De ontmoeting van den grijsaard met zijn' zoon is een weinig uitvoeriger geschetst dan die met de broederen. Jozef, zijnen hartevriend elisama en zijne zuster zelima nu ook wedergevonden hebbende, treedt met laatstgemelde, na den dood der Priestersdochter asnath, in den echt. Hunne liefde heeft eene eigene kleur, waarin wel iets van het bovenaardsche van klopstock doorschijnt. Eindelijk zet de held des Gedichts een ontwerp door, hetwelk hij reeds sedert zijne komst tot het gebied had gekoesterd - de vereeniging der verschillende volksstammen in Egypte, door eene nieuwe verdeeling der akkers, die zij, ten gevolge van den honger, aan den Koning hadden moeten overlaten. Deze stof is uit den aard minder dichterlijk, doch als historische gissing niet onaardig. Het verwondert ons slechts, dat de Schrijver

{==233==} {>>pagina-aanduiding<<}
niet meer heeft stilgestaan bij de billijke schatting van een vijfde der inkomsten, jaarlijks aan pharao te voldoen, ter bestrijding der staatsuitgaven; eene belasting, die, als de éénige, min drukkend was, dan in menigen tegenwoordigen Europeschen staat. De laatste dagen van israël worden grootendeels met de eigene woorden der H.S. vermeld; en met de grootmoedige, volkomene vergiffenis van den held aan zijne wantrouwige broeders, na den dood des vaders, eindigt het werk, hetgeen men, in weerwil van deszelfs bescheidenen titel, met de Zededichten van den goeden claas bruin wel niet in ééne klasse zal plaatsen.
Wij hebben eene aangename taak te vervullen gehad: van genoegzaam enkel te prijzen. Alleen geven wij den voortreffelijken Schrijver in bedenking, of het ‘Handboek der Koningen van Egypte,’ door hem aan jozef toegeschreven en geheel medegedeeld, wel met het overige genoegzaam, zoo door toon als inhoud, in verband sta, om de eenheid niet te breken, en of het vooral niet zondige tegen het costuum dier tijden. Wel heeft de onsterfelijke fenelon, in het twaalfde boek van zijnen Telemachus en elders, dergelijke regelingen van Koningen ingelascht, die nog tot meer bijzonderheden afdalen: doch deze zijn dan ook geenszins de schitterendste gedeelten van dat werk; en men weet daarenboven de bijzondere betrekking en bedoeling, in welke hij het schreef. Het is waar, dat diodorus siculus iets van een handboek der Egyptische Koningen (of eigenlijk heilige oorkonden) gewaagt, waaruit de Priester dagelijks den Koning iets moest voorlezen; waarbij nog de opmerkelijke bijzonderheid komt, dat de Priester de misdaden en verzuimen, die 's Konings regering mogten bevlekken, verwenschte, doch de straf daarvan op het hoofd zijner dienaren afsmeekte, den Koning van schuld vrijkennende. (Diod. sic. L.I.C. 70.) Maar de inkleeding is bij den Heer de perponcher te modern; de denkbeelden zijn wat al te verre van de eenvoudigheid dier tijden verwijderd, en men ziet somtijds,

{==234==} {>>pagina-aanduiding<<}
dat zij bepaaldelijk onze dagen bedoelen. Zou jozef ook wel zoo veel van de Goden, met name van osiris, isis en horus, gesproken hebben, en den Priesteren voorschrijven, hoe iedere Godheid wil gediend zijn? Dit is wel Egyptisch, maar past niet in jozef's mond als opsteller. Ook gaat het niet, de Priesters en Geleerden afzonderlijk te vermanen: dezen waren in Egypte één ligchaam.
Achter het derde stukje zijn als Mengelingen gevoegd een opstel, genaamd: De Leer van Paulus rakende de Geheimenissen van Gods Raad over den Mensch, vrij uit het Hoogduitsch vertaald. Het hoofddenkbeeld van dit stuk is: dat God christus tot Hoofd over alles, doch in 't bijzonder over zijne Gemeente gesteld heest, door welke laatste Gods heerlijkheid moet overgaan op alle menschen, en eindelijk op alle schepselen, ja op het gansche Heelal.
Voor het overige danken wij den uitmuntenden Grijsaard voor dit lettergeschenk, hetwelk geenszins een zijner minsten is, en wenschen hem nog eene lange en gezegende loopbaan, en eene voortduring van dien groenen ouderdom, welke hem tot zoo vele nuttige geschriften lust en krachten laat.




Hulde aan Christian Gottlob Heyne. Door Mr. C.J. van Assen. In 's Gravenhage, bij J. Allart. 1816. In gr. 8vo. 132 Bl. f 1-:-:

Wij gaven den jeugdigen da costa, bij de beoordeeling van zijne uitmuntende vertaling van de Perzen van eschylus, den welgemeenden raad, zich niet dan op eigen onderzoek aan de nu toch eens vrij algemeen aangenomene Siegenbeekiaansche spelling te onttrekken, de Ouden vlijtig te blijven bestuderen, en die studie te vereenigen met de beoefening der besten onder de nieuweren. Wij vergaten niet, de lezing onzer vaderlandsche Puikdichters, die ons zoo naauw aan het harte liggen, mede aan te bevelen, en voerden hem eindelijk te gemoet: Maar hij vreeze ook niet, dat hij besmet

{==235==} {>>pagina-aanduiding<<}
zal worden, zoo hij daarmede verbinde de lectuur van lessing, wieland, schiller, göthe en andere onzer Duitsche buurtjes.
Gelijk het ieder gaat, die aan den weg timmert, zoo ging het ons. Eenigen in een gezelschap, waar wij juist tegenwoordig waren, wilden uit deze laatste woorden bewijzen, dat men, volgens ons, niets anders moest lezen dan oude Grieksche en Latijnsche Auteuren, en wel liefst Dichters, dan onze Puikdichters, en verder zoo wat Duitsch ligt goedje tot een toegift. Men nam het bitter euvel, dat wij, zoo in éénen adem, oud en nieuw, vaderlandsch en Duitsch als op de schop nemende, geen schepje Fransch of Engelsch mede hadden opgenomen, als waren een fenelon, racine, voltaire, rousseau, met shakespeare, fielding, goldsmith en anderen, geen oprapens waard. Sommigen (en deze waren Mathematici) pluisden het onschuldig woordje besmet op eene bittere wijze uit. Anderen (en deze waren Litteratoren) riepen: Die uitmonstering van een vak van studie, de taalkennis, door het decreteren van eene vaste spelling, is heiligschennis; en wij zien geene reden, waarom men bilderdijk niet even zoo goed volgen mag als siegenbeek. Het Gouvernement heeft te bevelen over deszelfs Bureaux, niet over onze studeerkamers. Die Recensent is vast een Leijenaar of een Mof. De namen der Duitsche Dichters, waaronder men burger en een dozijn anderen nog begeerde, en het woord buurtjes leed ook bitter aanstoot; er kwam partijschap bij, en dus ontstonden Lessingianen, Schillerianen, Burgerianen enz. Wij behoeven niet te zeggen, dat, de driften nu gaande geraakt zijnde, wij ons stil retireerden, even als de stille aanschouwers onder de Fransche toehoorders bij de vertooning van den
Germanicus. De woorden, die wij het laatst van onderscheidene kanten hoorden, waren dweepzieke moffen, zwarte stofgeleerden en regte grieken, halfgeleerde betweters, duisterlingen, en nog een aantal andere woorden, die de bloedverkoeling aan de hand geeft.
Recensent was blijde, dat hij uit het gedrang was, en, daar van recenseren en Duitschers het hoofd hem nu toch vol was, en hij gaarne alles wilde toebrengen, wat hij kon, om ook zich te verkoelen, door oude en nieuwe letteren, goede en solide Duitsche geleerdheid, met aangenamen vaderlandschen schrijstrant, zijne opregte hulde toe te brengen,

{==236==} {>>pagina-aanduiding<<}
nam hij het bovengemelde werkje van den Heer van assen, dat hij, als een gespaard en keurig lekkernijtje, dusverre voor eene extra-gelegenheid bewaard had, in de hand.
Wie, van de Latijnsche schoolbanken af, tot in Vader wijttenbach's leuningstoel toe, kent en eert niet den naam van den grooten heyne, den beroemden uitgever van tibullus, epictetus, virgilius, pindarus en homerus? Dat was eerst een Duitscher met eere en geleerdheid! En inderdaad, wij erkennen hem voor een vast man, en dus niet van de ligte troepen, geen dweeper.... Maar hij was immers toch een Duitscher? - Nu ja, hij was dan zoo weinig mystiek als een Duitscher zijn kan. Hij was voorzeker een braaf, godvreezend, bevallig en uitstekend geleerd man. Dat hij een edel mensch geweest is, blijkt op iedere bladzijde dezer Levensschets. Bevallige beoefening der oude letteren, of liever der letteren en kunsten in het gemeen, is overal zigtbaar. Al waren wij, na dit belangrijk en regt behagelijk boekje doorbladerd te hebben, slechts blijven stilstaan bij de keurige lijst der uitgegevene werken van heyne, zoo zou eerbiedige hulde aan de hooge verdiensten van dezen zeldzamen geleerde, en dank aan hem, die ons met heyne, zijne werken en zijne omstandigheden nader bekend maakte, ons uit het hart zijn gevloeid. Eene aandachtige lezing doet ons den mensch en geleerde, den man van smaak en beschaving, overal hoogachten. Wij weten inderdaad niet, wat ons het meest met dit keurig werkje als doet wegloopen, de belangstelling in heyne en deszelfs wonderbaren levensloop, of de onderhoudende, menschkundige, wijsgeerige en kunstmatige trant, waarop alles behandeld is. Het onderwerp zelve en het kleed, beiden lokken bij dit boekje even zeer; en dat het allen behaagt, blijkt daaruit, dat Heeren en Dames, geleerden en halfgeleerden, lieden van allerlei stand en leeftijd ons verklaard hebben, het met veel genoegen te hebben
doorgelezen. Wij vroegen ons zelven af, waar van assen dit arcanum van daan had. Wij peinsden, zagen het oorspronkelijke van den beroemden heeren, heyne's schoonzoon, vergeleken, en vonden welhaast de oplossing in de inleiding van van assen zelven. Hij heeft, namelijk, van heeren overgenomen, wat hij in den eigenlijken zin goed vond en voor zich en ons bruikbaar oordeelde; hij heeft het met eigene aanmerkingen als gesaust, en dus is beider

{==237==} {>>pagina-aanduiding<<}
werk als zaamgevloeid, zoodat dit boekje noch vertaald, noch oorspronkelijk is, en men niet dan door naauwkeurige vergelijking beider eigenlijke werk kan schiften. - Maar wat is het dan? vraagt de Mathematicus. - o Wee die eeuwige lijnen! Het is noch plat, antwoorden wij, noch lang, noch vierkant gestreept (*); maar het is goed. Het is nock overgebragt, noch geheel oorspronkelijk; maar het is interessant en pleizierig. - Maar, van wien is het dan toch? van heeren of van van assen? En hoe en waar in het boek weet men, wat van dezen of genen is? Heeft het dan daaromtrent breedvoerige aanteekeningen? - Wat ik u bidden mag, spreek mij niet van wijdloopige noten! Gij bederft door de enkele herinnering daaraan mijn genoegen. Knip, zoo het u belieft en gij kunt, de woorden van heeren en van assen netjes uit het boek, en leg ieders werk afzonderlijk in een doosje; maar bederf mijn exemplaar, dat ik gaarne zoo houde, niet. Verknip toch niet mijn genoegen. Ik blijf gaarne onkundig omtrent het van wien, zoo ik maar wete, dat, wat ik hebbe, goed is.
Eerst waren wij voornemens, uit dit werkje tot uittreksel te geven een kort berigt van heyne's leven; dan, wij hebben ons, om het vertier van het boekje geen nadeel te doen, hierin bedwongen. Ieder weetgierig Lezer vindt zeker in de lezing zijne gading, omdat dit leven, al ware het niet van den hoogstberoemden heyne, zoo avontuurlijk is, dat het ieders nieuwsgierigheid met groot genoegen bezig houdt. De Geleerden en Letterkundigen vinden er daarenboven belangrijke bijdragen in tot heyne en zijne onsterfelijke uitgegeven werken. De Wijsgeer ziet er in de wisseling van het lot, en hoe ook de geleerdste dikwerf als in den eersten worstelstrijd der behoefte zou kunnen bezwijken, en alzoo voor de geleerde wereld verloren gaan. De Vaderlander verheugt zich daarin, dat Duitschland zonder onzen ruhnkenius heyne niet zou hebben gekend, en alzoo heyne voor zijn eigen vaderland naar alle gedachten ware verloren geweest. Wij kunnen het den Heere van assen naauwelijks vergeven, dat hij in deze Hulde geene melding heeft gemaakt van den onvergetelijken jeronimo de bosch, van wien het bekend is, dat hij met heyne in eene vriendschappelijke briefwisseling was,

{==238==} {>>pagina-aanduiding<<}
gelijk nog na den dood van de bosch bewezen is; terwijl de bosch heyne den elegantsten en kundigsten Duitscher, den besten kenner der oude Poëten plag te noemen.
De houding en stijl van dit werkje roemden wij: tot een bewijs brengen wij het slot bij, met ernstig verzoek aan den Heer van assen om meerdere dergelijke giften van zijnen smaak en geleerdheid.
Na het afsterven van heyne gemeld te hebben, vervolgt de Heer van assen: ‘De beroemde Hoogleeraar van Göttingen, die de getuigenis van den grooten ruhnkenius zoo naauwkeurig bevestigd en geheel het beschaafd Europa van de glorie zijns naams vervuld had, was niet meer. Maar, ten zij hij niet de onsterfelijkheid des levens zelve begeerde, (om hier het gezegde van cicero bij den dood van scipio toe te passen) welk uiteinde kon dan gewenschter zijn? De weldadige natuur ontbond met eene vaardige en zachte hand het schoone maar verouderde werk, dat zij voor drie-en-tachtig jaren had zamengesteld. Zij verschoonde hem zelven van alle bitterheid des doods, en zijne vrienden van de smart, die een treurig afscheid en pijnlijk ziekbed hun zou veroorzaakt hebben. Was de tachtigjarige geboortedag van heyne een dag van algemeene vreugde voor geheel Göttingen geweest, zijn dood verspreidde nu des te meer algemeenen rouw en hartelijke deelneming. Bij het plegtige treurfeest zijner begraving wedijverden de Hoogeschool en Burgerij nog eenmaal om zijner nagedachtenisse de laatste eer te bewijzen. Zijn lijk werd niet uit zijne woning, maar uit de openlijke Bibliotheek zelve, waar iedere plek zijnen geest vertegenwoordigde, grafwaarts geleid. De lijkkoets was omgeven van eeredragers, door de studerende jeugd uit haar midden gekozen; op drie witte kussens van satijn, met goud omboord, werden zijne uitgegeven werken van virgilius en homerus, met lauwerkransen en het ordeteeken der Westfaalsche kroon met een eikenkrans, gedragen. Eene zamengevloeide menigte van niet minder dan zes- of zevenhonderd personen, aan wier hoofd de Prefect was, maakte, onder treurmuzijk, den statelijken optogt naar het graf. Onder het aanheffen van klopstock's verheven lied: Opftaan zult gij,
opstaan ja! zonk het dierbaar overschot van heyne in de aarde neder; waarna de Prorector, den grafkuil naderende, eene korte en gepaste aanspraak deed, die niet zoo zeer eene

{==239==} {>>pagina-aanduiding<<}
lijkrede was, als een offer van dankzegging aan de goede Voorzienigheid voor de weldaden, aan heyne, en door heyne aan Göttingen bewezen.
Ik heb de grafplaats gezien, waar het gebeente van den zaligen grijsaard in zachte aarde rust. Geen koude lijksteen bedekt hetzelve onder de holle koorgewelven eener kerk; maar in de vrije open lucht, waar de westewind verkwikking aanwaait, bloeit op den grafheuvel een rozengaard, geplant door de teederlievende hand zijner bedroesde dochteren. Een eenvoudig vierkant hek omsluit dezen heuvel; voor denzelven is een zedig gedenkteeken van hardsteen geplaatst, dat, zonder weidsche titels, aan de eene zijde den naam, den geboorte- en sterfdag van heyne aanwijst, en aan de andere zijde de Latijnsche woorden: Quem dedit cursum, fortuna peregit. (Hij heeft de loopbaan voleind, door het lot hem afgebakend.) Als de avondzon in Göttingen's dalen zich achter het gebergte gaat verschuilen, dan zendt zij nog hare laatste stralen op deze stille verblijfplaats der dooden neder, en wekt den eenzamen wandelaar tot de vrome herdenking aan heyne op, hoe hij, even gelijk die stralende zon, wel de kracht en gloed des middags had verloren, maar echter in volle grootheid was ondergegaan, en slechts hier de fakkel zijns levens had uitgedoosd, om aan zuiverder lucht met vernieuwden glans te schitteren.’

Biblische Idyllen von Caroline Pichler, gebornen Von Greiner. Leipzig, bey G. Fleischer d. Jüngern. 12mo. 152 S.

Het is zoo zeer niet uit hoofde van den belangrijken inhoud noch de groote voortreffelijkheid, dat wij van dit boekje gewag maken. Meer toch dan andere letterkundige voortbrengsels behooren reeds in het algemeen dichtstukken uitsluitenderwijze aan het volk toe, in welks sprake zij vervaardigd zijn. En de rijmelooze hexameters in het bijzonder zijn ons meestal zoo onaangenaam als vreemd.
De grond onzer opmerkzaamheid op het stukje is meer in de soort, het onderwerp en de manier gelegen. Wij kunnen, namelijk, niet ontkennen, dat we, hoe zeer geene vrienden van de gebezigde maat, noch ook geheel te vreden over de

{==240==} {>>pagina-aanduiding<<}
behandeling, echter een waarachtig genoegen bij de lezing, althans van een groot deel, hebben gesmaakt. Over de oorzaak hiervan nadenkende, meenden wij eerst dezelve alleenlijk in het eenvoudig schoone des bijbelschen verhaals te moeten zoeken, dat, slechts eenigzins dichterlijk gekleurd, zich terstond als waarachtige, keurige poëzij zou doen kennen. Bij opzettelijke vergelijking, echter, van den gewijden tekst, vonden wij dit vermoeden, ja wel ten deele, maar toch niet zoo geheel bewaarheid. Immers, ten aanzien van Hagar's wegzending en verdwaling in de woestijn, een der onderwerpen, hier voorkomende, is de H. Schrijver ten uiterste kort. Het is ook geenen deskundigen onbekend, dat onze vroegere Dichters hunne bekwaamheid bijna aan geenerlei onderwerp meer algemeen hebben toegewijd, dan aan bijbelsche stoffen, aan uitbreidingen van allerlei aard, in allerlei vorm en lengte. Doch, hoe veel schoons hier worde aangetroffen, meestal is het dát niet, wat wij te dezen aanzien zouden wenschen, - het eigenaardige, namelijk, van den bijbelstijl, het eenvoudige, aloude, Oostersche, en tevens naïve, karakteristieke, diepgevoelde. Behalve gebrek aan genoegzame bekendheid met dezen eigen geest, en met alles, wat een tafereel dien geest moet doen ademen, meenen wij ook de deftigheid, onzen Hollandschen Dichteren, vooral bij het gebruik der Alexandrijnsche versmaat, doorgaans eigen, als eene oorzaak dezes mislukkens te moeten beschouwen. Der jeugdige menschheid voegt het kleed der bejaarde wereld niet. Hoe geschikt en sierlijk het op zichzelve mag zijn, hare schoonheid geraakt daaronder te zoek, ja loopt gevaar eene wanstaltige vertooning te maken. Wij achten het daarom reeds eene gelukkige keuze, den vorm van Idyllen op deze onderwerpen toe te passen; en niet minder verstandig, den draad des bijbelschen verhaals zoo na mogelijk te volgen niet slechts, maar zelfs de woorden en uitdrukkingen niet zelden over te
nemen. Het schijnt echter niet, dat ons welgevallen zich vanhier alleen genoegzaam laat verklaren. Wij meenen veeleer, dat deze hexameters, bij de Duitschers zoo zeer in trein gebragt, hier misschien de gelukkigste werking doen, waartoe zij immer in staat zijn. Leveren ze niet eene soort van midden tusschen gebonden en ongebonden stijl op? Hebben ze niet eene zekere kunsteloosheid, die zich echter van de taal des dagelijkschen levens genoegzaam onderscheidt?

{==241==} {>>pagina-aanduiding<<}
Wie, durven wij vragen, las de Louize van den voortreffelijken voss, wie ook göthe's Herman und Dorothea, zonder een wezenlijk genoegen? Inderdaad, breng deze stukken in goede Alexandrijnen over, en wij twijfelen, ja houden ons bijna verzekerd, dat de onbevooroordeelde, de man van smaak en gevoel zal moeten betuigen, hetzelfde behagen in dezelven niet te vinden! Ook dit komt ons voor hier het geval te zijn. Hoe onvolmaakt de nieuwelings begonnen navolging der Ouden nog zij, hoe ongeschikt misschien voor onze hedendaagsche, met medeklinkers overladene talen, hoe stootend en laf in menig opzigt; er is iets in dezelve, dat haar hier boven de gewone wijze de voorkeur geeft. Het besluit is, dat wij wel zouden wenschen, dit boekje in de handen onzer Nederlandsche Dichters te zien; niet, om het zoo maar glad en gaaf in onze tale over te storten; ook niet, om het, gelijk het daar ligt, tot model te kiezen; maar eenvoudig, om te onderzoeken, en het goede te behouden. Ten aanzien der versificatie, zouden wij meenen, dat ligt eene maat kon gevonden worden, die mede zekere eenvoudigheid en tevens liefelijkheid ademde, welke, door de welluidendheid van een natuurlijk en gemakkelijk rijm ondersteund, nog vrij beter dan het Duitsche werk zou voldoen. In opzigt tot den inhoud, mogen de volgende aanmerkingen nog eenig meerder licht verschaffen.
De stukken, hier voorkomende, zijn vier in getal: Ruth, Hagar in de woestijn, Rebekka, en David en Jonathan; het eerste alleen in drieën verdeeld, de anderen in ééns afloopende. Haast zouden wij zeggen, de twee ongunstigste onderwerpen zijn het best behandeld. Het kan zekerlijk zijn, dat dit aan ons hapere, die en minder verwachtende, en niet zoo bekend waren met hetgeen hier kon en moest gezegd, of ook niet gezegd worden. Hoe het zij, in Ruth vinden wij het een en ander niet waar, niet overeenkomstig genoeg met de zeden van den tijd. Om slechts iets te noemen: Boas zou een zeer bereisd man zijn; daar toch de Joden van dien tijd in het geheel geen handeldrijvend of zeevarend volk waren, en de man zelf een welgezeten boer blijkt te zijn. Zoo mislukt het der Dichteresse meer, zich in de hooge eenvoudigheid dier tijden te verplaatsen; en dunkt ons ook de hoofdzakelijke, en misschien noodzakelijke, verandering niet bijzonder geslaagd te zijn. In plaats, namelijk, van het neder-
{==242==} {>>pagina-aanduiding<<}
liggen aan het einde van des mans bed, zoo vreemd van onze zeden, komt Ruth hier voor, als door Boas verrast, daar zij bezig was hem in zijnen middagslaap tegen het steken der zon te beveiligen, hetgeen dan aanleiding geeft tot de verklaring, dat hij haar, die hij reeds lang wederkeerig bemint, wil pogen de zijne te maken. - Inzonderheid, echter, David en Jonathan lieten ons onbevredigd. Wij durven zeggen, dat het onderwerp, van iemand, die Hagar's moedzaam pad langs de dorre woestijn met zoo vele rozen (die zij echter geenszins zelve plukte) te bestrooijen wist, veel meer doet verwachten. Waarom, opdat wij slechts iets zeggen, de pijlen, en Jonathan's geroep tot den jongen, zijnen vriend ten teeken van vlugt of veiligheid moetende
strekken, geheel weggelaten? daar toch deze dwang en vrees van bespied te worden, maar vooral het onvermijdelijk vergeten dezes gevaars, wanneer de geliesden, als in spijt van zichzelven, elkander voor het laatst in de armen vliegen, zoo schoone gelegenheid tot treffende schildering bood.
Dan, in plaats van gispen, willen wij nog met een woord van de behandeling dier twee stukken spreken, welke dit, uit hoofde van zekere nieuwheid, meer behoeven, en, van wege onze betere voldaanheid, even zeer schijnen te verdienen. Wat het eerste betreft, Abraham kondigt, uit des Heeren naam, zijner dienstmaagd aan, dat zij, benevens haren zoon, moet vertrekken. ‘De gekrenkte eer der gebiedende vrouw en uwe teleurgestelde hope door haar late moederschap,’ zegt hij, ‘zouden den vrede uit mijn huis verbannen. Begeef u dan naar uwe bloedverwanten te Sur, werwaarts gij, de dienstbaarheid moede, reeds eenmaal ontvloodt. Zie hier een brood en eene flesch water, toereikend voor de korte reize.’ Hagar verkropt hare aandoening, slaat in diepe gedachten de woestijn in, geraakt alzoo het pad bijster, tot zij, door het luide roepen des kinds om drinken uit hare mijmering gewekt, de dwaling opmerkt. Fraai is de beschrijving dezer omdoling tot op den middag des volgenden dags; wanneer eindelijk de Engel verschijnt, en, verdwijnende, eene bron in zijne plaats laat, welker verkwikking haar nu weldra het regte pad laat vinden.
Het stuk, Rebekka genoemd, heeft, even als Ruth, eenen fraaijen aanhef. De grijze Abraham zit voor zijne tent, daar de avond de uitgebreide kudden met derzelver leidslieden

{==243==} {>>pagina-aanduiding<<}
huiswaarts voert. Dit gezigt stemt hem tot dankbare aandoe ning, en dankbare herinnering aan al het goede, gedurende zoo vele jaren uit des Heeren hand ontvangen. Vervolgens wordt Izaak het bijzonder voorwerp van zijn nadenken. De wensch, hem gehuwd te zien, laat zich sterk in het binnenste vernemen. De zedeloosheid, echter, der bewoners van het land, waar hij thans als vreemdeling verkeerde, duidde geene verbindtenis met derzelver dochteren. En nu gebeurt dat alles, wat wij in den Bijbel lezen, zonder dat de Dichteres bijna noodig had eenig sieraad daarbij te voegen.
Welligt waren wij te uitvoerig op dit stuk. Doch wie weet, of het niet onze Poëten uitlokke, in de plaats van al te veel dichterlijke verhandelingen, die niet zelden over vrij wijsgeerige onderwerpen loopen, eens eenen anderen vorm te beproeven, die tevens voor zekere lengte zeer vatbaar is; daarbij naar eene volmaaktheid te streven, die den voorgangeren, hoe voortreffelijk in menig opzigt, niet eigen is, en tot dit einde vooral ook zoo bekend te worden met land en zeden, zoo diep in te dringen in geest en leven van het aloude Oosten, als maar eenigzins geschieden kan. De recensie, immers, is niet enkel geschikt om een boek te doen kennen, noch ook den schrijver zijne fouten onder het oog te brengen, maar tevens (is het niet te vermetel gesteld) ter algemeene leering.




Godsdienstig Huisboek voor beschaafde Vrouwen. Door F. Ehrenberg, Hof- en Domprediker te Berlijn. Uit het Hoogduitsch, door B. Verwey. Te Amsterdam, bij J. van der Hey. 1816. In gr. 8vo. 455 Bl. f 4-18-:

Gelijk de waardige Schrijver in Duitschland, zoo vindt voorzeker de uitmuntende Vertaler vrij algemeenen dank bij ons. Ook de minst godsdienstige, de ligtzinnige man verlangt van zijne echtgenoote en dochter ingetogenheid, reinheid, deugd, en voelt de waarde van zuiver godsdienstig gevoel voor deze zijne wenschen; en, hetgeen hij bij zichzelven wegspotten wil, zag hij toch ongaarne bij deze zijne betrekkingen weggedarteld. Het vrouwelijk hart wordt buiten twijfel gemakkelijk voor de zachte en verhevene aandoeningen

{==244==} {>>pagina-aanduiding<<}
des door den Godsdienst veredelden gevoels geopend; en niet ligt neemt eenige vrouw dit boek ter hand, en doorbladert het, zonder innerlijke goedkeuring, en den wensch, dat zij hier de gesteldheid van haar hart geteekend zien, en zichzelve herkennen kon! Het is ook geschreven niet alleen juist in dien toon en geest, waarin men voor beschaasde vrouwen schrijven moet, maar ook op zoo eene schrander menschkundige wijze, dat ook zij, die gevoelt, en bloost, nog wel verre verwijderd te zijn van den hier gestelden godsdienstigen geest en edelen standvastigen zin voor pligtsbetrachting, zich nergens vernederd voelt, maar integendeel als boven haarzelve verheven en uitgelokt wordt tot het goede; terwijl de wezenlijk zachte, reine, godsdienstige den voortreffelijken vriend en leidsman zegent, die nergens kwetst of beleedigt, en echter ook nergens vleit, noch aan den toon en wijze van omgang, waarop de beschaafde vrouw aanspraak heeft, en waaraan men haar gewent, de zuiverheid van deugd en pligt en het verootmoedigende der zedeleer opoffert. De man van oordeel en kunde ziet buiten twijfel dit werk gaarne in de handen zijner gade; hij vreest niet, nadat hij het heeft ingezien, dat het zijne lieve gezellinne tot treurige en redelooze godsdienstigheid zal stemmen, of tot ellendige fijmelarij en een ongezellig naargeestig leven henen leiden; integendeel, hij moge voor dweeperij of godsdienstig enthusiasme al grootelijks, en wel eens wat al te zeer, bevreesd zijn, hij zal den wensch niet kunnen onderdrukken, als dit dan dweeperij heeten moet, dat zijne vrouwelijke huisgenooten alle alzoo en in dezen geest mogten dweepen!
Het Huisboek is godsdienstig, Christelijk godsdienstig; het is geschikt tot lektuur en stille eenzame overdenkingen. Het is geen onderwijsboek voor de vrouw, om haar pligten en deugden te leeren; maar het bevat uitboezemingen van het hart, die wezenlijke vroomheid uitdrukken en bevorderen; en alle deze alleenspraken eener vrome, die vroomheid aankweeken en bevorderen wil, zijn in den geest der vrouw, in een' zachten, reinen, edelen geest. Maar, wat behoeven wij verder uit te weiden? Schrijver en Vertaler zijn niet alleen bekend; maar dat de waardige Koningin der Nederlanden de opdragt van dit werk (hetwelk haar in het oorspronkelijke bekend was) gaarne aannam, - dat de Koninklijke Prinsessen Weduwen hare namen plaatsten aan het hoofd der Intee-
{==245==} {>>pagina-aanduiding<<}
kenlijst, die overigens (en hoe kon dat op dit voorbeeld anders?) met de namen der aanzienlijkste en meest geachte Nederlandsche Geslachten versierd is, - vestigt buiten twijfel de aandacht van ieder, die niet ééns voor altijd ieder ernstig godsdienstig woord het oor weigert, op dit Huisboek, hetwelk men slechts behoeft in te zien, om in de overtuiging bevestigd te worden, dat het voor het Publiek, voor hetwelk de titel het bestemt, in ieder opzigt berekend is.
Ziet hier, in plaats van de lijst der opschriften, ten bewijze, hoe eenvoudig, overtuigend en roerend alles is, eene kleine proeve, waar het boek maar openvalt; want wij kunnen niet mistasten:
‘Ik moet werken terwijl het dag is, zegt jezus,’ enz.
‘Daar dit mijne bestemming is, gevoel ik mij zoo opgeruimd bij eene nuttige bezigheid; hierom ben ik zoo te vreden over mij zelve, als ik mij de getuigenis geven kan, eenen ganschen dag in nuttige bezigheid doorgebragt te hebben; hierom verheug ik mij zoo innig over het voltooide werk; hierom ondervind ik ook zoo eene levendige ontevredenheid bij de herinnering van die uren, welke ik aan eene nuttige bezigheid had kunnen besteden, en die ik verkwist heb in ledigheid of beuzelachtige vermaken. Ja, het behoort ook tot de bestemming der vrouw, in de wereld werkzaam te zijn voor het goede. Zij heeft niertoe groote begaafdheden, menigvuldige aangelegenheden ontvangen. Is het haar niet gegund veel opziens te verwekken, schitterende daden uit te voeren, belangrijke veranderingen in het algemeen te bevorderen; haar werd echter de gave geschonken, in stilte het goede te verrigten, waaruit voor enkele personen, en dikwerf voor het algemeen, de grootste winst en de zuiverste, reinste vreugde ontstaat. In hare naastbij gelegene betrekkingen opent zich voor haar een schoone en belangrijke werkkring; een werkkring, waaruit te allen tijde zoo veel zegen over het menschdom verspreid werd; een werkkring, waarin te allen tijde de krachten zich ontwikkelden, waardoor het verderf verhinderd, het groote en weldadige veroorzaakt en geboren werd. Hoeveel kwaad kan zij als dochter, zuster, echtgenoote afweren; hoeveel verbeteren; hoe vele menschlievende en heilzame inrigtingen tot stand brengen; hoeveel verligting en verkwikking bezorgen, hoe vele dierbare genoe-
{==246==} {>>pagina-aanduiding<<}
gens bereiden; hoeveel bijdragen tot de edelste vorming van het opkomend geslacht; hoeveel goeds en schoons aanmoedigen, beschermen, kweeken, en tot een' hoogeren trap van volkomenheid brengen! Maar ook, hoeveel kan zij niet, buiten haren naasten kring, door raad, onderwijs en troost, deelneming en bijstand, bevorderen tot algemeen geluk! Dit houde ik voor mijne grootste
bestemming.’

Gedichten van het Genootschap, ter spreuke voerende Hier na volmaakter. Te 's Gravenhage en te Amsterdam, bij de Gebroeders van Cleef. In gr. 8vo. f 2-10-:

Ja! de vaderlandsche poëzij is in een' bloeijenden staat. Wij hebben, te dezen aanzien, een heerlijk, schitterend tijdperk. Eenige Puikdichters verheffen zich door stoutheid en kracht; anderen onderscheiden zich door gevoel en bevalligheid, en lokken de zoetste en welluidendste toonen uit hunne speeltuigen. Maar het is al geen goud, wat er blinkt. De roem, welken onze Dichters inoogsten, heeft een aantal verzenmakers en rijmelaars uitgelokt, die met geheele zwermen den tempel der kunst bestormen, en het binnenste heiligdom zouden bezoedelen, zoo de kritiek niet met regtvaardige getrouwheid den sleutel van den ingang wist te bewaren. Ja! de vaderlandsche poëzij is in een' bloeijenden staat. Er is, naar evenredigheid van bevolking, voorzeker geen land in Europa, dat zoo veel uitmuntende Dichters bezit als Holland, (de zoogenaamde noordelijke gewesten van ons Koningrijk.) Maar er is ook geen land in de wereld, dat zoo veel dichtertjes en rijmelaars oplevert als hetzelfde Holland. Lieve Hemel! wat hier te lande niet al verzen maakt! Het getal is legio. En de kunst is zoo moeijelijk - en eenige weinigen, van God en de Natuur begunstigd, schitteren in zulk een' verblindenden luister en op zulk eene hoogte! Doch niets schrikt deze roemjagers af. Gelukkig, dat de kritiek den sleutel vasthoudt - anders zoude het met de kunst en den dichterlijken roem onzer Natie spoedig gedaan zijn.
‘Dan - waartoe deze aanmerkingen, Heer Recensent? De makers der gedichten, welke gij thans zoudt aankondigen, behooren toch wel niet onder die rijmelaars, die den tempel der kunst bezoedelen? Wees voorzigtig! Gij hebt

{==247==} {>>pagina-aanduiding<<}
hier niet met een' enkelen verzenmaker te doen, maar met een geheel Genootschap, dat, blijkens den comparativus hunner zinspreuk, reeds eene zekere volmaaktheid bereikt heeft.’ - Neen! neen! zoodanige volstrekt nietsbeduidende rijmelaars zijn deze mannen niet: maar zij behooren ook niet onder de genen, voor welke de kritiek de poort van den tempel opensluit. Ja! wij moeten het openlijk zeggen - de eer der vaderlandsche kunst vordert het, onze pligt gebiedt het ons - deze voortbrengselen zijn van zeer geringe waardij. Het is schande, dat men in dezen tijd met zulke dingen in het openbaar verschijnt, en dan nog als het werk van een Genootschap, eene vergadering van kunstgenooten, die elkander voorlichten, en waarvan men dus nog al wat goeds zoude verwachten. Er zijn wel eenige stukken in dezen bundel opgenomen, die niet verwerpelijk zijn; maar er is geen enkel vers, dat zich boven het middelmatige verheft - en

... dans l'art dangereux de rimer et d'écrire, 
Il n'est point de dégrés du médiocre au pire. 

Zulk een ongunstig vonnis, dat wij verpligt zijn geweest over dit dichtwerk te vellen, vordert bewijs. Wij kunnen niet beter doen, dan eenige brokken uit het werk zelve over te nemen. Dit zal genoeg zijn voor de genen, die in dichtstukken iets meer dan stichting zoeken. Ex ungue leonem!
Uit het gedicht: De Geboorte en Redding van Mozes:

Een jonge Vorst aanvaardt Egyptens rijksgebied; 
Maar ach! die dwingeland, pas op den troon gestegen, 
Miskent en smaadt dit volk; hun heil baart hem verdriet; 
Hij ziet en hij benijdt hun milden huwlijkszegen. 
Gewaande vrees, dat zij bij de eerste wapenkreet 
Afvallig worden, of zijn grondgebied ontwijken, 
Vervult zijn trotsche ziel; en hij, zoo laag als wreed, 
Doet op geduchte wijs aan hen zijn wrevel blijken. 

Uit het gedicht: Jezus Bede:

Geen zelfbeklag, verwijt 
Of innerlijken spijt 

{==248==} {>>pagina-aanduiding<<}

Te kennen in zijn bede, 
Aan 's vijands heil en vrede 
Welmeenend toegewijd. 
 
Te bidden - ja daarbij, 
Hoe wreeder de aanval zij, 
Te pleiten des te nader: 
Zij weten niet, o Vader! 
Wat zij nu doen aan mij. 

Uit het gedicht: Lofzang aan God.

Als van een eiland, wentlend vlot, 
In de oeverlooze zee der schepping afgelegen; 
Maar, om de spil van uw gebod, 
Door 't eeuwig meetsnoer van uw wijsheid vast geregen 
Aan de ongenaakbre bovenkust, 
Waar, in den Ether van miljoenen stargewelven, 
De zetel uwer Hoogheid rust, 
Zie ik uw algebied van verre - en in mij zelven. 

Het slotvers dezer Ode luidt dus:

Gij wenkt - en 't reddingsuur is daar, 
Uit onafzienbren nacht van woelingen berekend, 
En 't Nederlandsche vredejaar 
In 't hart van volk bij volk voor de eeuwigheid geteekend. 
Dat Neêrland, dat Europa al 
Wat tong en speeltuig roert ten vredefeest vergader', 
In 't u geheiligd dankgeschal, 
o Wereldschepper! God der Volken! - Vredevader! 

Uit het gedicht: Nachtgedachten.

In de diepe stilte 
Van den middennacht, 
Dauwen vrij mijn tranen, 
Meer dan de inkt der schacht, 
Op dit blad, wiens kladschrist (ja wel kladschrift!) 
Zoo ooit oog het ziet, 
Toont dat meer mijn traanvocht 
Dan mijn dichtaâr vliet. (Helaas!) 

{==249==} {>>pagina-aanduiding<<}

Uit de diepe stilte 
Van den middennacht, 
Die me, in rustlooze uren, 
Kalmte weder bragt, 
Lever ik de snikken 
Van mijn' moed en geest 
Aan mijn' Medestrijder, 
Die dit nachtschrift leest. 

(En er vermoedelijk bij in slaap valt... en dit zoude, inderdaad, eene gelukkige uitwerking zijn van 's Dichters snikken. Men kan van zulke verzen, billijkerwijze, niet meer verlangen.)
Uit het gedicht: Doodvonnis door Brutus over zijne beide Zonen, de beide slotregels: (Brutus spreekt.)

Bijldragers! aarzelt niet: ik zal 't gehard aanschouwen; 
Slaat toe, 't is mijn bevel om 't hoofd hen af te houwen. 

Sed eheu! jam satis est. Mogt het hierna op den titel spoedig voor deze Dichters aanlichten!

Agathokles. Naar het Hoogduitsch van Carolina Pichler, geb. Von Greiner. IIde en IIIde Deel. Te Groningen bij W. Zuidema. 1816. In gr. 8vo. 574 Bl. f 4-4-:

Wij hebben te voren het eerste deel dezes werks gunstig aangekondigd, en iets van deszelfs inhoud en strekking gezegd. Deze twee deelen, waarmede het ten einde is, hebben vrij naauwkeurig aan onze verwachting beantwoord. Als roman beschouwd, is het boek belangrijk, ten aanzien der lotwisselingen, der karakters, en der welgeschrevene brieven. Als historische roman, behoudt het de kleur en het kostuum van tijd en plaats, naar ons oordeel, heel wel. En ten aanzien van den godsdienstigen toon, in Christenen zoo wel als Heidenen aan den dag gelegd - wij zijn alleen in ons denkbeeld bevestigd, dat het eigenaardige der Evangelische denkwijze niet sterk genoeg geteekend, niet hoog genoeg gekleurd is. Overigens heeft het tafereel, het zij als loutere verziering beschouwd, het zij met een oog op de geschiedenis, zeer veel geleidelijks en waarschijnlijks, en daarbij uitlokkends en

{==250==} {>>pagina-aanduiding<<}
aantrekkelijks om de uitnemende voorbeelden zoo wel, ale heerlijke lessen, beide voor mans en vrouwen. Het Christendom, de braafheid en eene gezonde staatkunde worstelen er met ondeugd, vertroeteling en gehechtheid aan oude vormen. Konstantijn, welhaast de eerste Christenkeizer en de eenige beheerscher der Romeinsche wereld, ontluikt, als 't ware, voor onze oogen. Hij is de vriend van den held dezer geschiedenis, die zich eindelijk voor hem opoffert, en daardoor den grond behoudt, door hen te zamen gelegd voor de redding en het heil des menschdoms, door de zegepraal van den besten Godsdienst. Schoon konstantijn hier dus gunstig verschijnt, en vooral zijne grootsche begaafdheden hoog geroemd worden, zoo heeft toch de Schrijfster die eigenschappen van hem niet verbloemd of geheel bedekt, welke hem, inzonderheid naderhand, in een min zuiver, en althans geheel onbeminnelijk, licht hebben doen voorkomen.
Wij herhalen dan, dat zij ons in dezen historischen roman een zeer belangrijk tasereel heeft geschetst. In zoo verre het een spiegel is van hare eigene denkwijze, strekt dezelve haar tot de hoogste eer. Welke vrouwen inzonderheid! Hoe belangrijk, beminnelijk, voortreffelijk bij allen verschil, en tevens verschillend bij alle verscheidenheid! Geheel strijdig met de vooronderstelde denkwijze eener scavante, schijnt Mevr. pichler eene zekere partijdigheid voor hare kunne te bezitten: immers, er komt geen ondeugend vrouwelijk karakter in voor. Wat de godsdienstige denkbeelden betreft, is het welligt al te zeer haar bijzonder eigendom, het eigendommelijke van haren, meer dan den geschetsten, tijd, wat wij hier vinden. Althans, het hart als het voorname orgaan des geloofs, en de voorwerpen os verschijnselen der natuur als zinnebeelden der onzigtbare wereld te zien voorgesteld, herinnert ons aan Duitsche Schrijvers van den dag. Andere kleine bijzonderheden dragen hetzelfde kenmerk van eigenheden der Schrijfster, meer dan juist te voegen aan de geschetste personen. In één woord: het boek geeft ons veel, maar niet alwat wij verlangen zouden, ten aanzien van het groote punt, het Christendom en de Christelijke godsvrucht van die eerste zuivere dagen.
Wij herhalen onzen lof der vertaling, schoon zonderlijk voor zonderling, wimper voor wenkbraauw en dergelijke den toets eener goede taalkunde gewisselijk niet kunnen doorstaan.





{==251==} {>>pagina-aanduiding<<}

Lodewijk Herder, of de Gevaren eener al te groote Gevoeligheid. Een oorspronkelijk Hollandsch Verhaal. Door A.J. Donker, M. Mz. Te Zutphen, bij H.C.A. Thieme. 1816. In gr. 8vo. Iste Deel, 316 bl. IIde Deel 231 bl. f 4-10-:

De Heer donker is ons onbekend; maar wij vatten maar niet, hoe hij er toe kwam, om in zijnen oorspronkelijk Hollandschen Roman eenen Franschman te verdichten, en dien te stellen in een zoo allezins gunstig licht. Niet, dat wij het noodig oordeelen, bij iedere gelegenheid den volkshaat te sterken; maar dat volkje werd ons hier te lande zoo bekend, dat, als wij het ‘zwijgen best’ omtrent hen beoefenen, wij volkomen meenen te voldoen aan den pligt van menschenliefde jegens hen. ‘Zegen hen, Heer! maar in hun eigen land.’ bad reeds in 1795 een schrander Christenleeraar. En dat zij in hunne eigene schriften een tamelijk goed figuur maken, zij hun gegund. Maar in een Hollandsch boek! en zonder noodzaak! - Dit in het voorbijgaan; en nu, vaarwel Mijnheer dubois!
Meer ter zake. Over het geheel houden wij de verontschuldiging in de voorrede onnoodig; de inlassching toch van een gedeelte van hoogvliet's Abraham den Aartsvader komt zoo wel ter snede, en heeft eene zoo goede bedoeling, dat de Schrijver te regt dit waagde; en ook zonder de verklaring, dat deze Roman eene eerste proeve is in dit vak, zouden wij geenszins aarzelen te getuigen, dat en het doel en de uitvoering allezins lof verdient, en dit verzierd verhaal zeer ver de voorkeur waardig is boven de vele uitheemsche produkten, die men zoo voordeelig, naar het schijnt, dagelijks overbrengt op onzen Nederlandschen grond. Wel is waar, daar wij geenszins het dorpje, maar wel het groot en aanzienlijk dorp, Zommelsdijk kennen, (gelegen op het Eiland Overflakké) was het ons moeijelijk, ons op deze hoofdplaats des tooneels zóó te oriënteren als wij verlangden, en ons daar beekjes (en wat niet al?) te verbeelden; ook konden wij ons het reisje per as van Utrecht enz. derwaarts moeijelijk voorstellen; en nog minder begrijpen, hoe men, te Amsterdam wonende, wekelijks des zaturdags en zondags Mevr. herder te Zommelsdijk bezoeken kan; maar misschien ligt

{==252==} {>>pagina-aanduiding<<}
ergens een ander, ons onbekend dorpje, dat mede dien naam heeft; voor 't minst kan de Lezer het zich figureren, waar hij wil; en aangenaam was het ons, dat wij naar de hier bedoelde stad Zwol niet alzoo behoefden te gissen, daar wij ons in gemoede verpligt vinden, nog ongehuwde knappe Dorppredikanten op te wekken, derwaarts ten spoedigste een uitstapje te doen, van harte wenschende, dat het hun gaan zal als den braven Kerkleeraar van gezegd Zommelsdijk, die aldaar, of liever nog op den postwagen eer hij er kwam, geheel buiten zijn oogmerk en verwachting, eene juist voor hem geschikte, bevallige, rijke en fatsoenlijke jonge juffer vond, van welke hij ook, eer hij zijne voeten nog in de stad zette, denzelfden dag het jawoord had, en die, zoo wel als de deftige familie, te regt begreep, dat eene gemeente te veel er bij lijden moet, wanneer het huwelijk (en waartoe dient dat ook, als de partijen het eens zijn?) te lang wordt uitgesteld. Het bruilostsvers van oom koene had dan ook te regt tot opschrift: kom naar Zwol, en trouw daar! en onder andere het volgende couplet:

Mijn kinders! ziet de trouw is gansch 
In de orde van de zaken, 
En dat een elk die mooije kans 
Eens waagt, is niet te laken. 
En ziet, men doet dat best in Zwol: 
Daar speelt de liefde een rare rol: 
Gij komt er, daar ge er niets van weet; 
En plof, daar heeft hij u al beet. 

Dit intusschen nu daargelaten: de held des verhaals, lodewijk herder, zorgvuldig opgevoed, een jongeling en man van goede beginselen, wordt, door zijne overdrevene gevoeligheid van hart, zeer ongelukkig, waaruit hij zich niet, dan nog juist toevallig, en zeer laat, herstelt; en zijn voorbeeld is waarschuwende les, en sprekend bewijs, dat niet alleen het hart, maar alle vermogens van den mensch tevens en gelijkmatig moeten gevormd worden, zoodat geen van dezelve den hoofdtoon voere, noch over de anderen gebiede. Ware dit bij lodewijk het geval geweest, dan was hij, bij al zijne braafheid, gegeven woord en innige liefde, niet trouweloos geworden aan zijne beminde betsy; niet, als student, en daarna als man, menigvuldige malen bedrogen;

{==253==} {>>pagina-aanduiding<<}
dan had hij ook met zijne doortje gelukkig kunnen leven, en haar door zijn gedrag jegens haar niet uitgelokt tot schending der huwelijkstrouw; hij was niet gekomen tot wanhoop en menschenhaat, noch vervallen tot armoede; uit al hetwelk hij echter nog eindelijk gered werd door de edelmoedige betsy, die, gelukkig voor hem, weduwe geworden, hem aan het slot dezes werks wederom haar hart en hare hand reikt.
Wij durven dit vaderlandsch geschrift, vol goede vaderlandsche karakters en vaderlandsche zeden, gerustelijk aanprijzen, daar niet alleen de hoofdpersoon, maar ieder handelend karakter, interessant is, en waarlijk meer dan enkel uitspanning, ja inderdaad menige nuttige les, hier is op te zamelen, terwijl ook geest en luim gedurig de lezing veraangenamen.

Schetsen. No. I. Iets over onze Spelling. No. II. Proeve over onze Fransche Taalbastaardij. Te Zutphen, bij H.C.A. Thieme. 1816. In gr. 8vo. 44 Bl. f :-8-:

Deze Schetsen verdienen opmerking, en wij hopen, dat men dezelve voor wat meer zal opnemen, dan eene enkele aardigheid.
Een zich noemend Siegenbeekiaan brengt in No. I. den Recensent ook der Recensenten onder het oog, dat hij eenen Meermanniaan eene plaats heeft toegestaan in zijn Mengelwerk, en hoe dit het gezag der Siegenbeeksche spelling, op hoog bevel ingevoerd, kan gevaarlijk zijn, daar deze spelling zich meer door gemeld gezag, en de vrees van in de boekbeoordeelingen gehaakt te worden, aan sommigen aanbeveelt, dan nog wel door overtuiging. Het ridendo dicere verum vindt hier geheel onzen bijval; en wij zijn het met den Schrijver eens, dat men de gouden vrijheid van schrijver en dichter, die zijne vaste, op overtuiging gegronde, regels volgt, geenszins betwisten moet, en dat het coge intrare ook hier gewetensdwang is, hoewel wij aan algemeen ingevoerde gelijkvormigheid bij het schoolonderwijs, staatstukken, en wat meer van dien aard is, groote waarde hechten. - Bijzonder beviel ons de welverdiende scherts met dezulken, die nu ook zich ik weet niet welk een voorkomen van verlichte wijsheid willen geven, (of het moest zijn, om zich hier of daar tot schoolopziener aan te bevelen) door, tegen gewoon-
{==254==} {>>pagina-aanduiding<<}
te en algemeen gebruik, nu ook de woorden juist zoo uit te spreken, als zij die schrijven; gelijk wij wel eens predikers hoorden, die het woord wereld terugnamen, wanneer zij het als waereld hadden uitgesproken, en dat wel somtijds in hun gebed, uit vrees, misschien, dat het Opperwezen hen niet mogt verstaan hebben, of in Prof. siegenbeek's spelling eeniglijk behagen nam. Aardig is de volgende scherts: ‘Slechts een jaar of wat geduld! ik meen het nog te beleven, dat de Kastelein in de Societeit zich pikweren zal, om van likweur en pikwetspelen te praten; ja, dat mijn Haagsche-knecht mij met een Miin
H
{== afbeelding 	==} {>>afbeelding<<}
    
 zal begroeten, en zijne zuster, de keukenmeid, ons 
{== afbeelding 	==} {>>afbeelding<<}
    
l en vleesg opdisgen.’
Belangrijker is echter No. II. Nadat den Franschman en Duitscher de bal meesterlijk is teruggekaatst, worden ons ware woorden toegesproken, en het gebruiken van zuiver Hollandsche woorden tegen de blaam van spraakpedantismus verdedi d; het doorspekken van onze moedertaal met ongebruikelijke inheemsche, of met geheel uitheemsche, en vooral met Fransche woorden, mede geestig gehekeld. Het gevolg hiervan op den smaak in het vak der Toonkunst wordt overtuigend aangewezen, enz. Men leze het stukje, waaruit wij alleen nog het volgende overnemen: ‘Zijn dit nu uitwerkselen van onze spraakbastaardij; vermeerdert dezelve ook onze aanraking met een volk, welks letterkunde, welks gezelschappelijke toon zoo zeer besinet zijn met koude spot, met gebrek aan eene grensbepaling, over welke geen jok in het gebied van den ernst mag overtreden, aan juiste waardering van hetgeen onze achting verdient en wat versmadelijk is, aan krachtgevend opzien naar boven bij de wisselingen der wereld, aan een troostend uitzien voorbij het graf, wanneer de bloesem van het leven afvalt, - hoezeer moet ieder weldenkende zich dan gespoord voelen om zulk een euvel te bestrijden!’




De Veldslag en Overwinning van Waterloo. Een Leesboek voor alle Ouders en Kinderen, die Godsdienst en Vaderland liefhebben. Door W.A. Ockerse. Te Amsterdam, bij J. van der Hey. 1816. In kl. 8vo. 96 Bl. f :-12-:

Ziehier een zeer fraai en belangrijk boekje, dat waarlijk alle

{==255==} {>>pagina-aanduiding<<}
aanprijzing verdient. Het is gedeeltelijk in brieven, gedeeltelijk in gesprekken tusschen vader en kind of kinderen opgesteld, en bevat niet alleen een zeer duidelijk verhaal van het gebeurde te Waterloo, maar ook de schoonste ontvouwing van het belang dier gebeurtenis, het gepaste om derzelver herinnering jaarlijks met blijde vreugde te vieren, en eindelijk wenken, hoe die vreugde vooral gepastelijk kan en behoort te worden uitgedrukt. Ja, wij wenschen, dat dit werkje een schoolboekje worde, of ten minste door alle vaderlandsche ouders hunnen kinderen in handen gegeven, voorgelezen worde. De Heer ockerse toont hier, dat een bekwaam man zich naar ieder kan schikken, en, uit de hoogste vlugt eener stoute en bijna zwellende welsprekendheid, tot den nederigen gang afdalen, die kinderen veilig leidt. Het is ons niet voorgekomen, dat zijn werk in dit opzigt verbetering behoeft. Waar is het slechts, dat de vermelding van kinderlijke vermakelijkheden en soortgelijke den een' of ander' ligt kan toeschijnen iets lafs of min gepasts te hebben, omdat - bijna elk huisgezin, ten minste iedere, wat hoogere of lagere, stand, te dezen aanzien zijn eigen kenmerkends bezit. Enfin, wij hopen, dat de dikke koek en ronzebons niemand mishagen mogen.

De vaart der Nederlanders op Oostindië, op het einde der zestiende Eeuw. Een Leesboek voor de lagere Scholen. Te Zutphen, bij H.C.A. Thieme. 1816. In kl. 8vo. 75 Bl. f :-4-:

Wij mogen dit schoolboek vrijmoedig aanprijzen, en hetzelve eenen goeden aftrek beloven. Zonder landkaart voor zich, kan het kind het niet lezen; maar zoo behoort het ook, en strekt alzoo mede ter oefening in de aardrijkskunde; het geeft wenken op de vaderlandsche geschiedenis van dat tijdperk, en vervolgens hetgeen de titel belooft. De tegenwoordige tijd en onze uitzigten en hoop zijn de zeer geschikte gelegenheid tot deze belangrijke herinneringen. Dat dan het aankomend geslacht regt ingenomen worde met handel en zeevaart, en het vaderland helpe opheffen tot vorige welvaart en bloei!





{==256==} {>>pagina-aanduiding<<}

Eene hand vol Hulstbladeren; of Steekpalmloof-vlechtje, als Bijvoegsel tot mijn Distelkransje, door Mr. B.H. Lulofs.


Noch ien woort, Vrind! 
 
hooft. 

Te Groningen, bij J. Oomkens. 1817. In gr. 8vo. 56 Bl. f :-8-:
De Redactie vindt zich in de onaangename noodzakelijkheid van te berigten, dat zij de Hulstbladeren des Heeren lulofs onbeoordeeld heeft terug ontvangen. Alleen was op het omslag tegenover de laatste bladzijde eene slaapmuts geteekend. Mogen wij de tolk van 's Recensents gedachten zijn, (hij is, als andere geleerden, aan verstrooijing onderhevig, en dan weet men haast niet, wat van de wonderlijke beeldspraak te maken) zoo zijn, echter, dankbaarheid en wijsheid de grond zijner handelwijze. Hij heeft, verbeelden wij ons, den Hoogleeraar, die zich zoo vele moeite geeft om zijn hoofd te versieren, niet zonder eenige vergelding willen laten; en het was altijd zijne spreuk: Rust voor Roem. Het is waar, een klein meisje, dat juist het boek opende, en natuurlijk bij het prentje bleef stilstaan, meende een klokje aan den neêrhangenden top der muts op te merken. En reeds waren wij geneigd om onze verklaring in zoo verre te veranderen, dat het Rust met Roem! als eenen gepasten wensch aan den Professor, moest beduiden. Doch bij nadere bezigtiging was toch ons antwoord: neen, bellen zijn het niet; zij is slechts wat kwastig uitgevallen.
Intusschen spijt het ons, dat wij den geleerden man, wien het netgesneden pruikje tusschenbeiden evenwel wat scheef staat, voortaan geen meer stukken van dezen aard zullen durven toezenden.


{==257==} {>>pagina-aanduiding<<}

Boekbeschouwing.

In welk verband staat Jezus dood tot onze schuldvergiffenis en zaligheid? Door den Schrijver van de Verhandeling over het nut, hetwelk de aangewende pogingen ter voor(t)planting van het ware Christendom onder de beschaafde Volken te wege gebragt hebben. Te Dordrecht, bij A. Blussé en Zoon. In gr. 8vo. 106 Bl. f :-18-:

Hoe gemakkelijk en gereed het antwoord op deze vraag ook zij voor den gewonen Catechiseermeester en Oefeninghouder, het is voor menigen edelmoedigen Godgeleerden (en vele verstandige en gemoedelijke leeken) dikwijls het voorwerp van herhaald en naauwkeurig onderzoek en bestendig nadenken; terwijl hij het antwoord niet geheel, en op eene hem altijd evenzeer bevredigende wijze, vinden kan. Gelukkig is het intusschen, dat men met den Schrijver volkomen mag instemmen, dat het doorzien van dit verband niet noodig is voor onze geruststelling en uitzigten over dood en graf; en dat het meer een voorwerp is van ons geloof, (op gezag van het Goddelijk woord) dan wel van onze wetenschap. Dan, het blijft een belangrijk onderzoek, of en hoe de H. Schrift deze vraag beantwoordt.
Onze Schrijver maakt tusschen leer en leerwijze onderscheid; en door deze onderscheiding meent hij den sleutel te vinden tot een vollediger antwoord, dan tot nog toe gegeven is. Zekerlijk is, volgens den Bijbel, onze schuldvergiffenis en zaliging niet het éénige doel; dezelve leert uitdrukkelijk ook, dat Jezus dood betrekking heeft tot hemzelven. Dit eerste en groote oogmerk behandelt de geleerde en edelmoedige Schrijver, wien wij hier als eenen goeden Exegeet leeren kennen, in het eerste Hoofdstuk van deze zijne Verhandeling. 1)

{==258==} {>>pagina-aanduiding<<}
Het lijden en sterven van onzen Heer staan in het naauwst verband tot zijne tegenwoordige heerlijkheid. Philipp. II:6-11. 2) Om die bedoelingen, die tot zijnen persoon betrekking hebben, te bereiken, moest Hij in het lijden des doods komen. Rom. XIV:9. En 3) op welk eene wijze dat lijden tot dat einde gewerkt hebbe, leert ons Hebr. V:6-8. (Het spreekt van zelve, dat bij deze hoofdplaatsen ook andere meer of min in het voorbijgaan worden behandeld.) Bij 1) beweert de geleerde Schrijver het voorbestaan van Jezus menschelijke ziel, (zonder dat hij echter die in de plaats zijner Godheid stelt;) die ziel was de Engel des Verbonds in het O.V., en het trok vooral ook onze aandacht, dat hij door het dierlijk magnetismus enz. opheldert, hoe die ziel in den staat der onnoozelheid van het kind Jezus begrepen kan worden dezelfde ziel te zijn, die, als de Engel des Verbonds, voorheen reeds aan het hoofd der Israëlitische Natie was, en, uit hoofde van hare Goddelijke gestalte, deel moest hebben aan de Goddelijke volkomenheden. Bij 2) maakt hij het duidelijk: ‘niet omdat Jezus gestorven is, is Hij opgewekt; maar omgekeerd: opdat Hij een Heer van levenden en dooden zijn zou, daarom is Hij gestorven en tot een onvergankelijk leven opgewekt.’ 3) De derde plaats wijst het verband aan: Jezus is door lijden volmaakter geworden in gehoorzaamheid, en daardoor vatbaar geworden voor de hoogste zaligheid; hetwelk de Schrijver (in ons oog zeer goed) ontwikkelt, ter voorkoming van allen misverstand en verkeerde beoordeeling, en ten betooge, dat deze bewering geenszins strijdig is met de duidelijke leer van de vlekkelooze heiligheid der menschelijke natuur van Jezus.
Het tweede Hoofdstuk onderzoekt de gevolgen en bedoelingen van Jezus dood met betrekking tot ons. Wat is hier 1) de leer? De bedoeling met opzigt tot Hemzelven (vooraf behandeld) staat altijd op den voorgrond, en niet omgekeerd; dit is, bij het zien van schijnstrijdigheid, de sleutel, om te bepalen, wat leer en wat leerwijze is. Jes. LIII:10-12. Jo. XII:24 en 32. 2)

{==259==} {>>pagina-aanduiding<<}
Wat is leerwijze? Jo. III:16 en soortgelijke plaatsen, welke de liefde Gods tot ons voorstellen, als ware die het eenigste en hoofddoel van Jezus overgave tot den kruisdood. Voorts alle plaatsen, die Jezus dood voorstellen als schuldverzoenende, en als een offer voor de zonde; b.v. 2 Cor. V:21. Rom. VIII:3 enz. 3) Hoe verefsent men de schijnstrijdigheid tusschen de leer en leerwijze? De Bijbel leert ons, dat Jezus dood in het naauwst verband staat tot onze schuldvergiffenis en zaligheid; maar tevens, dat God zijnen Zoon gaf, en er dus van Gods zijde geene hindernissen bestonden, die door de tusschenkomst van Jezus moesten weggenomen worden. Waarom verordende dan God dit verband tusschen dien dood en onze schuldvergiffenis? Om onzentwil; om de hindernissen van onze zijde uit den weg te nemen: te onzer vernedering, en te onzer vertroosting. Te onzer vernedering, moet onze zaligheid en schuldvergiffenis eene belooning zijn van 's Heilands gehoorzaamheid tot in den dood; te onzer vertroosting, bij het zoo onontbeerlijk schuldbesef, moeten wij in de volkomenheid van zijne gehoorzaamheid den grond van zekerheid hebben voor onze volkomene zaligheid. De Schrijver houdt op deze wijze vast aan de leer der toerekening van Christus verdiensten, zoo wel als aan die van Adams ongehoorzaamheid aan zijne nakomelingen. (Hij verdedigt dit woord toerekening tegen de Bijdragen ter beoefening en geschiedenis der godgeleerde wetenschappen, Iste D. bl. 303, in eene vrij uitvoerige aanteekening, vooral op grond van Rom. V:19, verg. 13 en 14; aanwijzende tevens, hoe alle onregtvaardigheid van toerekening van de misdaad des eenen aan den anderen vervalt, wanneer men dezelve grondt op wezenlijke gelijkvormigheid en verschil door
toevallige omstandigheden. Hij voert hier tevens Jak. II:10. 1 Tim. V:24 enz. aan.) Paulus stelt, Rom. VII:14-VIII:1, den grond der toerekening van Christus verdiensten in de wezenlijke gelijkvormigheid van den Christen naar den inwendigen mensch aan Christus; tevens bewerende, dat onze

{==260==} {>>pagina-aanduiding<<}
geheele zaligheid bij voortduring in betrekking staat met Jezus gehoorzaamheid tot in den dood des kruises, hetwelk eene verkeerde toepassing ten nadeele van ons opwassen in de genade enz. voorkomt. Het resultaat is dan: ‘dat God Jezus gehoorzaamheid tot in den dood, welke Hij om andere redenen vorderde, beloonen wilde met onze schuldvergiffenis en zaligheid, waardoor zondaars uit de menschen tevens in de naauwste betrekking tot Hem zouden komen, en dus vatbaar worden voor de hoogste zaligheid, en Hij hun overste leidsman, en de eerstgeboren onder de broederen wezen zou; zijnde deze weg juist berekend voor de behoefte van een' zondaar uit de menschen, die tot schuldbesef en genot van waren troost geleid moet worden, en deze gemoeds gesteldheid in hen onderhouden moet worden, daar zij aan deze zijde van het graf, door toevallige oorzaken, zondaars blijven, en, alleen in betrekking tot Jezus, op Gods bestendige gunst kunnen hopen.’ 4) Wat moet dan nu de menschen gepredikt worden? Elke leerwijze, zoo wel als de wijsgeerig Bijbelsche leer zelve, is even geschikt tot het hoofddoel, en elke derzelve is behoefte, naar de onderscheidene omstandigheden van hen, tot welken het Evangelie komt. De leer van het Evangelie voegt zich naar allen, naar den grootsten wijsgeer, maar ook naar den eenvoudigsten, door niet alleen denzelfden weg, hetzelfde middel ter zaligheid voor te stellen, maar het onder alle zulke beelden voor te dragen, die ook het bekrompenste verstand langs zinnelijke denkbeelden brengen tot dezelfde gemoedsgesteldheid van ootmoed, troost, en ware godzaligheid, uit wederliefde. Hierbij wenkt de Schrijver, dat de Christenleeraar zick wachte, om zijne meer zuivere denkbeelden, met exegetische strengheid verkregen, den gemeenen man op te dringen. Ootmoed en troost, die met geloof in het naauwst verband staan, en tot deugd leiden, zijn het eeniglijk, waarop de Leeraar
bij allen werken moet.
Wij meenen dit werkje door deze korte aanwijzing, en van eene gunstige zijde, genoegzaam te hebben doen

{==261==} {>>pagina-aanduiding<<}
kennen; in zoo verre althans, dat, die belang stelt in de belangrijke zaak, het der lezinge en overweginge niet onwaardig zal rekenen.

Aanwijzing van uitlegkundige Schriften, zoo over den geheelen Bijbel, als over bijzondere gedeelten van denzelven. Iste Deel. Te Amsterdam, bij W. Brave. 1816. In gr. 8vo. 368 Bl. f 2-18-:

In een' tijd, dat, door de wet op het hooger onderwijs, de theologische zoo wel, als andere studien, van grooter omvang zijn geworden, dan de meesten voorheen aan dezelve plagten toe te schrijven, komt zeer van pas een werk, 't welk veel lastige moeite van aanteekenen bespaart, en zoo is ingerigt, dat men het gerust kan aanbevelen. In onze moedertaal had men niets van dien aard, dan de bijna versletene Naamrol van b. van mourik; en deze bevat alleen Nederduitsche schriften. Dit werk omvat ook Latijnsche en buitenlandsche. De inrigting is, over het geheel, zeer goed. Vooraf gaat de opgave van schriften over den Bijbel in het algemeen, over de kritiek, de uitlegkunde, inleidingen en verdedigingschriften. Dan volgen de schriften over den geheelen Bijbel; voorts die over het Oude Verbond; verder over de vijf boeken van Mozes in 't gemeen; dan over ieder boek in het bijzonder, en zoo vervolgens over alle de geschiedkundige boeken van het Oude Verbond, met opgave, wat over ieder boek en ieder hoofddeel in 't bijzonder nagezien kan worden, en dan nog meer bijzonder over ieder der zoogenaamde verzen der hoofdstukken. Er is zeer veel vlijt en oordeel aan dit werk besteed. Alleen hadden wij wel gewenscht, dat, tot gemakkelijker gebruik van hetzelze, boven aan iedere bladzijde de Bijbelboeken en hoofdstukken geplaatst waren. Wij durven hopen, dat de Schrijver in een gunstig vertier van zulk een nuttig

{==262==} {>>pagina-aanduiding<<}
werk eenige vergoeding vinden zal voor de zeer groote en langdurende moeite, welke hij aan hetzelve heeft moeten te koste leggen; en vertrouwen, dat het niemand, die zucht voor de ware studie heeft, zal terughouden om zelf de beste Schrijvers te lezen, waartoe zelfs dit handboek, behoorlijk en oordeelkundig gebruikt, hem eene gepaste aanleiding zal kunnen geven. - Wij vermoeden, dat er nog ten minste twee dergelijke stukken noodig zullen zijn, om den geheelen Bijbel op deze wijze af te handelen.
Bij deze gelegenheid teekenen wij den titel op van drie, ons bekende, Latijnsche en uitlandsche werken, die eenige overeenkomst hebben met dit inlandsche: j.f. mayeri Bibliotheca Biblica, Lipfiae, 1714. g.j. schwindelii Bibliotheca Exegetico-Biblica, Francof. 1734. en Bibliotheca elegantiorum disputationum in V. et N.T., collecta a m.p.j.h., Hafniae, 1759. Allen zijn in kwarto, en hebben een meer bepaald oogmerk, dan dit inlandsch en Nederduitsch werk.

Christelijke Voorstellen over de vereeniging van den Mensch met God. Door J.M. Sailer. Te Groningen, bij J. Römelingh. 1816. In gr. 8vo. 92 Bl. f :-16-:

Deze korte Leerredenen, acht in getal, zijn gesteld in eenen goeden Christelijken geest, en hebben de bevordering van werkdadig Christendom kennelijk ten doel. Zij kwamen uit, en spreken tot, het hart. Voor den uitlegger hebben zij zeker geringe waarde; maar eene grootere voor hem, die zich op eene verstandige wijze tot betrachting van het goede opwekken en stichten wil. Het moge voldoende zijn, om den geest van dit geschrift, en deszelfs doel, te doen kennen, dat wij den aanvang van het zesde voorstel naschrijven: ‘I. Geen heil en geluk is er voor den mensch, buiten de vereeni-
{==263==} {>>pagina-aanduiding<<}
ging met God. II. Geene vereeniging van den mensch met God, zonder eene regt hartelijke bekeering van den zondaar tot God. III. Geene regt hartelijke bekeering van den zondaar tot God, behalve bij de genen, die het in deze hunne allergewigtigste belangen, in de vereeniging namelijk met God, op de regte wijze aanvangen. IV. Alleen die genen vangen het op de regte wijze aan, welke eenen Goddelijken ernst met zich brengen, om den strijd tegen alles, wat aan de terugkeering tot God kan hinderlijk zijn, aan te vangen en te voleindigen. V. Dezen Goddelijken ernst hebben wij reeds noodig, zullen wij een regt gezigt van onze zonden krijgen. VI. Dezen Goddelijken ernst hebben wij noodig, om het geheele register onzer zonden ootmoedig te erkennen, om de erkende zonde te veroordeelen, en dezelve met smarte en berouw voor God te belijden. (Hier was het, waar ik laatst moest eindigen; hier is het, waar ik heden wederom aanvange.) VII. Dezen Goddelijken ernst hebben wij in het bijzonder noodig, om van de dienstbaarheid der zonde, die door ons erkend, beleden en veroordeeld is, vrij, en geheel andere, geheel nieuwe menschen, ja vrijwillige dienaren der geregtigheid te worden. Trouwens, alleen met dezen Goddelijken ernst kunnen wij alles bestrijden, wat ons de terugkeering tot God zoude kunnen moeijelijk maken; en ook dan maar alleen, wanneer wij
alles bestrijden, wat ons de terugkeering tot God werkelijk moeijelijk maakt, kunnen wij geheel andere, geheel nieuwe menschen worden.’ - Het zevende en achtste voorstel wijst aan, hoe het de inhoud van geheel de leer van Jezus is, dat en hoe wij met God vereenigd kunnen en moeten worden; dat deze vereeniging het ééne groote oogmerk van zijne verschijning op aarde is, de geest van geheel zijn leven en wandel, het oogmerk van zijnen dood, en ook het groote doel van zijne opstanding en verdere verheerlijking, en dat zij tevens het oogmerk en de geest aller leidingen en schikkingen van God in de gansche regering der wereld is. De toetssteen, eindelijk, waaraan

{==264==} {>>pagina-aanduiding<<}
men zeker en veilig de vereeniging met God erkennen en beproeven kan, is de liefde; en het getrouw betrachten der Goddelijke geboden is de toetssteen der liefde.
Hier en daar mogen woorden en uitdrukkingen bij onze tegenwoordige wijze van spreken vreemd zijn, en naar mystiekerij een weinig rieken; maar het geheel dezer opstellen is redelijke beoefenende Godsdienst, en ieder Christelijk Lezer bidt voorzeker, met den gemoedelijken en voortreffelijken sailer, aan het slot van ganscher harte: ‘Gij, o God! vereenig Gij zelf ons met U; dat ons hart deze vereeniging door de liefde, en ons leven deze vereeniging openbare door de volbrenging van Uwen wil!’





De redenen der onvruchtbaarheid van de Evangelieverkondiging, aangewezen in eene Leerrede over Jez. LIII: 1. Voor de Evangelisch Lutersche Gemeente te Groningen, gehouden den 21 April 1816. Door Johannes Ernestus Winter, Leeraar bij de Hervormden te Zuidhorn. Te Groningen, bij J. Oomkens. 1816. In gr. 8vo. 48 Bl. f :-6-:

De aangename en bereidvaardige hulp aan de Lutersche Gemeente te Groningen, bij het afsterven hares eigenen Leeraars, en ten voordeele van deszelfs nagelatene weduwe, is een in het oog loopend bewijs van den echten Christelijken geest ter verbroedering algemeen in de Protestantsche kerk; en geheel deze Leerrede van eenen man, die reeds meer dan veertig jaren het leeraarambt bij zijn Kerkgenootschap bekleed heeft, ademt die edelmoedige verdraagzame gevoelens, welke hij betuigt, die lange reeks van jaren zijner Gemeente onafgebroken te hebben ingeboezemd, daar hij er openlijk, zoo als altijd, ook nu voor uitkomt, dat hij zich geene andere bedoeling van God met het Evangelie van Jezus kan voorstellen, dan de vorming van zijn rede-
{==265==} {>>pagina-aanduiding<<}
magtig schepsel tot deugd, zedelijkheid en zelfvolmaking, in de hoogstmogelijke gelijkvormigheid aan zijnen eeuwig wijzen en goeden Schepper, door eene vernuftige Godsdienstkennis en heiliging van zijn hart en leven, naar het voorbeeld van zijnen eeuwiggezegenden Verlosser, afgemeten naar en ingerigt op eene wijze, die met des menschen behoeftigen en door de zonde diep ongelukkigen toestand het meest overeenkwam.
Intusschen is de uitgave dezer Leerrede eene noodig gewordene verdediging of eerredding, daar men goedgevonden had te verspreiden, dat dezelve in verband zou staan met het onlangs uitgekomen geschrift: Christendom en Hervorming, en het daarvoor gehouden werd, dat de waardige winter aan de tegenspraak van hetzelve door den Hoogleeraar muntinghe deze zijne Leerrede als voorspraak had willen tegenstellen. Dit ongegrond en waarlijk onedelmoedig gevoelen overtuigt ons, dat ons onaangenaam voorgevoel, bij de eerste aanmelding van dat Christendom en Hervorming, niet geheelenal ongegrond was.




Iets over de voortreffelijkheid der leere van de R.K. Kerk, door den Heer J.G. le Sage ten Broek, aan zijne lieve Protestantsche Broeders ter omhelzing aangeprezen, enz. Door een Liefhebber der Waarheid. Te Rotterdam, bij J. van Baalen. In gr. 8vo. 74 Bl. f :-12-:

Nog al een Iets! Wel moge de Hemel de papiermakerijen begunstigen! De Schrijver had geen geduld, om het stukje, waartegen hij zich te weer stelt, geheel te lezen. Onder het afdrukken van zijn geschrijf kwam hem het tweede van den Notaris: De vruchteloosheid der aanvallen enz. ter hand, en dit schijnt hij, blijkens zijn Naschrift, voor het minst doorloopen te hebben. Maar de lezing was hem minder noodig, daar

{==266==} {>>pagina-aanduiding<<}
vooral de naam Katholijk en het woord voortreffelijkheid hem hindert, en zijn voornaam doel slechts was, den Roomschgezinden, wien deze zijn brief in handen mogt vallen, en die eens nieuwsgierig mogt zijn, of er wel iets tegen die voortreffelijkheid te zeggen was, te overtuigen. Wij, die niet alleen niet zeer door zoodanige nieuwsgierigheid geplaagd werden, maar die door de vele, en daaronder voortreffelijke, tegenschriften reeds meer dan verzadigd zijn, vinden juist in dit Iets geen groot behagen, en bevonden ook geheel den toon, en houding en stijl, weinig tot overreding geschikt. Zekerlijk lazen wij hier vele tastbare waarheden, en ook willen wij den Schrijver, die Latijn en Grieksch verstaat, gaarne onder de geleerden rangschikken, maar - evenwel het hapert denkelijk aan ons; en wij willen niemand van het volledig maken van zijne verzameling door dit Iets nu ook afschrikken.

Kruidkundig Handboek, bevattende eene systematische Beschrijving van alle in de Nederlanden in het wild groeijende Boomen, Heesters en Kruiden. Iste Deel; behelzende de planten met zigtbare gestachtdeelen, (plantae phanerogamicae.) Door H. Schuurmans Stekhoven, Bloemist. Te Amsterdam, bij J.C. Sepp en Zoon. In kl. 8vo. XVI en 465 Bl. f 2-18-:

Deze breedvoerige titel geeft genoeg te kennen, wat in dit werkje geleverd wordt, wanneer men namelijk door Nederlanden alleen de noordelijke provinciën verstaat, dewijl de Schrijver zich daarbij geheel bepaald heeft. Het bevat eene vertaling der plantenbeschrijving, voorkomende in de Flora van de gorter, benevens de daartoe behoorende nalezingen van van geuns en de geer. Daarenboven vinden wij hier nog eene lijst van die gewassen, welke de beroemde Hoogleeraar reinwardt, in ons vaderland, in 't wild heeft ge-
{==267==} {>>pagina-aanduiding<<}
vonden; een aanhangsel, hetwelk dit werkje geen' geringen luister bijzet. De Schrijver is, in zijne rangschikking en beschrijving, het stelsel van linnaeus gevolgd, met die veranderingen evenwel, welke de ervaren kruidkundige persoon daarin gemaakt heeft. In de inleiding geeft hij eene korte verklaring van dit stelsel, zonder zich verder met de kunstspraak bezig te houden.
Gaarne erkennen wij, dat door dit werk, op eene vrij gelukkige wijze, in eene algemeene behoefte voorzien wordt. Daar velen, die zich op de kruidkunde toeleggen, geen latijn verstaan, was alle toegang tot eene historische kennis van het plantenrijk voor hen bijna afgesloten, die hun nu hiermede, ten minste eenigermate, wordt opengezet. De Schrijver dringt, in zijne voorrede, dit nut van zijn werk, met regt, aan. Wij gelooven echter, dat de verdienstelijke Schrijver zijn oogmerk nog beter bereikt zoude hebben, indien hij in zijne inleiding een weinig uitvoeriger geweest ware, en ten minste van die karakters, waarnaar de geslachten vooral onderscheiden worden, de bloesem, de vruchtdeelen en de honigwerktuigen, eenige verklaring had gegeven. Eene meerdere naauwkeurigheid en gelijkheid had er ook wel plaats kunnen hebben, daar hetzelfde woord niet altijd op dezelfde wijze vertaald wordt: b.v. anthera, nu eens helm-, dan eens meelknopje; filamentum, nu eens helmstijltje, dan weder meeldraadje; ook gebruikt hij te veel omschrijvingen, waardoor, daar de kunstwoorden zoo zeer vermijd worden, bij vergelijking met het latijn, het laatste niet begrepen wordt. Het ware ook beter geweest, op het voetspoor van kops, bij de soorten, ook in 't Nederduitsch de geslachtnamen te behouden: b.v. Euphorbia Lathyris, Springkruid Wolfsmelk enz.; daar toch de Schrijver dit in vele gevallen, zelfs met verwaarloozing der welluidendheid en sierlijkheid, gedaan heeft.
Het verwondert ons, dat stekhoven het Spicilegium van de geer niet schijnt geraadpleegd te heb-
{==268==} {>>pagina-aanduiding<<}
ben. Hij maakt er althans geen gewag van. Daardoor missen wij hier enkele planten.
De druk van dit werk is zeer onnaauwkeurig, vooral wat het latijn betreft; behalve de lange lijst van drukfouten, zijn er nog vele overgebleven.

Werken der Hollandsche Maatschappij van fraaije Kunsten en Wetenschappen. IIIde Deel. In den Haag, bij J. Allart. 1816. In gr. 8vo.

Dit Deel bevat eene Lofrede op erasmus, door Mr. r.w.j. baron van pabst tot bingerden; eene Verhandeling over de nieuwere Heldendichten, door n.g. van kampen, te Leiden; en eene Toetsing der redekunstige voorschriften van cicero aan die der Zedewet, en bijzonderlijk aan het gebod der waarheidsliefde, door den Hoogleeraar j.f.l. schröder, te Utrecht.
De Lofrede op den grooten erasmus van Rotterdam is een zeer keurig bewerkt stuk, een schoon, eenvoudig monument voor onzen beroemden landgenoot. Aan dezelve is een buitengewone zilveren eerepenning toegewezen. Het deert den Schrijver, dat de prijs voor eene Lofrede op erasmus bij herhaling heeft moeten aangeboden worden, terwijl niemand in het vaderland ter eere van dien landgenoot in het strijdperk kwam; daar integendeel een buitenlandsch Genootschap zich om den roem van huig de groot bemoeid, en het eermetaal voor eene Lofrede op hem aan eenen onzer landgenooten had toegewezen. Hierdoor bewogen, wil de Heer van pabst tot bingerden de kampplaats intreden, en erasmus voorstellen, als het licht van geleerdheid in een duister tijdperk, en als den grooten Godgeleerden, die te gelijk een bedachtzaam hervormer in de zaken van den Godsdienst was.
Erasmus is de man, die, alle zwarigheden, wel-
{==269==} {>>pagina-aanduiding<<}
ke in dien tijd den voortgang der fraaije letteren nog belemmerden, overwinnende, zijn eigen leermeester werd. Hij was, wat elk geleerde in die hoedanigheid behoort te zijn, een wereldburger; en dit was inzonderheid voor eenen man als erasmus noodzakelijk. Onder hendrik den VII leefde hij in Engeland, en geraakte daar in belangrijke betrekkingen.
Zijne werken bezitten, vooreerst, eene, naar de behoefte des tijds berekende, doelmatigheid. Door dezelve helderde hij den donkeren staat der wetenschappen op. Maar ook, ten andere, verdient de smaakvolle inkleeding, en de kiesche manier van onderwijzen, hem eigen, onze opmerkzaamheid. Inzonderheid in zijne brieven vinden wij erasmus geheel; daar leeren wij hem kennen en hoogachten; daar leeft hij; daar vermaakt en verrukt hij ons. Hier treft ons, in de eerste plaats, die gelukkige gave, van ongedwongen, deftig en toch bevallig, en dat wel in eene doode taal, te schrijven. Eene der grootste letterkundige verdiensten van erasmus is, dat hij de steun en bevorderaar der drukkunst is geworden. Zijne vijanden vallen vooral zijne taal en zijnen stijl aan: maar erasmus had ook geenen tijd om zoo naauwgezet woorden te ziften, daar hij zaken van het hoogste belang had mede te deelen. Daarenboven verachtte hij al het gemaakte.
Het tweede deel dezer Verhandelinge schetst erasmus als den grooten Godgeleerden enz. De staat, waarin de Godsdienst was, werd door erasmus duidelijk ingezien. Hij geeft het Nieuwe Verbond, volkomen gemaakt en gezuiverd, met rijke aanmerkingen voorzien, uit. Hij hekelde de ondeugd; hij lachte met de domheid; maar hij spotte niet met het heilige. Inzonderheid zijn de monniken het doel zijner satyre.
Terwijl erasmus op alle mogelijke wijzen eene hervorming in de kerk voorbereidde, trad Duitschlands groote hervormer, luter, op. Nu volgt eene vergelijking tusschen luter en erasmus, ten aanzien van hunne manier van hervormen. Maar dat nu

{==270==} {>>pagina-aanduiding<<}
alles, wat hier, bij gelegenheid van de vergelijking tusschen deze twee mannen, gezegd wordt, geschiedkundig juist zij, kunnen wij niet ruimschoots toestemmen. Het zal altijd moeijelijk blijven te bepalen, of en in hoe verre de zachte middelen, die erasmus wilde aangewend zien, de besten zouden geweest zijn. Werd luter niet tot openbaren opstand gedwongen door de Roomsche kerk, die hem uitwierp, en dus de scheuring veroorzaakte? En wie kan zeggen, of eene hervorming in de kerk wel dát zoude gewerkt hebben, wat nu de openbare tegenstand uitrigtte? Is niet het tegendeel waarschijnlijk? - Hierbij blijft over, dat niet elke strenge maatregel kan goedgekeurd worden: maar welke menschelijke arbeid is volkomen? Ook was zeker veel door luter niet bedoeld gevolg, b.v. de boerenkrijg, waarin hij zich zoo voorbeeldig gedroeg; en in 't algemeen heeft men van luter's doortasten doorgaans zeer verkeerde denkbeelden. Daarenboven stelt de geschiedenis ons erasmus wel degelijk voor, als beschroomd om iets tegen de kerk en haar hoofd te ondernemen; en hij zelf bekent - gelijk de geëerde Lofredenaar ook aanmerkt - dat het zoo met hem gelegen was. Niet onmerkwaardig is, wat luter over erasmus en deszelfs beschroomdheid aan lazarus spengler, te Neurenberg, schrijft: ‘Zoo is het ook nooit in mij opgekomen, verdrietig tegen erasmus te zijn. Het heeft mij wel bevallen, dat hij door mij ongenoemd wil zijn. Ik heb hem ook daarover geschreven, en hem beloofd, noch van hem, noch van andere goede vrienden op deze wijs meer melding te maken, dewijl het hem niet lief is..... Erasmus en ik zullen, zoo God wil, het wel ééns blijven. Het is wel waar, dat ik
soms met philippus heimelijk disputeer, in hoe ver erasmus al of niet op den regten weg zij: maar dat kan hij en elk, zonder gevaar en behoudens de vriendschap, ook van mij doen; ik wil niemand het eerste aanvallen. Het is mij genoeg, mij te verdedigen, ingeval ik aangevallen word.’ Eras-
{==271==} {>>pagina-aanduiding<<}
mus wil alzoo uit het spel blijven, en laat zich liever - dit was toch wel degelijk beneden zijne waardigheid - als dwingen, om, hoe weinig hij er ook van meende, een geschrift tegen luter in de wereld te zenden. En wat aangaat erasmus en hutten, zoo vinden wij in het Leven van erasmus, uit het verdedigschrift van dezen tegen hutten, vermeld, dat hij, terwijl hutten begeerig was hem te spreken, wanneer dit bezoek enkel uit beleefdheid voortkwam, het, om achterdocht te vermijden, liever niet had. Van baatzuchtige inzigten spreken wij den grooten man met ons geheele hart vrij; weten ook wel, dat zijne angstvalligheid, om in hetgeen hij zag gebeuren zelfs niet betrokken te schijnen, geene zaak is, die eene strenge gisping verdient: maar wij begrijpen ook - hetgeen de Lofredenaar zeker met ons ééns is - dat, wanneer twee groote mannen naast elkander gesteld, en van den eenen, hoe zeer zijne grootheid ook erkend worde, gelijk hier ten aanzien van luter geschiedt, de zwakheden en verkeerde handelwijze worden opgegeven, zulks ook ten aanzien van den anderen moet plaats hebben, en niet nagelaten worden, omdat men eene Lofrede schrijft. Het is toch duidelijk, dat erasmus, hoe rondborstig hij ook tegen de misbruiken uitkwam, met de kerk en den Paus goed vriend wilde blijven; en de vraag is, of dit, gelijk de zaken nu stonden, wel gepaard konde
gaan? En zoo neen, dan kan men, dunkt ons, vrij veilig besluiten, dat - hetgeen erasmus zelf ook niet onduidelijk, en naar ons gevoel wel schertsend genoeg voor zulk eene ernstige zaak, te kennen geeft - wanneer hij de waarheid ten koste van zijne uitwendige rust had moeten bevorderen, de zaak wel zoude gebleven zijn, waar zij was.
Niettegenstaande dit, vereeren wij den grooten man als een' der voorbereiders van de Hervorming, en zeggen den geëerden Lofredenaar onzen hartelijken dank voor dit schoone gedenkstuk, onzen grooten landgenoot in ons vaderland opgerigt. Taal en stijl zijn, wat men

{==272==} {>>pagina-aanduiding<<}
wenschen kan; en de geleerdheid van den Heer van pabst tot bingerden stelt den Nederlander in staat, in een kort bestek de verdiensten te leeren kennen van eenen man, wien hij grootsch mag wezen den zijnen te kunnen noemen.

De Verhandeling over de Heldendichten bestaat in eene beoordeelende vergelijking der vijf beroemdsten van lateren tijd; het verloste Jeruzalem van tasso, de Lusiade van camoëns, het verloren Paradijs van milton, de Henriade van voltaire, en de Messias van klopstock, zoo met betrekking tot elkander, als in 't bijzonder ook met opzigt tot de twee meesterstukken der oudheid, de Ilias van homerus en de AEneis van virgilius.
Eerste afdeeling. Eerste Hoofdstuk. De Dichters der genoemde dichtstukken als individu's beschouwd, en de invloed, dien hunne standplaats en leeftijd op hunne hoofdwerken hadden.
I. Tasso. De bloei van letteren en kunsten was in Italië ten top gerezen, maar de staatkundige vrijheid geknakt. Juist dit laatste gaf eene stemming tot het ideale, tot de vroegere grootheid van Italië. Dan, met deze verheffing tot het denkbeeldige, schoone en groote, stonden de zeden in een zeer afstekend contrast. De geleerden over 't algemeen beoefenden plato en aristoteles, meer om daaruit Grieksch en geleerdheid, dan wijsheid en deugd op te doen, en werden, of afkeerig van het Christendom, of bezigden het verbasterde geloof der Middeleeuwen slechts om bij de Paussen hun hof te maken. Hoe men leefde, bekommerde ook die Kerkvoogden weinig, mits men slechts geen haarbreed van 't geloof der kerke week. Bij deze stemming der gemoederen, was de invloed der hervorming bijna geheel uit Italië geweerd. Een verbond tot stuiting der ongeloovigen was in dat land nog eene zeer nationale zaak; dus waren de tijden zeer geschikt, zoo wel ter vorming, als tot het gunstig onthaal, van eenen

{==273==} {>>pagina-aanduiding<<}
zanger der Kruistogten. De voortgangen der verlichting hinderden den dichter niet; want de Italiaan was slechts aesthetisch, niet wijsgeerig gevormd.
Dus was de gesteldheid van Italië, toen 1544 tasso geboren werd. Een vurig, rondborstig eerlijk, en diepgevoelig man. Hij, de reine onder een verbasterd geslacht, zocht zijnen troost in het ideale. De Riddergeest vooral strookte met zijnen sieren aanleg. De Christelijke Godsdienst, naar de leerstellingen zijner kerke, verleende hem de kleuren tot zijn tafereel. Ook de geest der tijden, echter, moest hier en daar, zijns ondanks, zijne pen besturen. Zoo ontstond het verloste Jeruzalem, hetwelk in Italië onbegrijpelijken opgang maakte, en waaruit nog de gondeliers in de Lagunen van Venetië en de arbeider in het paradijs van Napels coupletten zingen.
II. Camoëns. De ontdekkingen in het Oosten en Westen hielden in zijnen tijd den geest des Europeërs bezig; en juist Portugezen waren in dien arbeid zoo groot; zij alleen hadden den weg naar de Oostindiën om de zuidpunt van Afrika ontdekt. Camoëns, te Lissabon in 1517 of 1524 geboren, was hartstogtelijker en zinnelijker dan tasso. Zijne liefde tot eene hofdame veroorzaakte hem ballingschap. Hij dient zijn vaderland tegen de Mooren. Ondankbare behandeling dwingt hem tot eenen tweeden krijgstogt. Zijne romaneske ziel kon niet anders verkiezen dan het tooneel van Portugals heldendaden, de Indiën. Hij vertoeft, na eenige jaren strijds, te Goa, wordt naar Macao gebannen, en voltooide daar de Lusiade. Naar het vaderland teruggekeerd, eindigt hij zijn behoeftig leven in een gasthuis. - De geaardheid en het lot van camoëns stemmen met het onderwerp zijner zangen overeen.
III. Milton. Er wordt kort, maar zakelijk, aangetoond, welk eenen invloed de staat van den Godsdienst, in Engeland, ten tijde van milton, op deszelfs verloren Paradijs natuurlijk moest hebben. De Puriteinsche grondbeginselen hadden zich ontwikkeld;

{==274==} {>>pagina-aanduiding<<}
karel de I werd onthoofd, en milton was een forsche Republikein. De lange dogmatieke verhandelingen in zijn gedicht zijn naar den smaak van zijnen tijd.
IV. Voltaire. De tijden waren in Frankrijk tot op voltaire zeer ongunstig voor het Heldendicht geweest. In hem zag het laatst der 17de eeuw een' man geboren worden, wiens hoogste doel het scheen, in spijt van alle moeijelijkheden, doch bedektelijk, de heerschende begrippen in de Maatschappij te ondermijnen. In het tijdvak, dus, van Frankrijks diepst verval, in het verfoeijelijke Regentschap van orleans, bezong hij 's rijks hoogste geluk, de regering des grooten hendriks. Andere Heldendichters vormden zich overeenkomstig den geest des tijds, en ontleenden van denzelven hunne trekken. Voltaire poogde tegen dien stroom op te lavéren. In zijn Heldendicht berispt hij de zedeloosheid enz. van zijnen tijd niet regtuit, maar schetst ze sterk genoeg in de beschrijving van het hof van hendrik den III. De kiemen van zedeloosheid en ongodsdienstigheid, welke naderhand zoo vele wrange vruchten hebben voortgebragt, lagen in het hart van den Dichter, toen hij de Henriade schreef, voor een goed gedeelte nog onuitgebot.
V. Klopstock. Terwijl men in Engeland en Frankrijk, van overdrevene naauwgezetheid of bijgeloof, tot het andere uiterste, ongeloof en zinnelooze wijsbegeerte, oversloeg, had het tegendeel in Duitschland plaats. Hier was de leer der hervormers nog in volle kracht. Ook in het letterkundige was alles nog op den ouden voet; en men schreef, daar de Hoogduitsche taal sedert luter deerlijk in verval geraakt was, bijna uitsluitend in de taal der geleerden. Eenige geleerden, door de vriendschap en bescherming van den jongen frederik van pruissen naar Berlijn gelokt, zochten alles op de Fransche leest te schoeijen; 't geen echter mislukte. Duitschland had nog niets dragelijks opgeleverd. In Zwitserland, daarentegen, begon men zich op de navolging der Britten toe te leg-
{==275==} {>>pagina-aanduiding<<}
gen; en de overeenkomst van Godsdienst tusschen Engeland en de Hervormde Kantons moest dezen den echt-protestantschen zoo wel, als godsdienstigen milton aanbevelen. Deze smaak werd te Zurich algemeen; en slechts één waar genie was er noodig, om den geest der Duitsche natie tot oorspronkelijkheid te verheffen. Zulk een genie was klopstock: zijn geest, gevormd door eene ernstige, ja dweepachtige opvoeding, en bestuurd door het, toen nog zoo algemeen in Duitschland heerschend, godsdienstig gevoel, kon niet wel anders dan tot een Christelijk onderwerp voor een Heldendicht heêngevoerd worden. Zoo verscheen de Messiade, een oorspronkelijk gedicht, zoo wel in vorm als in stof.
Tweede Hoofdstuk. Geest der nieuwere Heldendichters, in vergelijking gebragt met dien der ouden. Homerus is het naïve kind, hetwelk alles opvat, gevoelt, voorstelt, gelijk het voorkomt, zonder er aanmerkingen over te maken; vandaar het ongepaste oordeel, hetwelk zoo veel kinderachtigheid, nietigheid en lompheid in zijn werk meent te vinden. Dit is bij onze, meer verouderde, natien geheel anders. Alles is bij hem natuurlijk, los, eenvoudig, ongedwongen; en de gesteldheid van zijn land en volk bragt dat zoo mede. - Bij virgilius, die in het wereldbeheerschende, hoogst beschaafde, maar ook in zedelijkheid ten diepste gezonkene, Rome leefde, is deze geest geheel anders gewijzigd. Hij kon de onbekommerde naïveteit van zijnen grooten voorganger niet hebben. Hij zoekt naar een ideaal, is kiesch en beschaafd in vergelijking van homerus, die slechts de natuur voorstelde gelijk zij was.
In tasso heerscht nog veel sterker de uitdrukking en aanduiding des gevoels dan bij virgilius, en de wijziging daarvan is zeer onderscheiden van die bij de oude Heldendichters. In tasso zijn zeden, Godsdienst, begrippen van eer geheel anders. Bij hem heerscht riddergeest. - Na de uiteenzetting hiervan wordt onderzocht, welke geest voordeeliger is voor de dichter-
{==276==} {>>pagina-aanduiding<<}
lijke voorstelling, die der Grieksche, of der Christelijke heldeneeuw? Zonder beslissende toewijzing van voorrang, wordt aan de eerste naïveteit, aan de laatste verhevenheid bij uitstek toegekend.
De vaderlandsliefde van homerus is in de Ilias aan de waarheid ondergeschikt en onpartijdig. Het doel van virgilius, daarentegen, is de verheffing van de grootheid van Rome en den roem van augustus. Tasso heeft zich meer aan de manier van homerus gehouden. Camoëns is niet alleen virgilius gevolgd, maar is in zijne partijdigheid voor zijn volk veel verder gegaan dan deze; en heeft de stoute geest, door deze, schoon gemisbruikte, vaderlandsliefde ingeboezemd, den Dichter hier en daar zeer gelukkig bezield.
De geest des Christendoms bevordert ten strengste zedelijkheid, en onderscheiding tusschen goeden en kwaden. Homerus heeft daar niets van, virgilius iets, tasso meer, milton en klopstock het allermeeste. Bij den zanger der Henriade vindt zij ook plaats, maar geheel anders gewijzigd. Voltaire heeft het 't meest tegen de godsdienstige onverdraagzaamheid. Aanprijzing van menschlievendheid en onderlinge verdraagzaamheid stelt zich ons als het hoofddoel der Henriade voor. Maar in zedelijken ernst, die milton en klopstock bezielt, staat voltaire zelfs beneden tasso.
Eindelijk: de beschaafdheid, welke bij homerus nog slechts in de kindschheid was, zien wij in de Henriade in de hoogste mate ontwikkeld.
Tweede afdeeling. Het werktuigelijke der Poëzij; de onderscheidene voetmaten.
De voetmaat der Ouden was gegrond op hunne muzikale talen, die uit haren aard lange en korte lettergrepen kenden. Dit is bij de nieuwere talen niet alzoo, welke daarbij oneindig minder vrijheid van omzetting hebben. De Grieksche taal heeft nog een bijzonder voorregt in de vrijheid van het al of niet bezigen des arti-
{==277==} {>>pagina-aanduiding<<}
kels. Zoo wel Latijnen als Grieken bezaten in hunne dichterlijke taal het voorregt der afwisseling van voetmaten. - Deze, de betrekking der onderscheidene talen tot de poëzij wijsgeerig beredenerende, afdeeling is niet wel voor een uittreksel vatbaar.

(Het vervolg en slot hierna.)





Reize door Ierland. Naar het Engelsch van John Carr, Esq. Door W. Goede. In II Deelen. Te Leeuwarden, bij Steenbergen van Goor. 1816. In gr. 8vo. Te zamen 491 Bl. f 4-16-:

Er zijn weinig landen in het beschaafd Europa, die zoo digt bij ons gelegen en rijk zijn aan schoonheden der natuur, zoo wel als overblijfselen uit vroegere omwentelingen der physieke, staatkundige en kerkelijke wereld, als Ierland; terwijl nogtans eene diepe verachting de inwoners en het land, als naauwelijks noemenswaardige bijhangsels van het alvermogend Engeland, bedekt, en, aan de andere zijde, de wezenlijke armoede en het bijgeloof des volks, door vele Engelsche pennen althans niet verzacht, den Reiziger afschrikt. Wie kreunt zich aan de schoonheden van het geheel uit den koers liggend Ierland, terwijl Frankrijk, Italië, Zwitserland en Duitschland voor ons openliggen? Maar deze vier landen, voorheen de éénige bijkans, die men vermaakshalve bezocht, en waartoe zich ook nog de groote toer bepaalt, zijn tot verzadiging toe beschreven: er blijft nog wel een minder afgemaaid veld in Spanje, Hongarije, Polen, Denemarken, Zweden en Rusland over; doch deze oogst is sedert eenige jaren, door den lust tot onderzoek van vele, vooral Engelsche, Schrijvers, ook ontgonnen: (men denke slechts aan townsend, swinburne, bourgoing, laborde, townson, coxe, onzen meerman, carr zelven, den Schrijver dezer Reize, enz.) Slechts Ierland

{==278==} {>>pagina-aanduiding<<}
werd door Engelschen uitsluitend, en dan nog spaarzaam, bezocht: want in welk een licht verschijnt de Ier in Engeland? en hoe wordt zelfs zijn land daar miskend? Immers de Iersche Adel rekent het zich bijna tot schande, zijne inkomsten in zijn vaderland te vertéren. Wij verheugen ons dus, hier het verslag aan te treffen van eenen Engelschman, die zich door zijnen Zomer in het Noorden voordeelig bekend gemaakt en als bevoegd opmerker zijne proef heeft gedaan, nopens een zoo onbekend en toch zoo merkwaardig gewest. In deze twee deelen wordt echter Ierland op verre na geheel doorgereisd noch beschreven. Van het nijverste, bestbevolkte, en wegens deszelfs bazaltrotsen zoo merkwaardige noorder gedeelte - van Ulster - bijna geen enkel woord; even zoo weinig van al wat aan de westzijde van den Shannon ligt - van Connaught. Slechts het ooster en zuider gedeelte - Leinster en Munster (nogtans met uitzondering van Waterford, Wexford en Droghede) worden meer of min omstandig beschreven. Het langst vertoeft de Schrijver te Dublin, waarover ruim de helft van het eerste deel loopt, gevolgd door een' uitstap in het Graafschap Wicklow; daarop aanmerkingen over het karakter, de zeden, den huishoudelijken toestand enz. der Ieren; eene reis naar Killarney over Limerick, en terug over Cork en Kilkenny, waarna het werk met eenige algemeene aanmerkingen besloten wordt.
Er is hier zoo veel nieuws voor verre de meesten onzer Lezeren, dat wij vreezen zouden ons bestek te overschrijden door het geven eener doorloopende schets van de wetenswaardigste zaken. Ook is in de beschrijving der Hoofdstad niet alles even merkwaardig: de Schrijver houdt zich misschien wat te lang op bij bouwkundige détails der onderscheidene gestichten, die toch zonder bijgevoegde platen moeijelijk te begrijpen zijn; en dit gedeelte zijner reis steekt door mindere levendigheid af bij de reis naar Dublin, waarin eene luim heerscht, die in 't vervolg schaars weder voorkomt. Nogtans verdient de schildering der baai van Dublin opmerking, als

{==279==} {>>pagina-aanduiding<<}
welke de Schrijver met die van Napels gelijk stelt; alsmede Anecdoten van den beroemden swift. Veel aangenamer is de uitstap naar Wicklow. Hier vindt men heerlijke landouwen, te midden van grootsche natuurtooneelen, en sporen van oude natuurschokken, zoo als twee over elkander als 't ware in evenwigt hangende rotsstukken, the scalp genaamd, de vallei van Dargle, Ierlands Tempe, den sprong der Gelieven, een waarlijk Italiaansch gezigt, enz. Onder weg vertoont ons de Reiziger Iersche hutten, inderdaad geene modellen van bouwkunst, doch waarin dikwijls, bij diepe armoede, zeer talrijke huisgezinnen in liefde en tevredenheid van louter aardappelen bestaan. (De Engelsche Reiziger komt gestadig hierop terug, dat de Iersche landman bijna enkel van aardappelen en karnemelk leeft, en gelooft zekerlijk, dat zijne landgenooten dit zullen in twijtel trekken. o! Ware in ons weleer gezegend Vaderland de schamele klasse slechts van dien kost verzekerd!) Eene zonderlinge opmerking maakt carr hieromtrent: hij zegt, dat, volgens sommigen, de aardappelen zeer bevorderlijk zijn voor de vruchtbaarheid, en tevens een zeer gezond voedsel opleveren, 't welk voor de schoonheid van het opkomend geslacht alles behalve nadeelig is. Dit verdient wel het onderzoek der natuurkenners en staatshuishoukundigen, vooral ook bij ons. Eenige tooneelen uit de geschiedenis van den opstand worden gevolgd door eene belangrijke oudheid, de zeven kerken bij Glendalogh, eene verzameling van overblijfselen uit de middeleeuwen, in een oord, welks verhevene somberheid aan het doel dier voormalige gestichten beantwoordt. De bloei van Glendalogh dagteekent zich van vóór 1214, wanneer
het Bisdom naar Dublin verplaatst werd. Er zijn vele dergelijke puinhoepen in Ierland, die, door een' godsdienstigen eerbied des volks, vrij wel in stand blijven. Het landgoed van den Heer latouche wordt als merkwaardig geschetst, vooral ook om de nog grootere waarde van het verstand en hart der bewoners. Het bekoorlijk groen, een gevolg der voch-
{==280==} {>>pagina-aanduiding<<}
tigheid, en de fraaiheid der wegen van Ierland worden zeer geroemd, en de fabel van st. patricius vermeld, die alle duivels en vergiftige dieren van het land met list naar een' afgrond lokte. Vrij breed weidt de Schrijver dan uit over de volksdeugden, als gastvrijheid, zucht voor de wetenschappen, (‘Geen gewest van deze uitgestrektheid heeft, zegt hij, sedert het bestaan van Griekenland, schitterender vernuften en geleerder mannen dan Ierland voortgebragt.’ Wij nemen de vrijheid, dit stellig tegen te spreken, en dezen lof aan ons Holland toe te eigenen) voorts zedigheid der vrouwen, vatbaarheid, onderlinge wellevendheid, zelfs bij de lagere volksklasse, enz. Carr spreekt overal de Ieren voor; en, moge al eens de genotene herbergzaamheid hem een weinig partijdig gemaakt hebben, niemand zal toch betwisten, dat ijne berigten veel waarheid behelzen, en dit verheugt ons voor de eer der menschelijke natuur.
Daarentegen verzwijgt men ook de gebreken niet; de armoede van het landvolk, een gevolg der schreeuwende onderpachten, waardoor de laatste huurder bijna niets overhoudt; de ellendige staat van het onderwijs, (er was, tot nog kort geleden, in geen enkel dorpkerspel een Bijbel) de zucht tot logens, het bijgeloof, de onzindelijkheid enz., die hij nogtans hier en daar verontschuldigt.
De reis naar Killarney is belangrijk. Men vindt oude sterkten op dezen weg, en voornamelijk bogs, een vreemd verschijnsel, eigen, zoo 't schijnt, aan Ierland, en waarschijnlijk vernielde bosschen ten grondslag hebbende. Het meest schijnen zij naar onze veenen te zweemen; echter heeft men ook drijvende of bewegende bogs, die, na een onderaardsch gedruisch opgetild, de naburige landen voor zich heen drijven, die alsdan, als zwemmende eilanden, omdrijven, en soms de velden zestien voet diep bedelven. Men heeft in deze bogs zoo wel horens van rendieren, als prachtige en keurige sieraden van goud en zilver gevonden. De rivier Shannon en de

{==281==} {>>pagina-aanduiding<<}
stad Limerick worden vervolgens beschreven, en de slechte toestand van het huis voor krankzinnigen aldaar met reden gegispt. Daarop volgen bedenkingen over de Iersche taal, en over eene gissing, die haar, uit eene vergelijking met de bekende plaats uit de Poenulus van plautus, als eene dochter der Punische voorstelt. Hieromstreeks is eene volkplanting van Paltsers, om het geloof uitgeweken. Killarney, het doel der reize, met deszelfs romaneske meren, de abdij van Mucruss, de eilanden Innisfallen, Ross, enz. komen voor, als tot de heerlijkste, meest romaneske oorden der wereld behoorende, en worden omstandig beschreven, ook met overneming eener plaats uit den landbouwkundigen Reiziger arthur young. - Cork is eene groote stad met eene opeengepakte bevolking van ruim 100,000 zielen, waar zeer veel armoede, maar ook zeer veel weldadigheid heerscht. Vele inrigtingen dezer stad voor behoeftigen zijn zeer doelmatig. Hier volgt weder een' uittreksel uit a. young, waarschijnlijk door den Vertaler. De reis gaat vervolgens langs min belangrijke oorden weder naar Dublin, waarvan nog eenige bijzonderheden nagelezen worden; en de Schrijver eindigt met eenige bedenkingen over de mogelijke leniging van het lot der talrijke armen in Ierland, vooral van den schamelen landman.
De vertaling, door den Eerw. goede bewerkt, is zeer goed: echter hebben wij eenige bedenkingen. Moeten wij het aan hem, of aan den Schrijver, of aan den zetter wijten, dat wij (op bl. 34) in 1762 de reeds in 1714 overledene Koningin anna ontmoeten? Was jafet de zoon van eenen nabab? Natuurlijk was onze tweede stamvader na den Zondvloed Nabab over de geheele aarde. Op bl. 154 lezen wij, bij eene tegenstelling tusschen een zeer boschrijk en zeer naakt oord: ‘welk een verschil tusschen dezen overvloed van schatten en de beschrijving, die de Heer arthur young er van geeft,’ enz. Dit schatten (daar van geene eetbare voortbrengselen gesproken wordt) riekt wel iets naar

{==282==} {>>pagina-aanduiding<<}
het Hoogduitsche schatten, lommer. Zou de Heer goede ook bij de Fransche eene Hoogduitsche vertaling te baat gehad hebben? Wij bekennen echter eerlijk, anders geene Germanismen te hebben gevonden. - Op bl. 210 worden de Brachmanen of Braminen in Broekmannen gemetamorphoseerd! Dit is zeker eene drukfout, die echter in 't oog loopt.
De reis van den Heer carr kan, met die van göde door Engeland, vóór eenige jaren bij den Boekhandelaar bohn, en van soltau door Schotland, bij den Uitgever dezes reisverhaals in 't licht gekomen, een goed en onderhoudend geheel opleveren, ter vrij naauwkeurige kennis, althans van het belangrijkste, der drie Zuster-koningrijken, tot welke wij thans in zoo menige staatkundige en handelsbetrekkingen staan.




C.J.C. Reuvens, Collectanea Litteraria &c. Letterkundige Verzameling, of Gissingen over Attius, Diomedes, Lucilius, Lydus, Nonius, Ovidius, Plautus, Scholiast van Aristophanes, Varro en anderen, doorgaans gemaakt naar aanleiding der Handschriften, en meerendeels tot het Romeinsche Tooneelwezen betrekkelijk. Waarbij eene Verhandeling gevoegd is over de uitspraak der Grieksche taal. Te Leiden, bij H.W. Hazenberg de Jonge. In gr. 8vo. 197 Bl., behalve de Inleiding. f 2-2-:

Eerst onlangs kwam deze letterkundige Verzameling bij ons ter tasel. Zij is door den jongen reuvens opgedragen aan zijnen sedert onlangs, door eenen schielijken dood, aan het Rijk en zijne Bloedverwanten ontrukten Vader. Deze, als hoogberoemd Regtsgeleerde, en door lange ervarenis geoefend Regter, naar Brussel op last des Konings vertrokken, om mede te arbeiden aan het Ontwerp van een nieuw Wetboek voor Nederland en Nederlandsche zeden, vond daar ten ontijde het einde van zijn nuttig leven, betreurd door allen, die 's mans verdiensten in zijnen aanzienlijken stand wisten op prijs te stellen, maar zeker het allermeest beweend van dien Zoon, die in hem eenen voorbeeldigen en hartelijk geliesden

{==283==} {>>pagina-aanduiding<<}
Vader verloren heeft. Wij rekenen het ons ten pligt, de nagedachtenis van wijlen den Heere reuvens te vereeren, door hem uit reeds gezegde Opdragt aan onze Lezers te leeren kennen van den kant der aangeduide huisselijke betrekking, wier lof de Maatschappij, omdat zij in de binnenkameren het goede sticht, maar al te zeldzaam opmerkt. Boven de velerlei verpligtingen, die onze jeugdige Schrijver met alle heuschheid erkent, dat op hem rusten, ter zake van vriendschap en diensten, door zijne Leermeesters en Begunstigers, de Heeren van lennep, wyttenbach, boisson en anderen, aan hem betoond, verheft bij nogtans met kinderlijke vroomheid en teederheid de vaderlijke weldaden. Uit dien hoofde heiligt hij aan dezen zijne eerstelingen, als een offer van verschuldigde dankbaarheid, bij uitsluiting toe. Want, ondanks het gewigt en aanbelang der ambtsbezigheden, die zijn Vader te vervullen had en met alle getrouwheid behartigde, was het deze, die den smaak voor het schoone der Ouden, voor waarheid, regt en zeden, allereerst aan zijnen Zoon inboezemde; die lust tot letteroefening in hem ontvonkte, en voorts geene moeite of kosten spaarde, om diens aanleg en opleiding in algemeene beschavende wetenschappen, en tot het vak der Regtsgeleerdheid, te helpen voltooijen. Vóór korte jaren, namelijk, wanneer de Vader in regterlijke waardigheid naar Parijs geplaatst werd, vergezelde hem derwaarts de Zoon, zijne studien te Leiden afbrekende, om die onder deszelfs oog aldaar voort te zetten. Hier bezorgde hem dit geleide, en de aanbeveling van den Amsterdamschen Hoogleeraar van lennep, gemeenzamen toegang tot reeds gemelden vermaarden boisson, Frankrijks sieraad, en bijkans éénige roem in de Grieksche letteren. Hier genoot hij door dien invloed de vriendschap van eenen marron en andere Mannen van naam; behalve dat hem de Koninklijke, toen
Keizerlijk genoemde, Bibliotheek, met haren schat van oude handschriften, naar zijnen wensch ontsloten werd, om zijnen lust tot onderzoek aldaar te verzadigen in de tusschenuren, die hij aan zijn hoofdwerk ontwoekeren mogt. Vervolgens met den Vader in zijn geboorteland wedergekeerd, bewees hem de toegenegenheid van Leidens uitstekend sieraad, den grijzen wyttenbach, ongemeenen dienst ter voortzetting en bereiking van zijn voorname doel, om eens de Fragmenten der Romeinsche Blijspeldichters, bij Nonius en elders voor

{==284==} {>>pagina-aanduiding<<}
ons bewaard gebleven, te mogen toelichten, ook uit den voorraad, door wijlen bondam hiertoe vergaderd, en in de kostbare Bibliotheek dier Hoogeschole weggelegd. Tevens kwam onzen jeugdigen vriend der oude letterkunde des Vaders naauwe betrekking tot deszelfs Ambtgenoot van wesele scholten wederom te stade, daar hem van dezen vergund werd, diens uitgebreide en rijke boekverzameling, als eigen, te gebruiken. - Ziet hier, hoe groote en menigerlei voordeelen den jongen reuvens toevloeiden uit den zegen vooral zijner geboorte van zulken Vader, aan wien, behalve zijn regt op andere en hoogere titels, ook deze niet het minst vereerende naam mogt worden toegekend. Welk gevoelig hart bedroeft het niet, dat een zoo waardig Man kwalijk meer dan de eerste vruchten der dankbaarheid heeft mogen oogsten van zijnen met alle zorg gekweekten en veelbelovenden Zoon? Dan, ontzien wij ons, den bitteren rouw op te wekken, dien het smartvol uiteinde des Vaders bij dezen gebaard heeft. Liever zouden wij de nagedachtenis van dit zoo dierbaar hoofd, dat rust van zijnen arbeid, en in onze harten leeft, bij den Jongeling, die deszelfs volle waarde gekend en vereerd heeft, tot eenen prikkel aanvoeren, om den roem van reuvens naam en de eere der vaderlandsche geleerdheid te handhaven, uitbreiden en vermeerderen. Doch, hetgeen voor vele Jongelingen van meer of min aanzienlijke geboorte hoogst noodig zijn zoude, wordt overbodig bij dezen, van welken wij met genoegen vernemen, dat hij alreede aan het Geldersch Athenaeum eenen welverdienden Leerstoel beklommen heeft. Wij gaan hierom over tot eene korte vermelding van dit boek: want, hoezeer wij prijs stellen op de toelichting en verbetering der Ouden, (in welk vak van letterkunde ons vaderland bevorens geene geringe vermaardheid had, nog heeft, en voorts hopen mag, indien Jongelingen, als
reuvens onderlegd, zich daaraan toewijden) die arbeid, voor de geleerde wereld meer dan het Nederlandsch publiek berekend, mag niet in het breede en naar eisch behandeld en getoetst worden in ons Maandwerk. Intusschen, het boeksken, dat voor ons ligt, betreft niet de Fragmenten der Romeinsche Blijspeldichters, de groote taak, die reuvens te Parijs aansloeg, in ons vaderland voortzettede, en welke hem steeds onledig houdt. Hoeveel stoffe hij daartoe voorhanden, en ook bewerkt heeft, zijne zedigheid, en

{==285==} {>>pagina-aanduiding<<}
wantrouwen zijner krachten, doet hem, die de moeite ondervindt van eenen onbetreden weg te bewandesen, en daarop voorkomende hindernissen op te ruimen en te overwinnen, alvorens eene proeve zijner bekwaamheid geven in deze Letterkundige Verzameling, wier inhoud de titel aanwijst. Blijkens denzelven, zijn de Fragmenten van Romeinsche Blijspeldichters wel onaangeroerd gebleven; maar geenszins hun Tooneel, en eene en andere plaatsen uit hunne Treurspelen, Hekeldichten, Grammatici, of meer algemeen bekende Schrijvers. Het heeft gewis veel in, vooral in de behandeling van de stukken der Oudheid, bijzonder van de zoodanige, die zeer bedorven en verminkt tot ons zijn overgekomen, of die, gelijk Lydus, zeer onlangs in het licht verschenen, den waren zijn en meening te treffen, of de gebreken des tijds gelukkig te herstellen, waar die zijn ingeslopen. Het heeft veel in, wij herhalen dit, bij zulken arbeid van kieschen smaak, de goedkeuring der Letterhelden te verdienen. Alleen wie het boven van ons gezegde nopens den aanleg van reuvens nadenkt, zal zich bij voorraad van hem niet weinig goeds te dezen beloven. Wat ons aangaat, ofschoon wij, ware het hier de plaats, eene en andere kleene bedenking (*) tegen het beweerde van den Schrijver zouden vermogen in te brengen, over het geheel durven wij verzekeren, dat eene uitgebreide geleerdheid en bovenal een gezond oordeel in dezen zijnen jeugdigen arbeid alzoo doorstralen, dat hij aan onze, na het lezen der Inleiding, hooggespannen verwachtingen niet alleen ten volle beantwoord, maar ook dezelve overtroffen heeft. Dan, ongezind om lofredenaars te worden in eene zaak, die wij door proeven niet aan het oordeel van onze Lezers ter

{==286==} {>>pagina-aanduiding<<}
beslissing kunnen opdragen en verblijven, leggen wij de pen neder, bevelen dit zijn werkje der aandacht van, beter dan wij misschien, bevoegde regters, en sluiten met onzen wensch, om eerlang, tot eere der Nederlandsche geleerdheid, het grooter en reeds vóór jaren begonnen werk van zijne ervaren hand te mogen ontvangen. Wij vleijen ons, dat zijne plaatsing te Harderwijk hem daartoe lust en gelegenheid verschaffen zal.




Op welk eene wijze behooren Aankomelingen op de Hoogeschool hunne Akademische Studie in te rigten? Twee Voorlezingen voor oude en jonge Studenten, van J.M. Sailer. Uit het Hoogduitsch. Met eene Voorrede van H. Muntinghe, Hoogleeraar in de Faculteit der Godgeleerdheid te Groningen. Te Groningen, bij J. Römelingh. 1816. In gr. 8vo. 34 Bl. f :-8-:

Schrijver en Voorredenaar zijn beiden zoo algemeen bekend, en het onderwerp is zoo belangrijk, dat het eene onvergeeflijke nalatigheid en trots wezen zou, zoo ieder student, in welk een vak dan ook, dit boekje niet zijner aandachtige overweging waardig hield; en wij hebben er niets bij te herinneren, dan dat het ons smart, dat het niet meer uitvoerig is uitgewerkt. Het geeft inmiddels de best mogelijke wenken.
Men vindt hier de gebreken bij de toehoorders aangewezen: omdat het hier de studenten geldt, wordt van die der leeraars, (en sailer erkent, ook deze zijn groot) en die in de leerinrigtingen zelve, (die er misschien ook nog gevonden worden) gezwegen. En zij zijn deze:
1. De aankomelingen zijn zelden genoegzaam in de voorbereidende wetenschappen onderwezen. (Deze wetenschappen zijn vooral de taalkundige. Zakenkennis! is thans het tooversormulier, dat aan de orde van den dag is.) Zelden zijn hunne verstandelijke vermogens behoorlijk geoefend. (De bekwaamheid, om in schriftelijke opstellen de regelen der spraakkunst met die van het zuiver gevoel, het gevoel van de zuiverheid der taal met dat der sierlijkheid te vereenigen, waartoe ontelbare oefeningen, van verscheidene jaren, gevorderd worden, ontbreekt hun.) En zij komen zelden met de waardige gemoedsstemming. (De beoefening mijner weten-
{==287==} {>>pagina-aanduiding<<}
schap, in haren zamenhang met de voorbereidende en aanverwante wetenschappen, zal mij heilig zijn.) De Akademie is niet slechts eene school voor jongelingen en voor het vaderland; maar eene Universiteit is werktuig voor den wetenschappelijken geest, voor den man en de wereld niet minder, dan voor den jongeling en het vaderland.
2. Het collegie-loopen; hetwelk, ja wel, aan de Universiteit den schijn van leven bijzet, maar eigenlijk den dood der wetenschappen voortplant. (Bravo, wijze sailer! bravo, Professor muntinghe! die het thans zoo duidelijk en luide ook bij ons zeggen durft. Het wordt hier overtuigend aangewezen. Het geheugen van den student, wanneer bij hoort, of zijn papier, wanneer hij schrijft, moge bij uitstek geleerd worden; maar hij, de toehoorder, of de schrijver zelfs, wordt het nooit, en kan het nooit worden, om dezelfde reden, waarom de overmaat van onverteerd (en ook niet voor velen onverteerbaar?) voedsel insgelijks nimmer een gezond ligchaam kan vormen.)
3. Het onordelijke en tegenstrijdige in de eigenlijk gezegde studie.
4. Het grootste gebrek, eindelijk, is, dat de studerenden niet studeren.
De tweede Voorlezing zal de beste wijze der Akademische studie in het algemeen langs den kortsten weg aanwijzen. Het vroeger aangewezene, zoo wel als de bijzondere methodologie, in ieder vak, wordt voorondersteld. Dan volgen de lessen:
1. Laat uwe Akademische studie eene studie zijn, d.i. laat de waarheid u ten eigendom worden. Dit geschiedt: ‘wanneer gij haar getrouwelijk hebt opgemerkt - in hare wezenlijke trekken; wanneer gij haar eenmaal geheel doorgezien en doorgedacht hebt, 't welk allereerst geschiedt onder de voordragt des leeraars; wanneer gij haar bij herhaling overdacht, dat wil zeggen, in uwe ziel als in eene veilige bewaarplaats weggelegd, wederom ten voorschijn gebragt, en op nieuw weggelegd hebt; wanneer gij haar met uwe denkbeelden gedacht, met uwe woorden aangeduid, en als een zamenstel van uwe woorden en uwe gedachten uitgesproken hebt; wanneer gij haar in een schriftelijk opstel als het werk uwer kunst daargesteld hebt; wanneer gij haar met uws gelijken in uwe gemeenzame gesprekken doorge-
{==288==} {>>pagina-aanduiding<<}
loopen, haar in hunne tegenwoordigheid voorgedragen, tegen haar bedenkingen geopperd, en haar verdedigd hebt; wanneer gij voor haar, om haren inhoud en vorm, liefde opgevat, en het toepasselijke daarvan - den geest des waren - in uwe ziel ingeprent en in uwe uitwendige verkeering hebt uitgedrukt.’ Dit zevental zaken wordt met een woord ontwikkeld en aangedrongen.
2. Laat uwe Akademische studie eene Akademische, d.i. eene met den geest eener Universiteit, en het oogmerk eener wetenschappelijke vorming, overeenkomstige studie zijn. Studeer eerst het algemeene, (de eerste wegen zijn de wijsgeerige;) na het algemeene het bijzondere; en het algemeene met bijzondere, en het bijzondere met toereikende vlijt.
3. Die studie zij eene aanhoudende, die volhardt en uithoudt, tot dat het algemeene met bijzondere, en het bijzondere vak met toereikende vlijt is doorgewerkt.
4. Laat de Akademische studie niet siechts al het gezegde, maar vooral eene den mensch waardige studie zijn.
Wij schromen geenszins te verzekeren, dat ieder zaakkundige alles, wat in dit kleine boekje voorkomt, voor de studerende jeugd gouden appelen in zilveren schalen bevinden zal.






Augustissimo Gulielmo I, Belgarum Regi, feliciter. Auctore Simone Speyert van der Eyk. Lugd. Batav. apud Vid. M. Cijfveer. 1816. 4to. pp. 16.

Pax, subactis iterum Gallis, reddita Europae. Quam pro concione celebravit Henricus Weytingh, Gyinnasii Campensis Rector. Harlemi, typis A. Loosjes. 1816. 8vo. pp. 20. f :-8-:

Het was natuurlijk te verwachten, dat de gelukkige herstelling van Nederland en de algemeene vrede van Europa, welke onze harten met dank en vreugde vervulden, en alle vaderlandsche snaren zoo welluidend in beweging zetteden, ook in de geliefkoosde akademietaal zouden bezongen worden. De voor ons liggende stukken, van den Leidschen Hoogleeraar zoo wel, als van den Rector weytingh, zijn een paar gelukkige proeven van Latijnsche dichtkunde, welke ons, min of meer, den roem herinnerden, dien onze vaderlandsche letterhelden

{==289==} {>>pagina-aanduiding<<}
ook in dit vak behaald hebben. Onze twee Dichters volgen nagenoeg denzelfden draad in het voldingen hunner taak. Eerbied voor onze voorvaderen, verfoeijing van onze beulen en verdrukkers, en dankbare hoogachting voor onze redders en verlossers klinken uit elke tokkeling hunner snaren; en warme liefde voor onzen Koning en deszelfs heldhaftige Zonen deed hun de lier in handen nemen. Hoe elk in zijne taak geslaagd zij, en wie den palm der overwinning verdiene, willen wij liefst niet beslissen. Wij hebben beide stukken met het grootst genoegen gelezen, en betuigen aan beide Dichters onzen hartelijken dank voor deze geurige lettervruchten. Om onzen lezeren een gedeelte van dit genoegen mede te deelen, en om hun de gelegenheid te geven, de Dichters met elkander te kunnen vergelijken, schrijven wij eenige regels uit deze dichtstukken af, en verkiezen daartoe die, waarin onze ellende onder de Fransche overheersching geschilderd wordt.
De Hoogleeraar van der eyk schildert dezelve aldus:

Hinc vix credibilis series exorsa malorum est. 
Cernimus extemplò cum libertate carentes 
Divitiis cives, dederant quas jura paterna. 
Tertia pars remanet vixdum, labor irritus omnis, 
Nec proavûm studium aut industria prosuit ulli. 
Proh dolor! inviti juvenes coguntur ad arma, 
Mox omnis pubes est victima saeva Tyranni. 
Heu! frustrà matres gemitu, planctuque, ululatuque 
Implevêre Lares: non nobilitatis honores, 
Non aurum excusat; vixdum deformia membra. 
Gaudete, o Juvenes! quibus integra membra negavit 
Natura, aut pulchros ad tela agitanda lacertos; 
Defectum formae cuivis gratamur apertè. 
Omnibus invigilat custos rigidusve satelles 
Civibus, ut cujusque et dicta et facta notentur. 
Dicam mille modis fermè vexarier omnes, 
Totve ministrorum insidias, fraudesve, dolosve? 
Enumerem merces exactas ense, rapinâ, 
Et mercaturae languentis tristia fata? 
Criminaque exponam, mores, vitamque solutam, 
Corrupit mores queis gens peregrina Batavos? 
Sed satis est. - - - 


{==290==} {>>pagina-aanduiding<<}

Nu hoore men, hoe de Heer weytingh zingt.

Tunc proculcari pedibus tua jura videbas, 
A puero semper jura sacrata tibi: 
Tunc populi ritus, moresque et fama Batavi, 
Ipsa tibi virtus tunc tua crimen erat. 
Saevior Harpyis tunc turba rapacibus auctas 
A proavis passim diriepebat opes. 
Impia dum juvenes generosi ad praelia rapti 
Hostili ferro victima certa cadunt; 
Languere ignotis capti aut coguntur in arvis; 
Frigora ni miseros, atra famesve, necet. 
Nulla tibi prisci restabant signa decoris, 
Et spes antiquae nulla salutis erat. 
 
Ecce soris tibi probra; domi tibi turpis egestas, 
Et pavor, et nullo tempore tuta quies. 
Ludibrium et cunctis praebenti gentibus usquam 
Nullus in adversis rebus amicus erat. 
Quaeque - nefas! - miseris solatia sola malorum, 
Non licet aerumnis ingemuisse tuis. 
Adsidet aure tibi infamis delator apertâ, 
Vincula qui incauto carnificemque paret. 
Gaudia quin etiam simulato prodere vultu 
Cogeris; heu! curae dum tibi pectus edunt, 
Et clades celebrare tuas, laudesque Tyranni, 
Qui tibi, qui patriae vulnera mille dabat. 
Illius, ah! pereat nobis aetatis imago! 





Volksliederen, uitgegeven ingevolge het Programma van Zijne Excellentie den Heer Lt. Admiraal J.H. van Kinsbergen, Groot Kruis van verschillende Ordens (Orden) in Europa &c. &c. &c. Te Amsterdam, bij P. den Hengst en Zoon. 1817. In gr. 8vo. f :-6-: In gr. 4to. op Muzijk f :-16-:

De Redacteur vordert van ons eene beoordeeling dezer Volksliederen. Hij wil het Publiek daarnaar niet langer laten wachten. Het is waar, de bekrooning zelve zou kunnen geacht worden, alle nadere aanprijzing overtollig, berisping nutteloos te maken. Maar, nergens minder misschien, dan om-
{==291==} {>>pagina-aanduiding<<}
trent stukjes als deze, laten zich lezers en zingers, als blinden, door gezag leiden. Er zijn er welligt, die twijfelen, of dezelven wel wezenlijk den prijs der voortreffelijkheid hebben weggedragen, en die daarom gretig uitzien naar eene plaats, waar men contraboek houdt. Het is, echter, met dit beoordeelen als met het vervaardigen zelve. Het laat zich - ja wel vorderen - maar, daaraan te voldoen.... zoo op commando vuur te slaan, om hoofden te verlichten, of harten te verwarmen, dat is misschien wel een weinig tegen de natuur. Doch, laten wij zien!
Wij waren dan brandend nieuwsgierig naar deze stukjes - om ze te lezen, en om ze te hooren. Dit hadden wij met alle liefhebbers van kunst en vaderland (ik weet niet, hoe ik ze anders noemen zal) waarschijnlijk gemeen. Maar, aller verlangen was juist niet volkomenlijk zoo gewijzigd als het onze. De meesten beloofden zich wonderbaar veel schoons. De gedachte aan de modellen, gevoegd bij den tegenwoordigen staat der kunsten, den uitgeloofden prijs, de beoordeelaars, en eindelijk tollens en wilms als autheurs - dit gaf eene multiplicatie, welker facit bijna niet uit te spreken was. Bij ons, daarentegen, liep er veel schroom onder; zoo als men zegt: het zal mij eens benieuwen; en wij vroegen, even als de omstanders bij de geboorte van joannes den dooper, waar ook zoo veel groots was voorafgegaan: wat zal dit kindeken wezen? Waarom wij zoo dachten, dit is ten deele reeds gezegd. Stukjes als deze moeten zuiver voortbrengsel van gevoel en genie zijn. Dan zal men ze krachtigst, eenvondigst, maar vooral oorspronkelijkst bevinden. Anderdeels, echter, hierom, dat het geene vruchten zijn, welke alle jaar geteeld worden, maar zeer enkele en bijzondere, die door gunst van omstandigheden tot eene buitengewone geurigheid geraken, den algemeenen smaak treffen en boeijen, en, als de Johannesberger en andere Rijnwijn van zekere jaren, tot voor den laten nakomeling bespaard worden. Ja, zij worden dan, even als deze, met de jaren zelve hoe langer hoe beter; en men twijselt eindelijk wel eens, of het niet de ouderdom alleen is, die het zoo lang bewaarde steeds doet smaken. - Moet men dan de geheele onderneming van den edelen Grijsaard afkeuren? - Wel neen! Als de natuur gunstig schijnt, waarom zou men ze niet zoeken te hulp te komen, of te leiden? Al wierd er dan, bij voor-
{==292==} {>>pagina-aanduiding<<}
raad, ook niet meer uit dan een St. jan, een voorlooper en wegbereider van het ware licht;
wat zwarigheid?
De waarheid, waartoe deze geheele voorafspraak eigenlijk voeren moet, is, dat de liedjes ons terstond veel beter bevielen dan menigen anderen. Wij vonden er zeer veel in, dat aan onze denkbeelden beantwoordde - veel eenvoudigs, gevoeligs, waarlijk schoons. Tollens is hier tollens; het is zijn eigenaardig gevoel, zijn denktrant en zegswijze; klaar en waar, zuiver en gloeijend, als van een kind; en dit is, op zich zelve, eene geheele lofspraak, waarop de gewoonte alleen aan al het voortreffelijke, dat wij reeds van hem ontvangen hebben, iets waagt af te dingen. Aanmerkingen, ja, zijn er op te maken. Het is te lang - daardoor wel een beetje slap in de lenden; met andere woorden, hier en daar eenigzins zwak. Om iets te noemen: Hij telt bij God een deugd te min, die land en vorst vergeet, is als een stuk ijs in den ziedenden stroom; geen volslagen onverschillige kon er, in een wijsgeerig dispuut, bijna minder van zeggen. Of men zeggen mag: de grond, waarop onze adem gaat, en: de plek, waar eens ons graf op staat, laten wij in het midden. Maar, jammer is het gewis, dat de monosyllaba niet wat meer vermijd zijn. Dit toch is nimmer te herstellen; zoo al op andere bedenkingen nog eens eenige acht mogt geslagen worden. Uitnemend behaagt ons het volgend couplet:

Van hier, van hier wat wenschen smeedt 
Voor een van twee alleen: 
Voor ons gevoel, in lief en leed, 
Zijn land en koning één. 
Verhoor, o God! zijn' aanroep niet, 
Wie ooit hen scheiden dorst, 
Maar hoor het één, het eigen lied 
Voor vaderland en vorst. 

Wij hebben de eer niet, den Heer brand verder te kennen, dan uit zijn, onlangs gegeven, stukje op den slag bij Algiers, waar wij veel fraais in vonden en openlijk aanprezen. Vooral aan vernuft blijkt het, ook uit dit stukje, hem niet te haperen. Gevoel, evenwel, is hier van meer waarde dan vernuft. De toon, die in het stukje heerscht, de aanhef: Wij leven vrij, wij leven blij enz. behaagt niet kwalijk. Maar

{==293==} {>>pagina-aanduiding<<}
het is nog langer dan het ander, en vervalt hierdoor in eene soort van redenerende uitweiding, doormengd met geestigheid. - Laten wij, evenwel, niet te berisperig vallen! Wat menschenwerk is volmaakt? Het is een mooi liedje, dat voor den grooten hoop zelfs beter berekend is dan het ander; dezelve weet en vertelt zijne voordeelen graag; en komt er zoo wat van een' leeuw bij, dien men niet te na moet komen, dan spannen zich niet zelden de spieren van hand en kaak even zoo, of men zelf een leeuw was (des, echter, dikwijls neen.) Wij wenschten maar, dat wij het al wat meer bij de straat hoorden. Doch, tot nog toe geschiedt dit alleen van hooger hand, door het klokkenspel namelijk; en dan dienen de woorden wel reeds van buiten geleerd te zijn, zal het iets helpen. Fraai is, buiten tegenspraak, het volgende coupletje; schoon de tweede en derde regel, naar den zin, al te naauw verbonden zijn, en het misschien beter zou luiden, wanneer er stond: o Zon -

Wij leven vrij, wij leven blij; 
De zon van ons geluk, 
Oranje week, 't was slavernij; 
Oranje daagde, en 't Land was vrij; 
Wij zijn verlost, nu juichen wij; 
Verbrijzeld is ons juk! 

Wij verbeelden ons, dat er, in het vervolg, nog wel een en ander der niet bekroonde stukjes zal in het licht verschijnen; en dan zal het, misschien, des te duidelijker blijken, hoe moeijelijk het is, in dezen volkomenlijk, en nagenoeg aan allen, te voldoen: zoodat zeer mogelijk de roem der bekroonden hierbij merkelijk wint. Komt er, nogtans, iets, dat de ware kenmerken in grootere mate bezit, welaan, zoo beslisse het openbaar gevoelen in zijne eigen zaak!
Over de muzijk staat ons niet opzettelijk te oordeelen. Zoo wij iets in dezelve missen, ongaarne missen, het is oorspronkelijkheid - toonen, die men nog niet gehoord heest, die men, naauw genomen, met niets weet te vergelijken. Een moeijelijke eisch misschien! Doch een noodzakelijke, zal de ziel getroffen, aangegrepen, vastgehouden worden, en gaarne die zelfde toonen herhalen.


{==294==} {>>pagina-aanduiding<<}

O'donnel. Een Iersch Volksverhaal, door Lady Morgan, geb Miss Owenson. Naar het Engelsch. Met Platen. Iste Deel. Te Haarlem, bij F. Bohn. In gr. 8vo. 338 Bl. f 3-:-:

Het doel van dezen Roman, van welken het tweede en laatste deel spoedig volgen moet, is, behalve het vermaak van den lezer, vooral ook, het vooroordeel van den Engelschman tegen het trouwhartig, werkzaam, maar miskend en onderdrukt volk van Ierland krachtdadig te en te werken; zoo meldt het voorberigt, en wij stemmen gaarne toe, dat hetgeen hier voorkomt van het Iersche volkskarakter voordeelig assteekt bij die personen uit de groote Engelsche wereld, wier ledigheid van hoofd en hart allezins uitkomt in dit verhaal, den Heer glentworth uitgezonderd, een rijk Engelsch burger, door het toeval geworpen in eenen geheel aan hem ongelijksoortigen kring. Het hoogaanzienlijk gezelschap geraakt op een reistogje van een hunner landgoederen in Ierland toevallig bekend met o'donnel, den held des verhaals; een man van edel bloed en edele inborst, maar diep in vernedering en nagenoeg algeheele armoede gezonken; een zonderling intusschen, die eerst de nieuwsgierigheid uitlokt, en daarna een ieder belang moet inboezemen. Het is vooral om zijnentwil, dat wij verlangen naar de voortzetting van het verhaal; want de brave glentworth is dood, en van al de andere, hier voorkomende personen is er geen, dien wij ons bijzonder aantrekken, dan alleen 's mans getrouwen bediende, en zekere Gouvernante bij de Engelsche familie, omtrent welker karakter wij nog nadere, haar vereerende ophelderingen vermoeden. O'donnel, wederom besloten hebbende tot den Britschen dienst, is aan het slot van dit deel nabij Londen, op het buitengoed van zekere Gravin, en onder menschen, bij welke hij en zijn brave knecht het gewis niet lang kunnen uithouden. Het verhaal zal met genoegen gelezen worden; en hoezeer wij vooralsnog niet zien, dat het ons veel bijzonders of nieuws omtrent Ierland en de Iersche zeden zal opleveren, zoo is dusdanig Engelsch produkt, van eene zoo bekwame vrouwelijke hand, in een uur van uitspanning voorzeker
welkom.


{==295==} {>>pagina-aanduiding<<}

Verhalen van Heinrich Jung, genoemd Stilling. Uit het Hoogduitsch. In III Deelen. 1815 en 1816. Te Dordrecht, bij A. Blussé en Zoon. In kl. 8vo. 692 Bl. f 4-2-:

Men moet den goeden stilling nu en dan eenige tranen, die van de wenkbraauwen afstroomen, en de hem eigene beeldspraak, zoo als b.v. de voeten des perstreders van Bozea, die er zeer bloedig uitzien, en wat meer van dien aard is, ten goede houden, en dan zal men deze zijne Verhalen verreweg verkiezen boven de vele verdichtselen, die, hoe aangenaam en onderhoudend ook, en ook voor verstand en hart niet geheel onvruchtbaar, echter maar weinig hebben van dien echten Christelijken geest en ootmoedige werkzaamheid, die wij weten dat zoo wel het voorbeeld als ieder van stilling's schristen treffend uitdrukt en aanmoedigt. De Schrijver is bij ons genoegzaam bekend, en wij behoeven dus niets te zeggen van den hem eigenen naïven toon, waarin hij weet te verhalen. Deze zijne vertellingen zijn achtentwintig in getal; sommigen waren ons reeds door zijn Heimwee of van elders bekend; de meesten, echter, waren ons nieuw; en, hoezeer wij van helling tot overdreven gevoel in het godsdienstige juist niet iedere derzelven kunnen vrij verklaren, durven wij die echter allen onbekommerd aanprijzen, daar bij geenen de spotlust wordt uitgelokt, en wij meenen, dat ons tegenwoordig geslacht juist geene terughoudende waarschuwing behoeft tegen te ver gedrevene godsdienstige warmte, die hier ook overal tot echte deugd wordt gewijzigd; integendeel, wij hopen hartelijk, dat zoodanige warmte voor God en het goede bij vele lezers zal worden opgewekt.
Uit het verhaal: koenraad de goede, (de godvruchtige, door zijnen harden vader zeer mishandelde, maar na zijne doorgestane beproevingen mild door God gezegende man) willen wij het volgende, tot eene proeve van geest en schrijstrant, afschrijven:
‘Drie weken waren er, sedert koenraad's terugkomst uit de hoofdstad, verloopen - toen hij vrij laat in den avond, van het land komende, eenen man voor het dorp op den weg zag staan, wiens gansche voorkomen de duidelijkste kenmerken der vreesselijkste ellende openbaarde. Zoodra koenraad hem naderde, begon de grijsaard te beven. Ein-
{==296==} {>>pagina-aanduiding<<}
delijk zeide hij, met eene bevende stem: “Onze Verlosser heeft geene gelijkenis van eenen verloren vader verhaald. Maar evenwel waag ik het, kom tot u, en zeg: koenraad! mijn zoon! - ik ben niet waardig uw vader genaamd te worden! Maak mij slechts tot een' uwer bedienden!” - Waarlijk, er behoort een hooge graad van gevoel toe, om zich het treffende van dit tooneel voor onzen vriend levendig voor te stellen. Hij viel zijnen vader om den hals, weende luide, en zeide: “Ach God! waarom zijt gij zoo lang weggebleven? waarom hebt gij het zoo verre laten komen?” - Met geweld rukte de oude vincent zich uit zijne armen, en antwoordde: “Raak mij niet aan! ik ben zeer onrein. Ik kon niet eer komen; vergun mij slechts een nachtverblijf in een' uwer stallen, en ik zal u dan alles verhalen!” - Koenraad kon van weenen en snikken geen enkel woord meer spreken; ondanks alle onreinigheid, nam hij zijnen vader onder den arm, en bragt hem in zijn huis. Toen nu de oude aldaar de edele vrouw, zijne schoondochter, de met roode wangen pronkende jongetjes en meisjes, zijne kleinkinderen, en de gansche bloeijende welvaart zag - kon hij zich niet langer bedwingen; hij zonk - in koenraad's armen? - neen! op zijne knien, en stamelde: “In het stof, in het stof gebukt! Laat mij hem danken, die mijne schuld vergeven heeft.” Hij kon niet meer uitbrengen, en viel in onmagt neder. Zijne kinderen verkwikten hem; hij werd gereinigd, van zuiver linnengoed en kleederen
voorzien, en nam nu zijne plaats, aan het boveneinde der tafel, in den leuningstoel, aangewezen. Vincent was een geheel ander mensch geworden; hij was de blijdschap zijner familie, en bleef dit tot aan het einde zijns levens toe.’
Wij roepen den thans afgestorvenen godvruchtigen Grijsaard toe met haug:

Heil, edle jung, in 't Geestenleven, 
Waar licht bij waarheid woont! 
Uw vrome droomen zijn vergeven; 
Uw vrome daden zijn beloond. 





Bespiegelingen over de Schoonheden der Natuur. Door J.K. Groen. Met Platen. Te Amsterdam, bij J.C. Sepp en Zoon. In gr. 8vo. 146 Bl. f 2-4-:

U, wiens geest door eene hoogere vlugt in het schoone des

{==297==} {>>pagina-aanduiding<<}
tempels is ingewijdt, is het gegeven de geheimen te verstaan, en het wondervolle in de helderheid des lichts te aanschouwen. Zoo luidt het motto! maar wij behooren zeker tot deze ingewijden niet, daar wij deze slechts ruwe ontwerpen, die de Heer groen maar, zoo als zij hem voor den geest kwamen, zonder vele overdenkingen, eenvoudig en ongekunsteld, (NB. ongekunsteld!) neerstelde, zoo ver bevonden boven onze vatbaarheid, dat wij, hoezeer wij ons ook dwongen, de lezing van dit inderdaad niet lijvig geschrift onmogelijk konden ten einde brengen; weshalve wij ons dan ook geenszins als beoordeelers opwerpen, en ons wel zullen wachten, onze ongewijde handen te slaan aan deze ware voortbrengselen van genie en smaak, uit vrees dat wij het schoone, hetwelk wij er in mogten ontdekken, onbarmhartig en ligtvaardig zouden veroordeelen, gelijk zij, die het niet bevatten, onder welke wij ons in opregtheid, ten aanzien van deze Bespiegelingen, moeten rangschikken. Wij hebben maar weinig gevoel voor het hier voorkomend geschapen- en ongeschapendom, - voor het kruipen in de woningen der eenzaamheid, en het nederleggen van onze verwachting op den hoogen altaar van de sterkte des Almagtigen, - voor den helschen Divan, die tandenknerst, en berst van wanhopigen afgunst in het midden van zijne booze beraadslagingen, omtrent den heerlijken staat der menschen, terwijl de verhevene Serafs zich verheugen met eene hemelsche blijdschap over de
onsterfelijkheid, door de beslotene verlossing der Goddelijke personen uitgewerkt, en over het eeuwig en oneindig heil der stervelingen, - voor den weerglans van den ongeschapenen, die het licht van rondom weerkaatst, en het gesuis van den almagtigen onder de schaduw verbergt, - en ook voor de volgende beschrijving eener treffende zeldzaamheid: De duisternissen liggen in de donkerheden - de sluimeringen vallen in het midden der akeligheden - zij willen ontwaken, maar, het zweven der schaduwen doet hen geheel in slaap vallen, waaruit zij niet weder opstaan, tot dat het gesuis der oneindigheden, uit de hoogten der dennen nadert, op welker doortogt een eeuwige glans zich verspreidt - eene liefelijke gloed de floers ontwikkelt, en de helderheid de wolken verdrijven. - Het onzigtbare staat op het tooneel der bewondering - de verborgenheden glinsteren van wege de heerlijkheden, en de genoegens baden zich in de liefelijkheden, enz. enz. enz. Alles, intusschen, is in denzelfden toon en verhevenen geest.

{==298==} {>>pagina-aanduiding<<}

Opdat echter onze lezer bij het terughouden van onze beoordeeling niets verlieze, willen wij uit des Schrijvers voorafgaanden brief aan zijnen vriend B..., die een regte genie is, hier opgeven, hoe die kenner en vriend over deze Bespiegelingen oordeelt: ‘Zij alle, zegt gij misschien, staan op zich zelven, en brengen elk bijzondere voortbrengselen te voorschijn, elk hunner betreedt nieuwe wegen, maar elk hunner is ook kenbaar aan de ware oorsponkelijkheden die zij opleveren.’ En, om nu dit gunstig gevoelen te staven, zal de volgende proeve voldoende zijn, tot welke wij bij voorkeur de treffelijke vergelijking der aanminnige Natuur met eene den Heere groen toelonkende bekoorlijke Schoone, wier schitterende stralen, die van hare liefelijke blikken afstroomen, zijne op hare schoonheid gevestigde oogen niet kunnen verdragen, hebben uitgezocht:
‘Hare haarlokken suizen, door de windjes van amor bewogen, om haar beminnelijk hoofd, in welker kruin de palmen der teederheid prijken, en de eerlaurieren van zachtheid zich verheffen. - Het verrukkende blos van tevredenheid en vergenoeging is op hare wangen asgebeeld - hare tanden zijn als het ijvoor van ophir, en hare lippen zijn enkel ambrozijn. - Hoor ik hare stemme, die is aanlokkender dan die der betooverende Sirenen, het is mij onmogelijk die langer te kunnen wederstaan - ik worde weggesleept door haar verrukkend gezang - mijne ooren worden gestreeld, en het hart smelt te zamen van teederheid, het buigt zich neder op haar geluid om de indrukselen op te vangen. - De versierselen winden zich om hare tengere armen, welker omhelzingen de gevoelens om hooge heffen, en de gewaarwordingen in het dal der liefelijkheden rond voeren. - Haar lijf is als de leliën des velds, en de heupen schooner dan de jasmijnen. - Hare welgevormde voeten gaan op de bloemen, en haren gang is zacht en sneller dan die der jonge Reeën; zij raakt naauwelijks den aardbol - bij haren aankomst ritselt het verdorde blaadje zelfs niet - het gesuis der doortogt is bijna niet merkbaar. - Hare kleur is als de uitgezochtste rozen, en hare gestalte vereenigd alles in een punt van schoonheid te zamen. - Hare deugden zijn hooge verheven, en strekken zich uit tot in het toppunt der volkomenheden - hare geuren die zij verspreidt bedwelmen de geesten, en worden dronken van wellust. De minneijver wordt in het hart ontstoken van wege

{==299==} {>>pagina-aanduiding<<}
de liefde die van haar aanwezen te rugge kaatst - het gevoelvermogen wordt gekoesterd door de streelende vermaken en genoegens die haar omringen. - Ik zit dus gerust neder aan haren geurvollen boezem - onschuldige wellust dartelt wederkeerig op de lippen - zij is zoo rijk in schoonheden, dat onmogelijk haar iets kan evenaren; hare schatten zijn onuitputtelijk! - de diamanten en paarlen die haren hals versieren, schitteren met eenen onverdragelijken weerschijn, de topazen en robijnen, in hare haarvlechten, blinken als het eerst opkomend morgenrood der glansrijke zon - hare sieraden verheffen het hart hares minnaars in de hoogte, en voeren de denkbeelden naar de verlustiging! - o Schoonheid! allerSchoonheden - hoe groot is mijn geluk! u bezit ik ten eigendom - Gij zijt de mijne - Gij zijt voor mij aanwezig.
De winden huilen in de boomen - de toppen slingeren van schrik, en de wortelen schijnen uit hare standpunten gerukt te zullen worden; maar als de almagtige met zijn adem er in blaast, dan hoort men niet de minste beweging, en het gebulder verbergt zich in het omhuldsel der groenende bladeren.
Het ijs stroomt af van de bergen, en verzameld zich in de geurvolle dalen - het ontvangt de zoetigheden der sterkte, en de wasem trekt naar de grenzen, om de sluimeringen te overdekken; doch de luchten gedogen de schaduwen niet - zij bewegen zich op de vlerken der fijnheid naar de zachtheid, en gaan daar liggen in de bevalligheden.
Reeën grazen in liefelijke weiden - zij wandelen vreedzaam in de volheid der genoegens, en verzadigen zich in den overvloed der wellusten - zij huppelen op kostelijke tapijten - zij dartelen op de vermaken, en springen op het kleed der zoetigheden.
Het schoone is als eene zachte dauw neergedaald - het verspreidt haren luister over de sierlijkheden die door hare vermogens in het stof blazen, en de sijne nuancen door de ruimten jagen, om de krachten op de hoogten te verzamelen, die zich op één pakken, en de sterkten onder de magten gevangen houden. - De sieraden strekken zich uit over het zigtbare - het prachtige tintelt in de toppen der volkomenheden - het vereenigd zich in de schatten der oneindigheden, en is met de omhuldselen der versierselen bekleed in de gangen der liefelijkheden.’

{==300==} {>>pagina-aanduiding<<}

Jammer, dat wij, in het opmerkzaam volgen der prachtige sieraden dezer Bespiegelingen, ons hier en daar vinden opgehouden door de omhuldselen eenes verkeerden naamvals, en andere taal- of spelfouten; en dat wij, in onzen loop in deze gangen der liefelijkheden, ook nu en dan ons belemmerd vinden door het ontbreken van behoorlijk slot aan dezen of genen volzin; b.v. bl. 3. ‘Deze onzen aardbol ... is - van eene verre uitgestrektheid; en echter wordt hij dikwerf door eene aardbeving, zijnde eene verschrikkelijke gebeurtenis in de natuur; om dat een gedeelte van dezelve, meest op plaatsen aan zee gelegen, door onderaardsche oorzaken, bewogen en menigwerf verwoest wordt.’
Voor de opheldering, bl. 11. ‘De almagtige schepper schiep deze aardbol uit niets, dat is, uit deze stoffe waar uit hij thans bestaat,’ zijn wij dankbaar; en dat belangrijk berigt wilden wij ook onzen lezer niet onthouden.

Beknopt Aardrijkskundig Schoolboek voor de Jeugd, volgens de nieuwste Landverdeeling. Te Zutphen, bij H.C.A. Thieme. 1817. In 12mo. 97 Bl. f :-6-:

Volgens onze overtuiging en ondervinding, hangt het goed gelukken in het eerste onderwijs der aardrijkskunde voornamelijk van het beleid en oordeel des onderwijzers af. Immers zagen wij onderwijzers, die, met het beste leerboek in handen, het onderwijs in de aardrijkskunde tot eene ware pijniging voor hunne leerlingen deden worden; een kundig man, daartegen, wist, met de bekrompenste handleiding, dit belangrijk vak van onderwijs telkens afwisselend en onderhoudend voor de jeugd te maken. Naar deze onze overtuiging en ondervinding kunnen wij aan dit school of liever leesboek ook geen goed of slecht onthaal voorspellen. Sommige onderwijzers zullen hetzelve met voordeel gebruiken, daar andere misschien volstrekt niet zullen weten, hoedanig een geregeld onderwijs, volgens dit schoolboek, in te rigten. Wij laten hetzelve dus aan zijn lot over, met de betuiging, dat wij geene onnaauwkeurigheden daarin hebben opgemerkt, en dat het in eenen eenvoudigen en duidelijken stijl geschreven is.


{==301==} {>>pagina-aanduiding<<}

Boekbeschouwing.

Bijdragen tot de Werken van het Genootschap ter verdediging van den Christelijken Godsdienst tegen deszelfs hedendaagsche Bestrijders. Voor het jaar 1814. 273 Bl. f 2-4-: En: Vervolg der Bijdragen enz. 162 Bl. Beiden in den Haag, bij de Erve J. Thierrij en C. Mensing en Zoon. 1815 en 1816. In gr. 8vo. f 1-5-:

Deze Bijdragen lagen reeds lang bij ons voor de hand, maar werden, door een aantal geschriften van den dag, gedurig ter zijde geschoven; te meer, daar wij, volgens het voorberigt, nog iets naders wachten konden van dezelfde hand. Zoodra ons echter nu ook dat Vervolg werd toegezonden, begrepen wij, dat een langer uitstel onzer aanmelding onwellevend worden zou. - Deze bijdragen zijn van eenen ongenoemden; zij doen zich voor als eene onvolledige proeve, en de schrijver gaf, gelijk hij zelf zegt, aan dezelve meer den vorm van bijeenverzamelde fragmenten, dan wel van een in logische orde geschikt opstel. Het belangrijke eener voorlang reeds opgegevene prijsvraag, waarop de antwoorden echter tot nog toe onvoldoende gerekend zijn, deed tot het vervaardigen en uitgeven dezer proeve besluiten; en ons oordeel over dezelve stemt met dat van den vervaardiger in, als hij zegt: dat, zoo hij al met dezen zijnen arbeid tot de beslissing der zaak niet genoeg toebragt, nogtans de onderneming zelve niet overbodig kan worden gerekend.
Wij ontvangen hier, I. eene verhandeling over hetgeen in de leerstellingen en voorschriften van Jezus en de Apostelen betrekking had tot de personen, tijden en plaatsen, in en onder welke zij leefden. In eene eerste afdeeling worden de personen opgenomen, in hunne bijzon-
{==302==} {>>pagina-aanduiding<<}
dere gesteldheid en karakter: als, het Joodsche volk in het algemeen, deszelfs gevoelens, verwachtingen, enz.; de Joedsche grooten, en de Pharizesche sekte vooral; voorts de jongeren van Jezus, hun onderling verschil en bestemming, enz.; overigens de Heidenen. De tweede afdeeling neemt over de tijden en plaatsen een overzigt, beschouwende zoo den geleerden als maatschappelijken toestand, en vooral dien der eerste Christengemeenten.
Hierop volgt nu, II. eene proeve van betoog: dat de verklaarde wil van Jezus en de Apostelen ons volkomen geregtigt, om derzelver leerstellingen en voorschriften als algemeen geldend aan te nemen. De bevoegde personen tot het doen van zoodanig eene verklaring zijn 1) Jezus zelf; 2) zijne Apostelen; 3) ook maar sommige, of zelfs één enkele, van hen; 4) Jezus en de Apostelen te zamen. In het laatste geval zal niemand aan de bevoegdheid twijfelen; maar de drie eerste gevallen worden ieder afzonderlijk, als even zeer voldoende, aangewezen.
De verklaringen zijn of regtstreeks of zijdelings. Wij vinden iets als persoonlijk enz. zijdelings verklaard, bij bevel of voorschrift, anderzins tegen den geest hunner leer strijdig, (b.v. het bevel om niemand op den weg te groeten) - of ook iets, hetwelk volgens hunne leer zelve anderzins onnoodig is, - of hetwelk zekere bijzondere tijdelijke en plaatselijke gebruiken vooronderstelt. Omgekeerd, verklaren zij op deze wijze iets voor altijd en algemeen geldend, als wij door gevolgtrekking deze hunne meening opmaken, - en als zij iets voorstellen, dat met den geest hunner leer overeenkomt, - of ook den geest dier leer mede uitmaakt. Vervolgens: wanneer zij iets voordragen in verband met hunne godsdienst- of zedeleer, in geval namelijk dat dit verband duidelijk blijkt onafscheidelijk te zijn; (niet, b.v., wanneer zij het al of niet gebruiken van zekere spijzen verbinden met den altijd geldenden pligt van niets tegen zijn geweten te doen: maar wel, wan-
{==303==} {>>pagina-aanduiding<<}
neer zij de hulde aan Jezus verklaren te zijn tot verheerlijking van den Vader, Philipp. II:10. 11.) Minder kracht vindt de schrijver in eene verklaring van Jezus, dat Hij gekomen was tot dit of dat einde, hetgeen waar kon zijn, al was het voorschrift, dat Hij daarbij gaf, toen alleen geldende; maar als het iets leerstelligs is, doet zoodanige verklaring echter alles af.
Regtstreeksche verklaringen, dat iets algemeen en altijd geldend is, of niet, kan men, naar billijkheid, niet altijd vorderen; men vindt die echter, wanneer gezegde personen zelve zeggen, dat zij het een of ander volgens de heerschende begrippen voorstellen; of ook, dat zoo iets, volgens den eigen aard der Christelijke leer, niet volstrekt noodig is; - al verder: als zij eene leerstelling, als grondwaarheid van den Godsdienst, voordragen, hetzij zij al of niet zeggen dat het eene grondwaarheid is; en ook dan, wanneer zij bij een voorschrift verklaren, dat het door een ieder altijd en overal moet geloofd en opgevolgd worden.
Alles wordt door vele voorbeelden opgehelderd, en meer uitvoerig, (ter proeve) als altijd geldende leer, tegen de bestrijders gehandhaafd: 1) dat Jezus werkelijk, en niet enkel als Leeraar, de Verlosser van zondaren is. 2) De verheerlijking van den Heiland na zijnen dood. 3) Het voorschrift van geloof aan het Evangelie. En 4) het bevel tot Doop en Avondmaal.
Gezegde verklaringen worden door den schrijver gehouden voor het eenige kenmerk van het altijd geldende; dit houdt hij billijk, al beschouwde men de schrijvers slechts als menschelijke leeraars, en verkondigers eener, door henzelven uitgevondene, of althans deels nieuwe, leer; en zulks te meer, daar zij duidelijk het bijzondere van het algemeene willen onderscheiden hebben: maar vooral moet dit kenmerk het eenige zijn, omdat zij hunne leer aan eene goddelijke openbaring toeschreven, hetwelk hier betoogd wordt door hen gedaan te zijn met het grootste regt; (waarbij men echter niet

{==304==} {>>pagina-aanduiding<<}
verwachten kon, dat door dezen schrijver iets nieuws zou worden aangevoerd.)
Dat het opgegeven kenmerk uitsluitend het eenige is, zoekt de schrijver te staven door het toetsen van andere kenmerken, die sommigen verkiezen: 1) De rede. 2) De volgende regels: altijd geldt hetgeen in de leer van Jezus geheel nieuw is, en tegen de vervalschte godsdienstleer van zijnen tijd wordt overgesteld; - hetgeen men geschiedkundig niet bewijzen kan ontstaan te zijn uit de lotgevallen van het Joodsche volk; - de leerstelling zelve, maar niet het beeld, waaronder die wordt voorgedragen, (een regel, die in het afgetrokkene waar is, maar van zeer willekeurige toepassing, gelijk ook deze:) tegenstrijdige beelden toonen, dat alles in de voordragt niet kan behooren tot het wezenlijke van het Christendom; en dat alles plaatselijk en tijdelijk wezen zou, hetwelk Jezus bezigt om zijne tegenstrevers te wederleggen. 3) Menschelijk gezag, als daar is: het oordeel van Kerkvaders, Conciliën en Synoden, en de eenstemmigheid der kerk. - Alle deze kenmerken worden, als niet proefhoudend, verworpen. Voorts wordt aangewezen, dat men den verklaarden wil van Jezus en de Apostelen kennen leert door eene gezonde uitlegkunde 1) naar de regels van het spraakgebruik in het N.V. 2) zoo dat men geen beeld of inkleeding voor de leer zelve neme, 3) het voorgedragene op iets meer gegrond zij, dan op bewijzen, enkel voor de toenmalige hoorders geschikt, 4) ook moet het tot de zaak van den godsdienst zelven behooren, 5) en, naar de regels der grammatikale en historische uitlegging, duidelijk uit de woorden worden afgeleid.
Hierop worden eenige voorslagen ter vereenvoudiging van het Christelijk leerstelsel opgenomen en verworpen: 1) verdere volmaking der Christelijke leer, (waaraan men wel een goed denkbeeld kan hechten, mits men vasthoude: er zijn in die leer geene gebreken of dwalingen, en zij mist niets, dat onontbeerlijk is;) 2) vereenvoudigen door het overdrijven van het beeldrijke en

{==305==} {>>pagina-aanduiding<<}
figuurlijke, en 3) door zich alleen aan het bijbelsche te houden; (hetgeen in eenen goeden zin niet kan veroordeeld worden; echter neemt de schrijver hier de stelselmatige voordragt, en de symbolische boeken, of formulieren van eenigheid, in bescherming.)
Daar de door den schrijver gevorderde verklaringen ten aanzien van voorschriften zeldzamer zijn, geeft hij hier aan de rede meer gezag ter schifting. Dat hier ook de onderscheiding van al of niet algemeen geldend vereischt wordt, betoogd hebbende, komt hij tot de regelen, bij deze schifting te volgen: men onderzoeke, wat echt bijbelsch is, zondere de zaken af van de taal, waarin zij worden voorgedragen, en onderzoeke, of die voorschriften ook door ons kunnen en moeten gehouden worden. Hiervan wordt nu de toepassing gemaakt op een aantal bijzonderheden, bij sommige van welke wij genegen zijn nog al eenigzins van den schrijver te verschillen. Beter voldeed ons de nu volgende korte verdediging van den populairen vorm der Christelijke zedeleer.
(Het vervolg en slot hierna.)




Nagelatene Leerredenen van J. van der Roest, in leven Evangeliedienaar te Haarlem. IIde en laatste Stuk. Te Haarlem, bij J.L. Augustini. 1816. In gr. 8vo. XXX, 224 Bl. f 1-16-:

Wij ontvangen hier het tweede en laatste stuk der nagelatene Leerredenen van den zaligen van der roest, dat met het eerste een geschikt boekdeel uitmaakt. De uitgevers hebben hetzelve met eene vrij uitvoerige voorrede verrijkt, waarin zij, na vooraf iets gezegd te hebben over den Schrijver zelven, de redenen opgeven, die hen hebben bestuurd bij het verzamelen en gemeenmaken van dezen arbeid. Deze voorrede is wél geschreven, en getuigt van den goeden geest,

{==306==} {>>pagina-aanduiding<<}
die deze Heeren heeft bezield en geleid bij dit werk, dat inderdaad moeijelijker is, dan het oppervlakkig schijnt. De eenige aanmerking, welke zich onder het lezen onwillekeurig aan ons opdrong, bestaat hierin, dat de toon, waarop hier over van der roest wordt gesproken, niet wel strookt met datgene, wat dezen edelen man zoo bijzonder onderscheidde en zijn gansche wezen uitmaakte, met zijne ongeveinsde nederigheid en zijnen waarlijk Christelijken demoed. Met verlangen zien wij uit naar het iets ter nagedachtenis van dezen hoogvereerden Evangeliedienaar, dat wij, naar luid van deze voorrede, te wachten hebben.
Toen wij het eerste bundeltje dezer Leerredenen aankondigden, hebben wij dezelve in het algemeen gekarakteriseerd; en wij beroepen ons dus op het aldaar gezegde, omdat het ook bij deze stukken volkomene toepassing vindt.
Voor het overige zouden wij te uitvoerig worden, wilden wij, even als bij de vermelding van het eerste stuk, elke Leerrede afzonderlijk ontleden. Ziet hier dus den algemeenen inhoud van dezen bundel, met eenige weinige aanmerkingen, die wij onder het lezen hebben opgeteekend.
De negende Leerrede, over Rom. VIII:13, schetst ‘de zeer verschillende gevolgen van een leven, overeenkomstig den wil en de neigingen der aardsgezinde natuur, en van een leven naar de leiding van den Goddelijken geest.’
De tiende wijst, volgens Philipp. II:12b 13, aan, ‘dat het geloof aan de bovennatuurlijke hulp en invloed des H. Geestes niet alleen tot de aanvankelijke zedelijke verbetering van den zondaar, maar tot zijne voortdurende reiniging, van het uiterst belang is, ter bevordering van eene werkdadige godzaligheid.’ De Eerw. Schrijver schijnt ons in de bepaling en de beschrijving van deze invloeden des H. Geestes verder te gaan, dan waartoe de woorden der H. Schrift grond opleveren; doch het gebruik, dat van deze leer ge-
{==307==} {>>pagina-aanduiding<<}
maakt wordt, dient weder regtstreeks ter aankweeking van echte godsvrucht. Wij voor ons zouden, bij ons geloof aan de werking van den H. Geest te onzer volmaking, het woord bovennatuurlijk in dezen liever niet bezigen.
In de elfde Preek behandelt van der roest het getuigenis, dat wij bij Joannes, XI:35, aangaande onzen Heiland lezen: Jezus weende; en hij neemt daaruit aanleiding, om te spreken ‘van die gevoeligheid, welke onze Zaligmaker betoond heeft op aarde voor het lijden van zijne broederen, en welke Hij niet heeft afgelegd bij zijne verheerlijking, als van eenen grond van vrijmoedigheid in het gebed, en eene bron van bemoediging en troost voor lijdenden.’ Wij erkennen gaarne, dat men de aandoeningen van den Goddelijken Jezus, die Hem tranen konden doen storten, nimmer geheel zal doorgronden; maar het komt ons tevens voor, dat de Eerw. Schrijver zijne individualiteit hier wat al te veel laat werken, en hierdoor eenigzins afwijkt van de natuurlijke en eenvoudige opvatting van dit gezegde. Wij lezen hier: ‘'t Was het lot, 't was het lijden van het menschdom, dat Hem griefde; 't was het oordeel des doods, onder hetwelk alle kinderen van Adam liggen; 't was het sterven, met alles, wat het voorgaat en volgt. De tranen, die Hij zag storten, vertegenwoordigden Hem alle de tranen, welke ooit op deze aarde gestort waren, van die der eerste ouders over hunnen Abel af, tot de laatste, die geweend zullen worden op eenen grond, die het algemeen graf zal wezen van alle deszelfs bewoners.’ Wij voor ons gelooven, dat het gezegde van den Evangelist eenvoudig beteekent: Jezus weende, omdat zijn vriend gestorven was, wiens graf Hij met de liefhebbende naastbestaanden en de treurige menigte ging bezoeken; Jezus weende uit medegevoel voor het lijden zijner vrienden; Hij weende uit dat edelaardig en verheven gevoel, dat ons vaak zalige tranen doet storten, wanneer wij ons in staat bevinden, de tranen van andere lijdenden af te droogen.

{==308==} {>>pagina-aanduiding<<}

Deze invloed van de bijzondere wijze van denken en gevoelen straalt ook zeer duidelijk, misschien al te duidelijk, door in de volgende Preek, over Psalm VIII:10; welke tekst den Leeraar aanleiding geeft, om zijne Gemeente op te wekken tot ‘eene aandachtige beschouwing van de heerlijkheid van God in zijne werken.’ Vandaar, dat de behandeling van dit onderwerp, dat anders uit zijnen aard zoo verheffend is, een' treurigen indruk bij ons achterlaat.
Bij uitnemendheid stichtelijk en treffend zijn de twee volgende Leerredenen, over Jac. IV:14b en Rom. IX:20a, waarvan de eerste ‘de aandachtige overweging en de overtuiging van de onzekerheid onzes tijdelijken levens aanprijst, als zijnde van den uitgebreidsten en heilrijksten invloed op de gezindheden van ons hart en op alle onze daden,’ en de tweede aanwijst, ‘dat niets den mensch minder betaamt, of dat niets vermeteler is, dan de daden van God te willen begrijpen, wanneer zij voor ons ondoorgrondelijk zijn, of die te durven laken, wanneer zij ons onregtvaardig voorkomen.’
De vijftiende Leerrede heeft tot tekst Luk. XVI:9, en schetst den toekomenden gelukstaat, als ‘eenen staat, waarin waardige armen eene vergoeding zullen ontvangen voor hetgene zij in dit leven gemist hebben, en in de gelegenheid zullen worden gebragt, om met daden hunne dankbaarheid te betoonen aan hunne aardsche weldoeners.’ Onze algemeene aanmerking op deze Preek bestaat hierin, dat de Eerw. Schrijver de woorden van den tekst te sterk gedrukt, en er dus meer uit heeft afgeleid, dan daarin ligt opgesloten. Het zijn woorden van eene gelijkenis, en dit juist schijnt ons niet genoeg in het oog gehouden te zijn.
Het was waarschijnlijk de gewoonte, welke in de Gemeente van Haarlem plaats vindt, om namelijk des zondags voormiddags het geheele N.V. bij vervolg te behandelen, waardoor de Eerw. van der roest in de noodzakelijkheid gebragt werd, om over 1 Joan.

{==309==} {>>pagina-aanduiding<<}
V:6-8 te preken. Hij betuigt ook in den aanhef, dat het hem moeijelijk geweest was, tot een besluit te komen omtrent de wijze, waarop hij dezen tekst behandelen zou. Hij zegt, lang in twijfel gestaan te hebben, of hij van de onderscheidene uitleggingen dezer woorden, en van de twijfelingen zeer veler Geleerden aangaande de echtheid van vs. 7, iets zou zeggen; doch hij verklaart, dat dit hem bij eene nadere overweging anders was voorgekomen, en dat hij 1.) de verzen, zoo als wij die lezen, kortelijk, naar het verband, waarin zij staan, zal zoeken op te helderen; dat hij 2.) zal aanwijzen, hoe een oordeelkundig, maar ongeletterd Christen bewaard kan blijven voor ontrustende slingeringen omtrent de echtheid en onvervalschtheid der H. Schriften, wanneer hij iets verneemt van de bedenkingen der Geleerden omtrent verschillende lezingen van deze plaats; dat hij 3.) zal doen opmerken, dat ons geloof aangaande de zoo gewigtige leer der H. Drieëenheid, verre van alleen op deze plaats te rusten, op een aantal andere, geheel onbetwistbare, gronden steunt; en dat hij 4.) zich van den inhoud van dezen tekst zal bedienen, om, overeenkomstig het hoofddoel zijner prediking, het geloof in den Heer Jezus Christus aan te prijzen. Schoon de Eerw. Schrijver zijn gevoelen over de echtheid van vs. 7 niet openlegt, hij erkent echter, dat de uitspraak: deze drie zijn één, om het verband, waarin zij hier voorkomt, moet beteekenen: ‘zij stemmen volmaakt overeen in getuigenis.’ Kenmerkt deze verklaring de verlichte en onpartijdige schriftverklaring van den voortreffelijken man; in de derde afdeeling is de invloed van het kerkelijk leerstelsel op zijne wijze van denken duidelijk zigtbaar.
En de zeventiende Leerrede wordt op eene indringende wijze, naar Psalm LXXIII:27a, aangetoond, ‘dat een staat van vervreemding en verwijdering van God, hoe onnatuurlijk en onzalig ook, de natuurlijke en gewone staat zij van den nog niet veranderden mensch; om de verpligting te doen beseffen, welke wij aan dien

{==310==} {>>pagina-aanduiding<<}
Zaligmaker hebben, die kwam, om ons weder tot God te brengen.’
En hunne werken volgen met hen; deze woorden uit Openb. XIV:13b zijn de tekst der laatste preek, waarin de Eerw. Schrijver nagaat, ‘wat wij met genoegzame zekerheid weten van die gewaarwordingen, mitsgaders van die herinneringen van het voorledene, en die vooruitzigten in het toekomende, welke onmiddellijk na den dood des ligchaams bij de afgescheidene zielen, zoo der goeden, als der kwaden, zullen plaats hebben.’
Alle de Leerredenen worden voorafgegaan door korte inleidingen, of voorafspraken, waarin de Eerw. van der roest meestal de redenen opgeeft, die hem tot de behandeling van zijne teksten en onderwerpen hebben aanleiding gegeven. Deze voorafspraken zijn inderdaad niet overtollig tot de regte waardering van deze stukken; want zij bewijzen, in welk een verheven licht van der roest altoos zijn Leeraarswerk beschouwde, en dat hij altoos preekte met bijzondere toepassing voor zich en voor hen, die hem hoorden. Hoe heerlijk strekt hij ook in dezen ten voorbeelde voor vele Leeraars! Mogt dit voorbeeld hoe langer zoo meer werken ter bevordering van die ongeveinsde godsvrucht, waardoor de zalige man zoo zeer uitblonk!

De Honigbij. Een Tijdschrift. IIde Deel. In 's Gravenhage, bij J. Allart. 1816. In gr. 8vo.

Ons oordeel over dit tijdschrift was de laatste keer niet gunstig. Bij het aanvankelijke lezen van het IIde D. No. 2. vleiden wij ons, dat het beter zou kunnen uitvallen. Doch, de inhoud is verbazend ongelijkmatig. Deze en gene artikels zijn in eenen goeden, beschaafden, liberalen geest bewerkt; anderen staan, in alle deze opzigten, oneindig lager. Mogen toch bekwame medewerkers vele bouwst of leveren! En mogt

{==311==} {>>pagina-aanduiding<<}
de welmeenende en verdienstelijke verzamelaar al het zoodanige weren, dat onverdraagzaamheid, dat mistrouwen op brave leeraars, dat dweeperij en lijdelijk Christendom ligtelijk oedsel verschaft! Het onvoorzigtig overnemen van uitheemsche berigten enz. kan hiertoe te ligt medewerken. De geest, die vele Duitsche leeraars beheerscht, en met kracht mag en moet tegengegaan worden, is hier, althans in de Hervormde kerk, onbekend. Allen prediken hetzelfde Evangelie, schoon met verschillende gaven, en bij allen mag men vertrouwelijk op Gods medewerking hopen. Inderdaad, deze Honigbij zou eene even voedzame als smakelijke spijs voor vele kleinen in het koningrijk der hemelen kunnen bijeenbrengen. Maar, de kleinen moeten niet bedorven worden; zij moeten niet enkel datgene te proeven krijgen, wat hun smaakt, maar onder de hand ook het voedende, het zuiverende, dat gezondheid en kracht en wasdom geeft, om eenmaal, ten minste tot jongelingen, in Christus op te groeijen.




Geneeskundige Waarnemingen, door E.J. Thomassen a Thuessink, A.L.M., Med. et Phil. Doct., Hoogleeraar der Geneskunde aan de Universiteit te Groningen, enz. enz. IIde Deel. Te Groningen, bij W. van Boekeren. 1816. In gr. 8vo. 271 Bl. f 2-8-:

De Hoogleeraar thuessink, reeds lang bij het geneeskundig publiek door zoo vele belangrijke bijdragen ter bevordering der Geneeskunde bekend, heeft door de uitgave der boven opgegevene Geneeskundige Waarnemingen zijnen roem andermaal gehandhaafd, en het geneeskundig publiek daarmede eenen wezenlijken dienst gedaan, daar ook hier duidelijkheid, eenvoudigheid en natuurlijkheid van voordragt zich vereenigen, om voor anderen nuttig en leerzaam te zijn. Ja, on-
{==312==} {>>pagina-aanduiding<<}
danks den verzwakten staat zijner gezondheid, bezielt hem de nimmer uit te dooven zucht tot onderwijs, en hij blijft, in dit opzigt, het luisterrijk voorbeeld voor andere Hoogleeraren in de Geneeskunde aan andere Hoogescholen, opdat ook zij hun licht niet onder de koornmaat verbergen, maar ten nutte hunner tijdgenooten laten schitteren.
Wij maken het ons tot een wezenlijk genoegen, den inhoud dezer waarnemingen aan onze kunstgenooten mede te deelen, hoezeer wij mogen vooronderstellen, dat zij in aller handen zijn; ten minste behooren zij zulks. Dezelve loopen grootendeels over de scarlatina. Na eenige ziektegevallen der scarlatina (de roodvonk) te hebben laten voorafgaan, komt de verdienstelijke Hoogleeraar tot de geschiedenis der ziekte, waarvan de slotsom is, dat dezelve, ten minste onder den vorm, waarin zij thans voorkomt, nieuw is; welke verandering van vorm in het groote verschil, hetwelk er tusschen onze leefwijze en die onzer voorouderen langzamerhand, vooral sedert eenige jaren, heeft begonnen plaats te hebben, schijnt te moeten gezocht worden. De Hoogl. houdt tevens de angina maligna ulcerosa met de angina scarlatinosa, of roodvonk met zeere keel, voor dezelfde ziekte. Na hierop de verschillende gedaanten, als eenvoudige roodvonk, roodvonk, met keelziekte vergezeld, en roodvonk met kwaadaardige keelziekte, te hebben opgegeven, komt de Schrijver tot het in de praktijk zoo gewigtig onderscheid, hetwelk de bijkomende koorts veroorzaakt, hetgeen wij met den Hoogleeraar oordeelen, dat over het algemeen te veel uit het oog verloren wordt, en waaraan wij voor ons meenen, dat het meer kwaadaardig voorkomen der scarlatina in onze dagen moet toegeschreven worden. Deze complicatiën zijn, 1o. met ontstekingskoorts; 2o. met galkoorts; 3o. met catarrhale koorts; 4o. met angina maligna. Daar nu deze ziekte bovendien aan vele onregelmatigheden is blootgesteld, mogten deze niet met stilzwijgen worden voorbijgegaan, weshalve ook daar-
{==313==} {>>pagina-aanduiding<<}
van met een woord gewag gemaakt wordt, waaruit de zeer juiste gevolgtrekking ontstaat, dat de
bastaardroodvonk den mensch niet zeker stelt voor de ware, en de moeijelijkheid voor den ervaren Geneesheer zelven, om de echte van de bastaard-soorten te onderkennen, niet gering is. Hierop staat de Schrijver bij de verschillende uitkomsten en gevolgen dezer ziekte stil, daaromtrent wenken gevende, die allerbelangrijkst zijn. De gevolgtrekking uit dit onderzoek, dat de toevallen, en vooral de waterzucht, door de Schrijvers opgegeven als gevolgen van eene te koele behandeling, of van het vatten van koude, aan deze oorzaak werkelijk moeten toegeschreven worden, verdient, onzes inziens, de aandacht niet te ontgaan, en ter waarschuwing te strekken van hen, die zich óf door eene verkeerde toepassing van de stellingen van stieglitz, te Hanover, óf door het ongerijmde gevoelen van den Hoogleeraar reich, te Berlijn, verleid, tot eene te ver gedrevene koele behandeling, ja de koude zelve, zouden laten verleiden. Nu bepaalt zich de Hoogl. 1o. meer bepaald tot de waterzucht, dezelve, in den echten praktischen geest, verdeelende in eene heete en koude; eene onderscheiding, die de voormalige Browniaansche stelling, omnis hydrops asthenicus, den bodem inslaat; 2o. tot de zwelling der oorklieren; 3o. tot de verzweringen der ooren; 4o. tot de oogontstekingen; 5o. tot de verzweringen; 6o. tot de koortsen en andere gevolgen; en eindelijk 7o. tot de zenuwtoevallen. Thans komt de Hoogleeraar aan geen der onbelangrijkste gedeelten van zijn onderzoek, de besmettelijkheid namelijk dezer ziekte, waarover zoo veel getwist is. Wij waren immer der meening toegedaan, dat deze ziekte uit eene bijzondere smetstof wordt voortgebragt; en Rec. dankt den Hoogl., dat hij dit stuk opzettelijk, hoe kort dan ook, behandeld heeft: hij is in
zijn gevoelen versterkt geworden door de aanmerkingen van eenen man, die door eigene waarnemingen ondervonden heeft, dat de roodvonk nimmer van zelf ontstaat; dat de smetstof niet alleen door onmiddellijke aan-
{==314==} {>>pagina-aanduiding<<}
raking en door het inademen van de lucht van een besmet huis of vertrek, maar ook door kleederen enz. wordt voortgeplant. - Zal men nu deze ziekte voorkomen, en hare voortplanting verhoeden kunnen? Reeds behandelde de Hoogl. dit onderwerp, de voorbehoeding namelijk, bij eene vroegere gelegenheid, opzettelijk, en komt thans andermaal op dit stuk terug. De poeders uit calomel en sulph. aur. antim., te voren met vertrouwen ter voorbehoeding aangeraden, voldeden op nieuw den Hoogleeraar, en hebben thans het gezag voor zich van onderscheidene beroemde Geneesheeren. Rec. zag meermalen derzelver nut in deze zoo gevaarvolle ziekte, en het kwam hem voor, dat zelfs bij de zoodanigen, waar deze poeders gedurende de besmetting gebezigd waren, de ziekte óf een goedaardiger beloop, of een spoediger afloop had.
De genezing der scarlatina houdt nu den Hoogleeraar bezig; en, na eenige algemeene bedenkingen over den eenvoudigen en goedaardigen ziektevorm te hebben laten voorafgaan, komt zijn Ed. meer bepaald tot de behandeling der inflammatoire roodvonk. Dit gedeelte verdient vooral door den jongen Geneesheer in overweging genomen te worden: hetzelve bevat zeer belangrijke praktische bedenkingen; prijst in het algemeen de aderlating, algemeene zoo wel als plaatselijke, aan; en Rec. is zoo zeer van de waardij dezer bloedontlastingen overtuigd, dat hij veelal aan derzelver verzuim den noodlottigen uitgang der ziekte toeschrijft; en het is deze behandeling zelve, vooral het aanleggen van bloedzuigers, die hij in de sedert eenige maanden zoo algemeen geheerscht hebbende mazelen ook zeer nuttig bevonden heeft. Aangaande het begieten met koud water, wil de Hoogl., hoezeer welbewezene proeven en waarnemingen niet in twijfel trekkende, met anderen, nadere proeven en bepalingen daaromtrent afwachten, zeer juist aanmerkende, dat het blootstellen aan den invloed der koude lucht in geene vergelijking met dit begieten kan gebragt worden; iets, waartoe men al

{==315==} {>>pagina-aanduiding<<}
ligtelijk door eene verkeerde toepassing zou verleid worden.
Hierop volgt nu de behandeling der gastrische en bilieuze roodvonk. Het is deze complicatie vooral, waarin de braakmiddelen zoo nuttig zijn bevonden, welker blijkbaar nut misschien de aanleidende oorzaak was, waarom sommige Schrijvers de roodvonk altijd in haren aard voor galachtig hielden, en derzelver besmettelijkheid ontkenden. Te regt stipt de Hoogl. ook dit aan, vooral evenwel waarschuwende tegen het ontijdig gebruik der laxeermiddelen; terwijl de regelen omtrent het gebruik der braakmiddelen den Rec. allerbelangrijkst voorkomen, en als in zijnen geest gesteld zijn.
De behandeling der catarrhale complicatie, benevens die der angina maligna, besluiten nu dit gedeelte; waarop de Hoogl. nog over eenige bijzondere middelen spreekt, welke, óf in de roodvonk in het algemeen, óf in sommige vormen of toevallen, zijn aangeprezen. Deze middelen zijn de koortsbast, de delfzuren, het opium, en de kwik. Hoe ongaarne ook, wederhouden wij ons, daaruit iets over te nemen. Hetgeen vooral met opzigt tot het opium hier medegedeeld is, verdient de geheele opmerkzaamheid. Wij voor ons zouden ruimer in het gebruik der calomel zijn, dan de Hoogleeraar; hoezeer wij in den grond der zake met zijn Ed. overeenstemmen, dat dit middel meer in ontstekingen van sereuze membranen, bij exsudative ontstekingen, om met hegewisch te spreken, is aangewezen. Deze zoo belangrijke onderzoekingen worden besloten met eenige bedenkingen over de behandeling der waterzucht, de zwelling van de oorklieren, en de verzweringen, na de roodvonk; verwijzende de Hoogl., wat de overige gevolgen en derzelver behandeling aangaat, den lezer naar de uitgewerkte Verhandelingen der Koppenhaagsche Geleerden, en die van den Heer wendt.
Op dit zoo uitvoerig behandeld onderwerp volgt nu een kort overzigt van nog eenige andere ziekten, als 1o. van verlammingen, door het galvanismus, te

{==316==} {>>pagina-aanduiding<<}
onregt bij ons in vergetelheid gekomen, behandeld: eene paralysis rheumatica, eene verlamming van het bovenste ooglid, blindheid van het eene oog, werden door de aanwending van hetzelve volkomen genezen; - 2o. van eene zeer zonderlinge ziekte, onder den naam van tetanus, convulsio, vomitus stercoreus vermeld, en die wij, hoe veel duisters en onverklaarbaars in het een en ander overblijft, onder de morbi simulati zouden rangschikken, waarvan ons de geneeskundige geschiedenis zulke zonderlinge als onverklaarbare voorbeelden oplevert; - eindelijk 3o. van eene heete borstwaterzucht, die, hoezeer ongelukkig afgeloopen, veel leerzaams in zich bevat, en waaruit volkomen blijkt, dat de waterzucht niet altijd het gevolg van zwakte is, en daarom niet altijd met opwekkende en warme purgeer- en pisdrijvende middelen moet behandeld worden. Zeer juist doet de Hoogl. het onderscheid der waterzucht, welke uit tegenovergestelde oorzaken voortkomt, kennen, en leidt eenige gevolgen daaruit af, die van een zeer wezenlijk praktisch belang zijn.
Wij eindigen dit ons verslag in de hoop, dat, hoezeer het ontoereikende is, om de waardij dezer waarnemingen te verhoogen, hetzelve evenwel in staat zal zijn, om onze geneeskundige landgenooten op dezelve opmerkzaam te maken; dat zij, met ons, den zoo verdienstelijken als werkzamen man, wien thans, zoo als wij vernemen, eene billijke plaats onder de leden van de eerste klasse des Koninklijken Instituuts te beurt viel, zullen dank zeggen voor zijne onvermoeide pogingen ter uitbreiding der Geneeskunde in ons vaderland, en met ons opregt wenschen, dat zijne gezondheid bestendiger zijn moge, opdat hij nog lange dat licht moge verspreiden, waardoor hij zich, bij inen uitlandsche Geneeskundigen, reeds eenen onsterfelijken roem verworven heeft.


{==317==} {>>pagina-aanduiding<<}

Werken der Hollandsche Maatschappij van fraaije Kunsten en Wetenschappen. IIIde Deel.

(Vervolg en slot van bl. 277.)

Derde afdeeling. Vergelijking der Heldendichten, naar de hoofdvereischten dier dichtsoort.
Eerste Hoofdstuk. Eenheid en Episoden. - Eenheid der fabel en het wonderbare onderscheiden een Heldendicht van een geschiedkundig dichtwerk. Eenheid der fabel bestaat niet in de eenheid van persoon, maar in zoodanig eene aaneenschakeling van gebeurtenissen, dat geene uit de hoofdgebeurtenis kan weggenomen worden, zonder dat het geheel verwrikt worde. Dit verbant de tusschenverhalen of Episoden niet, die echter niet te menigvuldig mogen zijn. Zonder te slaafsche navolging, moeten Ilias, Odyssee en AEneis ons tot modellen verstrekken.
De toorn van achilles is de groote handeling der Ilias. Dit neemt echter niet weg, dat homerus zich van vele tusschenverhalen of Episoden bedient, die men onder allerlei klassen kan rangschikken; maar niet één staat op zichzelve. In de Odyssee zijn de Episoden nog veel talrijker.
De AEneis is, wat den vorm betreft, als 't ware uit de Ilias en Odyssee zamengesteld. Van alle nieuwere Heldendichters, heeft tasso de eenheid des onderwerps het best in het oog gehouden. - De Lusiade loopt, naar de modellen der oudheid beoordeeld, met den achtsten zang ten einde; doch kundige beoordeelaars willen haar liever als een dichttafereel van Portugals roem in den epischen trant, dan als een Heldendicht op de gewone wijze beschouwen, weswege de gewone regelen zouden moeten uit het oog gezet worden. - Milton's verloren Paradijs, hetwelk zich, behalve de buitenaardsche wezens, slechts tot twee menschen bepaalt, kon den rijkdom en de verscheidenheid der Epi-
{==318==} {>>pagina-aanduiding<<}
soden van homerus en tasso niet hebben; maar hij heeft ook, in een groot en prachtig tusschenverhaal, al hetgeen vóór de opening zijns gedichts was voorgevallen, en nogtans daartoe wezenlijk behoorde, ingevlochten. Voorts heerscht er bij milton gestrenge eenheid.
Ook de Henriade voldoet ten volle aan den hoofdregel der eenheid. - Wat den Messias aangaat: zoo men stelt, dat deszelfs onderwerp de dood van den Middelaar tot verzoening des menschdoms zij, is dit gedicht zekerlijk voor de helft te lang. Doch, beschouwt men de zegepraal van Gods Zoon op hel en dood als den inhoud, zoo moesten ook de opstanding en de hemelvaart daarin voorkomen, gelijk werkelijk het geval is. Echter wordt door te lange tusschenverhalen de eenheid wezenlijk benadeeld.
Tweede Hoofdstuk. De fabel en het wonderbare. Het wonderbare, hetwelk zich door tusschenkomst van hoogere wezens boven den loop des gemeenen levens verheft, belet, dat het Heldendicht eene berijmde courant worde.
Het wonderbare der Ilias, Odyssee en AEneis is overbekend. Tasso is van gevoelen, dat de Ouden met hunne Godenleer eene doorgaande Allegorie bedoeld hebben; daarom schuift hij zijn gedicht ook eene onder. Het verloste Jeruzalem is blijkbaar naar de Iliade gevormd. In hetzelve wordt veel door tooverij gewerkt, welke als een gebrek aangezien wordende, ook homerus, ja virgilius, van ongerijmdheden krielen. In alle gevallen is tasso's tooverij nog dichterlijk, en in het geloof dier tijden gegrond.
Het dichtstuk van camoëns is, wat de fabel en het wonderbare betreft, van allen het zwakste, schoon beide groot konden zijn. Het is eene zonderlinge vereeniging van Heidensche Mythologie met Christendom. Twee schoone vindingen zijn, de verschijning van den Ganges en den Indus in eenen droom aan Koning ema-
{==319==} {>>pagina-aanduiding<<}
nuel, en die van den Reus adamastor bij de Stormkaap.
Bij milton en klopstock maken de fabel en het wonderbare één geheel uit, of liever zij zijn hetzelfde. Bij milton is het de zege der duisternis over het licht, echter slechts door toelating van den Oneindigen. Hij is de schepper eener geheel nieuwe soort van het wonderbare; daarom houdt de Verhandelaar zich langer bij hem, dan bij de anderen, te dezen aanzien, op. Klopstock staat in dit opzigt beneden hem. Zijne stof was meer geschiedkundig, en gaf hem veel meer raakpunten met de gebeurtenissen des gewonen menschelijken levens. Ook heeft klopstock grootendeels de Mythologie van milton gebezigd, met eenige wijziging echter, door latere starrekunde voortgebragt. In milton en klopstock zien wij de groote verscheidenheid, waarvoor de Christelijke Mythologie (eene uitdrukking, waarvan de Verhandelaar reeds vroeger voldoende rekenschap heeft gegeven) vatbaar is. Zij heeft boven de Grieksche het voordeel der oneindigheid, dat aan hare Godheid verknocht is, vooruit, en bezit dus eene onuitputtelijke bron voor het verhevene. De beschouwing van de fabel der Messiade levert hiervan nieuwe proeven.
De Henriade staat, en in aanleg, en in behandeling, en in geest, en in het werktuigelijke, maar vooral ook in de fabel en het wonderbare, in een volslagen contrast met de Messias. Bij klopstock zoo wel als bij milton zijn het wonderbare en de fabel één; bij den eersten alléén onder de nieuweren geene Allegorie. Bij voltaire, daarentegen, bestaat het geheele wonderbare in leenspreukige personen; en door deze omstandigheid verliest zijn Heldendicht, in vergelijking van de anderen, zoo ouden als nieuweren.
Na de achtereenvolgende beschouwing van de fabel en het wonderbare in de vijf voornaamste nieuwere Heldendichten, worden de verspreide trekken bijeen ver-
{==320==} {>>pagina-aanduiding<<}
zameld en kortelijk vergeleken, ten besluite van dit Hoofdstuk.
Derde Hoofdstuk. Karakters. Addison's getuigenis wordt toegestemd, dat homerus alle Heldendichters, in menigte en verscheidenheid zijner karakters, waarvoor virgilius zeer moet onderdoen, overtroffen heeft. - Tasso is ook in de karakters de Iliade gevolgd. Echter heeft de Riddergeest voortreffelijk gewerkt, om de Helden van tasso, boven die van homerus, met menschelijkheid enz. te bekleeden, welke zijne Muzelmannen ook niet hebben, die te ongunstig worden voorgesteld. Ook tasso stelt, gelijk homerus, alle zijne vrouwen onder de vijanden, en munt in hare schildering uit. In de karakters wordt aan tasso, na homerus, de prijs toegekend.
De oogst in dit opzigt is in de Lusiade veel schraler. De gama wekt minder belang dan de aeneas. Niet één uitstekend karakter is er onder de Barbaren, tegen welke de Portugesche Held strijdt. De Lusiade heeft in dit opzigt meer van de Odyssee, waar ook meer monsters enz. dan wel karakters van menschen voorkomen. Homerus vergoedt dit door herinnering aan vele Helden. Zoo ook camoëns, in zijne derde en vierde zangen. In de laatste boeken des gedichts zijn de karakters flaauw.
De satan van milton, uitstekende boven andere schilderingen van den Geest des Kwaads, door nieuwere Dichters gemaald, staat als karakter in het verloren Paradijs bovenaan. Onwrikbare moed is de hoofdtrek, die hem, naast ingekankerde vijandschap tegen God en het goede, bezielt. Hij gevoelt de schoonheid van het goede wel; maar uit trotschheid heeft hij zich tegen God en de verheerlijking van Gods Zoon verzet, en dit blijft zoo. Nevens moed, bezit hij beleid. Hij is getrouw aan en zorgt voor de scharen onder zijne heerschappij. Hij is dus, ofschoon slecht, toch met waardigheid bekleed, die echter de verfoeijelijkheid niet vermindert. Geen der karakters in een der Heldendichten heeft de

{==321==} {>>pagina-aanduiding<<}
zonderlinge, oorspronkelijke houding van milton's satan. - Beëlzebub is satan's gedweeë en behendige Minister; moloch, de doldriftige, woeste, bloeddorstige, maar tevens onversaagde en rondborstige krijgsman; belial, de vriendelijke, welsprekende, lieftalige, doch diepbedervene, kwaadaardige en tevens vreesachtige hoveling; mammon, eindelijk, de laaghartige gierigaard. Deze karakters worden volkomen volgehouden. - Ook de karakters der goede Engelen bezitten in milton's beschrijvingen eene bekoorlijke verscheidenheid. - De twee menschen, die milton vertoont, kunnen in vier verschillende karakters verdeeld worden; in den hoogsten trap van onschuld en volmaaktheid, en in eenen diep gevallen' staat van schuld en zwakheid.
De Held der Henriade is een der beminnelijksten, die men zich verbeelden kan. Vele mindere karakters verdwijnen in zijnen glans. Mornay, nogtans, is aan voltaire geheel eigen. D'aumale is naar achilles gekopieerd. Mayenne herinnert aan agamemnon. In de fijne schakeringen van krijgshaftigen moed staat voltaire beneden homerus. Gabrielled'estrees is nietsbeduidende, in vergelijking van eene dido en eene armida. Slotsom: voltaire schetst zijne Helden doorgaans edel en des Heldendichts waardig; maar de verscheidenheid en levendigheid van tasso en milton, vooral die van homerus, bereikt hij niet.
In den Messias van klopstock vindt men meer veelheid dan verscheidenheid van karakters. Milton staat dus in dit opzigt boven klopstock. Jezus komt minder zelfhandelend voor, dan wel verheerlijkt door anderen. De kenschetsing van sommige leerlingen van jezus is niet overeenkomstig het Evangelisch verhaal; die van anderen flaauw. Portia is een ideaal. Gelijk homerus groot is in naïve schildering der karakters, zoo klopstock in ideaal-geestrijke voorstelling. Overheerlijk is de Verhandelaar in de aanwij-
{==322==} {>>pagina-aanduiding<<}
van de juistheid der karakterschildering van jezus vijanden. Wij kunnen hem onmogelijk in alle bijzonderheden bij de opgaaf volgen; weshalve wij ook aangaande datgeen, wat hij over klopstock's karakters in de bovenzinnelijke wereld zegt, de lezing der Verhandeling zelve moeten aanbevelen. - Bij gelegenheid der vergelijking tusschen de voorstelling van het Hoogste Wezen bij klopstock en milton, ontvangt de laatste welverdiende gisping. - De God van voltaire heeft wel licht; maar slechts gedeeltelijk warmte.
Vierde afdeeling. Vergelijking der Heldendichten, naar de hoofdeigenschappen van poëtische voortbrengsels.
Eerste Hoofdstuk. Verbeelding en beeldrijkheid. Het ware model der verbeelding is homerus, meester in het schoone en krachtverhevene. - Virgilius verrukt meer door zijn, allerwege kenbaar, gevoel. De kracht is bij hem meestal stille majesteit. Werkzaamheden schildert hij met de verwonderlijkste welvoegelijkheid. - Tasso's geest schijnt meer overeenkomst met dien van homerus gehad te hebben. Hij heeft meer tegenstelling in beelden en uitdrukkingen dan de Ouden; daarom kunnen zijne beelden en schilderingen zoo grootsch niet zijn, als zij buitendien wezen konden. - Bij den Dichter der Lusiade was de verbeeldingskracht alles behalve gekuischt en geregeld, en de uitdrukking der verbeelding, buiten de palen gehold, maakt te flaanw eenen indruk. In de vergelijkingen kan hij soms de naiveteit van homerus hebben. - Milton's gloeijende verbeelding kon zich in alle vormen buigen. Vooral munt hij uit in het schrikkelijk-verhevene; doch somtijds moet deze rijke verbeelding onderdoen voor's mans vertooning van geleerdheid. Slotsom: hij bezit de levendigheid van homerus noch de majesteit van virgilius, maar komt den eersten in verhevenheid zeer nabij, en evenaart tasso en camoëns. - Voltaire komt, wat verbeeldingskracht betreft, het naast bij virgilius. Bedaarde, doch majestueuze vlugt; een vuur, als door een glas weêrgekaatst, meer

{==323==} {>>pagina-aanduiding<<}
helder dan warm, maar overal gelijk en bestendig schitterend, is eigen aan beiden, hoezeer in verschillende mate. - De Dichter der Messiade staat, ten aanzien der verbeeldingskracht, tot milton, als virgilius tot homerus.
Tweede Hoofdstuk. Gevoel. Hierin is homerus weder een des te grooter meester, naar mate zijne naïveteit nader blijft bij de natuur. - Virgilius sleept ons weg door de zachte, zwaarmoedige stemming zijner ziel. - Tasso wordt verdedigd tegen châteaubriant, die hem gevoel ontzegt. - Camoëns treft wel de snaren des echten gevoels, maar is niet vrij van valschen smaak. - Het gevoel in mil ton is de eerst eenvoudige en straks verleide onschuld. Deze eenvoudigheid, geene onnoozelheid, maar ook niet de naïveteit der Helden en Heldinnen van homerus, heeft boven dezelve het godsdienstig gevoel, zoo onuitsprekelijk bekoorlijk in de eerste menschen, vooruit. - Bij voltaire vindt het hart niets, daar het 9de boek der Henriade, de liefde van hendrik tot gabrielle, mislukt is. Maar zijne schilderingen hebben niets, wat door den goeden smaak wordt afgekeurd. - De Verhandelaar aarzelt niet, aan klopstock, wiens rijkdom aan gevoelige plaatsen hem verlegen maakt, ten aanzien des gevoels, boven alle andere Heldendichters, virgilius misschien uitgezonderd, de voorkeur toe te kennen. Ideale liefde is volkomen in zijnen geest.
Al het verhandelde wordt kortelijk in eene slotsom te zamen getrokken.
Wat zullen wij nu over deze Verhandeling zeggen? Haar prijzen? Wij zullen ons wel wachten, den Heer van kampen te beleedigen door eenen lof, die niet anders dan schraal en gezocht zou kunnen schijnen, daar het, door bevoegde regters aan hem uitgereikte, eermetaal schier allen lof overbodig maakt. - Maar, zon dit werk dan in 't geheel geene gebreken hebben? - Wij denken, ja; want het is een menschelijk werk - maar bekennen meteen, dat ons oog niet fijn genoeg is, om ze

{==324==} {>>pagina-aanduiding<<}
in zulk een werk van dezen aard te ontdekken. In stede dan van afkeurende aanmerkingen tot een beoordeelend verslag volstrekt noodzakelijk te keuren, zullen wij, kortelijk, dankbaar den algemeenen indruk vermelden, welken deze Verhandeling op ons gemaakt heeft.
Van de nieuwere Heldendichten zijn ons alleen het verloren Paradijs, de Messias, en de Henriade in 't oorspronkelijke bekend; en wij waren dus inzonderheid ten aanzien van deze in staat, de vlijt, het oordeel en het fijne gevoel van den Verhandelaar te bewonderen. Wij gevoelden ons door hem ongezocht op het regte standpunt geplaatst, ter beoordeeling van deze dichtstukken zoo wel, als van de Iliade en AEneis. Wij werden, daar wij bij ons zelve schier geene enkele aanmerking tegen dezelve gemaakt hadden, of wij vonden ze in deze Verhandeling geopperd, toegestemd of teregtgewezen, van menig vooroordeel genezen, en daarentegen opgeleid tot eene, op gronden steunende, waardering van het schoone, dat ons ooit in die dichtstukken had getroffen. Wij hebben dus den Heere van kampen dank te zeggen voor het genot en het onderwijs, die hij ons geschonken heeft; en de wensch is in ons opgekomen, dat deze Verhandeling voortaan in handen mogt zijn van alle jongelingen, die de meesterstukken der oudheid gaan beoefenen: want, ten minste naar ons gevoel, was de manier, waarop wij in onze jeugd dezelve het eerst leerden kennen, namelijk enkel door expliceren om er Grieksch en Latijn uit te leeren, niet geschikt om te komen tot eene juiste waardering van dezelve, waartoe deze Verhandeling, in de aankondiging van welke wij, ook om haar van deze zijde te doen kennen, niet korter wezen konden, een zoo geschikt hulpmiddel is.
De derde Verhandeling in dit Deel, zijnde eene toetsing van de redekunstige voorschriften van cicero aan die der zedewet, en bijzonderlijk aan het gebod der waarheidsliesde, leidt ons in den geest der Romeinsche denkwijze binnen, vertoont deze van eene zeer ongun-
{==325==} {>>pagina-aanduiding<<}
stige zijde, en is eene bijdrage ten bewijze van het onvermogen der wijsgeerte, om den mensch te houden op de baan der regtvaardigheid. Immers, wie was cicero? Een man, die zoo schoon over de pligten schreef, de goede trouw, dat is, de overeenkomst en waarheid onzer gezegden, den naam van een eerlijk man boven alles verheft, en het bedrog, gelegen in de aanneming van den schijn eens braven mans, de verfoeijelijkste onregtvaardigheid noemt - die niettemin, in zijne theorie der redekunst, regels geeft, tegen deze wijsgeerte regtstreeks strijdig, en door hemzelven opgevolgd. Cicero onderzocht niet eens, wat er tot de braafheid van eenen redenaar behoort; en zulks, naar het oordeel van den Hoogleeraar, misschien daarom niet, omdat hij door de redekunst, en niet door de wijsgeerte, een groot man in den staat was geworden, en dewijl zijne eigene redevoeringen den toets aan regelen van dien aard niet wel hadden kunnen doorstaan.
Deze Verhandeling doet niet alleen de kunde, maar ook het hart van den Schrijver eer aan. Hij stelt, dat den redenaar de zedelijkheid boven alles gaan moet, al zoude ook de kunst er iets bij verliezen, hetgeen echter ruim vergoed zal worden door de kracht, welke de redekunst door de vereeniging met waarheid zal aanwinnen. - De Hoogleeraar had dit nog wel sterker kunnen drukken en stelliger bepalen; want zonder waarheid kan er geen hart, en zonder hart geene krachtige welsprekendheid zijn; immers, pectus est quod disertos facit. Vandaar gedeeltelijk zoo vele redevoeringen zonder geest of kracht.
De Hoogleeraar stelt het gebod: bemin en eerbiedig de waarheid, boven dat: ken u zelven, en verklaart opzettelijke onwaarheid in woorden voor het ergste misbruik en de snoodsche schending des spraakvermogens. - Hij leidt voorts uit het gebod: bemin en verdedig de waarheid, eenige gevolgen af, om die dan te vergelijken met de bijzondere voorschriften, welke cicero den redenaar geeft.
Waarheidsliefde verbiedt vooreerst den redenaar, een persoon of eene zaak te verdedigen, welke, volgens zijn eigen oordeel, niet met regt mag of kan verdedigd worden, of zich tegen eene zaak te verzetten, welke hij zelf voor waar en goed houdt - en in het bijzonder, dezelfde zaak nu eens aan te vallen, dan eens te verdedigen, naar mate eigenbelang en

{==326==} {>>pagina-aanduiding<<}
bijzondere oogmerken zulks vorderen. Er wordt eene plaats uit de schriften van cicero aangehaald, waarin hij echter dit den redenaar veroorlooft; en door aanhaling van eene andere plaats wordt bewezen, dat cicero meer begeerde, dat de gronden ter staving eener zaak door de mamer van voordragt den schijn van afdoende gronden zouden verkrijgen, dan inderdaad dit zijn. Ook houdt hij het voor 't gewigtigste vereischte eens redenaars, op de neigingen, driften en hartstogten der toehoorders te werken. Dit kan op eene zedelijke en op eene onzedelijke wijze geschieden; ook de laatste veroorlooft hij zich, en schrijft zulks voor: zoodat de redekunstige voorschriften van cicero den toets aan zedelijkheid en waarheid niet kunnen uithouden.
Onpartijdigheid gebiedt den Hoogleeraar, om te zien naar eenige verontschuldiging van 't geen niet verdedigd kan worden; doch hij gevoelt, dat cicero, de wijsgeer, de bijgebragte verontschuldigingen zou verworpen hebben.
Den keurigen stijl van den Hoogleeraar leere men kennen uit het slot der Verhandelinge: ‘Ja voorzeker, hetzij de redenaar zich bevinde op het eerwaardig gestoelte, op hetwelk de verhevene waarheden van de zedekunde en van den godsdienst verkondigd, de boosheid ontmaskerd, de wetten geëerbiedigd, (de geleerde Verhandelaar heeft zeker bedoeld: eerbied voor de wetten aanbevolen) en de heilige regten der menschen en burgers gehandhaasd moeten worden; - hetzij hij in de vergadering van bestuurders van steden, landen en staten, of in letterkundige maatschappijen, hetzij hij in eene talrijke of kleine verzameling van menschen, hetzij hij bij monde of bij geschrifte, als dichter of als prozaïst - op het verstand, op het hart en op den wil der menschen trachte te werken - steeds zal de Rede zijne woorden, gesprekken en geschriften naar dezelfde zedewetten beoordeelen, en geene omstandigheden zullen de overtreding van haar heilig gebod, bemin de waarheid, ooit verdedigen of verontschuldigen kunnen.
Edele kunst der welsprekendheid! hoe luisterrijk blinkt gij, als het schoonste pronkstuk des menschen, in den dienst der waarheid! Hoe verachtelijk, hoe gevaarlijk voor den mensch kunt gij worden, wanneer gij haren dienst verlaat!’





{==327==} {>>pagina-aanduiding<<}

Het Magnetismus, door A.N. van Pellecom. In 's Gravenhage, bij J. Allart. 1816. In gr. 8vo. XVIII en 35 Bl. f 1-4-:

Dit Dichtstuk is zijne geboorte aan de aanvankelijke herstelling des Dichters, door middel van het Dierlijk Magnetismus, verschuldigd, en dus een uitvloeisel der dankbaarheid, zoo wel aan dit middel van herstelling zelve, als aan den Heer beeler, die den zieke gemagnetiseerd heeft. Eene zoodanige reden zou, bij de tegenwoordige zoo algemeene scribendi cacôethes, of schrijfjeukte, reeds tot verschooning strekken, al bezat het Dichtstuk mindere verdiensten, dan het wezenlijk heeft. De verzen van den Heer van pellecom zijn doorgaans goed en vloeijend, vele zijn krachtig, en sommige uitmuntend. De behandeling loopt dus af: De aanhef roemt de voortgangen van den menschelijken geest, die, schoon menigmaal door dwaling en vooroordeel gedwarsboomd, zich nimmer kluisteren laat, maar onvermoeid oprijst tot erkentenis der waarheid, in weerwil van het lot, aan socrates en galileï te beurt gevallen. Dus ook de ontdekking van mesmer, het Dierlijk Magnetismus, als geneesmiddel beschouwd. Dit denkbeeld opent den Dichter een akelig verschiet van rampen en kwalen, het lot der ongelukkige stervelingen. Deze rampen, echter, zouden hem niet déren, woonde niet de dood in zijn binnenste, even als eene onwinbare vesting niet door geweld van buiten, maar wel door verraad van binnen, kan worden gedwongen. (Dit fraaije denkbeeld is hier in schoone verzen uitgedrukt.) Ongeneesselijke kwalen, tering, kanker enz., dienen ten bewijze. Ook moet de Geneeskunst maar al te veel gissen, in plaats van te weten; gelijk weder opgehelderd wordt door het zeer treffende en bij uitstek wel uitgevoerde beeld van een oorlogschip, waar, in een' zeeslag, een verborgen lek ontstaat, en het gevaarte doet zinken. Dit moet echter zoo min ons gebruik der Geneeskunst, als onze dankbaarheid aan den Geneesheer, zelfs bij minder gelukkige pogingen, in
den weg staan. Maar het is zoo veel te gelukkiger, dat in onze dagen een zoo krachtig middel tot herstel, zelfs van schijnbaar onherstelbare kwalen, is uitgevonden, als het Magnetismus. Uitnemend krachtig is de schildering van zulk eenen reeds

{==328==} {>>pagina-aanduiding<<}
halfbezwekenen lijder, aan wien de Geneeskunst vergeefs hare gewone middelen heeft uitgeput, en tot wiens behoud zij mesmer's kweekeling moet te hulp roepen, wiens bewerking ook met weinige, doch siksche trekken geteekend wordt. Op eenen juichtoon wegens de behaalde overwinning volgt nu eene waarschuwing, om het Magnetismus blootelijk tot het nuttige doel, genezing van kwalen, niet tot ijdele nienwsgierigheid, te gebruiken; opdat geene nieuwe kwalen, gelijk uit de doos van pandora, zich alsdan over het aardrijk verspreiden. Want alles is aan misbruik onderhevig; de zoete geschenken van bacchus kunnen in het onzaligste gif verkeeren. Dus is het ten hoogste ongerijmd, het Christendom met dit wapen aan te randen, even alsof de magnetische behandeling eenige overeenkomst had met de oogenblikkelijke wonderen, herstellingen, opwekkingen van dooden, gebied over de natuurkrachten, enz. van den Verlosser des Menschdoms. Ten slotte wordt de aanwinst der menschelijke kundigheden door deze nieuwe ontdekking geprezen, en keert dus het Dichtstuk tot hetzelfde punt terug, vanwaar het was uitgegaan. Eenige, meer of min nuttige, Aanteekeningen, ter opheldering van het in den tekst gestelde, zijn achter het Dichtstuk gevoegd.
Uit deze schets moge men iets van de vinding en schikking des werks hebben opgemaakt, de waarlijk schitterende voordragt kunnen wij onzen Lezer niet anders, dan uit proeven, doen kennen, en wij zien met zeer veel genoegen, dat de menigte der schoone plaatsen, door ons aangeteekend, veel te groot is voor ons bestek. Ééne bekleede dus de plaats van alle; de schildering der magnetische werkzaamheid zelve.

Zijn willen spant de kracht van eigen spier en ader; 
De zenuwvloeistof komt zijn vingertoppen nader, 
En stort, in vollen stroom, zich over 't ligchaam uit, 
Dat, in zoo klein bestek, zoo groot een kwaal besluit. 
Hij wil 't: en de eigen stroom schiet uit zijn starende oogen, 
Gelijk Diana straalt van uit de starrenboogen. 
De handpalm rust op 't hart, en raakt de zonnevlecht, 
Waar 't zenuwknoopenstel zichkunstig zamenhecht. 
Dáár doet de werking kracht, veroorzaakt zachte schokken, 
Die aan 't verstikte hart het taaije bloed ontlokken, 

{==329==} {>>pagina-aanduiding<<}

Dat nu, met zachten drang, weer door zijn buizen schiet, 
Gelijk, van de ijskorst vrij, de ontdooide beek weer vliet. 
Eene ongekende rust vloeit kalm door al de leden. 
Elk werktuig schijnt terstond weer op zijn post getreden, 
En oefent zijn gezag naar de oude wetten uit, 
Door oproer, tegenstand, noch muiterij gestuit. 
Het oog luikt zachtkens digt. De dorre huid, aan 't zwellen, 
Schijnt, door verhoogden gloed, een' zwoelen dauw te spellen: 
Reeds glinstert hier en daar een parel aan 't gezigt, 
Gelijk de regendrup op 't kwijnend roosje ligt. 
Geen zintuig, of het slaapt. Maar 't vrolijk zelfbehagen 
Stijgt tot den hoogsten trap, en schijnt nog meer te vragen, 
Tot dat de vlugge ziel geen wensch meer overschiet, 
Daar ze alles, wat bestaat, gevoelt, en hoort, en ziet! 
Nu gaat ze, als van de boei des log gen stofs ontheven, 
In reine vreugd en lust het gansch heelal doorzweven. 
Zij streeft op 't hemelspoor, en ziet Saturnus ring, 
Ja zelfs der Goden troon, en waant zich hemelling! 
Dan zweeft zij weer langs d' aard, van 't Zuiden tot het Noorden, 
Van daar Scamander vliet tot Niagara's boorden! 
Met de eigen vaardigheid bestijgt ze een heuveltop, 
En voert zich tot den rand van Hekla's vuurkolk op! 
In ander werelddeel kan zij een vriend bespieden, 
Wat tegenspoed hij lijdt, wat driften in hem zieden, 
In welk een stulp hij huist, het kleed, dat hem bedekt, 
De plannen die hij vormt, en wat tot heil hem strekt. 
Ja! wat bezit Natuur in haar geheimste schatten, 
Waarvan zij niet de kracht en 't wezen kan bevatten! 
Niets is haar groot of klein: het eigen snelziend oog 
Aanschouwt de zandkorl hier, en 't zonnestel omhoog. 
Haar eigen lijf, haar bloed, haar zenuwen, haar kwalen 
Ziet ze, als in schilderij, voor 't nieuwe zintuig malen; 
En aanstonds toont zij 't oord, waar 't nedrig kruidje groeit, 
Dat haar de ziektestof uit merg en sappen roeit. 

Wij zouden ons zeer vergissen, indien de Heer van pellecom het meesterstuk van bilderdijk, de Ziekte der Geleerden, niet gelezen en herlezen had; althans hij toont zich deszelfs waardigen navolger in de moeijelijke kunst eener poëtische uitdrukking van geheel ondichterlijke bijzonderheden, waarvan voornamelijk de reeds boven aangestipte plaats

{==330==} {>>pagina-aanduiding<<}
van den kwijnenden lijder, alleen door het Magnetismus te heelen, ten bewijze strekt. Men ontmoet echter ook enkele harde verzen, zoo als op bl. 2 reg. 5 van ond.

En toont, schoon nutloos schier, wat 's menschen kracht vermag. 

Het woord knal, 't geen ons een blijkbare Germanismus toeschijnt, wordt te meermalen herhaald. Doch, om met horatius te eindigen:

Uhi plura nitent, non ego paucis 
Offendar maculis. 








Feestzang bij het Huwelijk van Z. Kon. H. den Prins van Oranje en H. Keiz. H. Anna Paulowna, enz. Door H. Tollens, C.z. Ridder der Orde van den Nederlandschen Leeuw, en Lid van het Koninklijk Nederlandsch Instituut. In 's Gravenhage, bij de Erven J. Allart. 1816. In gr. 8vo. 57 Bl. f 3-:-:

Het is eene ontzettende gedachte, een huwelijk tusschen Vorsten. Deze soort van verbindtenis is in de gevolgen zoo gewigtig, dat het nadenken, ook van den allerdagelijkschsten mensch, als van zelve opgewekt wordt, en bij den Dichter zich ligtelijk het hooggestemd gevoel in verzen lucht verschaft. Het huwelijk van eenen Nederlandschen Prins met eene Russische Prinses is, door verschil der beide volken, ook in godsdienst en zeden, en door vroegere herinnering, inzonderheid treffend en belangrijk voor den peinzenden en gevoeligen Wijsgeer en Burger. Eindelijk, de verbindtenis van den edelen Held van Waterloo met de Zuster van den magtigen en alom gezegenden alexander is zoo grootsch en heerlijk, dat het ons geen oogenblik verwondert, dat een Dichter als tollens in heiligen ijver zich daardoor ontstoken gevoelt, en dat hij, wat zich aan dat denken, gevoelen en verrukken losscheurt, ons, in verheven maat, mededeelt.
Hij, die den dichttrant van tollens, die zijnen aanleg en ontwikkeling, sinds de eerste kiem en uitbotting tot zijnen tegenwoordigen vollen bloei, heeft nagegaan, zal in hem wel bespeurd hebben den zachten, teederen, gevoeligen, lie-
{==331==} {>>pagina-aanduiding<<}
selijken, kunstkeurigen, hartelijken Dichter, onnavolgbaar schitterende door rijkdom van vergelijking, heerlijk spelende door ontelbare wendingen, uitdrukkingen en versierselen; maar stoutheid, kracht, grootsche pracht, vorstelijke statigheid, koninklijke trotschheid waren dusverre niet zoo zeer bij hem ontwikkeld. De glans dezer majesteit is in dezen Feestzang zigtbaar; en hier heeft hij dus, onzes oordeels, getoond, dat hij eenen bilderdijk, de van harens, antonides, zelfs vondel, ook in heldenkracht begint op zijde te streven. In dezen Feestzang zijn vele gedeelten, die den naam van tollens, ook als hooggestemden Heldenzanger, onsterfelijk maken. - Hoe! gedeelten? - Ja: het is toch ook onmogelijk, dat alles even verheven zij; dan wij verklaren opregt, dat wij het geheele gedicht uitstekend vinden. Indien men dan toch uit dit woord gedeelten, zonder erg gesteld, iets halen wil, zoo erkennen wij, dat de geheele Feestzang ons als wat gebrokkeld, en als niet uit éénen geest of tot één harmonisch geheel zaamgevloeid, voorkomt; misschien had eene onderdeeling, in onderscheidene zangen, dit verholpen.
Onder de schoonste gedeelten is voorzeker te tellen het volgende. Na eene prachtige beschrijving van de verlichting der wonderbare overdekte watertuinen op de daken der huizen in Rusland, gaat hij dus voort:

Doch, waarom wendt mijn blik, door zoo veel pracht beschenen, 
Zich van die feestvreugd af, naar stilier schouwspel henen? 
Of is het zacht tooneel, waarbij zich 't hart hervindt, 
Nog schooner dan de glans, die 't scheemrend oog verblindt? 
Dat is het! Sluit u op, o tempel! Heilge wanden, 
Omvangt mij! Ik genaak, ik vouw ontroerd de handen. 
Het orgel dreunt, de lofzang rolt, de priester bidt, 
En Ruslands keizer knielt, hoe hoog ten troon hij zit. 
Ja, aardsche goden, die u vreezen ziet en dienen! 
Verneêrt en buigt u voor den troon des Ongezienen, 
Smeekt heil voor Neêrland af! geen waardiger gebed 
Genaakt den hoogen God, die op uw smeeken let. 
Knielt! roept zijn' bijstand in, als bron van elken zegen. 
De menschheid viert haar feest als vorsten godsdienst plegen. 
De nooitbereikte praal van heel uw trotsch gebied 
Wordt bij dit schoon tooneel, o magtig vorst! tot niet. 

{==332==} {>>pagina-aanduiding<<}

Het naakt, het edel paar, en luider lofgezangen 
Weêrgalmen op zijn' tred, door 't hoog gewelf vervangen: 
Het naakt het outer, waar Gods dienaar, in zijn' naam, 
Twee harten gloeit tot een, twee zielen smelt te zaam; 
Het naakt, van d'indruk vol der hooge plegtigheden. 
De lievenswaarde schroom der maagdelijke zeden, 
De ridderlijke moed, in 't heldenhart gestort, 
Wordt eenerlei gevoel, dat enkel eerbied wordt. 
Een diepe stilte daalt; de lofgezangen zwegen, 
Alleen de priester spreekt, en blikt den hemel tegen; 
't Is of uit hooger' kring, waarheen hij opwaart ziet, 
De klank hem binnen vloeit, die van zijn lippen vliet. 
De gloed van 't heilig vuur, dat omwoelt in zijne aren, 
Steekt bij het sneeuwwit af van grijzen baard en haren, 
En dringt de zielen in en schokt ze door zijn taal. 
Hij neemt de ringen op van uit de gouden schaal, 
En heft ze boven 't hoofd voor aller starende oogen, 
En ziet op 't echtpaar neêr, in diep ontzag gebogen. 
't Is of hij weifelt, of hij stil staat, en vooruit 
Een' wenk der godheid wacht, eer hij den echtknoop sluit, 
Eer hij den zegen spreekt en weêr den zang laat schallen. 
Men wil, dat op dien stond, bedekt voor 't oog van allen, 
Door 't zijne alleen gezien, aan d'oppertempeltrans 
Een vreemd verschijnsel rees, gehuld in licht en glans; 
Dat groote Peter zelf, die uit den doodslaap scheidde, 
Des eersten Willems geest in 't heilig koor geleidde, 
En neêrwees uit een wolk op 't godgewijd altaar: 
Zij strekten de armen uit, als zegenden zij 't paar, 
En hieven 't oog naar God en fluisterden en spraken, 
Als zwoeren zij een' eed, om voor hunn' stam te waken, 
En sloegen hand in hand, met waardigheid en kracht. 
Dit, wil men, was de wenk, door d'outervoogd gewacht: 
Toen sloot hij eensklaps, met vervoering, in hun namen, 
De handen van hun kroost, hun beider telgen, zamen, 
En stak de ringen ze aan de vingren en ontsloot 
Nog eens den vromen mond, waaruit de zegen vloot. 
Toen stegen eensklaps weêr de galmen. Gang en bogen 
Verroerden van 't gejuich, en wand en trans bewogen; 
Het heilig amen klonk, en 't zwangere kartouw 
Barstte eensklaps open en verkondigde de trouw. 


{==333==} {>>pagina-aanduiding<<}

Ziet daar dat vaste, dat eenvoudige kenmerk van het waarachtige schoon! Men is ter kerke; men ziet het verbond tusschen paren en volken sluiten; men woont mede de plegtigheid bij; men heeft diepen eerbied voor den priester; men verbeeldt zich, de vaders der Nederlandsche en Russische grootheid zich te zien verheugen en hun nakroost zegenen; alles is aandacht, alles stil, alles levendig, alles bezield, en wij - wij deelen in alles; wij worden gesticht, bezig gehouden en opgewekt; wij leeren, en Vorsten met ons; en wij vinden toch dat genoegen, dat een welgestemd feest van dat gewigt ons geven moet. Ziet daar de kracht der poëzij! ziet daar de kunst van eenen tollens! Dat dit staal als een proefstuk strekke, wat bij ons regt dichterlijk schoon heeten mag. Niet minder fraai is het daarop dadelijk volgende:

Ja, plegtig is die stond en d'aanblik waard der englen, 
Als harten, voor Gods oog, hun aanzijn zamenstrenglen; 
Als zij hun lot, hun doel, hun uitzigt en hun hoop 
Vereenen voor altoos met vastgesloten knoop. 
Als al wat hunner heet, hoe ver weleer gescheiden, 
Zich weêrzijds de armen reikt en nader komt in beiden; 
Als afkomst en geslacht, verdeeld in aard en stand, 
Zich met hen aansluit en omstrengelt in hunn' band; 
Als vreemden van elkaâr, op verren grond gezeten, 
Zich weêrzijds magen zien, zich weêrzijds broeders heeten, 
En uit de reine vlam, die 't minnend paar ontgloeit, 
Een dubbelwijde kring van naauwer vriendschap vloeit: 
o Kostbaar dan die band, hoe needrig ook gesloten, 
Hoe schamel ook gevierd, begunstigde echtgenooten! 
Gij dient het doel van God, in welk een' stand het zij, 
En brengt de menschen tot de menschen naderbij. 
Aandoenelijk tooneel, als tweederlei gezinnen 
Vereenen in hun kroost, vereenen tot beminnen; 
Als vijandschap en wrok, zoo ooit die heeft gewoed, 
Beschaamd terug wijkt voor het spreken van hun bloed; 
Als de opgetooide koets, die 't echtpaar zal ontvangen, 
Hun zoetste hoop vermengt, hun onverdeeld verlangen, 
En in den laatsten neef, die uit hunn' stam bestaat, 
Nog beider leven klopt en beider adem gaat. 
Maar, hooger, vorstlijke echt en jubel, dat wij zingen, 
Maar verder strekt uw pracht en vloeit in wijder kringen; 

{==334==} {>>pagina-aanduiding<<}

Van milder luister vol en rijk aan breeder glans, 
Klimt ge als een trotscher zon in ruimer spheer ten trans. 
Wijkt, minder lichten, duikt en haalt uw flikkring onder! 
Er klom zoo trotsch een zon, er rees zoo grootsch een wonder; 
Het rees voor Neêrland op, en boeit het stugst gezigt 
Aan d'onbegrensden loop en 't onbeneveld licht. 
Ziet op, geslachten! ziet dat licht ten toppunt varen! 
Ja, 't is uw' aanblik waard', zijn' luister na te staren! 
Zijn zegen vonkelt, waar gij rondziet, voor uw' geest, 
En wie de menschheid mint, viert om ons jubel feest. 
Ja, in dat eenig paar, dat, hart aan hart gezonken, 
Aan 't heil zich zalig droomt, dat zij elkander schonken; 
Dat wil en doel vermengt en lot en leven knoopt, 
Begint een keten, die door werelddeelen loopt: 
Door sluimrende eeuwen heen, die nog de ontwaking wachten, 
Breidt zij haar schakéls uit tot wordende geslachten, 
En fluit met d'eigen knoop van 't zaamgestrengeld paar, 
Gezinnen niet alleen, maar volken aan elkaâr. 
In d'uitgesproken eed, dien liefde alleen deed hooren, 
Is 't heilig staatsverdrag, dat rijken bindt, bezworen; 
En door des priesters mond, bij 't zeegnen van den echt, 
Is plegtig Neêrlands lot aan Ruslands lot gehecht. 
De woeste Samojeed, van 't hertevel omwonden, 
Houdt met zijn rendier op, in 't ruw gareel gebonden, 
En hoort verbaasd de maar, die tot zijn' sneeuwhoop klonk, 
Dat Anna hart en hand aan Neêrlands redder schonk: 
Hij peinst het wonder na, maar durft het niet vertrouwen, 
Dat hij zoo ver een volk voor maag en vriend mag houên; 
Dat hij van 't vreemde strand, waar IJ en Schelde vliet, 
De broederarmen zich aan de IJszee reiken ziet. 
Ja, brijzel, slagboom van gebruiken en van zeden! 
De grenspaal is verzet, de hoefslag overschreden; 
Geen onderlinge min, 't regtschapen hart zoo waard, 
Wordt pijnlijk meer gesmoord door afstand en door aard. 

Dan, wij moeten eindigen, of zouden den ganschen Feestzang uitschrijven. Wie is, na dit gelezen te hebben, niet overtuigd, dat onze tollens tot de beste en zeldzame vernuften onzes vaderlands, ook in het vaste en kernvolle gedeelte der dichtkunst, behoort? Zoo zien wij ook in hem,

{==335==} {>>pagina-aanduiding<<}
dat Dichter altijd Dichter en Schilder altijd Schilder is, en dat de trant of soort weinig, het kunstvermogen alles afdoet.
Het gedicht sluit met eenen lierzang, die wel fraai is, maar ons toch zóó niet voldeed als wij wel verwacht hadden. Geen wonder: de Feestzang zelf had onzen geest reeds zoo zeer opgeheven, dat de lierzang, van welken men op een dergelijk slot eene meerdere verheffing verwacht, niet meer zijne eigenaardige werking scheen te kunnen verrigten.
De aanteekeningen, vooral het omslagtig ceremonieel voor de ondertrouw, getrokken uit de nieuwspapieren van den dag, had hier wel achterwege kunnen blijven. Meer misprijzen wij het nog, dat dergelijke heerlijke voortbrengsels van kunst, door overlading met zinnebeeldige prenten, duurder, en dus minder algemeen verspreid worden. De portretten of een enkel vignet was genoeg. Deze prenten, echter, zijn door den Heer velyn uitstekend gegraveerd, en de teekeningen grootendeels wel geordonneerd door den vernuftigen van bree; alleen is het vignet boven het begin van den Feestzang, verbeeldende den Prins van Oranje, gecoëffeerd à la Brutus, in Fransche burgerkleeding te paard, met een elegant bliksempje, als een Engelsch zweepje, belagchelijk.




Geographische Oefeningen; of Leerboek der Aardrijkskunde, met XX genommerde Kaarten, naar de nieuwste ontdekkingen en volgens de tegenwoordige verdeeling der landen, opgemaakt uit de beste schriften en nieuwste landkaarten; ten gebruike der scholen en voor het afzonderlijk onderwijs; door P.J. Prinsen, Directeur en Onderwijzer van het Koninklijk Instituut ter aankweeking van Schoolonderwijzers, te Haarlem. Te Amsterdam, bij J. van der Hey. 1816. In kl. 8vo. 312 Bl. f 2-8-:

Dit werkje, hetwelk een ander van gelijken titel, maar ongelijk minder allooi, vóór jaren bij de Erve houttuin uitgegeven, vervangt, beantwoordt volkomen aan den vrij uitvoerigen titel, dien wij geheel hebben opgegeven, om den aard en de strekking van dit boek reeds met een' oogopslag te doen kennen. Het is in 40 lessen verdeeld, die eene doorloopende beschrijving, doch van achter ten geleide der On-
{==336==} {>>pagina-aanduiding<<}
derwijzers vragen en antwoorden, bevatten. Acht dier lessen behelzen de inleiding, of algemeene kundigheden, tot de Aardrijksbeschrijving (wis- en natuurkundige) behoorende: met de negende begint de staatkundige beschrijving van Europa, en loopt door tot de 30ste; de 31-35ste les bevat Azië, de 36 en 37ste Afrika, de 38 en 39ste Amerika, en de 40ste Australië. Ongetwijfeld schijnt deze verdeeling zeer ongelijk, ten nadeele der werelddeelen buiten Europa; doch heeft de Schrijver, door ongemeene beknoptheid, ten minste de voornaamste staatkundige verdeelingen, voortbrengselen, lucht- en grondgesteldheid, hoofdsteden, enz. ook daarin weten aan te stippen. Jammer, dat zijn bestek hem het vermelden van meer bijzonderheden verbood: dit zou voor den leerling, wien anders de Aardrijkskunde vaak als eene dorre wetenschap voorkomst, gewis aangenaam en nuttig zijn. Thans blijve het der zorge van bekwame leermeesters aanbevolen.
Het boekje zelve hebben wij duidelijk, (in zoo verre dit, voor eerstbeginnenden, met ongemeene kortheid bestaan kan) getrouw, en tamelijk volledig bevonden. De Schrijver heeft, met zeer veel reden, aan de natuurkundige Aardrijksbeschrijving naar evenredigheid eene grootere plaats geschonken, dan in de gewone Geographiën daaraan wordt toegekend, en dus gelegenheid gevonden, om verscheidene bijzonderheden van belang uit die sinds eenigen tijd zoo buitengemeen verbeterde wetenschap op te teekenen. Het verwonderde ons echter (op bl. 27) onder de Schiereilanden zoo min Spanje met Portugal (bij de Engelschen bij uitstrek the Peninsula genoemd) als Arabië te vinden. Zoo dit uit hoosde der grootte geschied zij, behoorde ook Italië geene plaats te hebben onder de Schiereilanden.
Dat men de hoogste toppen der bergen in Europa juist in Rusland (met Zwitserland en Hongarijë) zou vinden, (zie bl. 28) is verkeerd: het Waldaï-gebergte, of liever de heuvelketen van dien naam, is slechts eene verhevenheid van 400 voeten, en komt dus met de Zwitsersche en zelfs met de Zweedsch-Noorweegsche Alpen in geene vergelijking.
In de mede zeer naauwkeurige Aardrijksbeschrijving der onderscheidene landen worden eerst de natuurlijke gesteldheid derzelve, grenzen en grootte, lucht- en grondgesteldheid, voortbrengselen, wateren, bergen en kapen, en dan het staatkundige gedeelte, zoo als inwoners, Godsdienst en regeringsvorm,

{==337==} {>>pagina-aanduiding<<}
verdeeling, voornaamste steden, eilanden en uitheemsche bezittingen, afgehandeld. Overal is de nieuwste verdeeling, volgens het Weener Congres enz., naauwkeurig gevolgd; eene verdienste, die bij den korten tijd, sedert die schikkingen verloopen, de uitgebreidheid en het veel omvattende dier schikkingen, niet gering is. Wij bevelen dus dit boekje, als het nieuwste, beknoptste en tevens volledigste over de hedendaagsche algemeene, vooral staatkundige Aardrijksbeschrijving, aan alle Onderwijzers dier wetenschap ten sterkste aan.
Dit heeft ons echter niet belet, daarin verscheidene misslagen te vinden, waarvan wij er eenigen hier mededeelen, hopende die in een' volgenden druk (dien het boekje waardig is) verbeterd te zien. De grootste fouten zijn in de opgaven der bevolking van de onderscheidene steden. B.v. in ons Vaderland wordt Amsterdam op 220,000, en Leiden op 31,000 inwoners bepaald. Men weet vrij stellig, dat het eerste thans niet meer dan 180,000, en het tweede slechts 27,000 inwoners telt. Van de zuidelijke Provinciën wordt geheel geene bevolking der onderscheldene steden genoemd, hoewel althans die van Brussel, Gent, Antwerpen enz. tamelijk van nabij bekend is. In Spanje zou Toledo 200,000 inwoners hebben; dit is zekerlijk eene drukfout voor 20,000. De bevolking van Frankrijk rekent men op 20 millioen; zij is, volgens de jongste officiéle opgave, ruim 28 millioen. Ook de bevolking van eenige Britsche steden is te laag gesteld. Zoo heeft, b.v., Birmingham, in plaats van 60,000, bijna 86,000, Manchester geene 84,000, maar 98,000, Leverpool (Liverpool), in stede van 80,000, 94,000, Bristol niet 70,000, maar 76,000, Edinburg niet 85,000, maar bijna 103,000, en Glasgow 100,000, in plaats van 92,000 inwoners, volgens de opgave, in 1811 bij het Parlement gedaan. (Wij denken toch niet, dat deze volksmenigte zoo spoedig verminderd zal zijn.) Dat Dublin 21,000 inwoners zou hebben, is zekerlijk ook eene schrijsof drukfout; dit getal is ten minste 150,000. Zoo er te Genua niet meer dan 76,000 inwoners zijn, moet dit getal, 't welk in het laatst der 18de Eeuw nog 150,000 bedroeg, ontzettend spoedig ter helfte verminderd zijn. In
Aztë is het geheele Chinesche Rijk, met insluiting van Mongolijë, Tibet, Korea enz., zekerlijk te laag op 188½ millioen berekend, schoon ook staunton's opgave, die bijna de helft grooter is, overdreven zijn moge. In die evenredigheid zijn dan ook

{==338==} {>>pagina-aanduiding<<}
twee der voornaamste steden, Pekin en Canton, verkeerdelijk op 700,000 en 75,000 inwoners begroot; Pekin heeft althans anderhalve, zoo al geene twee millioen, en wij gelooven de bevolking in Canton gerustelijk op het tienvoudige van den Schrijver (750,000) te mogen begrooten. - Ook andere onnaauwkeurigheden vindt men hier en daar, b.v. bl. 83 reg. 5 van ond. staat Kaap la Hagne, lees la Hogue; bl. 117 reg. 2 niet Sommerse, Dorse, maar Sommers t, Dorset. De zeer belangrijke fabrijksteden Sheffield en Leeds zijn bij Engeland niet eens opgenoemd. Dat de heerschende Godsdienst aldaar gereformeerd zou zijn, is waar, wat de leer, maar niet, wat de plegtigheden en het kerkbestuur aangaat, die meer naar het Roomsche overhellen. De geringe volksklasse is er, ja wel, oproerig; maar het geheele volk is er ook vrijbeidlievend, en deze deugd weegt tegen de gemelde ondengd wel eenigzins op. Nieuw-Schotland zou, volgens bl. 288, voorheen Arcadië genoemd zijn geweest; dit is eene grove drukfout, en moet zijn Acadië. Arcadische herders tieren zoo hoog niet in het Noorden. Bij Australië had men toch ook de Marquesas- en Washingtons-ellanden, door krusenstern en langsdorff zoo naauwkeurig beschreven, althans met een woord kunnen opnoemen.
Dan genoeg. De geachte Schrijver zal (des zijn wij verzekerd) deze aanmerkingen slechts als blijken onzer zucht beschouwen, om zijn nuttig werkje nog juister en volkomener te zien, daar het op alle Scholen, waar men Aardrijkskunde leert, verdient te worden ingevoerd. Op de Kaartjes zijn de plaatsen met nommers aangewezen, waardoor men er veel heeft kunnen op brengen.




Prijsverhandeling over de oorzaken, waardoor er, niettegenstaande de plaatshebbende verbetering in het Schoolwezen, over het algemeen nog zoo veel onvriendelijkheid, losbandigheid en zedeloosheid onder de Jeugd heerscht, en over de beste middelen om deze ondeugden meer uit te roeijen en dit kwaad te verminderen. Door H. Kremer, Schoolonderwijzer te Zuidhorn. Te Groningen, bij J. Oomkens. 1816. In gr. 8vo. 32 Bl. f :-4-:

De vraag, die dit boekje zal oplossen, is een onderdeel

{==339==} {>>pagina-aanduiding<<}
slechts van het groote vraagstuk: wat men doen kan, om den mensch, oud zoo wel als jong, zijn' pligt en wezenlijk belang meer te doen kennen en tevens beoefenen? Het moeijelijke gevoelt ieder; maar dit schrikt den nadenkenden geenszins af: want kan men niet alles, men kan toch veel, meer voor het minst dan men deed, hier verrigten. De Schoolopzieners van de Provincie Groningen hebben aan dit Antwoord den uitgeloofden eerprijs toegekend; en het zou wel zeer vermetel zijn, indien een boekbeoordeelaar hierin niet verkoos te berusten. En inderdaad, het bederf en vele bronnen van hetzelve worden goed aangewezen; en indien ieder, de Ouders, de Schoolonderwijzers en de Leeraars van den Godsdienst, (en ook de Schoolopzieners immers?) zijnen pligt doet, is er iets goeds te hopen. Het stukje doet, ook in ons oog, den steller eer aan. Wat de bijzonderheid intusschen betreft, dat ieder, rijk of arm, met kinderen al of niet gezegend, in de betaling der schoolgelden lasten moest, en het onderwijs geheel kosteloos zou genoten worden, vertrouwen wij, dat hier dan echter alleen het eerste en voor allen hoogst noodzakelijke onderrigt zal bedoeld zijn, ten zij men, op dezelfde gronden van betamelijkheid en pligt, ook een plan vermeende te mogen daarstellen voor het ligchamelijk onderhoud. Maar, alzoo gewijzigd, heeft zeker zulk eene inrigting veel, dat ons aanlokt, hoewel wij iedere zwarigheid niet kunnen opruimen, en de enkele meester op een dorp meer dan één ligchaam en ziel schijnt te behoeven, om te gelijk dan ook de zoodanigen, die langer en hooger onderwijs begeeren en betalen, te kunnen voldoen. En vreesselijk hard komt het ons ook voor, dat, bij zoodanig eene nieuwe wet, de mingegoede, die met alle inspanning en opoffering zijn zestal kinderen, bij voorbeeld, nu eerlijk en wel onderwezen groot bragt, en eindelijk op zijnen bejaarden dag deze zorge te boven was, gedwongen zou worden, zijne magere bete op nieuw en
tot zijnen dood toe te bezuinigen, opdat nu een liederlijke rijke boer enz., die ter vorming zijner kinderen niets wilde doen dat hem geld kost, dezelve nu voortaan ook ter schole zond. En wie weet, of en hoe hij het nog deed? Wordt het schoolgeld bij repartitie over alle de ingezetenen omgeslagen, zoo vorderen wij nog eene dwangwet, die allen tot het schoolgaan, en het leeren, dwingt; wij eischen dan ook goede waar voor ons geld, want wij geven

{==340==} {>>pagina-aanduiding<<}
dit dan, gelijk de Schrijver wel zegt, om niet onder een' hoop weetnieten of losbollen, maar onder verstandige en zedige burgers, onze dagen te slijten. Wij weten wel, ook de beste meester kan het verstand niet ingieten, waar het niet is; maar er moet dan aan allen gedaan worden, wat gedaan worden kan.

Leven en Lotgevallen van Frederik van Hellborn, eenen, uit den laatsten Spaanschen Oorlog gelukkig teruggekeerden, Officier. Vrij gevolgd naar het Hoogduitsch van K.G. Cramer. Met eene Plaat. Te Dordrecht, bij A. Blussé en Zoon. In gr. 8vo. f 2-4-:

Men kan de werken, die de vertaalziekte onzer dagen in den Nederlandschen Boekhandel brengt, in vier klassen verdeelen: 1. verdienstelijke en goed vertaalde; 2. slechte, (moreel of oesthetisch) maar goed overgebragte; 3. goede, maar ellendig vertaalde; en 4. het boekengraauw, dat bij nietswaardigheid nog met de vodden eener armhartige overzetting omhangen is, door 't welk van alle kanten het naakte lijf des vreemdelings uitkijkt. Tot deze infima plebs behoort nu wel dit boek niet; het is een goede Hollandsche stijl, en ook nog al dragelijk geschreven; maar boven de anders gulden middelmaat verheft het zich toch niet, en zweeft dus als 't ware tusschen hemel en aarde, of tusschen de eerste en tweede klasse, doch nader aan deze dan aan gene. Inderdaad hebben wij in dit verhaal - 't welk voor het overige noch onzedelijk, noch ongodsdienstig is - niet eene enkele maal die warmte gevoeld, waardoor b.v. in de Romans van lafontaine - die toch ook nog verre van modellen zijn - iedereen, die niet ongevoelig is, meer dan eenmaal bezield wordt. Het verhaal is wonderlijk en avontuurlijk genoeg, zwerft ook ver genoeg rond in vreemden lande, maar hangt te meermalen, zoo als men zegt, gelijk droog zand aan elkander, en wordt koud door de pijnlijke zucht des Schrijvers om overal à tort et à travers geestig te zijn. Die geestigheid heeft nu wel vrij wat van die derbheiten in karakters, daden en uitdrukkingen, welke zekere Duitsche Oordeelkundige, zoo wij ons herinneren, eens aan de onsterfelijke Schrijfsters van Sara Bur-
{==341==} {>>pagina-aanduiding<<}
gerhart, of liever aan de taal en den geest onzer Natie, toeschreef, en die wij dus aan onze naburen mits dezen eerlijk teruggeven, - maar moet dan toch vernuftig, of, op zijn minst, onderhoudend zijn, en den Lezer den slaap uit de oogen
houden. Wij zullen niet beslissen, in hoe verre dit overal bij frederik van hellborn het geval is, daar wij alsdan den Roman van stuk tot stuk moesten gaan ontleden; doch in 't algemeen komen ons de geestigheden mislukt voor. Dat b.v. een knecht, in 't opendoen van de deur, zijn' neus aan stukken valt, en de kamer met bloed bemorst, (bl. 1.) - dat die knecht en de huishoudster (die naderhand blijkt eene maitresse van den ouden genadigen Heer, en moeder van een gewigtig persoon te zijn) elkander in vischwijventaal uitschelden, (bl. 16. 17.) - dat eene oude tante in het begin der negentiende Eeuw (want kort daarna ging de kleinzoon naar Spanje tegen de Insurgenten in dienst) nog eene fontange draagt, die sedert 100 jaren uit de mode was, - dat een kolossale Gouverneur tot zijnen kweekeling zegt, (bl. 58.) Wij willen vooreerst vlijtig met bijbel en katechismus rijden - is dit aardig of lomp?
Wij zullen den Lezer eene korte schets van den Roman geven, in zoo verre zulks door de vele uitweidingen en de min geregelde verhaalwijze mogelijk is. Een zekere Heer van hellborn, van een oud geslacht, dat in twee liniën verdeeld is, en waarvan de andere grooten rijkdom en den Graventitel bekomen heeft, mistrouwt zich; zijn vader vergeeft het hem, doch niet zijne moeder; hij sneuvelt wegens deze mesalliance in een duël; zijn eenige zoon wordt bij eenen rentmeester opgevoed, die zijne moeder, burgerlijk zoo als hij, voordezen bemind had, en nog wel een weinig bemint, en bij deszelfs voedsterheer, eenen Ridder durst: hij bemint elize, dochter van den Graaf, hoofd der andere linie van zijn huis; doch de vader, door adeltrots bezield, weigert hem die stellig: uit wanhoop gaat hij in krijgsdienst, en moet met het Contingent van zijnen Vorst (zekerlijk een' of anderen ongelukkigen hals van de Rijn-Confederatie) naar Spanje trekken. Hier heeft hij nu allerlei gevalletjes, die wel minder te zamen hangen, maar toch nog het onderhoudendste gedeelte der geschiedenis uitmaken; vooral het geval met den verraderlijken Spanjaard en deszelfs drie dochters, waarvan er eene den held des verhaals zijn leven redt, ten koste

{==342==} {>>pagina-aanduiding<<}
van het hare. Dit geheele stuk is naar het leven der Spanjaarden fiksch geteekend, en, zoo het eene verdichting des Schrijvers mogt zijn, (er is anders niets onwaarschijnlijks in) meissner's penne waardig. Minder in alle opzigten is het geval van dorus en dora (twee geheel niet Spaansche namen.) Deze Heer dorus, die op een naburig riddergoed zijne minnaresse heeft, (die ook eene rijke erfdochter moet zijn, want men hoort niet van hare ouders) staat door de Fransche voorposten opgeligt te worden; zijne dora sluipt des nachts bij hem, doet hem vlugten, en blijft in zijne plaats. Tot hiertoe is alles mogelijk, en zelfs waarschijnlijk; doch wordt het minder, wanneer nu deze dora den Franschen allerlei seesten geeft, dorus komt, om haar te ontzetten, en daarvan verwittigt, de uitslag ontwijfelbaar is, en nogtans de Spaansche heldin haren wrekenden engel weêrhoudt, om zelv' op de kinderachtigste wijze te ontvlugten, door met den lijfhuzaar des Generaals overvalletje te spelen. Hoe de zaak na hare vlugt afloopt, vernemen wij niet. Eindelijk volgt de zonderlinge ontknooping van den Roman; de aanleiding daartoe is vrij wel gevonden, maar de ontknooping zelve is bij uitstek romanesk. Op een onwinbaar bergkasteel woont een oud Edelman met een jong meisje, die het onderwerp van gesprek bij alle de Officieren is; de moedige frits wil dit nest gaan verkennen, doch stort met zijn paard in een' afgrond, waar hij door de beminde en, zoo hij meende, verlorene elize in het leven wordt teruggeroepen. Deze is namelijk, kort na hunne scheiding, ook weggeloopen, eerst naar Parijs, en toen naar Spanje, waar nog een oudoom van de Grafelijke
linie woonde: de Hemel weet, hoe die hier verzeild kwam! Daar vindt zij nu ook, tot overmaat van geluk, eene tante, stella, die bij slot van rekening een gevalletje gehad heeft met den eerzamen Ridder durst, waarvan antonia, frederik's moeder, de vrucht is. Nog een ander avontuurtje wordt er nu ontdekt, namelijk dat de rentmeester stern, die frederik heeft helpen opvoeden, een natuurlijke, doch gewettigde zoon is van den ouden Hosmaarschalk van hellborn, grootvader van frederik, en dus een oom van dezen. Alles gaat nu (daar frederik door zijnen val invalide geraakt, en dus eerlijk ontslagen is) naar Duitschland de familie bezoeken, de oudoom uit Spanje zoo wel als stella, frederik be-
{==343==} {>>pagina-aanduiding<<}
nevens elize; de oude Graaf geeft zijne toestemming tot het huwelijk van dit jonge paar, en alles eindigt op de gewone wijze - met de bruiloft, en wel met eene dubbele, namelijk van frits en elize, en zijne moeder antonia met stern, nadat vooraf (hetgeen de Lezer wel dient op te merken) de 33 eerste bladzijden des werks op bl. 208 moeten ingelascht worden.
Ziet daar het beloop van dit boek. Het is van cramer; en wij zijn reeds gewoon, niets bijzonder uitstekends van dezen Schrijver te verwachten. Een Carricatuurplaatje voor den titel verbeeldt het oogenblik, waarop sempronius, een der vier achtereenvolgende Gouverneurs van den held des verhaals, in alle zijne lompheid voor antonia en den Ridder staat.

Merkwaardige Geschiedenis der Redding van Mistress Spencer Smith, uit hare Fransche Gevangenschap te Venetië in 1806, door den Markies De Salvo, eenen jongen Siciliaan; benevens hunne vlugt door Tyrol, Stiermark, Bohemen, Polen en Lijfland naar Engeland. Naar het Engelsch. Te Leeuwarden, bij Steenbergen van Goor. 1817. In gr. 8vo. 152 Bl. f 1-10-:

Onder dezen titel ontvangen wij het verslag van een welgelukt, maar gevaarlijk waagstuk, hetwelk, ja wel, het hart van den Ridder der belangverwekkende Dame eer aandoet, maar minder zijne voorzigtigheid en wijze berekening van gevaar, wel niet om hetzelve te ontwijken en het goede niet te doen, maar tot het nemen van gepaste maatregelen en het gevat zijn op iedere mogelijke belemmering. Moedig is de onderneming en uitvoering, hoezeer der edele Dame, die eerst, en met reden, aarzelde, toen de stap gedaan was, een groot gedeelte der eere van dien blijvenden moed en het welgelukken van het waagstuk toekomt. Maar haar redder onthoudt haar ook dien lof niet, en geeft geenszins uit praalzucht, maar alleen om de vervelende herhaling der geschiedenis bij iedere voorkomende gelegenheid te beter te ontwijken, deze geschiedenis in het licht. De Dame, om hare zwakke gezondheid te Venetië bij waarde bloedverwanten, en in geene staat-
{==344==} {>>pagina-aanduiding<<}
kundige betrekking, was, eeniglijk om haren Engelschen naam, het voorwerp van de gewone verfoeijelijke Franschkeizerlijke achterdocht, en zou, tegen het gegeven woord van eer des Generaals lauriston, naar Valenciennes als gevangene gevoerd zijn, zoo de jonge Markies de salvo zulks, door zijne meer stoute en menschlievende dan wel schrandere onderneming, niet verhinderd had. Het verhaal is welgeschreven; en daar wij het vooral noodig houden, dat Fransche argwaan, geweld en mishandeling niet te spoedig in het vergeetboek geraken, prijzen wij het der lezing gaarne aan, hoewel men overigens misschien, bij de duizend en duizendmalen alom gepleegde onregtvaardigheden en gruwelen van den nu, Gode zij dank! Ex-keizer, hetgeen Mistress smith ondergaan moest, slechts eene kleinigheid zal rekenen.

Johanna van Frankrijk. Geschiedkundig Verhaal, uit het Fransch van Mevr. de Gravin De Genlis. Te Amsterdam, bij J. van der Hey. 1816. In gr. 8vo. VIII, 261 Bl. f 2-8-:

Een historische roman, lezer! die zich zekerlijk van het gewone slag nog al onderscheidt. De heldin is zeer leelijk; ziedaar genoeg om u van het gestelde te overtuigen. ‘In de voorstelling eener heldin,’ zegt de schrijfster, ‘van de natuur misdeeld, en de beschrijving der smarten van eene wettige, maar hopelooze liefde, van eenen hartstogt, welke(n) de deugd zelve niet kon verwinnen, heb ik getracht de zedelijke schoonheid tegenover de natuurlijke, en de dankbaarheid tegenover de liefde te stellen.’ Het ontbreekt, intusschen, daarom in dit tafereel niet geheel aan meer gewone liefdegevallen. Een onder andere, eigenlijk episode van eene episode, de minnarij van den graaf dunois met eene Italiaansche, schijnt ons toe de schoonste partij uit de geheele schilderij te zijn. Het is de onrust der liefde zoo krachtig, schoon in den grond zoo waar, geteekend, als wij zulks maar zelden zagen. Voor het overige zijn het meer hofhistories, die der groote wereld over het geheel geene groote eer aandoen. Lodewijk de XI wordt er in geschilderd als een tiran; en dat is nog al veel van Madame de genlis

{==345==} {>>pagina-aanduiding<<}
ten opzigte van eenen Bourbon. Zijne oudste dochter, als regentes opvolgende, komt er nog veel slechter af. Daartegen, echter, staat onze johanna, en zelfs haar man, hoe menige ontrouw hij ook aan haar beging. De heldin zelve is zeker, behoudens haren onverwinnelijken hartstogt, of liever om en door dezen, met de schitterendste kleuren van menschelijke braafheid geschilderd. En dit beduidt zoo veel te meer, als wij in aanmerking nemen, dat de schrijfster schijnt te vooronderstellen, dat hier op aarde wel degelijk volmaakte deugd bestaan kan, ja bestaat, daar zij durft vragen: wat men toch meer of beter aan eenen heiligen lodewijk zou wenschen? Doch wij moeten bekennen, dat ons die deugd somtijds wat kloosterachtig, wat pralend en avontuurlijk voorkomt. In het algemeen is het zoo de toon en tint, hier heerschende, niet, welke ons in eenig stuk uit de groote menschengalerij het meest behaagt. Het vreemde heeft intusschen, op zijnen tijd, wederom eene eigene waarde; en de schrijfster is gewis eene meesteres in hare soort. Wij kunnen het dus wel aanprijzen; vooral, daar de beschaafde, schoone stijl vrij wel behouden is. - De uitvoering van het titelvignet met vier geheele beelden, in het costuum van den tijd, door smies en marcus, is niet onverdienstelijk, hoezeer, met den tekst vergeleken, misschien toch een weinig koud.

Uitgelezene Verhalen van L.M. Fouqué; A. Lafontaine; L.F. Häfelij; C. Pichler, geb. Van Greiner; en K. Streckfusz. Uit het Hoogduitsch. Te Amsterdam, bij J. ten Brink, Gz. 1816. In gr. 8vo. 160 Bl. f 1-8-:

Men weet, hoezeer de Duitschers ons daarin reeds lang vooruit waren, en nog vooruit zijn, dat menig een Almanak met schoone zedelijke verhalen pronken kan, daar derzelver uitmuntende vernuften hunne pen tot zoodanige stukjes voor den Tijdwijzer wel willen leenen. Daar nu niet iedere Duitsche Almanak hier ieder' ter hand komt, zoo raakt welligt menig klein zoodanig opstel van eenen ook bij ons geliefkoosden Schrijver, dat nergens anders geplaatst werd, voor het Hollandsch romanlezend publiek verloren. Deze uitgelezene

{==346==} {>>pagina-aanduiding<<}
verhalen zijn uit die Almanakken verzameld; zij zijn 5 in getal: De Voorspraak, - Otto en Savella, - Nanuy Duncan, - De Huzaren-Offieier, - De Drie Medevrijers, en van de op den titel genoemde Schrijvers. Zij zijn niet onbevallig; en daar het den uitgever niet ligt aan voorraad ontbreken zal, en hij zeker zijne lezers vindt, zoo hopen wij, dat hij steeds eene goede keuze zal doen.

Uitgelezene Gedachten van Paus Clemens XIV. (Gganganelli) verzameld uit deszelfs Brieven en Redevoeringen. Tweede Druk. Te Amsterdam, bij J. ten Brink, Gz. 1816. In kl. 8vo. f 1-5-:

Ganganelli - een der weinige geëerbiedigde namen uit de lange reeks der Roomsche Kerkvoogden! - is bekend als een man van een helder verstand, fijn gevoel, en eene gematigde denkwijze jegens andere gezindheden. De voorschriften en denkbeelden van zulk een uitmuntend vernuft kunnen dus niet anders dan belangrijk zijn voor elken letterminnaar en voor elken onbevooroordeelden vriend der waarheid. Deze overtuiging bewoog den Eerw. e.m. engelberts, in leven Hervormd Predikant te Hoorn, om in het jaar 1779 eene verzameling van uitgelezene gedachten uit de brieven en redevoeringen van dien gekroonden denker in het licht te geven, waarvan thans een tweede druk voor ons ligt, vermeerderd met een kort levensberigt van dien Paus. Met regt wordt in de voorrede gezegd: ‘Zoo uitlokkend het voor elken Protestant was, een' Roomschen Paus te hooren spreken, zijne gedachten aan vertrouwde vrienden en bij plegtige gelegenheden uiten, lessen van wijsheid en verlichte godsvrucht, bij onderscheidene gelegenheden geven, - nog veel sterker moesten zijne woorden de Roomsch-Catholijken uitlokken en boeijen. Hoe weinig hooren zij de stemme huns oppersten Herders zoo onderscheidenlijk! - Hier vindt inzonderheid de verstandige aanhanger der kerk, die zich de algemeene noemt, geurigen balsem voor zijne ziel; en de eenvoudige behoeft niet te aarzelen, de lessen van het gezond verstand en het zuivere Evangelie aan te nemen, wanneer de Heilige Vader hem dezelven toedient.’

{==347==} {>>pagina-aanduiding<<}
Deze verzameling bevat voornamelijk gedachten over opvoevoeding, God en Godsdienst, gezellige pligten, wetenschappen, en eenige raadgevingen, allen belangrijk en lezenswaardig, hoewel niet allen even belangrijk voor elken lezer. Dan, hoezeer onze gedachten, en waarschijnlijk die van vele lezers, over eenige onderwerpen, met die van ganganelli verschillen, twijfelen wij geenszins, dat deze verzameling met voldoening zal ontvangen en gelezen worden; weshalve wij dezelve aan het gunstig onthaal van dezulken onder onze landslieden, welke in soortgelijke losse gedachten genoegen vinden, aanbevelen.




Iets over het misbruik van Gods naam, benevens het vloeken en zweren. Door den Schoolopziener H. Wester. Te Groningen, bij J. Oomkens. 1816. In kl. 8vo. 8 Bl. f :-1-:

Nieuws kon men in dit Iets wel niet wachten, want het gezond verstand zegt hier overal en altijd reeds alles; en echter is dit Iets een woord op zijn' tijd. Ieder schoolmeester, ieder vader, ieder, die lieden uit de mindere klassen in zijn werk heeft, leze deze weinige, maar ware en overtuigende woorden; en, helaas! ook voor de beschaafdere standen zijn dezelve noodig. Met regt klaagden hier reeds onze ouders; maar finds onze naauwere verbroedering (God geve nu voor altijd geëindigd!) met het volk, welks taaleigen het misbruiken van Gods naam, als 't ware, in bescherming neemt, is het hier genoemde schandelijk kwaad vooral niet verbeterd; en het is onverschoonlijk, dat men omtrent het tegengaan daarvan zoo nalatig is. Het kleine boekje is voldoende, om het bespottelijke en afschuwelijke van eene zoo booze gewoonte te plaatsen in het volle licht.




Eerste Beginselen der Natuurkunde voor de Jeugd; door J.A. Oostkamp. Te Haarlem, bij F. Bohn. In kl. 8vo. f :-6-:

Dit boekje verdient vooral opmerking, omdat het eenen onderwijzer in den Godsdienst tot opsteller heeft, die te regt

{==348==} {>>pagina-aanduiding<<}
het onderwijs in de Natuur voor zijn vak hoogst belangrijk houdt; wij bevelen de lezing en overdenking van het voorberigt daarom iederen Catechiseermeester ernstig aan, en hopen, dat dezen dit goede voorbeeld zullen volgen, en dat het werkje hen zal uitlokken, om zich de zoo aangename, en hun en hunnen kweekelingen zoo nuttige en noodige, kennis eigen te maken. Dit werkje is slechts voorbereiding tot het uitmuntend Natuurkundig Schoolboek van buys, hetwelk de verstandige oostkamp voor meergevorderden, die tijd en lust hebben, altijd gebruikt. Het zij eens zoo, dat het schoolonderwijs het geven van dit onderrigt voor den onderwijzer in de Christelijke leer onnoodig make, zoo veel te meer heeft hij dan voor zichzelven die kunde noodig, zal hij zijne leerlingen, naar hunne behoeften, godsdienstig onderrigten. En, bedriegen wij ons niet, dan zal het nog wel wat aanloopen, eer men het er bij iederen leerling voor houden kan, dat hij, als te dezen aanzien reeds genoegzaam onderrigt, ter catechisatie komt.




Kort Overzigt van de voornaamste oude en latere Volken of Landen op den Aardbol. Een Schoolboek voor de Hoogste Klasse, door den Schoolopziener H. Wester, Broeder van de Orde van den Nederlandschen Leeuw. Te Groningen, bij J. Oomkens. 1816. In kl. 8vo. 143 Bl. f :-6-:

De naam van den verdienstelijken wester is reeds bewijs genoeg, dat door dit leerboek op de beste wijze in eene nog wezenlijke behoefte voor onze scholen wordt voorzien; waarbij nog komt, dat zijn Ambtgenoot, als Schoolopziener, de Predikant m.j. adriani, den Schrijver zijne aanmerkingen heeft medegedeeld, gelijk hij in het voorberigt dankbaar erkent. Het boekje is, en zoo moest het zijn volgens titel en bestemming, beknopt; echter is aan de bijbelsche en vaderlandsche geschiedenis eenige meerdere ruimte gegeven; en is de lezing onderhoudend. Wij hebben hetzelve niet slechts doorbladerd, maar grootendeels met aandacht gelezen, en bevonden, dat het aan het oogmerk volkomen voldoet. ‘Nederlandsche Jeugd!’ zeggen wij daarom met den Opsteller, ‘wanneer gij dit werkje met oplettendheid hebt gelezen en herlezen; wanneer uwe Onderwijzers u hetzelve toegelicht en ingeprent hebben, dan zult gij uwen weetlust veelligt opgewekt vinden om meer van de geschiedenis der onderscheidene volken te leeren kennen; - welaan, oefent u dan vervolgens in de Algemeene Wereldgeschiedenis, en ik vertrouw, dat dit kort Overzigt u in staat gesteld zal hebben om zulks met meer vrucht te kunnen doen.’


{==349==} {>>pagina-aanduiding<<}

Boekbeschouwing.

Bijdragen tot de Werken van het Genootschap ter verdediging van den Christelijken Godsdienst tegen deszelfs hedendaagsche Bestrijders. Voor het jaar 1814. En: Vervolg der Bijdragen enz.

(Vervolg en slot van bl. 305.)

III. Het Vervolg der Bijdragen is Nalezing of Bijvoegsel tot I en II, en in vijf Hoofdstukken geschikt. 1) Hoe meer de schrijver zijnen gegevenen regel beschouwt, hoe meer hij zich overtuigt, dat dezelve proef houdt; daar hij hoe langer hoe meer bevond, dat Jezus en de Apostelen zich omtrent het algemeen al of niet geldende genoegzaam hebben verklaard, en hem het letten op hen, die andere regels tot deze onderscheiding bezigen, nog te meer tot den zijnen dringt, gelijk hij bij de uitkomst toont nopens hen, die de rede volgen; en wordt voorts van j.a.g. meijer's uitmuntend boek over ditzelfde onderwerp wel met welverdienden lof gewaagt, maar de daar aangewezene regelen verworpen, deels als te omslagtig, deels omdat het gezag der menschelijke rede daarbij wordt ingeroepen. 2) Behoedzaamheid is noodig: men moet zich het juiste denkbeeld vormen van hetgeen bij dit onderzoek bedoeld wordt; het geldt hier zaken, niet de leerwijze; - alles moet stipt getoetst worden aan de regels eener gezonde uitlegkunde; - de voordragt, in de zaak zelve, worde naauwkeurig onderscheiden, en in twijfelachtige gevallen beslisse men liever niet; doch men stelle zich echter voor, dat deze bij uitstek zeldzaam zijn. 3) Het derde Hoofdstuk wijst aan, hoe men volgens dezen regel tot gewigtige ontdekkingen nopens de leer en voorschriften komt. (Het is slechts eene proeve; want eene algeheele aanwijzing van alles, wat niet of wel alge-
{==350==} {>>pagina-aanduiding<<}
meen geldend is, kon hier niet verwacht worden.) Zoo is b.v. niet algemeen, hetgeen van de zonde tegen den H. Geest, het nut der besnijdenis, Rom. II, en van het betamelijke in de Korintische gemeente, 1 Kor XI:3, geleerd wordt. Integendeel is algemeen geldende: de leer van Jezus opstanding en verdere verheerlijking; - het historisch gedeelte des N.V., en ook van het Oude, in het bijzonder ook de wording des menschdoms uit één
paar ouders; - de geestelijke natuur van God; - bekeering en vergeving van zonden in den naam van Jezus; en in het algemeen alles, hetgeen als hoofdleer in het N.V. voorgesteld, en tot het eigendommelijke van het Christendom gerekend wordt. Wat de voorschriften betreft, hebben wij hier, ter proeve, als niet algemeen geldende: de vereischten bij het offeren, - vasten, - onthouding van het huwelijk, - - maaltijden aan armen, kreupelen enz. Integendeel gelden altijd de voorschriften, (hoewel in den eersten opslag persoonlijk enz.) om zijne bekommernissen op God te werpen, - om nuchteren te zijn en te waken, - en tot vijandsliefde. 4) Hoofdstuk IV wijst den weg aan, om uit het persoonlijke, tijdelijke en plaatselijke iets algemeen geldend af te leiden, op te helderen of te bevestigen; hetwelk als mogelijk - maar met raadpleging van hetgeen van elders algemeen geldend te zijn blijken moet - wordt aangetoond; terwijl echter de hier noodige voorzigtigheid wordt aanbevolen. 5) Eindelijk wordt alles besloten met eene aanwijzing van het belangrijke van geheel het nu afgeloopen onderzoek, zoo voor het geloof aan het Evangelie, als voor de Christelijke kerk, (ter vereeniging namelijk) en voor de leeraren des Christendoms.
Zie daar, lezer, wat gij in dit werk, of liever in deze bijdragen tot de Werken des Genootschaps, enz. vrij breedvoerig vinden kunt, en waarin wij het een en ander aantroffen, dat wij hier juist niet hadden verwacht, dat ons wel deels welkom was, b.v. deze en gene goede uitlegging, maar ook deels, als niet regt-
{==351==} {>>pagina-aanduiding<<}
streeks behoorende tot de hoofdzaak, liever door ons bij eene andere gelegenheid zou gelezen zijn, b.v. al die opwekkingen tot het inachtnemen van de regels eener gezonde uitlegkunde, taalkunde enz. - het betoog, dat Jezus en de Apostelen zich te regt het gezag van Godsgezanten toekennen, enz. Over het geheel hinderde ons te veel omslags en eene groote wijdloopigheid, en de gedurige herhalingen en verwijzingen tot het vroeger reeds gezegde. Wij laten de verontschuldiging gelden, dat de vorm des opstels, uit hoofde van de aanleiding tot hetzelve, dit heeft veroorzaakt; doch dit neemt ook niet weg, dat daardoor de lezing ons eenigzins lastig werd. Maar, omgekeerd, vinden wij hier ook niet, hetgeen wij vooral verlangd en verwacht hadden; namelijk: het aanwijzen van een gemakkelijk en overtuigend hulpmiddel, om het niet altijd geldende behoorlijk te onderscheiden. Het is waar, gemakkelijker en eenvoudiger kan er wel niets zijn, dan des schrijvers regel: zie, of Jezus, of de Apostelen, u zelve zeggen, dat iets niet of wel degelijk algemeen gelden moet. Wij bedanken den schrijver (wiens geleerdheid en belezenheid wij gaarne regt doen) voor deze juiste, hoewel onnoodige herinnering; want wie zou bij zoodanige verklaringen willen tegenspreken of twijfelen? maar, daar de schrijver ons niet heeft aangewezen, dat zoodanige verklaringen altijd en overal voorhanden zijn, maar van zijdelingsche zoo wel als regtstreeksche handelt, en een aantal vermaningen tot vrij moeijelijke onderzoekingen naar
de hoofdleer noodig houdt, enz. bevinden wij ons juist op dezelfde plaats als vóór wij zijne Bijdragen lazen, en in denzelfden maalstroom van verschillende meeningen. Dit juist is het groote, ja éénige punt, waaromtrent wij opheldering begeerden; te weten: waar wij ons aan te houden hebben, in gevallen, waar ons zoodanige verklaringen (die alles afdoen) ontbreken, en er over het oogmerk, de bedoeling der H. Schrijvers twijfel is. De schrijver verschoone ons; maar wij zouden het veiliger rekenen,

{==352==} {>>pagina-aanduiding<<}
zijnen regel om te keeren, in dezer voege: houd in de voorschriften van geloof en wandel alles voor altijd en algemeen verpligtend, ten zij óf eene duidelijke verklaring, óf de aard der zaak het zeker, of anders ook geschiedkundige gronden het zeer hoogwaarschijnlijk en alzoo genoegzaam zeker maken, dat de bedoeling niet is, dat zoo iets algemeen en altijd gelden moet. En in dit laatste geval zouden wij de meestmogelijke omzigtigheid aanprijzen, daar wij het veiliger rekenen, hier te veel dan te weinig te doen. - Wat het tweede (de aard der zaak) betreft, zoo zijn wij minder dan de schrijver ook voor de rede bevreesd. Wij gevoelen wel, dat exegese alleen ons eigenlijk leert, wat schriftuurleer zij; maar evenzeer, dat wij ons, bij het tastbaar redelooze van zoodanig eene leer, gehouden zouden rekenen, zoodanig eene schriftuur, als zijnde onmogelijk van Goddelijken oorsprong, te verwerpen, en zien niet, waarom wij der rede haar stemregt, bij hetgeen zij onmogelijk anders dan tijdelijk en plaatselijk toe kan staan, zouden moeten betwisten, en wij moeten het ‘abusus non tollit usum’ hier herinneren. Het is er ook zeer verre van daan, dat wij den schrijver zouden toegeven, dat men, de rede volgende, zulke dingen verwerpt, die tot het wezenlijk onderwijs van Jezus en de Apostelen behooren, ja die de bestanddeelen van hetzelve helpen uitmaken; gelijk hij dit eenigermate althans, bl. 26 der Nalezing, schijnt te willen aanduiden; en wij hebben, bij de meest naauwkeurige toetsing aan de voorschriften der rede, geen enkel leerbegrip in het N.V. gevonden, hetwelk, zoo als het daar wordt voorgesteld, ons voorkomt redeloos te zijn. Het doet niets ter zake, wat anderen, die de schrijver opnoemt, als zoodanig verkiezen te houden; even weinig als het tegen des schrijvers wijze van onderzoek naar den
verklaarden wil van Jezus iets afdoet, dat sommigen in den Bijbel, zoo als zij zeggen, volgens taalen uitlegkundige regels, ik weet niet wat al vreemde dingen lezen. - Maar wij werden reeds te uitvoerig.

{==353==} {>>pagina-aanduiding<<}
Met een enkel woord, echter, moeten wij nog eene, ons voor 't minst, nieuwe gissing over de θρησκεια των ἀγγελων, die wij hier vonden, opgeven, en der verdere toetsinge aanbevelen. De tekst, Kol. II:8, wordt dus overgezet: Niemand verleide u door een vertoon van welgevallen aan zelfvernedering en engelendienst; en deze engelendienst zal zijn, ‘vrijwillige onthouding van het huwelijk, om daardoor Gode te dienen.’ De woorden worden, vs. 23, met ἐλοθρησκεια (eigenwillige (Gods) dienst) verwisseld, waarop terstond ἀφειςια του σωματος, verachting van het ligchaam, volgt. Blijkens vs. 16, kan hier niet meer van de onthouding van spijs en drank de rede zijn; en ὑπο του νοος της σαρκης ᾶυτου, door het verstand zijnes vleesches, doet toch denken, dat er iets ligchamelijks bedoeld worde. Nu kan wel geen godsdienst der engelen zoo bekend gerekend worden, dat men zijne godsvereering naar denzelven zou willen inrigten, als juist dit, dat zij niet trouwden, noch uitgetrouwd worden, Matth. XXII:30. Mark. XII:25. Luk. XX:35 36. De schrijver geeft dit zijn gevoelen echter niet hooger, dan als eene bloote gissing, op.

De Bijbelsche Vrouwen, door J.C. Greiling. Naar het Hoogduitsch. Met Platen. II Deelen. Te Haarlem, bij F. Bohn. 1816 en 1817. In gr. 8vo. Te zamen 497 Bl. f 4-16-:

Geheelenal voldeed dit werk aan onze verwachting niet: hoe zeer de titel de bijbelsche vrouwen belooft, misten wij echter eenige, die waarlijk melding verdiend hadden, en, hetgeen meer nog hindert, aan een en ander karakter is, in ons oog, geen regt geschied; hier en daar vinden wij te veel door den schrijver zelven gedacht, hetgeen ook niet anders kan, wanneer men over eene vrouw, waarvan slechts weinige en korte berigten zijn, een aantal bladzijden leveren wil; immers, uit

{==354==} {>>pagina-aanduiding<<}
weinige trekken zoo zeer zich in ieder karakter in te denken, dat men ieder overtuigt en elks gevoel bevredigt, is niet ieder' gegeven. Veel, te veel zouden wij bijna zeggen, is ook, hoezeer het opschrift den naam eener vrouwe draagt, herinnering aan geschiedenis, en betreft den man; zoodat wij hier nog al het een en ander vonden, dat wij niet hadden verwacht, en, daar de schrijver soms nog al anders ziet dan wij, niet zoo gaaf zouden overnemen. De vertaler heeft hier en daar verkort, en ook hier en daar eene hoogere, wonderdadige hand doen opmerken, waar de schrijver alles natuurlijk opnam; hij had dit óf ook nog elders kunnen en moeten doen voor den smaak van het Nederlandsch publiek, óf er zich geheel van kunnen onthouden. Aangenamer zou ons eene geheel nieuwe bearbeiding geweest zijn, waarbij men dan ook, ja, het vele goede van greiling gebruiken kon. Maar wij nemen het werk, zoo als het voor ons ligt, inmiddels dankbaar aan, en miskennen het oogmerk van den schrijver niet; de bevordering, namelijk, van hoogachting voor den Bijbel benevens deugd en godsvrucht, en het paren van het aangename met het nuttige. Het bevalt ons zeer, dat de schrijver zoo voordeelig doorgaans denkt over de vrouw en het vrouwelijk karakter; en, hij moge dan hier of daar een weinig vooringenomen schijnen en wat ver gaan, wij nemen gaarne en van goeder harte deze gelegenheid waar, om eene betamelijke pligtpleging te maken aan de schoone sekse, door welmeenend te betuigen, dat hij elders wederom nog eer te weinig dan te veel goeds van haar zegt. Maar, laten wij het werk een weinig nader doen kennen. Voor het eerste deel gaat eene beschouwing, of vertoog, over de waarde van het vrouwelijk geslacht naar het Oude Verbond. Dit stukje is kort en bevallig, en toont, hoe de Bijbel, tegen de gewoonte in het Oosten anders, de vrouw in hare wezenlijke waarde voorstelt en vereert, zoo als zij bloeit als eene bloem in den hof, of, als
moeder, vruchtbaar is, gelijk de wijnstok en de vijgeboom. Uitvoeri-
{==355==} {>>pagina-aanduiding<<}
ger is soortgelijk stuk voor het tweede deel, over de waarde van het vrouwelijk geslacht naar het Nieuwe Verbond, en deszelfs verdiensten ten aanzien van het Christendom. Behoudens het vroeger gezegde, is echter het lot der vrouw door het Christendom nog zeer ten goede veranderd; zij waren ook dankbaar, en waren en zijn nog bij het Christendom bijzonder verdienstelijk, in zoo verre hetzelve meer eene behoefte is van het hart, en meer voorkomt als geloof, liefde en hoop, dan als leerstelsel; en, alhoewel de vrouwen geene leeraressen of verkondigsters van het woord waren, zij deden den Heer en zijne jongeren de treffendste diensten: ‘Het is eigen aan het vrouwelijk karakter, dat de zaak zelve voor haar, als 't ware, in het duistere staat, en alleen helder en met vollen glans aan haar verschijnt in de personen, die dezelve uitvoeren. Het Christendom openbaart zich voor haar alleen in christus, en hare liefde tot de leer gaat over in liefde tot den Leeraar.’ Aan de verdere uitbreiding der leer waren ook de vrouwen steeds verdienstelijk; doch haar invloed was en moest middellijk zijn: zoodra haar invloed op het Christendom, in latere tijden, onmiddellijk werd, werd die tevens nadeelig en verderfelijk. ‘Naardien het Christendom de waarde en het geluk der vrouwen niet slechts heeft daargesteld, maar ook in stand houdt, zoo moet ook hare liefde voor hetzelve eeuwig zijn, gelijk zijn weldadige invloed eeuwig is. Gelijk de stroom van deszelss zegeningen, van het eene geslacht tot het andere, tot op onze nakomelingen voortvloeit, zoo moeten ook de vrouwen hare kinderen, in welke haar nageslacht ontspruit, liefde voor het Christendom inboezemen, en die liefde zoeken te vereeuwigen,’ enz. enz. Hierop zeggen wij hartelijk en met vertrouwen amen, uit innerlijke hoogachting voor zoo menige
stille, heilige Priesteres, die het eeuwige vuur der liefde voor den Godsdienst van jezus brandende houdt bij het kind en den geliefden echtgenoot, en overal, waar men haar opmerkt.

{==356==} {>>pagina-aanduiding<<}

De tafereelen hebben deze opschriften: Eva, de moeder des menschelijken geslachts. Sara en hagar, abraham's vrouwen. Rebecca, izaäk's echtgenoote. Lea en rachel, jakob's vrouwen. Jochebed, de echtgenoote van amram, de moeder van mozes. Debora, Dichteres, Profetes en Rigteres van Israël. Ruth, de zeldzame schoondochter. Michal, saul's dochter, david's echtgenoote. Bathseba, salomon's moeder. Suzanna, of de geredde onschuld. Esther, of het Joodsche meisje op den Perzischen troon. De moeder der zeven zonen. Delila, simson's minnares. Jephtha's dochter, of het offer van haars vaders onberadene gelofte. Elizabeth, de echtgenoote van zacharias, de moeder van joannes den Dooper. Maria, de moeder van jezus. Herodias, de gemalin van den Viervorst herodes. Martha en maria, of de ongelijke zusters. Maria magdalena, of de dankbare gehechtheid. De zondares, of het sprakelooze berouw. De edele Romeinsche vrouw, of de gemalin van den Landvoogd
pilatus. De Cananeesche vrouw, of het vaste en nederige geloof. - De platen, op den titel gemeld, zijn keurig uitgevoerd, en vertoonen het wegzenden van hagar met ismaël en de boodschap des engels aan maria.
Bij het naslaan dezer platen trok nogmaals onze aandacht het volgende, hetwelk den tekst, Genes. XXI:12. God zeide tot Abraham enz. op deze wijze opheldert: ‘Abraham is van oordeel, dat het waarlijk best is, den wil van sara te volgen. Hij gevoelt wel eene hartelijke genegenheid voor hagar en haren zoon; maar zij is toch slechts dienstmaagd, en sara Vorstin; ismaël is slechts een bastaard, en izaäk de eigenlijke erfgenaam, wien de Goddelijke belofte alleen bedoelde, toen zij hem eene nakomelingschap had toegezegd, zoo talrijk als de starren des hemels. Daarenboven troostte zich abraham, dat evenwel ook ismaël stamvader zoude worden van een uitgebreid geslacht. Goedhartige

{==357==} {>>pagina-aanduiding<<}
mannen vinden maar al te ligt toereikende gronden, om den wil van hunne vrouwen, als wetten uitgesproken, te regtvaardigen; en zij verbeelden zich, dat zij naar eigene beginselen handelen, terwijl zij slechts, tegen hunnen wil, eene vreemde willekeur volgen.’ Gaarne hadden wij ook een bewijs van des schrijvers stoute, en ons voor het minst uiterst vreemde, verklaring, wat althans het laatste betreft, bl. 173. ‘David gedroeg zich niet zeer grootmoedig omtrent de familie van saul, en wel het minste omtrent den zoon van zijnen jonathan, mephiboseth.’ Vooral trok onze aandacht ook de vrij uitvoerige opheldering van de Paradijs-geschiedenis bij den tooverboom, bij welke gevraagd wordt: ‘Groeit de wijsheid, de kennis van goed en kwaad, aan boomen?’ - Nog zoo het een en ander hadden wij aangestipt. Dan, daar wij desniettegenstaande het boek gaarne vele lezers wenschen, sluiten wij liever met het afschrijven der volgende periode uit het tafereel over jochebed: ‘De moederlijke liefde wordt het middelpunt van alle vrouwelijke dengden en van alle vrouwelijk geluk. Trouwer en reiner wordt de liefde tot den echtgenoot; want het kind draagt ook trekken van den vader; en hoe zoude zij, zonder dezen, zoo voor haren lieveling kunnen zorgen, als haar teeder harte van haar eischt? Door nieuwe en sterkere banden, gevoelt de moeder zich aan den vader verbonden; en kinderen zijn, als 't ware, de bemiddelaars, wanneer ouders oneenig zijn. Zwijgende te verdragen, zachtmoedig zich te onderwerpen, standvastig zelss den zwaarsten last te torschen, dit en pog vele andere verhevene
deugden leert de moeder door een' blik op hare kinderen. Hoe zoude zij niet de zorgvuldigste, werkzaamste huishoudster zijn, daar zij alles, wat zij doet en verzorgt, voor hare lieve kinderen bereidt? Welke vriendin kan deelnemender, teederder en hartelijker zijn, dan zij, die als moeder onophoudelijk deelnemende, teeder en hartelijk is? Ja, iets schooner en beminnelijker

{==358==} {>>pagina-aanduiding<<}
bezit de gansche wereld niet, dan eene trouwe, liefderijke moeder. Daarom weet ook de Hemelsche Vader zijne eeuwige trouw en eindelooze liefde met niets anders te vergelijken, dan met de grenzenlooze liefde eener moeder. Kan ook eene vrouwe haren zuigeling vergeten, dat zij zich niet ontferme over den zoon hares buiks? Ofschoon deze vergate, zoo zal ik toch u niet vergeten. Jes. XLIX:15.’




Psalm XLII. Met eene Leerrede over Gal. VI:14. Door H. de Haan Hugenholtz, Predikant te Amsterdam. Te Amsterdam, bij J. Brandt en Zoon. 1816. In gr. 8vo. 142 Bl. f 1-:-:

Dit nuttig geschrift is door den waardigen Amsterdamschen Leeraar hugenholtz ter gedachtenis voor deze zijne Gemeente bestemd, toen hij dezelve 25 jaren door het Evangelie had gediend. Bij den 25 jarigen dienst in alle zijne Gemeenten hield hij de dankbare herinnering daaraan in de zoogenoemde voorafspraak voldoende; maar nu vond hij zich tot eene meer uitvoerige viering van dezen zijnen gedenkdag opgewekt en verpligt. Hij hield dan daartoe eene Leerrede, op den titel gemeld; maar wilde nog meer doen: daarom geeft hij hier nu tevens eene doorloopende opheldering en praktische aanwending van Ps. XLII, getrokken uit zes leerredenen, voor eenigen tijd door hem over dezen Psalm gehouden, en laat alles door eene Aanspraak aan de Gemeente van Amsterdam voorafgaan, die herinnerende wenken geeft op het voorledene onder den Franschen druk, hartelijke opwekkingen tot Christelijke pligtsbetrachting, en vooral hartelijk en ernstig het gebruik van den dierbaren Bijbel aanprijst.
De Psalm wordt op zoodanig eene wijze nagegaan en behandeld, dat men zeer gemakkelijk den zamenhang en de meening des Dichters, naar des Leeraars gevoe-
{==359==} {>>pagina-aanduiding<<}
len, bevat; waarop dan dadelijk, en als 't ware bij iederen volzin, in eenvoudige en hartelijke toespraak, zeer goede en bruikbare lessen ter vorming van het godsdienstig gemoed naar den zin en het voorbeeld van David (die dit lied op zijne vlugt voor Absalon zal vervaardigd hebben) in eenen Christelijken geest worden voorgedragen; bij al hetwelk men den Hervormden Leeraar, die zijn Kerkgenootschap van harte is toegedaan, en die het gevoelen van zijn hart eenvoudig, maar gepast, uitdrukt, herkent; terwijl wij opregt verklaren, dat wij door de lezing van 's mans voorstellen waarlijk opgewekt en gesticht werden.
De Leerrede ter gedachtenisviering is mede geleidelijk, eenvoudig en stichtelijk; men vindt in dezelve noch onnoodigen omhaal, noch gezochte sieraden van welsprekendheid, maar de duidelijk verstaanbare woorden van eenen Evangeliedienaar, die, hetgeen hij voor het gewigtigste houdt, ook het zwaarste bij zijne Gemeente doet wegen. Van het bekende, den man met eenigen zijner Ambtgenooten na 1795 overgekomen, vinden wij hier alleenlijk dit: ‘Niet alleen heeft die groote Ontfermer mij dikwijls uit zware krankheid opgerigt, en bijzonder voor zes jaren als uit den dood op nieuw aan u wedergegeven, maar ook heeft Hij in den H. Dienst mij hersteld, na eene Remotie, die, in het zesde jaar van mijnen dienst onder u, plaats greep; waardoor ik, met veertien anderen van uwe Leeraren, zeven en een half jaar verhinderd werd in 't openbaar tot u te spreken. Ik neem liefst een diep stilzwijgen in acht, omtrent harde bejegeningen in die dagen, toen wij, van onze wettige Regering beroofd, aan eene willekeurige magtoefening, tot onze vernedering en verootmoediging voor den hoogen God, waren overgelaten. Alleen dit: ik reken den evengenoemden tijd bij de jaren van mijn dienstwerk, omdat ik ook toen niet nagelaten heb, zoo veel ik kon en mogt, tot uw nut te arbeiden; ik bleef in uw midden, vertrouwende: God zou eenmaal uit-
{==360==} {>>pagina-aanduiding<<}
komst geven! En, hierin ben ik niet beschaamd gemaakt.’
De Amsterdamsche Gemeente ontvangt alzoo hier eene regt lieve, en haar zeker aangename, gedachtenis aan een' harer waardige Leeraren, waaruit zij den man, zoo als hij denkt, spreekt en handelt, proeven kan, en die men ook in iedere andere Gemeente met stichting lezen kan, zekerlijk met ons wenschende, dat de waardige man nog lange der Gemeente ten sieraad en voorganger zij, en overvloedig nut stichte in zijnen uitgebreiden werkkring.





Kerkelijke Rede bij den H. Doop van den eerstgeboren Zoon van Z.K.H. den Heer Prins van Oranje, enz. enz. in de Nederd. Protest. Kerk te Brussel, 27 Maart 1817. Door W.L. Krieger, Ridder van de Orde van den Nederl. Leeuw, Hofprediker van Z.M., en Predikant te 's Gravenhage. Aldaar, bij de Erven J. Allart. 1817. In gr. 8vo. VIII, 24 Bl. f :-8-:

Wij zouden ons zeer bedriegen, indien de belangstelling in deze kerkelijke rede niet groot en algemeen ware. Wij erkennen, dat dit niet zoo zeer is om de vooronderstelde letterkundige waarde, of het nieuws en treffends, dat men hier zou kunnen verwachten, maar ...... om honderd redenen. Onze aankondiging strekke dan ook vooral, om dezulken, die het nog niet weten mogten, bekend te maken met de uitgave van het opgemelde stuk, en met de gelegenheid, om met eigene oogen te zien, hoe Ds. krieger de belangrijke personaadje, den toekomstigen erfgenaam des troons, den eerstgeboren van den beminden Kroonprins, door den doop, ter Christelijke kerke heeft ingewijd. Bij voorraad, echter, voegen wij er gaarne bij, dat de waardige man dit, naar ons oordeel, op

{==361==} {>>pagina-aanduiding<<}
eene waardige en gepaste wijze heeft gedaan. Daar de tijd zeer bepaald was, en alles toch eenigermate de houding eener gewone protestantsch-godsdienstige vergadering moest hebben, kon de beknopte leerrede juist niet vele zaken bevatten of ontwikkelen, en de schrijver betuigt zelf in de voorrede, dat hij het een en ander gaarne wat uitvoeriger behandeld had (de tekst, in het voorbijgaan genoemd, is Psalm CXXVII:4.); maar de verschillende aanspraken zijn veelal des te krachtiger en ter zake dienende. In alles heerscht heilige ernst en Christelijke godsvrucht, meer hartelijkheid dan hoofsche vleijerij voor de hooge deelgenooten in de plegtige verrigting; in één woord, zoodanige geest, dat wij, mutatis mutandis, met zijn Eerw. wel zouden wenschen, dat de doop altijd zoo statelijk en ernstig wierd verrigt. Wij kunnen niet nalaten, de bede hierbij te voegen, dat de milde, vreedzame, bescheidene toon, welke thans ouden en jongen in het Hervormde kerkgenootschap tot een sieraad verstrekt, meer en meer bevestigd worde, en zich even zeer uitbreide over zoodanige anderen, als in dit opzigt nog ten achteren zijn, tot roem van Hem, die ook uit het kwade goed, uit het licht duisternis weet te scheppen! Hij wake over Nederland, over deszelfs Koninklijk huis, en die waarheid en liefde, welke hier, onder beschutting van den Oranjeboom, sedert eeuwen zoo welig hebben getierd!




Proeve eener Geneeskundige Plaatsbeschrijving (Topographie) der Stad Amsterdam. Door Cs. Js. Nieuwenhuys, Med. & Chirurg. Doctor. Iste Deel. Te Amsterdam, bij J. van der Hey. 1816. In gr. 8vo. XX en 446 Bl. Met een' platten grond van Amsterdam en vele uitslaande Tabellen f 4-18-:

Wij kunnen niet anders, dan instemmen in den lof, aan dit werk reeds door anderen gegeven. En, schoon

{==362==} {>>pagina-aanduiding<<}
men eerst na de geheele voleindiging des werks zal kunnen beslissen, in hoeverre de schrijver zijne moeijelijke taak voldongen hebbe, kan men echter uit dit eerste deel reeds genoegzaam opmaken, dat hij er volkomen toe berekend is, en, behoorlijk voorbereid, dezen grooten arbeid van de regte zijde heeft aangevat.
Dit deel is in vijf afdeelingen gesplitst, waarvan de eerste over de ligging, bouworde, grachten, reiniging der stad en eenige bijzondere inrigtingen binnen dezelve handelt; en dit alles, zoo veel wij kunnen nagaan, met eene groote naauwkeurigheid. Wij leeren toch hier niet alleen de gesteldheid van den grond kennen, waarop Amsterdam gebouwd is, de bouworde van de stad in haar geheel, den loop van de voornaamste grachten en straten; maar zelfs de gewone bouworde der huizen, benevens de voor- en nadeelen, welke onze hoofdstad, in vergelijking van andere groote wereldsteden, in dit opzigt bezit. Wij mogen er uit opmaken, dat, hoe bekrompen en ongezond de woningen van het gemeen zijn, hoe veel menschen daar opeengepakt leven, dit nadeel zich hier bijna tot het allerlaagst gemeen bepaalt, terwijl het zich elders veelal tot den eigenlijken burgerstand uitstrekt. Dit is zeker eene der grootste oorzaken der mindere sterfte te Amsterdam, waar anders zoo vele oorzaken van ongezondheid zamenloopen.
Eene bijzondere oplettendheid wijdt de schrijver aan het water, hetwelk in en om Amsterdam gevonden wordt; hierbij vooral gebruik makende van de rapporten, strekkende als bijlagen tot de verzameling van stukken, betrekkelijk de aanstelling eener commissie van geneeskundig toevoorzigt te Amsterdam. Deze commissie schrijft het brak zijn en stinken van het burgwalwater voornamelijk toe aan de vermenging van het zout IJ-water met het water van den Amstel enz. De redenen, daarvoor bijgebragt, komen ons zeer gegrond voor, en wij begrijpen niet regt de kracht der tegenwerping, welke nieuwenhuys hier oppert: want, schoon de grond van Amstelland, sedert eeuwen, met zout wa-
{==363==} {>>pagina-aanduiding<<}
ter gedrenkt wierd, volgt daar nog niet uit, dat het water geheel zout moest geworden zijn, en dus niet meer stinken; de Amstel voert toch gedurig zoet water aan, en hoe konde ook het slappe zeewater van Zuiderzee en IJ den grond van Amstelland zoodanig met zout verzadigen, dat deszelfs wateren er zout door wierden? - Ook de overige oorzaken, die het water te Amsterdam slecht maken, worden door den schrijver naauwkeurig nagegaan, en de voorzieningen, ter verbetering van hetzelve genomen, hierbij opgegeven en overwogen.
Vervolgens spreekt nieuwenhuys over de reiniging der stad, en maakt op velerlei bijzonderheden opmerkzaam, waardoor dezelve bevorderd wordt, of nog meer zoude kunnen worden bevorderd. Het is (opdat wij dit hier ter loops aanmerken) ondertusschen in eene groote en levendige plaats zeer moeijelijk, inrigtingen van policie te bandhaven, bij welke het zoo zeer op de medewerking der ingezetenen aankomt, als bij de reiniging der openbare straten.
De bijzondere inrigtingen, waarover de schrijver in deze asdeeling spreekt, betreffen voornamelijk de deugdzaamheid van het voedsel, en der vaatwerken, waarin het wordt toebereid; waarbij de schrijver, zoo het ons voorkomt, een weinig te veel gewigt hecht aan het nadeel van het lood in het vertinsel, welk gevaar door de geruststellende proeven van den heer proust zeer verminderd wordt; voorts den drank, en bijzonder het drinkwater, waarbij eene belangrijke berekening van het aanwezig schuit- en regenwater, in vergelijking van hetgene er noodig is, vooral bij langdurige vorst. - Dit gebrek aan versch water moet eene rijke bron van ziekten wezen, waarover wij verwachten, dat de naauwkeurige schrijver, in 't vervolg, nog zal spreken. Regenwater is ongeschikt tot drank, dewijl het niet genoeg prikkelt; en het Amsterdamsch schuitwater, in houten vaartuigen lang stilstaande, heeft ook de beste eigenschappen van zuiver versch water verloren. -
{==364==} {>>pagina-aanduiding<<}
Behalve deze voorname stukken, is er verder geene inrigting van eenig aanbelang, hetzij openbare of huisselijke, hetzij van noodzakelijkheid of tot vermaak, welke wij hier niet in derzelver invloed op de gezondheid vinden voorgedragen.
De tweede afdeeling handelt over het klimaat of de luchtsgesteldheid te Amsterdam, en leert ons tevens de gevaren kennen, waaraan de ingezetenen, uit hoofde van de weêrsgesteldheid, zijn blootgesteld. Nieuwenhuys begint deze afdeeling met de aanmerking, dat de natuurkunde van den dampkring nog te zeer in hare kindschheid is, om van haar eene volledige verklaring dier verschijnselen van het weêr, en van deszelfs invloed op des menschen gezondheid, te verwachten, en dat daarenboven de tijd, sedert welken men daaromtrent, in ons vaderland, en bepaaldelijk te Amsterdam, naauwkeurig aanteekening gehouden heeft, te kort is, om ons zekere uitkomsten te leveren. Wat er echter voorhanden was, is hier, met veel vlijt en oordeel, zamengebragt. Nieuwenhuys erkent hier veel aan de medewerking van den doorkundigen van swinden verschuldigd te zijn. Dit vermeerdert voorzeker de waarde dezer nasporingen; maar niemand zal de arbeid van den geleerden schrijver, aan dit stuk besteed, ontgaan, en wij houden ons verzekerd, dat hij er naderhand, ter verklaring van de ziekten der Amsterdammeren, een belangrijk gebruik van zal maken.
De derde afdeeling loopt over de ligchaamsgesteldheid, het karakter, de leefwijze enz. der Amsterdammers, in zoo verre dit op hunne gezondheid en op het ontstaan van ziekten invloed heeft. Na de algemeene aanmerking, dat dit karakter, uit hoofde van de vermengde afkomst der ingezetenen, zeer moeijelijk te treffen is, en minder van het zuiver nationale heeft, dan op andere plaatsen, geeft de schrijver ons eerst eene schets van der Amsterdammeren ligchaamsgesteldheid, waarin hij nog veel van het oud Germaansche, naar de beschrijving van tacitus, vindt. - Vervolgens gaat

{==365==} {>>pagina-aanduiding<<}
hij tot het eigenlijk volkskarakter over, waarbij hij vooral opmerkzaam maakt op de oorzaken, welke het Nederlandsch volkskarakter wijzigen. Niemand zal het weinige, maar zaakrijke, wat hier gezegd wordt, zonder genoegen lezen. Slechts begrijpen wij niet, wat nieuwenhuys wil zeggen met die phlegmatischcholerisch koelbloedige geaardheid, welke hij als den grond van het volkskarakter schijnt aan te merken. Waar is meer vuur, dan bij den cholericus? en hoe kan hetzelve zich met koelbloedigheid paren?
In deze afdeeling treedt de schrijver vooral in bijzonderheden, ten aanzien van de leefwijze, de kleeding en het voedsel; waarbij hij dikwijls gelegenheid heeft, aanmerkelijke bronnen van ziekten aan te wijzen, in de verwaarloosde reiniging van het ligchaam, in de al te ruime en te dikwijls herhaalde maaltijden, in het misbruik van sterken drank en van verhittende en verslappende dranken, in de naakte kleeding der vrouwen en de broeijende kleeding der mans, enz. De schrijver is een groot voorstander van het bad. Wij stemmen hem hier bij, wat betreft deszelss gebruik, als een middel ter verfrissching, en ter versterking van de huid, in den zomer; maar als een algemeen volksmiddel, ter dagelijksche of wekelijksche reiniging, kunnen wij het zoo noodzakelijk niet vinden. De uitwaseming is bij ons zoo sterk niet, dat de huid daarvan aanmerkelijk verontreinigd wordt. Herhaald baden leidt te veel warmtestof af, welke wij, bij de lage temperatuur van onzen dampkring, wel noodig hebben. Ook weten wij niet, of, bij het afwisselend weêr van ons klimaat, het wenschelijk zij, de werkzaamheid van onze huid hooger te stemmen, hare betrekking met den dampkring te verlevendigen. In sommige gevallen is eene zekere onverschilligheid van het ligchaam even weldadig als van de ziel. - Ook ten aanzien van den sterken drank gaat de schrijver, dunkt ons, te ver. Zoo lang de arbeider of handwerksman leven moet van aardappelen, zal hij een' bui-
{==366==} {>>pagina-aanduiding<<}
tengewonen prikkel behoeven, om de organen op te zweepen, ten einde die logge spijs te verwerken.
Voorts vinden wij in deze afdeeling eene beschouwing van de nijverheid en zedelijkheid en van de vermaken en uitspanningen der Amsterdammers. Bij het eerste dezer onderwerpen, staat de schrijver in 't bijzonder stil bij het verval der zeden, en de hand over hand toenemende weelde en wellust, welke voorzeker tot het doorgaand karakter der ziekten veel afdoen. - Uit het tweede leeren wij, dat de stiefmoederlijke natuur de inwoners dier stad zelfs het vrij genot der frissche buitenlucht bijna ontzegt; eene omstandigheid, die natuurlijk een' nadeeligen invloed op de gezondheid heeft.
In het zesde en laatste hoofdstuk dezer afdeelinge handelt de schrijver over de opvoeding der jeugd, niet alleen wat het ligchaam, maar ook wat den geest betreft. De slotsom van zijne bespiegelingen is niet zeer gunstig; ook is het niet te ontkennen, dat vooral ten aanzien der ligchaamsopvoeding veel, zeer veel te verbeteren zoude zijn. In 't bijzonder berispt de schrijver te regt eene te weekelijke vertroeteling van het ligchaam, welke niet alleen hetzelve, maar ook den geest, verzwakt, en daardoor eene dubbele deur voor ziekten openzet.
De vierde afdeeling handelt over de bevolking, geboorte en sterfte te Amsterdam, waarvan de schrijver, in een aantal zeer leerrijke tafelen, een beknopt overzigt levert; tevens handelt hij hier over die ongelukken, welke uit de bevolking der stad kunnen ontstaan, en de middelen om daarin te voorzien. In 't bijzonder besteedt de schrijver veel zorg, om het algemeen vooroordeel wegens de ongezondheid der stad tegen te gaan; en, voorzeker, uit eene vergelijking der sterflijsten met andere groote steden, blijkt genoegzaam, dat Amsterdam, Berlijn uitgezonderd, het hierin van de voornaamste Europesche hoofdsteden wint. Het ware niet ongepast geweest, de oorzaken dier mindere ongezondheid wat meer bepaald aangetoond te hebben. De luchtigheid der stad en de mindere opeenpakking der inwone-
{==367==} {>>pagina-aanduiding<<}
ren doen hier zeker veel af; veel moet men echter ook toeschrijven aan de mindere morsigheid, het betere voedsel en de grootere arbeidzaamheid der lagere klasse in onze hoofdstad, welke, volgens het eenparig getuigenis van alle reizigers, ook daarin boven straks genoemde wereldsteden veel vooruit heeft.
In de vijfde afdeeling, waarmede het eerste deel van dit werk besloten wordt, spreekt de geleerde schrijver over het geneeskundig onderwijs, de geneeskundige staatsregeling, en de beoefenaars der geneeskunde. Deze afdeeling is niet min belangrijk dan de vorige, daar dezelve het goede, hetwelk hierin te Amsterdam plaats heeft, zoo wel als het kwade, leert kennen; waaruit men zien kan, hoe veel zorg de regering dier stad, reeds in overoude tijden, voor de gezondheid harer medeburgeren gehad heeft. Wij wenschen met den schrijver, dat, terwijl er door de tegenwoordige inrigting van het hooger onderwijs zoo uitmuntend voor de vorming van den arts gezorgd is, die der heelmeesters en apothekers, waartoe, zoo ergens, te Amsterdam althans gelegenheid genoeg is, met meer ijver zal behartigd worden; te meer, omdat Amsterdam eene plaats is, waar die kunstoefenaars doorgaans de laatste hand aan hunne bekwaammaking leggen.
Navolgenswaardig vinden ook wij, even als andere beoordeelaars, de inrigting ter ondersteuning der weduwen van geneesheeren enz., van welke inrigting het plan zeer uitvoerig en beredeneerd wordt medegedeeld.
Minder is ons, in deze afdeeling, het beoordeelend verslag aangaande de kunstoefenaars bevallen. Eene onderscheiding tusschen humoraal- en solidaar-pathologen is thans, nu gelukkig die dwaze twisten een einde genomen hebben, voor het minst ongepast. De oude geneesheeren mogen blinde navolgers van boerhaave, vanswieten, stoll wezen, zij hebben dan toch goede meesters voor oogen, en in de geneeskunde is, niet minder dan in de schilderkunst, eene goede kopij naar eenig meesterstuk vrij wat meer waard,

{==368==} {>>pagina-aanduiding<<}
dan een dagelijksch stukje van eigene uitvinding. Of ook de verachting, waarmede men thans veelal van brown spreekt, aan het anathema, tegen zijn stelsel op onze akademiën uitgesproken, zij toe te schrijven, is ons nog zoo duidelijk niet. Wij hebben van zoodanig een anathema nimmer gehoord, dan misschien te Leiden, uit den mond van den Hoogleeraar paradijs. Maar was het te verwachten, dat mannen, als van geuns en thuessink, met de half voldra gene hersenvruchten van den Schot zouden wegloopen, of deszelfs leerstellingen hunnen toehoorderen bijzonder, of althans meer zouden aanprijzen, dan als de vlugtige invallen van een weelderig vernuft?
Wij durven aan deze bedenkingen geene meerdere uitgebreidheid geven, daar zij niet regtstreeks den hoofdaanleg van dit werk ten onderwerp hebben. Hetzelve is, gelijk wij reeds verklaard hebben, zoo voortreffelijk in den aanleg en in de geheele behandeling, dat wij de volgende deelen met verlangen te gemoet zien, en hopen, dat deze gewigtige arbeid des geleerden en schranderen schrijvers, door onze kunstbroeders, met geestdrift zal ontvangen, en met ijver ter harte genomen worden.

Geschiedenis van den Ondergang der Fransche Dwingelandij, of Buonaparte's laatste Veldtogten, van 1812 af, tot en met zijne ontscheping in Frankrijk, en zijne overscheping naar St. Helena. Een Gedenkboek, ook voor Nederlanders. Naar het Hoogduitsch van C.A. Gunther. Te Zutphen, bij H.C.A. Thieme. 1816. IV en 387 Bl. In gr. 8vo. f 3-:-:

Men kan elke Geschiedenis uit twee oogpunten beschouwen: of Zij, namelijk, getrouw en waarachtig zij, (eene eigenschap, die elk historisch verhaal moet bezitten, tot de kronijk ingesloten;) ten andere: of Zij

{==369==} {>>pagina-aanduiding<<}
aan de hoogere aanspraken eener eigenlijk genoemde Geschiedenis beantwoorde, door oorzaken en gewrochten naar behooren tot elkander in verband te brengen, den stijl eene zekere mate van deftigheid bij te zetten, en niet alleen gebeurtenissen te leveren, maar ook bij de groote resultaten stil te staan, kleinigheden kort, en gewigtige daadzaken meer omstandig te vermelden. Het eerste oogpunt ziet dus op de zuiverheid der stoffe; het tweede op de geschiktheid en bevalligheid van den vorm. Passen wij dit gestelde toe op het voor ons liggende boek, zoo komt het ons, wat waarheid en juistheid der vermelde gebeurtenissen betreft, bij uitstek voldoende voor. Na eene gezette lezing, hebben wij (kleinigheden uitgezonderd, waar zelfs de beste Geschiedschrijver toe vervallen kan) geenen misslag van belang aangetroffen, behalve de waarschijnlijk verkeerde opgave, (bl. 78.) dat er 100,000 man uit Moscou getrokken waren. Daar de corpsen van victor, dombrowsky en oudinot (onder dit getal niet begrepen) te zamen slechts 35,000 man bedroegen, zou dus het geheele Fransche leger, behalve de geledene verliezen voor Moscou, slechts 135,000 man hebben uitgemaakt! De meest gematigde, waarschijnlijk nog te zwakke, opgave schat dit leger op 300,000 koppen. Eenige andere grootere en kleinere bijzonderheden, waaraan wij twijfelden, zullen wij niet opgeven, daar het zeer mogelijk is, dat de Schrijver daaromtrent beter onderrigt is, dan wij. Doch wat de andere vereischten betreft, - een' aangenamen vorm, het passen van den stijl naar de onderscheidene voorwerpen, zoo dat dezelve bij enkel krijgskundige détails slechts duidelijk, bij de grootere, beslissende gebeurtenissen, daarentegen, ook met kracht, nadruk en vuur zij bezield, (gelijk b.v. in de uitmuntend
geschrevene plaats van arndt, op bl. 81-89 aangehaald) het kiezen van groote oogpunten, waaruit men de Geschiedenis beschouwt, en het opdelven van de oorzaken der gewrochten: hiervan heeft dit werkje slechts weinig. Zoo wordt b.v. de

{==370==} {>>pagina-aanduiding<<}
verandering in de staatkunde van Zweden naauwelijks aangeroerd, de Deensche zaken worden slechts oppervlakkig behandeld, en de zegerijke daden van wellington in Frankrijk beslaan (op bl. 245) niet meer dan vijf regels! - Het is dus eene vrij goede geschiedkundige schets van de groote gebeurtenissen der vier zoo bij uitstek gewigtige jaren van 1812 tot 1815; eene schets, die de voorwerpen getrouwelijk mededeelt, maar de partijen niet behoorlijk heeft gestoffeerd noch gekleurd.
De Vertaler heeft, van bl. 205-233, een vrij goed beknopt verslag der voornaamste gebeurtenissen hier te lande, waarmede de Duitschers over 't algemeen nog zoo weinig bekend zijn, medegedeeld: het blijkt niet volkomen, of de Heer gunther dezelve geheel, of slechts grootendeels, had over het hoofd gezien, niettegenstaande den gewigtigen invloed dier voorvallen op de beslissing des Oorlogs. Wij lezen in de voorrede des Vertalers (of Uitgevers) ook: dat men dit werkje ‘in een Nederduitsch gewaad, en tot op het einde van napoleon's staatkundige loopbaan vermeerderd’ onzen Landgenooten aanbiedt; maar, waar deze vermeerdering begint, en dus het oorspronkelijke eindigt, blijkt nergens: wij gelooven echter, dat men dit begin op bl. 273 te zoeken hebbe.
Men gevoelt ligtelijk, dat de hier vermelde gebeurtenissen, die buitendien elkeen' nog versch in 't geheugen liggen, niet van dien aard zijn, dat men ze kan of behoeft te ontleden. Voor het gemak der Lezers ware echter, zoo niet een register, ten minste een inhoud, en eene verdeeling in hoofdstukken, zeer gemakkelijk geweest, daar het werk thans achter elkander, zonder eenige onderscheiding of rustpunt, doorloopt.
Het boek is met verscheidene officiéle stukken, oproepingen, proclamatiën enz. vervuld, die niet alle gelijke waarde hebben. Het ware, naar ons gevoelen, beter geweest, de min gewigtige achter elkander, als aanhangsel of bijlagen tot het werk, te plaatsen.

{==371==} {>>pagina-aanduiding<<}

De stijl der vertaling is vrij zuiver van Germanismen en redelijk vloeijend.




Aardbeschrijving der oude Volken, met de nieuwere vergeleken, door Mr. G. Dorn Seiffen, Leeraar aan de Latijnsche Scholen te Utrecht. Iste Deel. To Amsterdam, bij H. Gartman. 1816. In gr. 8vo. XLIV, 260 Bl. f 2-:-:

Wij geven hier verslag van eenen zeer verdienstelijken en met de uiterste vlijt zaamgestelden arbeid. Dewijl het werk voor geen uittreksel vatbaar is, kan dit verstag ook niet anders dan kort zijn; te meer, daar wij den geleerden en beschiedenen schrijver, die in de voorrede verschooning voor, maar tevens aanwijzing van het gebrekkige vraagt, om dit bij de eerste gelegenheid te kunnen verbeteren, in geene zaak van belang iets ter verbetering aan te wijzen gevonden hebben. Vitten - ja, dat kan men altijd: maar wanneer de beoordeelaar van eenig belangrijk werk, in een vaderlandsch tijdschrift, de waardigheid van den post, welken hij op het oogenblik, dat hij een verslag ter neder stelt, bekleedt, erkent, en zich beschouwt als spreker in den naam van een beschaafd publiek; dan moet hij zich in de plaats van elken beschaafden lezer stellen, en vragen: wat zegt die nu wel bij het lezen van dit boek? en het antwoord kan onmogelijk wezen: hij zit naar souten te zoeken - maar: hij wordt vermaakt, onderwezen of gesticht, en is den schrijver dankbaar voor het genot, hetwelk hij hem verschast. De beschaafde lezer is tevens bescheiden, en, terwijl het gebrekkige nooit het eerste is, wat hem in het oog valt, verschoont hij het, waar hij het ongezocht mogt vinden (dit zal echter in het voor ons liggende werk niet gemakkelijk gebeuren), neemt in aanmerking de moeite, welke de zamenstelling heeft gekost, en vergeet niet, welk eene hardigheid het voor den man, die ex professo eenig vak bearbeidt, wezen zou, wanneer hij, die dat vak van wetenschap juist niet voor zijn hoofdvak erkent (want wij kunnen niet allen hetzelfde beoefenen), door vitterijen zich als kenner zocht te wettigen. Dit gedrag van den beschaasden lezer moet de regelmaat van het gedrag des beoordeelaars in een geacht, en door geheel het beschaafde publiek gelezen, tijdschrift zijn.

{==372==} {>>pagina-aanduiding<<}

Wanneer wij in de voorrede lezen: ‘Ik heb mij van den arbeid van vele geleerden bij het onderzoek van dit werk bediend, waaronder cellarius, cluverius, heeren, bruns, d'anville en mannert vooral dienen genoemd te worden; maar ik heb niet, dan met omzigtigheid, van hunne werken gebruik gemaakt, zoodat ik den eenen met den anderen telkens vergeleek, en de oude schrijvers over het dikwijls verschillende gevoelen dezer geleerden raadpleegde, ofschoon ik mij ook hierdoor somtijds in nieuwe moeijelijkheden ingewikkeld zag, alle welken ik naar vermogen, doch sommigen niet naar mijnen wensch, heb trachten uit den weg te ruimen.’ - Wanneer wij dit lezen, gevoelen wij aanstonds wel, welke vlijt en moeite aan dezen arbeid is besteed, en aan den anderen kant, dat, bij de onmogelijkheid eener volkomene zekerheid ten aanzien der oude aardrijkskunde, het bij afwijkingen moeijelijk te bepalen is, of deze al dan niet souten behooren genaamd te worden. Wij hadden daarom toch wel gewenscht, dat er kaarten hij het werk waren, omdat wij bij het nazien van die, welke wij voor ons hebben, soms nog al verschil tusschen de opgaaf des schrijvers en de kaart vonden. Zoo vinden wij, om een paar voorbeelden te noemen, de Turduli geheel in Baetica, en niet, gelijk de schrijver ons aanwijst, in het zuidelijk Lusitaniën. In de Insulae Brittannicae vinden wij op onze kaart de Regni aangewezen, geenszins, gelijk de schrijver doet, ten westen der Atrebates en Cantii, maar in het midden van deze beide volken, ten oosten des eersten en ten westen des laatsten, terwijl de stad der Regni, Noviomagus, benoorden de beide genoemde volken wordt gevonden. De Atrebates geest de schrijver op gewoond te hebben op beide oevers der Tamesis; op onze kaart
vinden wij, behalve dat de stad der Regni, Noviomagus, bezuiden de Tamesis en benoorden de Atrebates, dus tusschenbeiden, ligt, dit laatste volk al te ver van deze rivier verwijderd, dan dat het, naar deze ligging, gezegd zoude kunnen worden haren zuidelijken oever te bewonen, hetwelk althans niet anders kan gezegd worden dan ten aanzien van den zuidelijken oever van den kleinsten der twee armen, welke naderhand zich tot sormering der Tamesis vereenigen, terwijl de noordelijke oever van den grooteren arm reeds door de Cateuchlani wordt bewoond. - Zoodanige afwijkingen, nu, zijn, bij de meerdere zwarigheid, welke met het aanwij-
{==373==} {>>pagina-aanduiding<<}
zen der juiste grenzen in de oude Geographie verbonden is, onvermijdelijk - wie zal het gelijk of ongelijk beslissen? Hadden wij daarentegen ook kaarten van den heer dorn seiffen, wij twijfelen niet, of wij zouden meer overeenstemming vinden, dan wij nu kunnen. Aan den anderen kant is, hetgeen de schrijver zegt, aangaande de meerdere kostbaarheid, waarmede het werk, indien er kaarten bij waren, zoude zijn bezwaard geworden, ook waar. Wij zijn benieuwd, op welke andere wijze hij, gelijk hij belooft, deze behoefte zal te gemoet komen.
Om nu voorts het werk zelf te doen kennen, melden wij, dat het een werk is, juist geschikt om de oude met de nieuwe aardrijkskunde in verband te stellen, en dus onmisbaar ook voor de beoefening der oude geschiedenis in verband met de nieuwere. Het is naderhand meer geworden, dan de schrijver aanvankelijk bedoelde. Vóór meer dan vijf jaren vóór het verschijnen dezes werks, wilde hij slechts, in eene Aardbeschrijving der oude Volken, den lezer der oude schrijvers een handboek der aardrijkskunde bezorgen, geëvenredigd naar de behoeften, uit meerdere vordering in kennis der vergelijkende aardrijksbeschrijving, namelijk der oude met de nieuwe volken, geboren. Na reeds ver hierin gevorderd te zijn, vertaalde hij zijn eigen werk, om het in 't Nederduitsch uit te geven, gelijk thans geschiedt, dewijl de verbeterde inrigting der Latijnsche scholen in ons vaderland nu eene behoefte deed ontstaan, welke de schrijver geloofde hierdoor eenigzins te kunnen vervullen, zonder de bereiking zijner eerste bedoeling te doen verloren gaan.
Het werk zal vier deelen bevatten; twee zullen over Europa handelen, het derde over Azië, en het vierde over Afrika. Achter elke twee deelen zullen naauwkeurige bladwijzers gevoegd worden, alzoo dat men dezelve als een klein Woordenboek der oude Aardbeschrijving zal kunnen gebruiken.
De waarde van dezen arbeid wordt daardoor volkomen, dat de schrijver oude geschiedenis met oude aardrijksbeschrijving vereenigt, en achter ieder land een kort overzigt voegt van de lotgevallen van het volk en land, van de vroegste tijden, dat dezen bij de Grieken en Romeinen bekend waren, tot aan den ondergang van het Romeinsche rijk in het westen van Europa, en tevens, zoo veel de ouden hiervan melding maakten, de gesteldheid van den grond en de zeden en

{==374==} {>>pagina-aanduiding<<}
werkzaamheden der inwoners kortelijk beschrijft; zoodat dit werk eigenlijk eene oude statistiek mede bevat, en dus niet alleen, gelijk de schrijver zich bescheiden uitdrukt, den lezer, die iets meer wenscht te weten dan de bloote ligging van landen en volken, eenige aangename oogenblikken verschaft, maar, alles vereenigende, wat tot de volkomene kennis van de oude landen en volken noodig is, het beste geleide wordt, hetwelk de beoefenaar vinden kan; zoodat voor de behoeften der Latijnsche scholen uitmuntend gezorgd is.
Eene geleerde inleiding maakt den lezer bekend met de geschiedenis der oude aardrijksbeschrijving in de drie onderscheidene hoofdtijdvakken dier wetenschap, en met de vaststellingen der ouden in dezen, welke men dient te kennen tot het regt begrip hunner aardrijksbeschrijving; met derzelver verdeeling van de bewoners der aarde naar hunne schaduw en naar de plaats, die zij met betrekking tot elkander op dezelve hebben, - van de winden, en van de aarde. Het slot dezer schoone inleiding maakt eene opgaaf uit van de berekening der meest gewone aardrijkskundige afstanden der ouden.
In dit deel vinden wij Hispania, Gallia, de Brittannische eilanden, Germania, Europeesch Sarmatia, Vindelicia, Rhaetia, Noricum, Pannonia, Dacia, Moesia, en Illyricum. - Het werk is opgedragen aan Z.M. den Koning der Nederlanden.
De stijl van den heer dorn seiffen is gemakkelijk en bondig. Wij zien met verlangen de overige deelen te gemoet.






Algemeen beoordeelend Verslag van het over- en weer geschrevene ter zake van des Heeren J.G. le Sage ten Broek's Verdediging der Voortreffelijkheid van de Leer der R.K. Kerk. IIde Afdeeling. Te Deventer, bij J.W. Robijns. In gr. 8vo. f 1-:-:

Toen ik, vóór eenige maanden, in mijne Narede (a) ver-
{==375==} {>>pagina-aanduiding<<}
schillende aanmerkingen maakte op het Algemeen beoordeelend Verslag, stond ik in het denkbeeld, dat de schrijver een Roomschgezinde was, en tot den geestelijken stand behoorde. In dezen waan verkeerende, beschouwde ik dit stukje, hoe vele onnaauwkeurigheden het ook behelsde, met geen ongunstig oog; en ik had zelfs eenig welgevallen in den niet alles veroordeelenden en verwerpenden geest, die den schrijver scheen te bezielen. Ik gevoelde wel de menigvuldige en grove feilen, aan welke hij zich had schuldig gemaakt, zijne verminkingen en averegtsche voorstellingen van het door mij en anderen tegen den heer ten broek aangevoerde; doch ik begreep, dat ik hem zulks zeer bescheiden, en zelfs ingewikkeld, kon en moest
aantoonen, vastelijk vertrouwende, dat hij zich, in zijn volgend stukje, daarvoor wachten, en niet ten koste der waarheid zijn verweerschrift (b) voltooijen zoude. Eer nog dit zijn tweede stukje in het licht verscheen, was mij de schrijver bekend geworden: en nu mogt ik te meer verwachten, dat hij, op zijne misslagen opmerkzaam gemaakt, behoedzamer handelen, en met zorgvuldiger waarheidsliefde zoude toetsen en beoordeelen. Niet, dat ik eenige verschooning begeerde: vrij en openlijk mogt hij al het zwakke van mijn betoog, waar hij dit zwakke vond, aanwijzen: maar dit begeerde ik van hem, dat hij het niet slechts zwak noemde, maar het zwakke er van bewees; en bovenal, dat hij zich van onbetamelijke kunstgrepen onthield.

{==376==} {>>pagina-aanduiding<<}

Verre van deze regtmatige verwachting voldaan te zien, vind ik het tweede gedeelte van zijn Verslag nog beneden het eerste. Was het eerste oppervlakkig en weinigbeduidend, niet veel meer dan verminkte uittreksels uit de gewisselde schriften behelzende, en alzoo den schijn van eene winstbejagende vinding verradende; het laatste is nog veel nietiger, en levert zoo weinig van des schrijvers eigen werk op, dat ettelijke bladzijden het alles zouden kunnen bevatten (c). En vond ik, in het eerste, vele onnaauwkeurigheden, weglatingen en verminkte opgaven van, door mij, aangetogene redenen en bewijzen; het tweede biedt die zoo overvloedig aan, dat ik openlijk moet verklaren, den schrijver schuldig te houden óf aan verregaande onachtzaamheid, die geen' beoordeelaar voegt, óf aan voorbedachten moedwil, die hem, bij elk, die zijn' naam kent, met minachting en schande overlaadt. Ik zal dit gezegde met proeven staven, en bewijzen, dat niet alleen zijne tegenbedenkingen zwak en nietig zijn; maar dat hij zich aan onnaauwkeurigheden, geheele weglatingen van de door mij aangevoerde redenen, en zelfs aan verminkte opgaven en voorstellingen van dezelven, vergrepen heeft.
I. Zwakke en nietige tegenbedenkingen. Zes bewijzen daarvoor had ik opgeteekend. Om de kortheid te betrachten, zal ik slechts drie aanvoeren.
Hoe zwak en ongegrond is de, door hem voorgestelde, bewering, (bladz. 44, 45) ‘dat de Godsdienstinvoering’ (door de Apostelen en de eerste door hen verordende leeraars) ‘niet als volbragt is aan te merken, zoo lang er niet één doopsel en één geloof zij.’ (d) Hadden dan niet de Apostelen en de eerste leeraars den ganschen Godsdienst ingevoerd, den geheelen raad des Heeren tot onze zaligheid aangekondigd, en de leer der waarheid in geschrift gesteld, hoe-
{==377==} {>>pagina-aanduiding<<}
wel nog niet alle volkeren die leer kenden en hadden aangenomen? Hangt de volledigheid van de Godsdienstleer en der H. Schrift van derzelver algemeene verspreiding en erkentenis af? - Hoe nietig is zijne bedenking, (bladz. 67.) ‘dat ik mij te sterk over het regtmatige van ons bezit der H. Schrift uitgedrukt en gezegd heb: dat niemand ons haar bezit en gebruik zou kunnen ontrooven, al waren er zelfs geene leeraars noch openbare leerbediening.’ Hebben wij dan de H. Boeken uit handen der kerk en hare leeraars ontvangen? Het ongegronde dier meening heb ik bewezen. Is derzelver bezit en gebruik met het bestaan der leerbediening verbonden? Is zelfs met het bestaan der leerbediening de kennis der waarheid zóó verbonden, dat zij, zonder dezelve, volstrekt onmogelijk is? Dit weten wij, dat er thans tot ons Rijk eene gemeente behoort, eene der oudsten onder de Hervormde kerken, die, door voormalige verdrukking, nimmer een eigen leeraar had, en echter, alleen door het bezit en gebruik der H.S., zich bij hare geloofsbelijdenis zuiver bewaarde, en voor alle andere gemeenten een voorbeeld van vroomheid en deugd wezen kan. - Hoe weinig afdoende is zijne aanmerking: (bl. 110.) ‘dat velen, die, zonder
oorspronkelijke taal- en oordeelkunde, in de kennis en de genade van Christus zijn opgewassen, niet allen zijn.’ Ter bestrijding van ten broek's voorgeven, ‘dat, zonder eene onfeilbare kerk en haar gezag, de verkrijging van zuivere waarheidskennis onmogelijk was,’ beriep ik mij op al de hulpmiddelen, welke wij daartoe bezitten: eene naauwkeurige Bijbelvertaling, openbare leerredenen, bijzondere onderwijzingen; en op zoo velen, die, zonder taalgeleerden te zijn, de leer der waarheid verstonden, en in de kennis en genade van onzen Heer waren opgewassen. - In dit betoog, door den verslaggever eene redevoering genoemd, ‘schijnt, zegt hij, zeker iets ongenoegzaams te liggen, omdat velen toch niet allen zijn.’ Hoe zonderling is deze bedenking! Laat mij een voorbeeld bijbrengen. ‘Ik beweer, dat de verkrijging van wetenschappelijke kennis aan de hoogescholen zeer mogelijk is; en ik grond mijn bewijs niet alleen op de mogelijkheid, omdat er de uitmuntendste hulpmiddelen toe zijn, maar ook op de zekerheid, omdat de ervaring er velen aanwijst, die aldaar zulk eene kennis hebben verkregen.’ Ligt in die redevoering zeker iets ongenoegzaams, omdat toch velen niet al-
{==378==} {>>pagina-aanduiding<<}
len zijn? Op wien rust de schuld, dat het niet allen zijn? Wat voor velen mogelijk is, is geene onmogelijkheid in zich zelve, al ware het ook, dat het voor sommigen moeijelijk moest genoemd worden. Doch getuige de ervaring! In welk kerkgenootschap vindt men de meest kundigen, die zuivere, op eigene overtuiging gegronde, Godsdienstkennis bezitten? In het Roomsche, hetwelk zich op onfeilbaar kerkgezag beroemt; of in het Hervormde, hetwelk geen gezag, dan het alleen onfeilbare der H.S., aanneemt? Nog eens: heeft
het gezegde des verslaggevers kracht, dan is het onfeilbaar kerkgezag zeker even ongenoegzaam, en even ongenoegzaam het bewijs, uit dit gezag afgeleid: of zijn alle Roomschen zoo kundig en in de kennis en genade van Christus opgewassen?
De andere tegenbedenkingen, op bl. 54, 55, 64, 121 en elders, ga ik voorbij, om niet te uitvoerig te zijn, derzelver waarde aan het oordeel van elk overlatende.
II. Onnaauwkeurigheden. Van dezen zal ik insgelijks slechts eene en andere proeve voorstellen.
Het is mij onbegrijpelijk, hoe de verslaggever (bladz. 43) op het denkbeeld kome, dat ik onderscheid schijn te maken tusschen de Apostolische leer en het onfeilbaar woord des Evangelies, en, door de eerste, de overlevering zou kunnen verstaan. Indien hij al niet wist, dat men, menigwerf, twee uitdrukkingen in dezelfde beteekenis gebruikt, had het verband mijner rede hem zulks duidelijk kunnen leeren, en mijn betoog over de overleveringen, te vinden in de eerste en tweede uitgave, bl. 154-159, en in de derde, bl. 98-101, hem moeten leeren, dat ik het gevoelen aangaande de overleveringen, met al mijn verstand en geheel mijn hart, verwerp. - Even onnaauwkeurig is het, als de schrijver (bl. 116) beweert, ‘dat ik de door den heer ten broek aangevoerde grondslagen, op welke de R. leer rust, niet dan oneigenlijk, de kenmerken der ware kerk, naar de Roomschgezinden, noemen kan.’ Zeer oneigenlijk en ongepast zoude ik gehandeld hebben, indien ik al de kenmerken der R.K. bestreden had. Derzelver getal, naar de opgave van overberg, was mij niet onbekend; ik wist, dat andere Roomschgezinden dezelve nog veel vermenigvuldigen; maar ik hield mij aan de opgave van ten broek, omdat ik tegen hem, een Roomschgezinde, schreef, en omdat het moeijelijk is, bepaald te zeggen, welke die kenmerken naar de Roomschen

{==379==} {>>pagina-aanduiding<<}
zijn, dewijl zij in derzelver voorstelling wijd verschillen. - Nog onnaauwkeuriger is des schrijvers gezegde, (bl. 121) ‘dat ik, de eenheid der leerbegrippen in de R.K. ontkennende, voor die ontkenning hoegenaamd geen bewijs geef.’ Want ik noem de leerpunten op, over welke, gelijk de minst geschiedkundige weet, in die kerk, door alle tijden heen, de hevigste geschillen zijn gevoerd, en, wat sommigen van dezelve betreft, nog geene uitspraak gedaan is.
III. Geheele weglatingen van door mij aangevoerde redenen en bewijzen.
Hij, die toetsen en beoordeelen wil, opdat het ware en valsche, het gegronde en min gegronde of geheel krachtelooze, in de gewisselde schriften, kenbaar worden, mag niets verzwijgen, maar is verpligt alles, wat wederzijds gezegd is, aan te voeren. Aan die verpligting heeft de beoordeelaar niet voldaan, en toevallig of opzettelijk verzwegen, wat in het vertoog van ten broek hoogst ongegrond en zwak, en in het tegen hem aangevoerde alles asdoende en beslissende was. - Met geen enkel woord vind ik melding gemaakt van ten broek's meening en mijne wederlegging, aangaande ‘het zoogenoemd onfeilbaar gezag der Joodsche wetgeleerden, hetwelk Jezus hun zou hebben toegekend; eene meening, zoo geheel strijdig tegen de jammerlijke gesteldheid van die blinde leidslieden der blinden, en tegen de stellige uitspraken van onzen Heer;’ - of aangaande ‘de onfeilbare kerk, in de eerste tijden des Christendoms, die dan eens van de Apostelen last ontvangt, dan eens aan dezelven last geeft; dan beslist, en dan weder zich aan beslissingen onderwerpt,’ al naar mate ten broek zulks verkiest en voor zijn' waan gunstig rekent; - of aangaande ‘de geregelde opvolging der Geestelijkheid, die men onafgebroken laat voortduren tot op onze tijden, en al verder tot den jongsten dag.’ - Waarom dat alles wegge aten? waarom niet openlijk gezegd, dat ten broek van zaken spreekt, van welke hij niets weet? - Het is waar, ten opzigte van het laatste, zegt hij: (bl. 46.) ‘welke ook de geschillen zijn mogen tusschen de historiekundigen, over het al of niet bewijsbare der geregelde opvolging in de R. kerk,’ e.z.v. Maar, waarom toetst en beoordeelt hij de bewijzen niet, welke tegen de voorgewende geregelde opvolging zijn bijgebragt? Zag en gevoelde hij misschien, dat daar de geregelde, zich ongestoord afwisselende,

{==380==} {>>pagina-aanduiding<<}
opvolging niet is noch zijn kan, waar geweld, list, omkooping, ongebonden leven, moord en doodslag zelfs, over de keus der kerkhoofden, menigwerf, beslisten; waar twee en drie Paussen te gelijk den stoel bezet hielden, en dien elkander om strijd betwistten; en waar (het zijn de woorden van den Kardinaal bellarminus, de Pontifice Romano, l. IV. c. 14. sprekende over de drie Tegenpaussen, oregorius de XII, benedictus de XIII en joannes de XXIII) het niet gemakkelijk was te beoordeelen, wie hunner de wettige en regtmatige Paus ware, daar elk van dezelven zeer geleerde begunstigers en voorstanders had. Het moeten ook zonderlinge geschiedkundigen zijn, die over het al of niet bewijsbare der geregelde opvolging in de R.K. twisten. Het onbewijsbare is, gelijk ik te voren breedvoerig, en nu weder met een enkel woord, bewezen heb, boven alle tegenspraak. Zag en gevoelde de beoordeelaar zulks, waarom het dan niet erkend, en waarom mijn bewijs weggelaten? Even min maakt hij eenig gewag van mijn betoog tegen ‘de onfeilbaarheid der kerk en hare onfeilbare beslissing in geloofsleer en schriftverklaring.’ Waarom mijne bewijzen niet beoordeeld, die ik ontleend heb ‘uit het geschil onder de Roomschen zelven, waar en bij wien die onfcilbaarheid bestaat; uit den aard en den geest der handelingen dezer onfeilbare kerk en kerkvergaderingen; uit de gesteldheid harer opperhoofden, en uit de proeven harer schriftverklaringen?’ Waarom niet gesproken over mijne redenen en bewijzen tegen de opperhoofdigheid van Petrus, en er zich afgemaakt met de ellendige aanmerking: ‘de voor- en tegenschriften zijn op dit punt oppervlakkig, of minder regtstreeks op de zaak afgaande.’
Hij toone dit oppervlakkige, en stave zijn oordeel, zoo strijdig met het gevoelen van anderen, die mijn betoog in dit stuk voor volkomen beslissend erkend hebben.
IV. Verminkte opgaven en voorstellingen.
Het is schandelijk en allezins strafwaardig, dat de beoordeelaar zich van die jammerhartige kunstgrepen bedienen kon: hierdoor heeft hij openlijk getoond, dat hij de zaak van den heer ten broek wilde voorstaan, al ware het ook ter kwader trouw en ten koste der waarheid. - Wat geeft hem regt, om mijne en welligt ook anderer redenen en bewijzen te verminken, en ons alzoo een betoog te doen voeren, het-
{==381==} {>>pagina-aanduiding<<}
welk het onze niet is, en, door verminking, al zijne kracht verloor? - En dat hij dit gedaan heeft, zal ik bewijzen. Ten broek, de noodwendigheid der onderwerping aan een onfeilbaar kerkgezag willende bewijzen, beriep zich op het door Jezus gebezigde zinnebeeld van een kind, uit hetwelk hij afleidt, dat men niet onderzoeken en beoordeelen, maar gelooven en gehoorzamen moet. Hiertegen voerde ik mijne redenen aan, betoogende, in welken zin de Zaligmaker die leenspreuk gebruikt, en in welk een ongunstig licht velerwegen in de H.S. het zinnebeeld van kinderen voorkomt; zoo zelfs, dat de Apostelen ernstig verbieden van geene kinderen te zijn, maar allen opwekken om volwassenen te worden. (Galat. IV:1-7, 1 Cor. III:1-3. XIV:20. en vooral Hebr. V:12, 13.) Dit gansche betoog verminkt de verslaggever, (bl. 111,o. en 112,b.) en hij haalt alleen mijne aanmerking aan, bijzonder tegen ten broek gerigt, en in eene aanteekening op bl. 81 en 82 geplaatst, waarin ik dezen eenige bescheidenheid wilde leeren, door hem te herinneren, dat het een kind, gelijk hij zich zelven noemde, niet voegde, zoo schamper en uit de hoogte, onze Hervormers, de H. Schrift en de geheele Protestantsche kerk te beoordeelen. Is het eerlijk gehandeld, alleen die aanteekening aan te halen, en er van te zeggen, ‘dat men dezelve schamper en uit de hoogte zou kunnen noemen?’ - Even zoo handelt de verslaggever in het aanvoeren van mijne bewijzen voor het
betamelijke en noodige van het onderzoek der H.S., die ik genomen had uit het bevel van Jezus, Jo. V:39, het voorbeeld der Beréërs, Hand. XVII:11, het verzoek van Paulus, Coloss. IV:16, en uit andere plaatsen meer Ik wist zeer wel, en de schrijver, die zegt, dat de meest onkundige dit weet, behoefde het mij niet te herinneren, dat Jezus de boeken des O.V. bedoelt, en dat de Beréërs deze schristen onderzochten. Maar is daarom mijn besluit valsch of zwak? Als het onderzoek der oude Openbaring wordt geboden en aangeprezen, zou dan het onderzoek der nieuwe Openbaring verboden en ongeoorloofd zijn? Doch waarom voert de schrijver mijn bewijs uit Coloss. IV:16. niet aan? waarom verzwijgt hij de andere opgenoemde teksten: Rom. I:7, 2 Cor. I:1, Jac. I:1? - Schreven dan de Apostelen hunne Brieven om niet gelezen te worden; of waren er te Rome en te Corinthen, en onder de verstrooide Christenen, eenige onfeilbare

{==382==} {>>pagina-aanduiding<<}
kerken, die dezelve onfeilbaar verklaarden? waarom dan geschreven? Doch Paulus antwoordt zelf: ‘wanneer deze zendbrief van u zal gelezen zijn, maakt, dat hij ook in de gemeente der Laödicensen gelezen worde, en dat ook gij dien leest, welke uit Laödicea geschreven is.’ - Nog erger is des schrijvers kunstgreep, van welken hij zich, bl. 117-119, bedient. Na gezegd te hebben, dat de voor- en tegenschristen, aangaande de opperhoofdigheid van Petrus, oppervlakkig zijn, wil hij echter een blijk geven, ‘hoe uiteenloopend de opvatting van schriftuurteksten kan zijn,’ en beroept zich tot dat einde op de vraag van Petrus aan Jezus: wat zal deze? namelijk Joannes, en des Zaligmakers antwoord: wat gaat u dat aan? volg gij mij! De heer ten broek zag in het eerste woord van Jezus aan Petrus (volg mij!) de opdragt van het kerkbestuur aan Petrus, als de zigtbare Opperherder; en in de vraag van Petrus: wat zal deze? de verbaasdheid des Apostels, dat Joannes tot die kerkelijke waardigheid niet verheven werd, maar hij, Petrus, tot die eer bestemd was. Over deze zonderlinge schristverklaring gaf ik mijne bevreemding te kennen; ik bewees het ongerijmde dier opvatting uit de geheele rede van Jezus, gaf er eene omschrijving van, en voerde ten slotte aan het antwoord des Zaligmakers op de vraag van Petrus: wat zal deze? (Jo. XXI:22.) indien ik wil, dat hij blijve, tot dat ik kome, wat gaat het u aan? toen vragende: ‘men verklare eens de vraag van Petrus: wat zal deze? gelijk de schrijver ten broek: Heere! moet ik boven Joannes zijn? waarom geeft gij hem niet liever den Herdersstaf? en hoore dan het antwoord van Jezus:
indien ik wilde, dat hij tot mijne wederkomst leefde; zou zulk een antwoord kracht of zin hebben?’ - terwijl ik uit dat alles afleidde, dat ‘de Heer aan Petrus, in de tegen hem gevoerde rede, zijn treurig lot en lijden aankondigde, van hetwelk Joannes bevrijd zoude wezen.’ - Is het nu billijk en ter goeder trouw, dat de schrijver dit gansche bewijs weglaat, alleen mijne verklaring, en niet de gronden, waarop zij steunt, aanvoert, en alzoo mijne bewijzen verminkt? Hij schame zich over die verkeerdheid, en erkenne openlijk, dat hij zoo min aanspraak heeft op den naam van beoordeelaar, als ten broek op dien van schristverklaarder. Beiden zijn blinde leidslieden der blinden, en van

{==383==} {>>pagina-aanduiding<<}
beiden wensche ik, dat zij alzoo in hunne onwetendheid zullen gehandeld hebben.

Deze mededeeling mijner gedachten oordeelde ik mij zelven verschuidigd te zijn, tevens verklarende aan allen, die er belang in stellen, en vooral aan dien nameloozen brievenschrijver, die mij met zijne onversiandige en ongerijmde brieven, reeds tot drie malen toe, lastig valt, dat ik ongezind ben alles te wederleggen, wat onwetende en jammerlijke beuzelaars in de wereld stooten. (e) Is er iemand, die de waarheid lief heeft, en openlijk, onder zijnen naam, gelijk ik gedaan heb, tegen mij wil schrijven; hij zal mij altijd bereid vinden, om hem te antwoorden, en die leer te verdedigen, in wier ongeveinsde belijdenis en onvervalschte prediking ik mijne eere stelle.
j.j. scholten. (*)

Breda, den 21 Junij, 1817.





Geschiedenis der Vaderlandsche Schilderkunst, sedert de helft der XVIIIde Eeuw, door Roeland van Eynden er Adriaan van der Willigen, Leden Correspondenten van het Koninklijk Nederlandsch Instituut, enz. Met Portretten. Iste Deel. Te Haarlem, bij A. Loosjes, Pz. 1816. In gr. 8vo. IV en 462 Bl. f 5-12-:

Dit werk is van belang voor onze Kunstgeschiedenis. Hadden wij voorheen een' grooteren overvloed van uitmuntende

{==384==} {>>pagina-aanduiding<<}
Schilders, dan eenig land van Europa, misschien Italië naauwelijks uitgezonderd, het ontbrak ons ook niet aan berigten wegens derzelver leven en werken. Van mander, houbraken en van gool, (om niet van weijerman te spreken) zelve Schilders en Kunstkenners, hebben de Geschiedenis der Nederlandsche Schilderkunst van haren oorsprong af opgehaald, en, door de luisterrijke zeventiende Eeuw heên, tot aan het midden der achttiende voortgezet. Sedert dien tijd was er, bij de verkwijnende en, zoo 't scheen, uitstervende kunst, ook geen Geschiedschrijver meer voor dezelve opgestaan, tot dat hare blijkbare herleving in onze dagen, waarvan de voortreffelijke Tentoonstellingen te Amsterdam, onder andere, zulk een sprekend getuigenis geven, twee Vaderlandsche Kunstminnaars en Kunstkenners uitlokte, om het ontbrekende aan te vullen, en dus eene Geschiedenis der Vaderlandsche Schilderkunst sedert de helft der achttiende Eeuwe te leveren, wier slot wij hopen en vertrouwen, dat het schitterendste gedeelte des werks zal uitmaken. - De Heeren van eynden en van der willigen bepalen zich echter niet stiptelijk tot het genoemde onderwerp, noch tot het aangekondigde tijdvak. Daar hun werk als een volledig supplement tot de bestaande Kunstgeschiedenissen moet worden aangemerkt, zoo hebben zij in hetzelve niet alleen de Beeldhouwers, Graveerders, Bouwmeesters en andere Kunstenaars van dien aard (vooral de Graveerders en Etsers) opgenomen, maar ook eene nalezing gehouden van alle dezulken, zoo wel als Schilders, die te hunner kennisse gekomen, en door hunne voorgangers overgeslagen zijn, zelfs van het begin der zestiende Eeuwe; ook van de reeds
door houbraken en anderen vermelde Schilders, van welken zij of iets meer, of iets beters wisten mede te deelen. Deze nalezing is de eerste der vijf Afdeelingen, waarin de Schrijvers hun werk gesplitst hebben, en zij beslaat dit geheele Eerste Deel. Daar de Schrijvers hunne taak begonnen zijn vóór de vereeniging van ons Vaderland (ons toenmalig Vaderland, zeggen zij) met België, zoo vermelden zij meestal Schilders uit de Hollandsche School; doch de gemelde inlijving doet hen ook verlangen, bij deze Geschiedenis die der Vlaamsche te voegen, als nu te zamen de Nederlandsche School uitmakende.
Ziet daar het uitgebreid ontwerp der beide Schrijvers. Uit de behandeling, voor zoo verre die uit dit Eerste Deel kan

{==385==} {>>pagina-aanduiding<<}
worden opgemaakt, blijkt, dat zij allezins voor hunne taak berekend zijn. Grondige kennis der theorie zoo wel, als van de beoefening der kunst, bedrevenheid zelfs in hare kleinste détails, onvermoeide en verbazende nasporingen, zoo uit gedrukte als ongedrukte, schriftelijke en mondelinge bescheiden, zijn op elke bladzijde zigtbaar. Hierbij voegt zich een gepaste, deftige stijl, die, vervreemd van houbraken's Anekdotenjagt en weijerman's ontijdige boert, in den Schilder, Graveerder, enz. meer de voortreffelijkheden of gebreken van den Kunstenaar, dan de zwakheden of belagchelijkheden van den Mensch tracht te ontdekken. Dit moge voor het gros der Lezers al minder aanlokkelijk zijn; voor eene Kunstgeschiedenis (die met de feilen der individu's, buiten het gebied der kunst zelve, eigenlijk niets te maken heeft) is het zonder twijfel geschikter. Dan, de Schrijvers gaan hierin, naar ons oordeel, te verre; somtijds verleidt hen de liefde voor hun onderwerp, om voorname Kunsthelden, zoo als van mieris den Ouden en jansteen, ook in hun zedelijk gedrag te verdedigen, op grond van de veelvuldige keurige voortbrengsels van hun penseel, die meer tijd en oplettendheid zouden vereischen, dan een losbol en dronkaard daaraan kan toewijden. Doch hebben zij bij deze opmerking wel met het groote vermogen der natuurlijke vlugheid, door lust en oogenblikkelijke inspanning ondersteund, geraadpleegd? Het gedrag toch van verscheidene groote Schilders, ook in ons Vaderland, was alles behalve voorbeeldig.
Niet minder dan vierhonderd-tweeëndertig Kunstenaars worden ons in dit Eerste Deel, meer of min uitvoerig, voor oogen gesteld. Het spreekt van zelve, dat daaronder ook velen van mindere verdiensten moeten zijn. Zelfs had men, naar ons inzien, wel een aantal Schilders kunnen weglaten, die volstrekt niet bekend zijn, dan door hunne ingeleverde stukken aan het St. Hiobs-Gasthuis te Utrecht, ten teeken van hun meesterschap in de Schilderkunst (bl. 36-40); en de aangevoerde redenen daarvoor schijnen ons toe, minder voldoende te zijn. Voor het overige is hier zulk een rijkdom van berigten wegens velen onzer voortreffelijkste Genies in het vak der beeldende kunsten, dat Lieshebbers dit boek zekerlijk niet zonder genoegen zullen doorbladeren, en Kunstkenners het gewis met nut zullen beoefenen. Men gevoelt echter, dat het voor een doorloopend verslag niet wel vat-
{==386==} {>>pagina-aanduiding<<}
baar is. Wij zullen dus kunnen volstaan met te zeggen, dat men daarin, onder andere, zijne weetgierigheid kan voldoen ten aanzien van h. de keyser, (vervaardiger der Graftombe van willem den I.) den stommen van campen, cornelis visscher, jan le ducq, aart van der neer, egbert van der poel, lieve verschuur, jan baptist wellekens, jan wijnands, meindert hobbema, herman zwaneveld, quiryn van brekelenkamp, den Beeldhouwer francis van bossuit, den ouden honthorst en zijn' Zoon willem, den Deiftschen van der meer (vermeer); de Schilders uit de Nijmeegsche School, rutger van langevelt, johannes teyler, en meer anderen; den Werktuigkundigen cornelis drebbel, jan goeree, nicolaas six, albertus van der burch, bernard picart, hendrik soukens, frans van eynden, jan baptist xavery, allen door vroegere Geschiedschrijvers naauwelijks
vermelde, en toch zeer verdienstelijke Kunstenaars. Wij zien met geoorloofde fierheid in onze Landgenooten janus secundus, de edele Dochters van visscher, en den voortreffelijken lambert ten kate, 't geen weinigen te beurt valt, poëzij, of gestrenge wetenschap in een' zeer hoogen trap, met meer dan gewone kennis en beoefening der beeldende kunsten vereenigd. Onder de Schilders, van welken de vroegere berigten aan onze Schrijvers slechts eene nalezing overlieten, komen in de eerste plaats de beroemde Gebroeders hubert en jan van eyck, omtrent wier betwiste uitvinding, de schilderkunst in olieverf, hier het vóór en tegen onzijdiglijk wordt te boek gesteld. Voorts vinden wij nog eenige berigten, onder andere van frans hals, jacob jordaans, aelbert cuyp, rembrandt van rhyn, bartholomeus van der helst, (omtrent wien het bij uitstek vereerende getuigenis van falconet wordt bijgebragt) dirk de bray, philip wouwerman, nicolaas berchem, paulus potter, frans van mieris den Ouden, jan steen, (de vraag, of er één dan meer groote Schilders van dien naam geweest zijn, wordt bij deze gelegenheid dus beantwoord, dat de Alkmaarsche later en minder was) adriaan van de velde, de Plaatëtser romein de hooge, en johan weeninx. Met verlangen

{==387==} {>>pagina-aanduiding<<}
zien wij in het volgende Deel de voltooijing der door van gool begonnen Levensbeschrijvingen van Schilders uit de achttiende Eeuw te gemoet. Het uitgebreide plan der Schrijvers zal ook de Kunstkabinetten, Teekenäkademiën, en zelss de nieuwste Tentoonstedingen omvatten, en dus de Geschiedenis der Vaderlandsche Schilderkunst tot op enze dagen zoo veel mogelijk voltooijen. - Dit Deel is met de afbeeldingen van dertien Kunstenaars en eene Kunstenaresse, op vier platen, versierd.
Met enkele aanmerkingen, hier en daar bij de lezing door ens gemaakt, zullen wij den Lezer niet ophouden: dezelve zijn toch niet van dien aard, dat zij eenigzins de waarde verminderen zouden van een werk, zoo geschikt om kunstkennis en kunstliefde te bevorderen, als het tegenwoordige.




De Hoop des Wederziens, in twee Zangen; met nog eenige andere Dichtstukjes, van verscheiden inhoud, door Mr. Jan de Kruyff. Te Leyden, bij L. Herdingh en Zoon. 1817. In gr. 8vo. 68 Bl. f 1-8-:

Wij kenden den Heer de kruyff als dichter; wij herinnerden ons van hem zelfs een en ander klein stukje van uitstekende waarde; maar dit wederzien - op zoodanig iets, bij 's mans klimmende jaren, bijna niet meer hopende, verraste en verbaasde - neen, verrukte ons. Met allertreffendst genoegen lazen wij het. Kunst der poëzij; zoo veel mogelijk en gepast in dezen stijl, bondige en geregelde redenering; echt, waarachtig, ongekunsteld, natuurlijk gevoel, van den mensch, den vriend en echtgenoot - alles vereenigt zich in dit stuk, om het eene vereerende plaats aan te wijzen. Gaarne gaven wij het geheele beloop der beide zangen op. Doch, na het gelezen en herlezen te hebben, werden wij toevallig, en voor eenen geruimen tijd, verhinderd, onze gedachten en gewaarwordingen op het papier te brengen. En hierom zullen wij ons thans, ten einde alles niet gebrekkig of stooterig worde, tot wat losser omtrek moeten bepalen, en liever, door verwijzing op eene en andere schoone partij, de waarde van het tafereel nader doen kennen.
Na eene opwekkelijke inleiding, die tot nader onderzoek

{==388==} {>>pagina-aanduiding<<}
der voorgestelde belangrijke waarheid noopt, volgen de zwarigheden. Wij weten niets van de toekomst; alle herinnering aan het aardsche is welligt beneden den verheerlijkten, enz. enz. Dit wordt te zamen wederlegd door de aanmerking: welk is het eerste en het krachtigste bewijs voor de onsterfelijkheid? ons verlangen naar, onze behoefte aan dezelve, onze onweerstaanbare afkeer van het niet; God heeft ons die zekerlijk niet ingeplant om ons te martelen en te leur te stellen. Even dit zelfde pleit voor het wederzien. Wat belooft ons de eeuwigheid daar buiten? Wie kan zich eene eindelooze scheiding van zijne dierbaren, zonder foltering, verbeelden? In wiens hart wordt de hoop, het vertrouwen niet levendig; en wien is die hoop en dat vertrouwen niet troost en steun des levens, bij smartelijk verlies, dat hij ze eenmaal zal wedervinden, en voor altijd bezitten, die hem hier, als een gedeelte van zijn ik en eigen bestaan, worden van het hart gescheurd? - Ziet daar het hoofdthema dezes geheelen dichtstuks. Het zalige van gezegde hoop, de uitzigten, die zij opent, de waarde der liefde tusschen echtgenooten, ouders en kinderen of vrienden, enz. enz. komen daarbij, gelijk van zelve spreekt, tevens in het licht. Alles wordt opgehelderd en verheerlijkt door voorbeelden en treffende schilderijen. En, terwijl de eerste zang de zaak meer in het algemeen behandelt, komt de dichter in den tweeden op zijne eigene omstandigheden, op het geval, waaraan wij dit geheele, schoone vers verschuldigd zijn, op het overlijden zijner veelgeliefde huisvrouw neêr. Zoo wordt het een troostzang voor iederen lezer; terwijl het bovendien voor de betrekkingen der zalige overledene tot een gedenkstuk verstrekt, zoo schoon en roerend, als de hand der kunst alleen bij geene mogelijkheid zou kunnen oprigten.
De plaatsen, die ons boven alle anderen getroffen en vermaakt - neen, dit woord deugt niet - met zoeten weemoed en verheven voorgevoel der toekomst gestreeld hebben, zijn de beide teekeningen van een sterfbed. Wél den man, die, zelf daartoe naderende, bij voorkeur zijne oogen derwaarts keert, en daaraan, gelijk men zegt, het meest con amore werkt! Trouwens, het betrof zijnen onvergetelijken vriend schultens, en zijne hartvriendin, zijne koos. (Gaarne vergeven wij hem, op zijne bede, dit woord,

{==389==} {>>pagina-aanduiding<<}
voor anderen misschien plat en dagelijksch, maar voor zijne ziel en zijn oor zekerlijk de rijkste, de welluidendste poëzij.)
Ziet hier het eerste, in den eersten zang voorkomende, zonder inleiding en slot, ten kortste zaamgevat:

Daar ligt gij, - uitgeteerd, stuiptrekkend, afgestreden; 
In 't klamme zweet des doods; zijn kil reeds door de leden; 
Hij nadert langzaam, maar, met des te wisser schreên. 
't Knielt alles, sprakeloos en snikkend, om u heen, 
Of staat, van verr, geboeid aan heilige gedachten. 
De stilte en weemoed klimt, bij 't minderen der krachten. 
't Is, of een Eng'lenwacht zich om uw leger spreidt, 
En, op Gods eersten wenk, de vlotte ziel verbeidt. 
Op eens herrijst ge, als 't waar': de doodsangst is geweken; 
Van uit haar duister schijnt een hemelsch licht te breken. 
't Heeft al een nieuw gelaat; een lange, diepe zucht 
Verruimt den ademtogt, en geeft den boezem lucht; 
't Gelaat ontplooit zich zacht; een blosje verwt de wangen; 
Den bangen zweetdrup heeft het waas der rust vervangen; 
De stille zielevreugd zweeft, lagchend, om den mond; 
Het half gebroken oog zendt teed're blikken rond; 
Een knikje of handendruk is 't loon voor die u nad ren; 
't Is al, wat liefde kan! - reeds stolt het bloed in de ad'ren, 
En toch, toch wil zij meer, om ook nog troost te biên; 
Zij gaart de laatste kracht, - en.. stamelt: wederzien! - 

Met smarte zien wij, dat het tegenstuk uit den tweeden zang zich nog minder knotten of ineendrukken laat. Slechts een staal van de wonderbare eenvoudigheid, waaraan echter geen kenner het ware poëtische zal betwisten:

Toen, met een wild gelaat, - verbleekt, verstijsd van schrik, 
Mijn teed're dochter, die, vol blijdschap, nog zoo even, 
Van een gewenschte rust mij had berigt gegeven, 
Nu, snikkend, voor mij stond, en angstig tot mij riep: 
‘Ach, vader! kom toch eens! ik dacht, dat moeder sliep, 
Maar o! zij ligt zoo stil: - ik boog mij op haar neder; 
Ik drukte hare hand; zij drukte die niet weder! 
Ik hoor haar adem niet - 't is, of haar kleur verdwijn'; 
Ach lieve vader, kom! zou dat ook sterven zijn?’ - - - 

{==390==} {>>pagina-aanduiding<<}

Daar zat zij - zoo gerust; - de handen zaamgevouwen; 
't Gelaat nog blozend - met een hemellach er in; 
Niet als een doode - neen - een sluim'rende Engelin. 
En ik... hoe stond ik daar! ja, als aan de aard geklonken, 
Verplet - verbrijzeld - in mij zelven weggezonken; 
Aan al de folt'ring van het grievendst wee ten doel! 
En toch - met zulk een vreemd - met zoo gemengd gevoel 
Bij 't staren op haar lijk - en - hoe ik langer slaarde, 
Te hooger opgevoerd, te meerder los van de aarde! 
't Was, of zij tot mij sprak - maar - reeds in hemeltaal, 
En, tot mijn troost, mij wees op hare zegepraal; 
't Was, of de zielevreê, die op haar aanzigt speelde, 
Aan mijn beroerde ziel allengs zich mededeelde, 
En de onbeschrijfb're rust, waarmeê haar oog zich sloot, 
Met balsemende kracht, in mij zich overgoot; 
't Was, of rondom haar stof een hooger wezen zweefde, 
Zijn geest mijn' geest ontstak, zijn adem in mij beefde; 
't Was, of een hooger kring voor mij geopend lag, 
En ik, in de eeuwigheid, mijn dierb're wederzag! 

Wij mogen niet meer uitschrijven; maar moeten veeleer van het gansche stuk afzien, om ook nog een enkel woord van de andere dichtstukjes te zeggen, die dezen bundel vullen. Slechts dit nog, dat wij onze tegenwoordige dichters, zelfs die van de hoogste vlugt, gerustelijk durven, ja moeten raden, deze gezangen met bijzondere toepassing te lezen op eigene oefening der kunst. De nuchteren geest, de regelmatigheid en eenvoudigheid, welke zich hier aan gevoel en verbeelding zoo naauw aansluiten, maken dezelven tot een model, hetwelk de zoodanigen, die de banden der school en het snoeimes der kritiek misschien te weinig hebben leeren kennen, en te dikwijls elkander volgen op eene zeer zonder bakens, niet ligt behooren uit het oog te verliezen.
Het eerstvolgende is wederom een troostzang, en in ons oog een meesterstuk van deze soort, door de menschkunde zelve, als zanggodm, ingegeven en bestuurd. De rest is van onderscheiden aard en, natuurlijk, verschillende waarde. Het kleine stukje op den onsterfelijken nieuwland is regt vernuftig. En tot een gepast slot (ex ungue leonem!) sta hier nog deze beeldtenis van

{==391==} {>>pagina-aanduiding<<}


	Jan Melchior Kemper.
Wat wil dat rond, gespierd - dat open, rein gelaat; 
Die scherp gesneden mond; die breed gesronste schedel; 
Dat oog vol ziels; die blik, die onbeweeg'lijk staat; 
Die vaderlandsche kop? 't is al - natuur en edel. 
Geen wonder: 't is het beeld, het sprekend beeld van hem, 
Die, hart en pligt getrouw, alleen door beider stem, 
Naar 't doel, dat hem ontvlamt, staag rust'loos voortgedreven, 
Zijn' stand, zich zelv' vergeet; zijn roeping met zich draagt, 
En, fier, zich aan de spitse eens heil'gen opstands waagt, 
Die 't vaderland bestaan en vrijheid moest hergeven. 
't Is vrij - dat vaderland! Hij geeft zich Pallas weêr. 
Zoo keerde een cincinnaat naar Tibur's stille velden, 
Maar 't juichend Rome zwoer zijn' burger eeuwige eer; 
En ... k mper praalt als hij, - aan 't hoofd der ware helden. 





De Bijbel, Dichtstuk, door A. Loosjes, Pz. Te Haarlem, bij A. Loosjes, Pz. 1816. In kl. 8vo. 29 Bl. f :-12-:

Dit stukje, met het loffelijk oogmerk uitgesproken en in het licht gegeven, om aan kinderen en de aankomende jeugd een oppervlakkig denkbeeld van den hoofdinhoud, mitsgaders de volgreeks van de onderscheidene boeken des Bijbels te geven, maakt dus, als poëtisch voortbrengsel, geene groote aanspraken. Daar echter, gelijk men weet, verzen zich ligter dan proza in 't hoofd prenten, en het stukje niet lang is, zoo gelooven wij, dat de Heer loosjes daarmede wezenlijk zijn doel zal bereiken. Ook ontbreekt het hier en daar niet aan dichterlijke trekken, vooral het begin, de belangrijkheid des Bijbels, ook als geschiedboek, en wel als het oudste geschiedboek, bevattende. - Het zij ons vergund, hierbij echter te vragen, of Gods Geest, volgens Gen. I:2, langs het ongeschapene, of langs de wateren, die de nog ongevormde Aarde bedekten, heenzweefde; en vanwaar de Heer loosjes het heeft, dat de menschen vóór den Zondvloed Afgodendienst met ontucht paarden? - De Bijbelboeken worden daarop, in de thans bestaande volgorde, met een paar, of somtijds wat meer woorden, ter kenschetsing, opgenoemd; en hier en daar wordt, vooral in het begin der boeken des

{==392==} {>>pagina-aanduiding<<}
Nieuwen Verbonds, met een' enkelen wenk, (gelijk de Schrijver zich te regt in zijne voorrede uitdrukt) derzelver echtheid aangewezen. Een kort slotvers, de belangrijkheid der H.S. voor bijzonder heil en volksgeluk aanstippende, eindigt dit eenvoudig, doch nuttig boekje, aan hetwelk wij een' rijken zegen toewenschen, hoewel wij den titel: de Bijbel, Dichtstuk, voor den min dichterlijken vorm, een weinig te verheven oordeelen, daar, zoo het ons voorkomt, de naam van Inhoud des Bijbels daaraan wel zoo goed zou gepast hebben. - Ook is het geene evenredigheid, slechts éénen enkelen regel voor den Brief van paulus aan de Romeinen te bezigen, en een geheel couplet van tien regels aan het boek esther toe te wijden, hetgeen toch, van den kant der zedelijkheid, althans niet onder de voornaamsten van het Oude Verbond behoort.




Omar's Lessen, of Bijdragen tot Menschenkennis; een Boek voor de Wereld zoo als zij is, niet zoo als zij wezen moest. Naar het Hoogduitsch van den Hofraad d'Eckartshausen, door D. Onderwater. Te Leyden, bij J.W. van Leeuwen. 1816. In gr. 8vo. 186 bl. f 1-16-:

Dit boek leert bij de opregtheid der duiven vooral ook de voorzigtigheid der slangen voegen; het geeft zeer goede lessen van levenswijsheid, in een waarlijk bevallig kleed. De titel is verstaanbaar genoeg, en wij behoeven er eeniglijk de opgave van het systema van het werk, zoo als die op de laatste bladzijde voorkomt, bij te voegen: ‘Karakters en grondstellingen. 1. Inleiding tot de verhalen, en bewijzen, hoe de menschen uit gebrek aan wereldkennis ongelukkig worden. Voorbeelden uit karakters. Grondstellingen, oorzaken en gevolgen. Regels der kloekheid. 2. Voordeelen des gezelligen levens, getrokken uit wensel's wijsgeerige werken. Noodzakelijkheid om gepast kloek te zijn in de zamenleving. 3. Van den omgang met menschen, en de nuttigheid hunne temperamenten te bestuderen. De sanguinique, colerique, flegmatique, en melancholique geschilderd, volgens wensel's grondstellingen. Dit alles ten nutte aangewend en toegepast in treffende en belangrijke verhalen.’ Het is mogelijk, dat onze jonge lieden alleen

{==393==} {>>pagina-aanduiding<<}
de inderdaad onderhoudende verhalen verkiezen te lezen; deze zijn reeds op zichzelve leerzaam, maar zij moeten dan echter het overige doorbladeren, en van dat overige is iedere geschiedenis hier de toepassing; het kan dus naauwelijks anders, of het nadenken wordt gescherpt, de leeslust uitgelokt, en in hoofd en hart hecht zich menige nuttige stelregel vast.
Van omar lezen wij hier weinig: hij was, toen hij het hof ontweek, toevallig met zijne éénige dochter op een onbewoond eiland geworpen; en zijne vorige ondervindingen geven hem overvloedige stof (en hier had hij den tijd) tot het mededeelen van zijne lessen over het te houden levensgedrag onder menschen; welke lessen, toevallig en gelukkig, voor zijne rosalia nog bruikbaar worden, daar zij, nog vóór des vaders dood, uit de eenzaamheid verlost wordt, en het aanlanden van een schip haar eenen waardigen echtgenoot bezorgt. Het zal niet noodig zijn, de grondstellingen en de daarbij gevoegde verhalen op te sommen; wij geven alleen, ter uitlokkende proeve, het volgende, en bepaalden ons bij voorkeur tot het meer drooge en stellige, om te doen voelen, dat ook dit zeer onderhoudend is:
‘Er zijn mannen, die alleen op speculatie trouwen; het vermogen van de bruid bepaalt de uitvoering van hetgeen zij besluiten zullen. Is het dus wel te verwonderen, wanneer zij een meisje ongelukkig maken?’
‘Het is een groot voorregt voor een meisje, rijk te zijn; zij bekomt dan zeer zeker eenen man; maar zeer onzeker is het, of die man haar of haar vermogen bedoelt; eerst na eenige jaren met hem geleefd te hebben, kan zij beoordeelen, wat van de zaak zij. Een onbemiddeld meisje is in dit opzigt minder blootgesteld aan bedrog, dan een rijk.’
‘Het is afschuwelijk, om het geld een meisje ongelukkig te maken; evenwel wordt hiervan niet veel zaaks gemaakt. Er zijn zoo zekere soort van afzetterijen, die gepriviligeerd schijnen.’
‘De meisjes hebben volstrekt geene andere gedachten dan deze: men huwt haar uit loutere liefde. Hare ijdelheid is de schuld van die misleiding; zij merken den listigen vogelaar niet, en vallen van zelve in het net.’
‘Het vleit gewis onze eigenliesde niet, wanneer men zoude denken: dit mensch is de gedeclareerde minnaar van.... mijn geld: dan, lieve meisjes! om niet ongelukkig te worden,

{==394==} {>>pagina-aanduiding<<}
moet gij de menschen nemen zoo als zij zijn, niet zoo als zij wezen moesten.’
‘De minnaars, die enkel het vermogen van hun meisje bedoelen, zijn ligter te onderscheiden, dan men wel denkt; er is slechts eene geringe mate wereldkennis en een weinig oplettendheid toe noodig. Ik wil hier eenige karakters opteekenen; beoordeel uwen minnaar daarnaar, en red u voor het dreigend gevaar! smeed ten minste uit uw eigen goud voor uzelve geen keten des ongeluks! koop voor eigen vermogen geen boeijen der ellende! Mijne ziel beeft terug op dit denkbe ld,’ enz.
Nu ook iets voor de jongelingen:
‘Een braaf man, zoo hij een rijk meisje trouwen wil, moet wel degelijk op haar karakter letten, als hij niet ongelukkig worden wil.’
‘Er zijn meisjes, die volstrekt geene andere verdienste hebben, dan dat zij rijk zijn. Geld, en weder geld, is het éénige woord, hetwelk zij uitbrengen. Ik heb u tot een man gemaakt; door mij zijt gij geworden, wat gij zijt, enz. Voor een man, die gevoel van eer en eigene waarde heeft, is zoo iets onverdragelijk, en het rijke meisje bezit maar zeer zelden gevoel voor zachte bescheidenheid, die haar leeren zoude soortgelijke wanvoegelijkheden te vermijden. En dan die weinigen, welke daarvoor vatbaar zijn, waar vinden die mannen, harer waardig?’ - In ons Holland toch nog wel nu of dan, meenen wij.




Brief van Mevrouwe A.E.R. Daendels, geb. Van Vlierden, aan den Redacteur der Vaderlandsche Letteroefeningen.

Mijn Heer!

Eerst onlangs is mij ter hand gekomen het vijfde nommer van uw Maandwerk, voor April dezes jaars, waarin bladz. 195 worden beoordeeld, Brieven betreffende het bestuur der Kolonien enz., zonder naam van den Auteur, in den jare 1816 uitgekomen bij den Boekhandelaar j. van der hey te Amsterdam, welke door den Recensent toegeschreven worden aan den Heer van polanen. Zoo lang de Schrijver alleen in aanmerking kwam, heb ik gemeend mij met den in-
{==395==} {>>pagina-aanduiding<<}
houd van dit werk niet verder te moeten bemoeijen, dan een exemplaar van hetzelve aan mijnen Echtgenoot op de Kust van Guinea te doen toekomen. Sedert hetzelve waarschijnlijkerwijze kan zijn ontvangen, heeft het te eenemale aan berigten van dat gedeelte der Afrikaansche kust ontbroken, gelijk, de zeldzame scheepsgelegenheid aldaar in aanmerking genomen, niet ongewoon is. Ik zou, zoo lang ik zonder antwoord bleef, dat stilzwijgen niet hebben afgebroken, omdat de persoon, dien ik voor den Schrijver moet houden, zoo volledig hier te lande bekend is, dat ik veilig meende te kunnen onderstellen, dat dit zijn geschrijf geenen aanmerkelijken indruk zou maken; immers niet, zoo lang de aantijgingen, welke hij goedgevonden heeft door den openbaren druk te verspreiden, niet behoorlijk met onwraakbare bewijzen waren gestaafd.
Dan, nu in zulk een geacht werk, als waarvoor ik uwe Letteroefeningen houde, de zaak op nieuw is ter bane gebragt, zal het mij, vertrouwe ik, niet ten kwade worden geduid, dat ik met een enkel woord te kennen geve, dat het misschien edelmoediger, althans minder voorbarig zou geweest zijn, met zoodanige beoordeeling dezer Brieven te wachten, zoo al niet tot dat de Schrijver (gelijk hij bij de eerstvolgende gelegenheid belooft) met de verdere bewijzen zal zijn voor den dag gekomen, ten minste tot dat de Heer daendels in de mogelijkheid geweest zij om zich te regvaardigen, het zij met eene openlijke wederlegging van hetgeen als lastertaal moet worden beschouwd zoo lang het niet volkomen bewezen is, het zij door tusschenkomst van een regterlijk onderzoek, waardoor een valsche beschuldiger welligt krachtiger kan beteugeld worden dan door tegenschrijven, en waaromtrent mij geene andere zwarigheid is voorgekomen, dan dat de Schrijver (zoo als ik onderrigt ben) zich uitlandig bevindt, en misschien wel gegronde redenen heeft om vooreerst niet in het vaderland terug te keeren.
Ik veroorloof mij verder geene aanmerkingen op uwe voorgemelde beoordeeling, en verzoek alleen, dat aan dezen in het eerstvolgend nommer van uw Maandwerk eene plaats worde ingeruimd; terwijl ik de eer hebbe met achting te zijn,

Mijn Heer!
Uw Ed. dienstwill. Dienaresse a.e.r. daendels, geb. van vlierden.

Amsterdam, den 7 Junij, 1817.


{==396==} {>>pagina-aanduiding<<}

Naschrift van den Recensent, wegens vorenstaanden Brief.

Den bovenstaanden Brief van Mevrouw daendels hebben wij, op Haar Ed. verzoek, en ten bewijze onzer volmaakte onzijdigheid, niet willen nalaten te plaatsen. Hetgeen Haar Ed. ons als eene voorbarigheid toerekent, dat wij het werk van den Heer van polanen eerder beoordeeld hebben, dan de Heer daendels (op vier maanden, en door de zeldzame scheepsgelegenheid soms meer dan een half jaar afstands vanhier verwijderd) zich bij mogelijkheid heeft kunnen verdedigen; dit, vertrouwen wij, zullen onze Lezers anders beoordeelen, en het tegendeel als eenzijdig beschouwen, juist daar wij zelve zoo rijkelijk in de beschuldigingen van den Heer van polanen gedeeld hebben, uit welken hoofde men het stilzwijgen ook voor vrees of misdadige zwakheid zou hebben kunnen aanzien. Er bevindt zich in het werkje, onlangs uitgekomen, van den Heer engelhard, over den staat der Nederl. O.I. Bezittingen, almede zooveel ten laste van den gewezen Gouverneur-Generaal van Neêrlands Indië, dat wij, in de onderstelling van deszelfs Echtgenoote, dit stuk (waarvan wij eerlang eene Recensie hopen te geven) desgelijks zouden moeten laten liggen tot de eventuéle verdediging van den Heere daendels, hetwelk, zoo wij vertrouwen, geen onpartijdige, die in de kennis der Oostindische zaken door de Natie belang stelt, van ons zal kunnen of willen vergen.
P.S. Bij een nader schrijven, waarmede ons Mevrouw daendels wel heeft willen vereeren, meldt Haar Ed. ons nog dit volgende: ‘Sedert mijn vorig schrijven is er berigt van mijnen Echtgenoot ingekomen van de ontvangst der voorm. Brieven; alsmede, dat hij zich onledig houdt (voor zoo verre zijne bezigheden toelaten) met eene wederlegging der lasterlijke beschuldigingen, tegen hem bij die Brieven ingebragt, geschikt voor de drukpers.’

In het meng. van No. VI. bl. 253. reg. 7 van ond. staat gepaard, lees gepaaid; en bl. 267. reg. 1. die voor dien.
In het meng. van No. VIII. bl. 362. reg. 3 en 15 van ond. staat, door eene onduidelijke verkorting in het schrijven, nervus umbilicaris, in plaats van funiculus umbilicalis.








{==397==} {>>pagina-aanduiding<<}

Boekbeschouwing.

Annales Academiae Lugduno-Batavae, a d. 6 Nov. A. 1815. ad d. 8 Feb. A. 1816. Rectore Magnifico J.M. Kemper. Scripto consignavit J.H. van der Palm, Academiae Actuarius. Lugd. Batav. apud S. et J. Luchtmans. 1817. 4to. form. maj. pp. 147. f 2-10-:

Annales Academiae Rheno - Traiectinae, A. 1815-1816. I. Heringa, Elis. Fil., Rectore Academiae Magnifico, G. van Oordt, Senatus Graphiario. Trai. ad Rhen. apud O.I. van Paddenburg et I. van Schoonhoven. 1817. 8vo. form. maj. pp. XXIV, 263. f 2-:-:

Het is, meenen wij, ingevolge eene wet der nieuwe inrigting op het Akademiewezen, dat wij deze Jaarboeken van twee onzer Hoogescholen ontvangen. Dezelven zijn ditmaal inzonderheid rijk in stoffe en belang, omdat ze de opstanding dezer luisterrijke ligchamen, het eene dadelijk dood verklaard, het andere onder vreemde plagen zuchtende, ja ook deze plagen zelven en het lijden in den Acheron, tevens vermelden. De voornaamsten, echter, dezer juichtoonen, bij de eindelijke zege op het allesverpestend monster, hoorden wij reeds vroeger, en kaatsten ze, zoo goed als wij mogten, onzen lezeren toe. Dit is oorzaak, dat wij ook het overige thans met meer bedaardheid ontvangen, en, bij wijze van eenvoudig verslag, met bescheiden lof, kunnen wedergeven, zonder dat wij ons willen verstouten, de woorden onzer waardigste priesters in Pallas heiligdom op de weegschaal te leggen, of de vlekjes, van welken het blankste aangezigt zelden geheel vrij is, met den vinger aan te wijzen en uit te monsteren.

{==398==} {>>pagina-aanduiding<<}

De inrigting der stukken is eenigzins verschillende. Dat van Leyden verschijnt ten eerste in kwart-formaat, en biedt vervolgens eenen Latijnschen Index aan eorum, quae in hoc annalium volumine continentur. Bovenaan staat eene Introductio, verhalende kortelijk de jongste lotgevallen der Hoogeschole; gelijk te vermoeden was, en ook naderhand blijkt, van de hand des Actuarius, j.h. van der palm. Daarop volgt kemper's Redevoering, ter inwijding der herstelde Akademie, in het Hollandsch gehouden, en onzen lezeren reeds bekend. Zoo ook het aanhangsel betrekkelijk de wapening der studenten, en siegenbeek's dichtstuk bij evengenoemde gelegenheid. Voorts namen der Professoren, Lectoren en Akademische Onderwijzers. Orde der lessen, onder het Rectoraat van kemper. Namen der Professoren en Lector aan het Amsterdamsche Atheneum (even als dat van Harderwijk onder Utrecht, tot deze Akademie betrokken). Orde der lessen aldaar. Acta et gesta (handelingen en voorvallen) van 6 Nov. 1815 tot 8 Feb. 1816. Programma certaminis literarii (prijsstoffen voor de studenten). Lijst der verdedigde inaugurele Dissertaties. Bake's Inwijdingsredevoering, over de verdiensten der voornaamste (Grieksche) Treurspeldichters, inzonderheid euripides; een stuk, naar vorm en inhoud eere doende aan den jongen Hoogleeraar en zijne roeping tot gemelden post. Kemper's Oratie, bij het nederleggen des Rectoraats, ons uit eene Hollandsche vertaling van van assen alreede gunstig bekend. Eindelijk, tafel der schriften, door de drie Professoren, die in het behandelde tijdperk overleden zijn, namelijk sandifort, boers en regenbogen, vroeger of later in het licht gegeven.
Wij behoeven er, tot verdere aanprijzing van dezen belangrijken inhoud, niet bij te voegen, dat het eigenlijk verhaal der lotgevallen, in de Inleiding en latere Acta, op eene zoo heldere als belangwekkende wijze, in eenen schoonen Latijnschen stijl is gesteld.

{==399==} {>>pagina-aanduiding<<}

De Utrechtsche Annales doen zich, als 't ware, nederiger voor. Zij (althans ons exemplaar) zijn in octaaf-formaat gedrukt, en missen zoodanig iets, als ons met een' oogopslag den rijken schat van zaken doet kennen. Met de Inwijding beginnende, vinden wij I. daarvan het programma; worden II., ten aanzien van den aard en afloop dier plegtigheid, verder verwezen; komen III. aan eene lijst der lessen; verder IV. aan eene opgaaf van inhoud en tijd der redevoeringen, door nieuw aangestelde Hoogleeraren gehouden; V. namen van Professoren, later aangesteld; VI. prijsstoffen voor de studenten; VII. bevordering van den eersten Theologiae Doctor, den Heer r.b. de geer; VIII. nederlegging van het Rectoraat in handen van Pr. bleuland; IX. inwijding van het Harderwijksche Atheneum, met opgave van Curatoren en Professoren; X. lijst der gehoudene aanvangsredevoeringen aldaar.
Deze paragrafen, ruim gedrukt en in de Latijnsche taal vervat, behelzen de eigenlijke Jaarboeken; waartoe al het volgende, als bijlagen, behoort. Wij vinden daarom, na dezen hoofdzakelijken tekst, eenen geheel nieuwen titel: Redevoeringen en Dichtstukken, ter vieringe der plegtige Inwijding van de Hoogeschool te Utrecht, op den 6 Nov. 1815, bij hare nieuwe inrigting, uitbreiding en opluistering, door Z.M. den Koning der Nederlanden. Bovenaan een Voorberigt, behelzende de vroeger beloofde geschiedenis der inwijding, met alles, wat daarop betrekking had, zoo aanleiding als uitvoering en deelhebbenden, Curatoren, Professoren enz., door de pen des Heeren van ewijck, Secretaris van eerstgenoemden. Aanspraak van den President Curator aan den Akademischen Senaat en de studerende Jeugd; ook reeds vroeger vermeld. Redevoering ter plegtige inwijding, van heringa; ons loffelijk bekend. Aanspraak der Studenten aan de Curatoren, bij monde van de geer; desgelijks aan Hoogleeraren. Verzen bij de heugelijke gelegenheid - van lublink, r. feith, diersen (Wed. moll),

{==400==} {>>pagina-aanduiding<<}
simons, enz. enz.; allen voorheen gedacht. Heringa's Latijnsche Redevoering, bij de verwisseling des Rectoraats: De rebus, quae Academiae Rheno-Traiectinae, ipso Rectore, acciderunt, prosperis et adversis; een stuk derhalve, eenigzins vervangende de Leydsche Introductio en Acta, en door ons met zoo veel genoegen als toejuiching van de bekwaamheid des Redenaars, onder verschillende aandoeningen, somtijds al meesmuilende, gelezen. Lijst der boeken en kleine stukjes, door den overleden Hoogl. hennert, van 1753 tot 1808, geschreven. Het werk wordt besloten met eene Inwijdingsredevoering van 's Lands Atheneum te Harderwijk door Pr. nieuhoff, zoo uitvoerig en hoogdravend, dat men 's mans onverzwakte kracht en vuur bewonderen moet, ja naauwelijks gelooven kan, dat dit stuk uit zijne pen is gevloeid, die sedert vele jaren aan de afgetrokkenste, bedaardste, minst zinnelijke van alle studiën, de beschouwelijke wijsgeerte, was overgegeven. Inderdaad, op deze redevoering af, zou hij de laatste zijn, dien wij tot zulk een vak zouden roepen. Doch, wij kennen hem van elders beter; en vinden hier alzoo eene nieuwe proef, hoe moeijelijk een mensch is te beoordeelen, en hoe vele, schijnbaar strijdige, bekwaamheden hij somtijds weet te vereenigen en broederlijk zamen te doen gaan. Men vergunne ons, tot een staal, slechts den aanhef op te geven.
‘Is U, doorluchte Edelheden! aan wier kloeke voorzorgen en wijs beleid, Zijne majesteit, der Nederlanden Koning, het hooge toeverzigt op dit wetenschappelijk leergesticht, door den zegen der algoede Godheid en vorstelijke goedgunstigheid, hersteld, heeft opgedragen, - is U, welken ik de eer heb, met blij genoegen, in die aanzienlijke waardigheid te begroeten, - is U wetenschap en kunde, op wier bevordering Minerva boogt, en het koor der Zanggodinnen zich verheft, - is U veredelende opklaring, zoo naauw verknocht aan de waarde der menschheid, aan het geluk van Neêrlands volk, aan de eer van het va-
{==401==} {>>pagina-aanduiding<<}
derland, dierbaar; (en ik weet, hoe dierbaar U dezelve zij!) - is het U, Edelen! een hartstreelend genoegen, (en wie leest dit niet in uwen boezem?) dezen, meer dan ééns vereeuwden tempel, aan Pallas en het zangrijk negental gewijd, door het kloek beleid en de wel verlichte vaderlandsliefde der voorvaderen hier gesticht, en steeds, ook in kommervolle dagen, ten zegen van Staat en Kerk, in stand gehouden, slechts in de jongste dagen der overheersching, door vreemd geweld, gesloopt, van onder het puin te zien herrijzen, en, op nieuw, te stichten? -’
Men ziet, de volzin is nog maar half uit. Hij loopt, juist gesproken, tot op de vierde bladzijde. En hebben wij dan geen regt, om, onder andere, 's mans onverzwakte borst te bewonderen? Lang leve de, inderdaad waardige, grijsaard nog, tot nut van zijn vak en plaats aan het beminde gesticht!
Het allerlaatste is een feestzang van den bekwamen a.c.w. staring, dien wij met genoegen lazen.
Na terugzigt op alles, bepalen wij gaarne den naam van meer nederig, aan Utrecht gegeven, tot het voorkomen, misschien tot het formaat alleen. De inhoud is vooral niet minder rijk aan feestelijkheid, aan staatsie en jubel. Nog dieper gedaald, en door allerlei verlies meer in verval geraakt, moest de herleving ook nog meer vreugdewekkend en luidruchtig zijn. Wij onthouden ons van verdere vergelijkingen - beide gestichten den roem des vaderlands uitmakende, en beider voorname sprekers op de onderscheidene tooneelen, hier geopend, volkomen berekend zijnde, om dien roem te doen uitblinken.





{==402==} {>>pagina-aanduiding<<}

Kort Begrip der Christelijke Kerkgeschiedenisse, voor Volk en Jeugd; door J.I.F. Schmid, Predikant te Bickelsberg, in het Hertogdom Wurtemberg. Vervolgd tot op den tegenwoordigen tijd, door A. Ypey, Doctor en Hoogleeraar in de Godgeleerdheid te Groningen. II Deelen. Te Groningen, bij J. Römelingh. 1816. In gr. 8vo. 538 Bl. f 3-12-:

De eerste uitgave van dit Kortbegrip, dat zich ook als een zeer aangenaam, onderhoudend leesboek bijzonder aanprijst, zag reeds in 1801, ook in onze taal, het licht; de Eerw. s. van hoek, toen Predikant te Aalburg, (thans bij de Engelsche Gemeente te Middelburg) heeft de vertaling bearbeid, en wel op aandrang van den Hoogleeraar ypey, in het vak der Kerkelijke Geschiedenis zoo algemeen bij ons hooggeschat, dat de waarde dezes werks genoegzaam blijkt uit zijne reeds toen gedane verklaring, dat hetzelve schetswijze alles bevat, wat tot eene volledige Kerkhistorie behoort, zoo dat het ter voorbereiding voor uitvoeriger onderzoek uitnemend geschikt is; dat het bijzonder der studerende jeugd belangrijk is, niet alleen den Theologant bij den aanvang, maar ook ter herinnering in het vervolg; ook allen, die slechts een algemeen denkbeeld der Geschiedenis behoeven, en voor den Regtsgeleerden, wien het niet voegt, onbedreven te zijn in dit belangrijk vak; terwijl hij het tevens den onderwijzeren in de lagere scholen, als zijnde naar de gemeene vatbaarheid hunner leerlingen berekend, op het stelligst aanbeveelt. Van zoo veel lofs, door eenen zoo bevoegden regter, had men eenen overvloedigen aftrek dezes werks met vertrouwen mogen hopen, zoo niet de ongunstige tijden, die wij zijn doorgeworsteld, den koop- en leeslust hadden verlamd; maar gezegde aanbeveling zal, hopen wij, in de nu betere tijden, bij deze vernieuwde uitgave, de gewenschte werking doen; en daarbij wint

{==403==} {>>pagina-aanduiding<<}
de lezer voorzeker, daar de Heer ypey, blijkens den titel en een kort voorberigt, dezelve verrijkt heeft met de voortzetting van den geschiedkundigen arbeid tot het slot van 1815, en vooral de geschiedenis der Oostersche kerk er heeft bijgevoegd, die de Schrijver zelf naauwelijks had aangestipt. Deze aanmerkelijke bijdrage aan het slot des tweeden deels, van zulk eene bekwame hand, is bijzonder belangrijk, en in onze dagen vooral ook bijzonder welkom. Eene aanteekening op bl. 307 moge van die belangrijkheid een nadere wenk zijn:
‘Ten jare 1809 schreef ik, in mijne Kerkelijke Geschiedenis van de Achttiende Eeuw, bl. 181, het volgende: In de tegenwoordige gesteldheid van zaken, is aan den kant der Russische Christenen, naar menschelijken oogenschijn, wel geene regtstreeksche verbroedering met de Protestanten nog te verwachten. Maar hoe wankel is die gesteldheid! Hoe ligtelijk kan er op het uitgebreide tooneel der wisselvallige staten iets voorvallen, dat den weg ontsluit voor eene vereeniging van twee godsdienstgezindten, die, in de achttiende eeuw, al gaande weg, digter bij elkander gekomen zijn, en nu sinds eenigen tijd zoo afkeerig anders niet schijnen, om elkaêr de hand van gemeenschap te reiken. - Het in dien tijd door mij ligt mogelijk geachte is op het tooneel der wisselvallige staten werkelijk gebeurd. Dat dan nu ook nog de toen door mij gewenschte, daaruit ontstaan mogende, gevolgen eerlang gebeuren!’


{==404==} {>>pagina-aanduiding<<}

Redevoering, over de zekerheid, dat geene poging ter bevordering van menschenzaligheid ongezegend blijven zal, en over de vreugd, die elk hebben zal, welke hieraan iets, hoe gering ook, heeft mogen toebrengen; gehouden voor het Nederl. Zendelinggenootschap te Rotterdam. Door W.R. van Ijsselstein, Predikant te Cillershoek en Medebestuurder van het Genootschap. Te Dordrecht, bij A. Blussé en Zoon. In gr. 8vo. 41 Bl. f :-8-:

Deftige ernst en eenvoudige waarheid treffen ons bij deze zoo geheel doelmatige leerrede, waardoor deze waardige voorganger zijne broeders ter ijverige behartiginge der zaak van het Zendelinggenootschap aanmoedigt. De verklaring van den Zaligmaker over het loon, beide voor dien die zaait en die maait, Jo. IV:36, 37, ligt van alles ten grondslag. 1) Niet allen zien altijd hier zelve het gewenscht gevolg hunner pogingen ter bevordering van menschenheil en menschenzaligheid. Een ander is het ligt die zaait, een ander die maait. Langzame ontwikkeling zien wij in de natuur; en zou dan het voortreffelijkst Rijk op aarde geenen tijd vereischen? de vorming van zinnelijke wezens, om eenmaal der Goddelijke nature deelachtig te zijn? Overtuigend en krachtig wordt dit door de ondervinding van alle tijden aangewezen. - 2) Welgemeende en welingerigte pogingen kunnen echter niet missen, vroeg of laat, de gezegendste uitkomsten op te leveren. Vrucht wordt er eens gezameld. Men kan geene poging aanwijzen, die in het geheel niets naliet; en wij kunnen nog alle vrucht niet berekenen. Het begin moet toch gemaakt worden, en is zeker het gemakkelijkst niet; de zaligheid der menschen is Gods wil: vrome wil is wel niet genoeg; maar vroegere voorbeelden leeren, dat ook gebrekkige werktuigen iets goeds begonnen. Het is Gods wil, en het Evangelie is eene kracht Gods. ‘Omdat wij niet

{==405==} {>>pagina-aanduiding<<}
alles doen kunnen, wat wij willen, omdat wij niet alles zoo doen kunnen, als wij willen, omdat hier eens een akker te vroeg ontgonnen wordt, dáár eenig zaad in de doornen valt, nu eens rotsen ons in den weg zijn, dan weêr arbeiders niet allen even wijs en getrouw, daarom zou er dan niets van al ons werk komen, en wij ons vruchteloos vermoeid hebben! Neen, Broeders! wat men zegge, dat gelooven wij niet van onzen Heer.’ - 3) In de blijdschap, die dit geven moet, zal de vreugd des genen, die slechts beginnen mogt, niet minder zijn, dan van hem, die er de volle uitwerking van beleeft. Beide zullen zich te zamen verblijden, én hij die zaait, én hij die maait. Dit deel der rede heeft ons bij uitnemendheid opgewekt. De broeders zoeken noch eer noch voordeel bij de wereld, ook niet bij God of menschen voor uitstekender Christenen gehouden te worden; maar, dat de goddeloosheid en wereldsche begeerlijkheden verzaakt worden. En in het Rijk van den Heer kent men geene ijverzucht. Omdat men nu niet weet wat men uitrigt, zal men het daarom nimmer weten? enz. Veelsoortig is de dienst hunnes Heeren; om het even dan, of men niet meer doet dan zaaijen, en al dan niet tot den oogst gebezigd wordt. De Heer kent zijne lieden. ‘Hij weet, wat elk het best verrigten kan, verrigten zal.’ - Kort is de aanwijzing, en zonder eenige praal, van hetgene, waarover men zich nu reeds levendig verblijden kan. Wij twijfelen geenszins, of de opwekking aan het slot: ‘Komt, Broeders! nieuwen lust en nieuwen moed gevat,’ deed bij allen, na zulk een hartelijk, eenvoudig, maar uitnemend voorstel, eene gezegende werking; en wij houden ons verzekerd, dat de waardige spreker zich, ten aanzien van
dit zijn werk, en over zaaijing en over oogst reeds gelijkelijk mogt verblijden.





{==406==} {>>pagina-aanduiding<<}

Handleiding tot het lezen van den Bijbel, ter stichting in de Huisgezinnen der Christenen. Door P. van Eyk, J.U.D. en Emeritus Conrector der Latijnsche Scholen te 's Hertogenbosch. Te Amsterdam, bij A.B. Saakes. 1816. In kl. 8vo. 99 Bl. f :-18-:

Dit boekje getuigt van des schrijvers geduld en vlijt, zoo wel als van zijnen opregten wensch, om door Bijbelkennis nut te doen; en, zooveel wij zien kunnen, doet het ook eer aan 's mans eigene Bijbelkunde en oordeel. Zoo veel wij zien kunnen, zeggen wij; want het zou van ons te veel gevorderd zijn, dat wij alles moesten nagaan en toetsen. Het werkje toch is geheel een register op de H. Schrift, aanwijzende: 1. de geschiedenissen, en hetgeen tot dezelve als bijlage behoort, in eene tijdrekenkundige orde, waarbij hess doorgaans gevolgd is; 2. alles, wat, buiten de geschiedenissen, regelregt, tot leering en stichting beschreven is; hetwelk dadelijk bij de geschiedenissen, en zoo veel mogelijk op dezelve toepasselijk, is gevoegd; 3. de voorzeggingen; de nog onvervulde als een aanhangsel aan het slot; terwijl de overige bij de geschiedenissen, waartoe zij naar het gevoelen van van hamelsveld behooren, gevoegd zijn. De gelijkluidende plaatsen staan telkens aan den voet der bladzijden. Ook de lezenswaardigste gedeelten der Apokryphe boeken zijn mede opgenomen, en in een laatste hoofdstuk wordt ook op flavius josephus gewezen. Het oogmerk is, regt verstand der H. Schrift door dezen leiddraad te bevorderen, en de dagelijksche Bijbellezing alzoo meer vruchtbaar te maken; en eene aanwijzing tevens te geven, wat men, bij de huisoefening, bij eene eerste lezing voor het minst, zonder schade, voorbij kan gaan. Nog een nadere bladwijzer, ten slotte, heeft geen ander doel, dan ieder te overtuigen, dat geen gedeelte des Bijbels in

{==407==} {>>pagina-aanduiding<<}
deze Handleiding is over het hoofd gezien. De schrijver houdt, en te regt, eene verkorte uitgave des Bijbels, zoodat in denzelven niets voorkomt, dan hetgeen tot stichting in de huisgezinnen gelezen moet worden, voor eene moeijelijke onderneming, die niet ligt ten algemeenen genoegen zal worden tot stand gebragt: zijn boekje, hoopt hij, dat eenigermate daartoe den grondslag leggen kan, alhoewel het den geheelen Bijbel opneemt; en wij durven onze huisvaders wel opwekken om de proeve te nemen, en hunne huisoefening eens naar dezen leiddraad te rigten, vertrouwende, dat dit ter vermeerdering van Bijbelkennis en nuttige stichting bijdragen zal.




De Onzigtbare, of de Goddelijke Voorzienigheid, werkzaam in de lotgevallen der menschen. Door W. Goede, Christenleeraar te Rotterdam. IIIde en laatste Deel. Met Platen. Te Amsterdam, bij J. van der Hey. In gr. 8vo. 254 Bl. f 3-10-:

Dit nuttige werk eindigt dus met dit Deel, hetwelk slechts vier Hoofdstukken heeft, namelijk: Blijken van Gods Voorzienigheid, in gevaren; Blijken van Gods Voorzienigheid, in den mensch tot zijne bestemming en tot zijn geluk op te leiden; (in het opleiden van den mensch tot zijne bestemming en zijn geluk) Blijken van Gods Voorzienigheid, in vergelding van goed en kwaad reeds in deze wereld; en: De Onzigtbare, zigtbaar in de gebeurtenissen van den laatsten tijd. Eene welgeschrevene Voorrede toont ons het oogpunt, waaruit de Schrijver zijnen arbeid wenscht beoordeeld te zien; dat namelijk de Onzigtbare, of de Voorzienigheid, hoofdzakelijk ten doel heeft, de menschen op te leiden tot zedelijkheid, en dat dus zinnelijk geluk minder het hoofddoel harer leidingen op aarde is; iets, 't welk vele tegenbedenkingen afsnijdt. In eene noot op bl. IX dier Voorrede worden de Recensenten (en dit is ook op

{==408==} {>>pagina-aanduiding<<}
ons toepasselijk) berispt, omdat zij het woord noodlot, in den zin, door den Schrijver gebezigd, niet goedgekeurd hebben; en gevraagd, of er dan wel een ander woord bestaat, waarin dezelfde denkbeelden zoo kort kunnen uitgedrukt worden? Het komt ons nog voor, dat het tot hiertoe gewone taalgebruik van fatum of noodlot volstrekt niet hetzelfde is als Voorzienigheid, en iets geheel anders aanduidt. Nooit hebben wij den Heer goede verdacht gehouden van er dit mede te bedoelen; het is slechts de vraag, of men eigenmagtig dit taalgebruik mag veranderen? Wereldbestuur, hoezeer algemeen, ware dan toch minder dubbelzinnig geweest. Het bijgevoegde: een Recensent moet toch iets bedillen! is een trek van eigenliefde, aan vele Schrijvers maar al te zeer gemeen, die van hunne beoordeelaars onbepaalden lof begeeren; daar de Heer goede zelf erkent, dat hij over de Recensiën volkomen te vreden kan zijn. Deze trek zal ons echter geenszins terughouden, vrijmoedig onze gedachten ook over dit derde Deel te zeggen, waarin wij evenwel veel meer te prijzen dan af te keuren vinden. Dit laatste zal zich tot eenige bijzonderheden bepalen; de algemeene schikking, en doorgaans de keuze der voorbeelden, verdienen allen lof. Het zal sommigen misschien vreemd voorkomen, het behoud van den Hertog van parma in de uitbarsting van het helsche werktuig, gedurende het beleg van Antwerpen, als eene bijzondere bescherming der Voorzienigheid vermeld te zien; doch wij zijn het met den Schrijver volkomen eens, niet omdat parma ‘zulk een welwillend en goedhartig overwinnaar was,’ (dit is te Maastricht in 1579, en door 's mans aandeel in den moord van
willem den I, wel anders gebleken, en was slechts verfijnde staatkunde) maar omdat de val van Antwerpen en Braband, in den raad der eeuwige Voorzienigheid, de bloei van Amsterdam en Holland moest worden; een bloei, waaruit tallooze edele vruchten van beschaving, verlichting en verbetering des menschdoms, van verdraagzaamheid, kundig-
{==409==} {>>pagina-aanduiding<<}
heden en ontdekkingen zijn voortgekomen. Zeer juist is voorts de aanmerking, dat misschien de val van Antwerpen het aannemen der Souvereiniteit over ons door elizabeth van Engeland, die de zaak nu reddeloos beschouwde, verhinderd, en daarmede dus de vrijheid van den Staat beslist heeft. Ook deze elizabeth levert menigvuldige voorbeelden op van Goddelijke bewaring; doch de Schrijver stelt, naar ons gevoel, de ongelukkige maria van Schotland te haren opzigte in een al te ongunstig licht. De schuld dezer diep rampzalige Vrouwe aan den voorgenomenen moord van elizabeth is nog niet zoo stellig bewezen. - Bij het verhaal der zamenzwering tegen Venetië in 1618 (op bl. 31) schijnt het geschrift van st. réal gevolgd, 't welk grootendeels een Roman is. - Treffend zijn de voorbeelden van bewaring des grooten Konings van Pruissen, frederik den II. Mogen wij niet onderstellen, dat ook dit leven in verband stond met de groote gebeurtenissen onzer dagen, waarin Pruissen, door de herinneringen aan zijnen frederik en zijne oude grootheid bezield, aan Duitschland het sein gaf tot herwinning der vrijheid? - Wij geven voorts den Schrijver in bedenking, of het uitbrengen van zamenzweringen door medepligtigen, waaraan vrees, eigenbelang enz. zoo veel
deel hebben, wel een sprekend bewijs is voor de zorg eener bijzondere Voorzienigheid?
Onder de mannen, die door de leiding des Hemels bijzonder geschikt gemaakt werden, om te voldoen aan hunne hooge bestemming, zien wij in de eerste plaats den beroemden Zeereiziger cook, dan justinus den Martelaar, augustinus, athenagoras, jacob reising, gustaaf wasa, en fest, die allen langs onderscheidene wegen, door een blijkbaar hooger bestuur, op dat standpunt gebragt werden, waar zij ten meesten nutte konden werkzaam zijn. Het karakter van gustaaf wasa wordt door den Schrijver minder gunstig beoordeeld, dan wij dien Zweedschen

{==410==} {>>pagina-aanduiding<<}
heid wel elders hebben afgeschetst gezien. Onder de derde afdeeling, waarin de vergelding, reeds in dit leven op het kwaad uitgeoefend, door eenige voorbeelden wordt gestaafd, (waarbij nog onnoemelijk vele andere konden gevoegd worden) sluit napoleon buonaparte de lijst der misdadigers, en wordt beschouwd als gestraft voor zijne verachting der menschen, zijne ondankbaarheid omtrent zijne eerste vrouw, zijne ongevoeligheid omtrent de ouders zijner slagtoffers, zijn verraad omtrent Koning lodewijk den XVIII, de armoede, door hem veroorzaakt, en zijne herhaalde kroonrooverijen, door gelijksoortige bezoekingen, die hemzelven hebben getroffen. Dit geeft een' gereeden overgang tot de godsdienstige beschouwing van de gebeurtenissen onzer dagen; een uitmuntend stuk, vol treffende waarheden, en 't welk dit godsdienstig-historische werk allezins gepast eindigt. Men kan inderdaad de jongste Geschiedenis als een groot Drama beschouwen, waarvan de Fransche Omwenteling en hare gevolgen de eerste tooneelen uitmaken; terwijl napoleon's Regering, al meer en meer geweldig geworden, het menschdom doen zuchten naar eene ontknooping, die men echter vreest nimmer te zullen aanschouwen, tot dat God die zelf, door Zijne almagtige hand, in Ruslands sneeuwvelden, en tusschen Duitschlands opgezwollene rivieren, daarstelt.
Wij mogen dus met volle ruimte dit werk, en in het bijzonder dit Deel, aan den Lezer, die voedsel voor zijn hart en verstand beide begeert, aanbevelen. Misschien zou het nog vollediger hebben kunnen worden, door eene beschouwing der geheele Geschiedenis, in denzelfden trant als hier die der latere dagen behandeld is; want wij houden ons overtuigd, dat er sporen in overvloed van een onzigtbaar wereldbestuur door het groote geheel der Algemeene Geschiedenis verspreid zijn, wier aanwijzing een der nuttigste werken voor de leering des menschdoms zou wezen. Dan, het is te veel gevergd, zulk eenen arbeid, die eene onafgebrokene en gezette stu-
{==411==} {>>pagina-aanduiding<<}
die van een' halven leeftijd vereischt, hier als in 't voorbijgaan te vorderen.
De twee volgende voorbeelden, waarmede wij onze beoordeeling zullen sluiten, behooren, zoo 't schijnt, meer tot de natuurlijke geschiedenis van het onverklaarbare voorgevoel in den mensch, dan tot de zedelijke van het bestuur der Voorzienigheid.
‘Zeker predikant werd, terwijl hij van een bezoek, dat hij aan een naburig vriend gegeven had, terugkeerde, op weg door een onweder overvallen. Om zich voor den regen te beschermen, trad hij onder den omloop van eenen windmolen; maar, eenigen tijd hier gestaan hebbende, werd hij van eenen zoo hevigen angst overvallen, dat hij zich liever wilde nat laten regenen, dan langer aan deze plaats vertoeven. Naauwelijks echter was hij eenige schreden voortgegaan, of de bliksem sloeg in den molen, en zou hem waarschijnlijk getroffen, ja misschien doodgeslagen hebben, indien hij daar was blijven staan.’
‘Zoo bevond zich, eenige jaren geleden, bij een zwaar onweder, eene moeder met haar kind in hare kamer, alwaar zij bezig was met knielende te bidden. Eensklaps werd zij zoo beangst, dat het haar, gelijk zij zich uitdrukte, eveneens was, alsof iemand haar bij de haren wegtrok. Zij verliet, uit dien hoofde, terstond de plaats in het vertrek; en zie, het duurde maar weinige oogenblikken, of de bliksem sloeg niet alleen in hetzelve, maar juist op de plaats, waar zij te voren geknield had; het kind echter, dat, niet ver van daar, in de wieg lag, bleef onbeschadigd.’




Aanmerkingen, over de breuk van den hals des Dijebeens; door H.J. van Houte, Practiserend Arts te Amsterdam. Met Platen. Te Amsterdam, bij J.R. Poster. 1816. In gr. 8vo. 96 Bl. f 1-10-:

Het mag onder de niet dagelijks voorkomende ver-
{==412==} {>>pagina-aanduiding<<}
schijnselen in ons land gerekend worden, wanneer in de Genees- of Heelkunde eenig opzettelijk, daartoe betrekking hebbend, geschrift het licht ziet; en hoe weinige verdienen dan nog, onder deze, eenige bijzondere onderscheiding! De voor ons liggende Aanmerkingen, wel verre van op zulk eene onderscheiding geene aanspraak te maken, verdienen integendeel onze geheele opmerkzaamheid en aanbeveling, als gevloeid uit de pen van eenen man, die, hoezeer de inwendige praktijk uitoefenende, geen minder ervaren Heelmeester, en met de zucht bezield is voor de uitbreiding en volmaking der Heelkunde in ons vaderland, en daarenboven als een onderwerp bevattende, dat op zich zelf belangrijk en uitlokkend is, daar er altijd en nog thans, onder Heelkundigen van naam zelfs, getwist wordt over de mogelijkheid der genezing van de breuk van den hals des dijebeens, en, zoo dit al het geval konde zijn, dan alleen met verkorting; zoo zelfs, dat nog onlangs de beroemde delpech, in zijn Precis elementaire des maladies reputées chirurgicales, tom. I. p. 280, niet geaarzeld heeft te hernieuwen, hetgeen pibrac eenmaal Notarieel verklaard heeft, van onder andere 2000 francs te zullen betalen aan dengenen, die twee dijebeenderen van een en hetzelfde voorwerp zal aangewezen hebben, waarvan het eene van eene breuk van den hals des dijebeens zal genezen zijn, zonder de minste misvorming. - Onze Schrijver, bezitter zijnde van een dijebeen, dat allen schijn heeft van in het midden van den hals gebroken en door een waar beenweer volkomen genezen te zijn geweest, heeft gemeend, ook anderen over de gegrondheid of ongegrondheid van zijn vermoeden te moeten laten oordeelen, daarvan eene naauwkeurige, naar het voorwerp gemaakte, afbeelding doen vervaardigen, en dit alles met eenige aanmerkingen, als eene proeve zijner nasporingen, medegedeeld.
Na in de eerste afdeeling eene zeer naauwkeurige ontleedkundige beschrijving van den hals van het dijebeen

{==413==} {>>pagina-aanduiding<<}
opgegeven te hebben, bepaalt de Schrijver zich in de tweede tot de breuk van den hals van dat been en hare oorzaken; in de derde, tot de kenteekenen; in de vierde, tot de verschillende uitgangen; en in de vijfde, tot hare behandeling. - De vierde en vijfde afdeeling zijn ons vooral belangrijk voorgekomen, en moeten meer bepaald strekken, om het vooronderstelde, de mogelijkheid namelijk der genezing van de bovengenoemde breuk, en de beste wijze om dit te bewerkstelligen, te bewijzen. Het komt, om zich van het eerste te overtuigen, daarop aan, dat men zich een juist denkbeeld van de vorming van het ware beenweer eigen make, en aanneme, dat de natuur, in de genezing dezer breuk, bijna in alles aan hare overige werkingen gelijk blijft, en deze deelen, op dezelfde wijze als de zachte, hereenigt. Zeer juist heeft de Schrijver, onzes inziens, de vorming van dit beenweer afgeschilderd, en alles afdoend aangetoond, dat dit beenweer geen onbewerktuigd concrement van uitgestorte lijm, maar integendeel een levend organisch vezel- en vaatachtig zamenstel is, zoodat het lidvocht, voorondersteld zijnde dat er een vrije toegang van hetzelve tot de gebrokene beenderen plaats had, geenszins in staat kan zijn, door verdunning of wegspoeling van die vermeende lijm, zich tegen de vorming der callus aan te kanten. Al hetgeen de Schrijver verder ten bewijze zijner stelling, de mogelijkheid der genezing, aanvoert, pleit volkomen voor zijn gevoelen; en Rec. is het ten volle met hem eens, dat de zeldzaamheid der voorbeelden van genezing geenszins als een bewijs tegen hare mogelijkheid kan beschouwd worden. - Ook de vijfde afdeeling noemden wij bijzonder belangrijk, omdat zij, op de meest voldoende wijze, tracht na te sporen, wat tot de genezing van de zijde der kunst vereischt wordt, en in hoe verre men, door de tot hiertoe gebezigde middelen, aan die vereischten beantwoord heeft. Na de herstelling zal een geschikt verband de gebrokene oppervlakten volstrekt
onafgebroken bevestigd moeten houden. De vereisch-
{==414==} {>>pagina-aanduiding<<}
ten van zulk een verband door den Schrijver opgegeven zijnde, vergelijkt hij de van tijd tot tijd voor deze breuk gebezigde verbanden en werktuigen, en derzelver wijze van werking, met de door hem opgegevene vereischten, en toont ten duidelijkste aan, dat zij óf aan geene óf aan slechts eenige dezer voorwaarden konden beantwoorden. Billijke lofspraak wedervaart hier den grooten dessault, over zijn eenvoudig zoo wel als doelmatig middel, dat, al het nut aanbrengende, hetwelk men met de voorgaanden beoogd had, het minst in derzelver gebreken deelde. De manier van dezen voortreffelijken Heelmeester opgegeven hebbende, die iederen Heelmeester behoorde bekend te zijn, deelt hij eene eenvoudige en onkostbare verandering aan de spalk van dessault mede, die het nadeel wegneemt, dat, de uitrekking door schroefwerktuigen geschiedende, tot die uitrekking eene onbekende magt moet gebezigd worden, welke men nooit in staat is naauwkeurig te bepalen, en waardoor somtijds de lijders op eene jammerlijke wijze gepijnigd worden. Deze verandering bestaat dan hierin, dat men aan het ondereinde de vierkante opening en de uitsnijding weglaat, en er in de plaats een ijzer aan vast klinke, (dat wij oordeelen zouden, dat niet te dun zijn moet) dat met de spalk eenen regten hoek maakt, en zoo lang is, dat het de breedte van den voet ter wederzijden eenige lijnen overtreft. In dit ijzer nu zijn twee dwarse openingen ter doorlating van de uiteinden van den uitrekkenden band, en tusschen deze vier ronde openingen, twee ter wederzijden, ter doorlating van twee koordjes, die bestemd zijn, om eenen houten knevel, na genoegzame uitrekking, te bevestigen, enz. Deze opgave wordt door eene zeer net geteekende plaat duidelijker gemaakt. Dit verband van dessault, met de opgegevene veranderingen, oordeelt de Schrijver, dat vooral aan het laatste vereischte beantwoordt, dat
de met elkander in eene naauwkeurige aanraking gebragte beenstukken voor eene te sterke drukking beveiligd worden, zoodat de uitrekkende spalk,

{==415==} {>>pagina-aanduiding<<}
zal zij hieraan voldoen, aan haar bovenste gedeelte niet op den grooten draaijer alleen rusten moet, maar aan het bekken een steunpunt vinden, dat zich genoegzaam tegen deze drukking aankant, en de breuk in eenen zekeren graad van uitrekking houdt, zonder dat nogtans de gebrokene oppervlakten daardoor van elkander verwijderd worden. Dan, wij verwijzen den Lezer liever, daar wij reeds te wijdloopig werden, naar het werkje zelf, dat met vier platen, door den verdienstelijken houtman geteekend, voorzien is.
Wij bevelen dit in zijne soort zoo bondig als bescheiden geschreven stuk, niet slechts den Heelkundigen ter lezing, maar sporen hen aan, hetzelve aan hunne eigene onderzoekingen en ondervinding te toetsen. Het lijdt geen twijfel, of niet allen zullen het gevoelen des Schrijvers toegedaan zijn; en daarom is voor het belang der zake noodig, dat ook andersdenkenden, niet zijdelings, maar even openlijk, hunne tegenbedenkingen mededeelen, opdat men dan eindelijk het besluit zou kunnen opmaken, wie der waarheid het naaste bij komt.
Wij moedigen den verdienstelijken Schrijver aan, om ons op meerdere voortbrengselen zijner werkzame hand te vergasten, beloven ons daarvan voor de Heelkunde veel goeds, en twijfelen niet, of men zal in hem den waren theoretischen zoo wel, als praktischen Heelmeester leeren onderscheiden, die der Heelkunde tot eer verstrekt, gelijk zij, helaas! door zoo vele beunhazen, den naam van Heelmeester onwaardig, wordt verduisterd.




Reis naar Madras en China, en terug over St. Helena, door James Wathen. Uit het Engelsch vertaald door N. Messchaert. Met Platen. In één Deel compleet. Te Dordrecht, bij A. Blussé en Zoon. 1816. In gr. 8vo. VIII en 357 Bl. f 5-10-:

De reis, waarvan ons hier de Eerw. messchaert eene

{==416==} {>>pagina-aanduiding<<}
zeer goede vertaling aanbiedt, (en kon men van den Vertaler van gibbon eene andere wachten? mogt deze zijne vroegere, schoone onderneming nog doorgaan!) - deze reis dan, naar de rijke en schoone gewesten van het Oosten, is niet uit winzucht, noch uit eenig ander oogmerk gedaan, dan om de merkwaardigste voorwerpen van natuur en kunst aldaar ter plaatse zelve af te teekenen. Men gevoelt, welk eenen rijken oogst hiertoe Indië biedt. Ook is het prachtige werk van daniell, waartoe de reis van Lord valentia nog eene rijke nalezing biedt, hoofdzakelijk tot dat oogmerk dienende. Wathen's afbeeldingen echter, ten getale van 24, oordeelde de Uitgever te kostbaar ter volledige overneming, en heeft die dus, bijna in evenredigheid der meerdere bevolking van het Britsche Rijk boven Nederland, tot 7 besnoeid, die zekerlijk netjes uitgevoerd zijn; doch wij zouden met den Vertaler (die zulks niet onduidelijk in de voorrede te kennen geeft) diever, volgens de hoofdbedoeling des Schrijvers, een of ander voorwerp van Indische natuur of bouwkunst gevonden hebben, (b.v. het uitzigt van den top der Pagode te Conjeveram, bl. 99.) dan twee platen van het kleine en op zich zelve toch nietsbeduidende St. Helena. Over 't algemeen komt het ons voor, dat de woorden ‘terug over St. Helena,’ de gewone terugweg der O.I. schepen, slechts om den man, die thans St. Helena bewoont, op het uithangbord geplaatst zijn, die echter, toen de Schrijver dat eiland bezocht, (hetwelk hij in 6 bladzijden afhandelt) in den hoogsten glans zijner magt te Parijs zat, peinzende op den alles beslissenden togt, die hem Rusland, en dus geheel Europa, moest onderwerpen.
Immers, deze reis is in 1811 en 1812 gedaan. De Schrijver boekt ons eerst met eene bevallige naïveteit zijne lotgevallen op zee; alsdan te Madras, waar hij zich echter slechts eene groote maand ophield, (van 29 Julij tot 4 Sept. 1811;) daarop zijne zeereis over het merkwaardige eiland Poulo-Penang en Malacca naar China, waar hij te Macao en Canton van 25 Dec. 1811 tot 1 Maart 1812 vertoefde. Zijne berigten over de Indianen en Chinezen kunnen, na zoo veel en velerlei 't welk over deze oude en verzwakte kinderen der beschaving gezegd is, wel niet meer geheel nieuw zijn, maar verdienen toch nog altijd de aandacht der liefhebbers van de Volkenkunde. Over 't algemeen schijnt de Heer wathen

{==417==} {>>pagina-aanduiding<<}
een allergoedhartigst man te zijn: hij prijst de Indianen, en zelfs de Chinezen, hemelhoog, maar gelijk hij bijna allen, die hem op zijne reis verzelden, of die hij daarop ontmoette, met milde handen wierook van lof toezwaait. Deze in den mensch zoo hoogst beminnelijke eigenschap moet ons echter omtrent de oordeelen des reizigers behoedzaamheid inboezemen. Wij keuren het wel ten sterkste af, dat een zwartgallig of bevooroordeeld vreemdeling, na een kort verblijf, of misschien slechts op de doorreis, een afkeurend oordeel over een gansch Volk waagt te vellen; doch ook hij, die slechts ééne maand onder eene Natie van vijftig, en twee maanden onder eene andere van tweehonderd millioenen vertoefd heeft, waarvan hij de taal niet verstond, kan niet in 't algemeen over die beide Volken oordeelen. De gemakkelijkheid, waarmede de gevleide volkshoogmoed der Indianen hem hunne tempelen vertoonde, het vriendelijk, althans beleefd onthaal in China, mag ook onzen goedaardigen Reiziger wel omtrent de gebreken dier beide Natien verblind hebben. Zoo schrijft hij b.v. de mindere beleefdheid der Braminen beneden de andere kasten aan de achtbaarheid toe, welke de waardigheid hunner kaste hun voorschrijft, en aan den eerbied der andere kasten voor deze. Zou het niet beter en waarachtiger zijn, te zeggen, aan de ondragelijke trotschheid, waardoor deze soort van menschen zich gunstelingen des Hemels door hunne geboorte, ja wedergeborenen acht, de mindere kasten zeer verre beneden zich rekent, en dus ook niet wel beleefd kan zijn tegen Europeanen, die minder verachting voor de ongelukkige, vertrapte gemeene stammen voeden? Dit besluit is te natuurlijker, daar zelfs onze, den
Indianen zoo gunstige, Schrijver de instelling der kasten toch (bl. 165) ten sterkste laakt, en, zoo lang die bestaat, als een' onoverkomelijken hinderpaal tegen de voortplanting van het Christendom beschouwt. Bij gelegenheid van den dienst der heilige zwijnen in China, eene afgoderij, die ons den zinneloozen eerdienst der Egyptenaren herinnert, en inderdaad het gevoel van elkeen', die het geluk heeft een Christen te zijn, moet beleedigen, waarschuwt ons de Schrijver, ‘dezelve toch met voorbarig te veroordeelen of zelfs te bespotten, zonder de redenen te kennen, welke misschien tot verklaring van dezelve kunnen bijgebragt worden,’ (bl. 289.) Redenen, om een varken godsdienstige eer te bewijzen! De Eerw. messchaert wijst hier den

{==418==} {>>pagina-aanduiding<<}
Schrijver ook te regt, die elders (op bl. 327, 328) het getuigenis van barrow wegens de laaghartigheid en schelmachtigheid der Chinezen wraakt, op grond, dat dus eene Natie, die bijna een derde van het menschelijk geslacht uitmaakt, en zoo vele ontdekkingen in kunsten en wetenschappen gedaan heeft, tot schande gedoemd wordt. Doch men behoeft niet aan te wijzen, hoe zwak zulk een grond is, die voor 't overige het hart van den Schrijver de grootste eere aandoet. De Heer wathen wraakt ook (op bl. 341) barrow's gezag wegens den kindermoord in China. Maar barrow was met Lord macartney in China's Hoofdstad, en niet enkel in Canton, gelijk wathen: hij heeft dat geheele Rijk doorgereisd, en te Pekin zelf gelegenheid gehad, zich van die afschuwelijke gewoonte door de sprekendste bewijzen te overtuigen. Dezelfde, reeds zoo dikwerf aangevoerde, meer menschlievende dan oordeelkundige geest bezielt onzen Schrijver, wanneer hij (op bl. 150) het getuigenis van eenen man, dien hij aanvoert ‘als van de uitstekendste bekwaamheid, de onkreukbaarste eer en opregtheid, en die vele jaren in de Indiën gewoond heeft,’ als een staatkundig schotschrift beschouwt, omdat het grootelijks ten nadeele van het karakter der Indianen strekt, die toch anders door de Engelschen, juist om staatkundige redenen, bijzonderlijk tegen de Mahomedanen beschermd worden.
Men zou zich echter zeer vergissen, wanneer men dacht, dat er niet veel goeds, zeer veel goeds, in dit boek gevonden wierd. Reeds het aangevoerde heeft zijne achtingwaardige zijde: en buitendien vindt men er nog vele opmerkingen in, die ons ten minste nieuw waren; bl. 51, 64. De scholen der inboorlingen in Indië zijn naar de leerwijze ingerigt, welke Dr. bell eerst in Engeland heeft ingevoerd, en die door lancaster verbeterd is; en zelfs klimt die manier in Indië tot eene hooge oudheid op. Pietro delle valle heeft daarvan reeds gewaagd; en volgens deze leermethode hebben zich ook Zendelingen in de landtaal geoefend. Meisjes ziet men in die scholen nooit. De bekwaamheid der Indiaansche goochelaars, om zich een' degen in het ligchaam te steken, door onzen Schrijver gezien, verhaald, en door zijne landgenooten naauwelijks geloofd, is dit jaar door een' in Holland rondreizenden Indiaan aan zeer velen openlijk vertoond. Bl. 151: Het huwelijk is bij de Indianen

{==419==} {>>pagina-aanduiding<<}
een godsdienstpligt; de vrouwen mogen zich niet onttrekken aan het zogen harer kinderen. Bl. 158: De kleeding der inboorlingen duidt reeds hunne kaste aan; slechts de laagste, de Soedre's zijn hiervan, gelijk van zoo vele andere dingen, uitgesloten. Bl. 173: De Mahomedaansche inwoners van Hindostan, die nimmer landbouwers of wevers zijn, staan in getal tot de bevolking, als één tot acht. Zeer aangenaam en belangrijk zijn de beschrijvingen, in het IV, IX en Xde Hoofdstuk, van een uitstapje naar Conjeveram, van het fraaije Prins van Wales-eiland of Poulo-Penang, eene nieuwe Engelsche volkplanting niet verre van de straat van Malacca, en van de voorheen Hollandsche stad Malacca. Bl. 243: De geheele vertelling van den vergiftigen Upas-boom is eene fabel, door den gelukzoeker foerch verzonnen. Bl. 276: De doozen met dollars, door de Engelsche O.I. Compagnie gestempeld, loopen door geheel China rond als gereed geld, zonder geopend te zijn, en keeren soms, als een sprekend bewijs van het vertrouwen, 't welk die Maatschappij geniet, in denzelfden staat te Canton terug. Onderhoudend zijn de schilderingen der Chinesche maaltijden, maar vooral merkwaardig de korte schets eener Chinesche tooneelvertooning, (bl. 309-314) zijnde een treurspel. Men ziet aldaar waarlijk op het tooneel zeer schijnbaar onthoofden; de Schrijver begreep niet, hoe. Bl. 340: Elk Chineesch meisje (uit de hoogere klasse) van acht of negen jaren rookt tabak, en draagt dezen met hare pijp in een klein zilveren beursje bij zich.
De Vertaler vergunne ons, ten slotte, eenige kleine ophelderingen omtrent zijnen arbeid te geven of te vragen. Op bl. 4, reg. 4 van ond., wordt gesproken van eene klasse van menschen, door welke verklikkers enz. uitgeleverd worden: dit is noch taalkundig noch duidelijk; men bedoelt gewis: waaruit verklikkers enz. genomen worden. - Op bl. 14. wordt gesproken van menschen, die noch heidenen, noch Christenen, maar afgodendienaars zijn. Welk is het onderscheid tusschen heidenen en afgodendienaars? - De Heer messchaert weet niet, wat zijn Schrijver (bl. 23.) door plantains, bij bananen gevoegd, kan verstaan. Deze boom gelijkt veel naar den banaanboom; slechts is de vrucht veel dikker en langer. Dampier noemt hem den koning der vruchten, en beschrijft hem uitvoerig. Men gebruikt hem zelfs in plaats van brood. Zie ook la harpe's Hist. Gen. des Voyages, T. VI. p. 470-
{==420==} {>>pagina-aanduiding<<}
475. - De rijtuigen, waaronder de Indianen zich vaak uit bijgeloof laten verpletteren, heeten niet rutters, of spoormakers, van to rut, want de Indianen spreken geen Engelsch, maar waarschijnlijk naar den Afgod ruthren of chivan. - De Teak (Tiek) is de harde ijzerboom, die in Arracan en het Rijk der Birmans zoo welig groeit, den Engelschen voor den scheepsbouw in Indië bijna onmisbaar is, en dus gedeeltelijk aanleiding gegeven heeft tot het gezantschap naar Ava in 1795. Deszelfs groei op Poulo-Penang maakt dus dit eiland voor
Engeland nog te gewigtiger.
Voor hen, die eenige oppervlakkige kennis van de Indische Godenleer en 's lands zeden en gebruiken wenschen te bekomen, zal hetgeen in het VIde Hoofdstuk van dit werk daarover gezegd wordt, tot bevrediging van hunnen weetlust volstaan kunnen. Over 't algemeen is in dit boek het nuttige met het aangename vereenigd.




De Aarde, beschouwd in haren natuurlijken toestand en verdeeling, door Zeeën, Rivieren, Meren, Bergen en Woestijnen, benevens derzelves doelmatige strekking; door N.G. van Kampen. Met Kaarten. IIde en laatste Deel. Te Haarlem, bij F. Bohn. 1817. In gr. 8vo. 274 Bl. f 3-18-:

Wij worden in den aanvang van dit tweede deel naar het noordelijk Azië geleid, en vinden het midden van dit werelddeel als met een net van bergen omgeven, doordien twee gebergten van het westen naar het oosten loopen, en door tusschenbergen, wier koers noordelijk en zuidelijk is, worden vereenigd. Bij het beschouwen der kaart, inzonderheid van Azië, krijgt vol beslag en duidelijkheid het gevoelen van herder, dat het vasteland van onze planeet een gebergte is, hetwelk boven de oppervlakte des waters uitsteekt, en bestaat uit bergketenen, die als het geraamte zijn, aan en naar hetwelk het land zich gevormd heeft. Door die onderscheidene bergketenen worden nu wederom onderscheidene vlakten, kommen of gewesten geformeerd, wier gesteldheden worden aangewezen met de ligging in natuurlijk verband te staan. De voornaamste takken van het stamgebergte, Imaus, formeren in Azië vier onderscheidene hoofdgewesten, of afhellende vlakten. Over de noordelijkste onderhoudt ons het

{==421==} {>>pagina-aanduiding<<}
eerste hoofdstuk, waar wij dus Aziatisch Rusland leeren kennen. - Gaven wij bij de aankondiging van het eerste deel dezes werks den inhoud tot in de uiterste bijzonderheden op; wij zullen thans meer bij algemeene opgaven ons bepalen, omdat wij rekenen kunnen, dat de lezer door ons verslag van het eerste deel de manier der behandeling van den heer van kampen genoegzaam heeft leeren kennen, maar ook dewijl wij noodzakelijk achten meerdere kortheid ons ter wet te stellen.
Tweede hoofdstuk. Westelijk Azië, merkwaardig zoo wel uit een geschied- als uit een natuurkundig oogpunt. Het bevat Chaldéa, Arabië, Syrië, Klein-Azië en Perzië. Uit de gesteldheid van het eerste dezer landen blijkt, hoe de goede Vader der Natuur op eene bijzondere wijze gezorgd heeft voor die landen, welke tot de opvoeding en ontwikkeling des menschdoms van een bijzonder belang zijn. Dit wordt breedvoerig aangetoond. Nut der woestijnen op zich zelve. Paard en kameel. Woestijnbewoner. Overeenkomst tusschen de Aziatische en de Europesche schiereilanden. De doode zee in Syrië. Schoonheid van Georgië. Perzië alleen door vlijt vruchtbaar, maar door despotismus en oorlogen een land van ellende. Het is echter nog rijk aan zulke gewassen, die eenen droogen grond beminnen, en vooral zulken, die heilzaam zijn tegen de smetstoffen, welke de overgroote warmte zoo ligt voortbrengt in de aan zee gelegene gedeelten des rijks langs de Perzische golf en het groote Kaspische binnenmeer, welke berucht zijn wegens hunne ongezondheid in den zomer. De rijkdom van dit land, vooral in geurige, genezende kruiden, is ook die van andere berglanden van eene aanmerkelijke hoogte.
Derde hoofdstuk. Zuidelijk Azië. Het bevat Indië, of de twee schiereilanden ten westen en ten oosten van de golf van Bengalen. Wijze inrigting der Voorzienigheid, ter voorkoming van het nadeel der zonnehitte, in de landen tusschen de keerkringen. Overeenkomst tusschen Indië en Egypte, en tusschen den Ganges en den Nijl. In Indië is alles forsch en krachtig. Kenbare doelmatigheid der voortbrengselen in de onderscheidene gewesten.
Vierde hoofdstuk. Ooster-Azië. Het bevat China en Chineesch Tartarijen. Merkwaardigheid van het Chinesche volk.

{==422==} {>>pagina-aanduiding<<}
Verdere beschrijving des lands. Nut van het muskusdier aldaar tegen de slangen.
Vijfde hoofdstuk. De Eilanden.
Zesde hoofdstuk. Oostelijk Afrika, het vaderland van dierlijke gedrogten, en van menschen, wreeder dan deze. De oorzaken hiervan onderzocht. Egypte. Wetenschappelijke waarde van dit land. De Nijl. Abijssinië.
Zevende hoofdstuk. De binnenlanden. West- en Zuid-Afrika.
Achtste hoofdstuk. Zuid-Amerika. Vergelijking tusschen het oude en het nieuwe halfrond. Doelmatigheid der wederzijdsche inrigting met betrekking tot elkander. Hier wordt in bijzonderheden aangewezen, wat te dien opzigte in het Iste deel in 't algemeen gezegd is.
Negende hoofdstuk. Australië.
Tiende hoofdstuk. West-Indië. Nieuw-Spanje. Amerika's noordwestkust.
Elfde hoofdstuk. Louisiana. De Vereenigde Staten.
Twaalfde hoofdstuk. Canada en de Poollanden.
Verbeteringen en bijvoegselen. - Aanhangsel. - Tafel der grenzen van de eeuwige sneeuw, die op aarde rust. Tasel van de betrekkelijke hoogte der bergen. Tafel van den langsten tijd van dag en nacht, naar de onderscheidene graden, volgens zeune. Alphabetische lijst der breedte en lengte van eenige voorname steden en plaatsen.
En hiermede hebben wij verslag gedaan van een werk, hetwelk bijzonder belangrijk wordt, wanneer men het beschouwt uit het standpunt, dat wij nu willen opgeven:
Het is zoo wel vermakelijk als stichtelijk, de wijze goedheid van den Schepper in bijzonderheden te kunnen nagaan. Wie twijfelt er aan, of onze aarde juist geschikt zij tot eene woonplaats voor zulke wezens gelijk wij zijn? Maar is deze algemeene kennis genoeg? Zal haar redelijke bewoner niet nog oneindig meer tot aanbidding worden opgewekt, wanneer hij deze zijne woonplaats in zijne verbeelding doorwandelt, en de wijsheid harer inrigting in de bijzonderheden leert kennen? Hieromtrent kan geene twijfeling bestaan; en daarom houden wij het voor ons liggende werk voor eene schoone bijdrage tot verheffing van den geest, en ter opwekking van godsdienstig gevoel.
Wij kennen de onderscheidene klimaten van onzen aardbol; maar wanneer wij niet méér weten, dan is onze kennis nog

{==423==} {>>pagina-aanduiding<<}
niet noemenswaardig. Eerst dán kan dezelve invloed op ons hart hebben, wanneer zij zich uitstrekt tot de wijsheid en goedheid, welke in de regeling dezer klimaten doorstraalt; wanneer wij de middelen erkennen, welke de wijze Schepper heeft beraamd, om hier de brandende hitte, ginds de felle koude onschadelijk te maken voor de bewoners der lan den, waar zij heerschen, en alzoo geene zijner aardbewoneren verstoken te laten van zijne zegeningen; wanneer wij weten, welke de gunstige invloeden zijn, die deze onderscheidene luchtsgesteldheden op het geluk van de bewoners dier landen hebben. Het is, ja, voor den koopman genoeg, de voortbrengselen der landen te kennen: maar de mensch, die niet alleen winst voor zijn tijdelijk bestaan, maar ook verrijking van zijnen geest beoogt, wil gaarne weten, welke de oorzaken zijn, waardoor déze landen aan die, gene aan andere voortbrengselen rijk zijn, en welk nut de betrekkelijke inwoners van die voortbrengselen trekken. Het is voor den zeeman genoeg, de winden, baaijen en havens te kennen: maar de mensch - en dit kan men nooit in den edelen zin zijn, zonder eenige mate van wijsgeerte - dient in te zien, welke maatregelen de Alwijze genomen heeft, om hem veilig te doen stevenen en aanlanden. Terwijl zijne kiel, met schatten van oost en west beladen, de baren klieft, dient hij als mensch de nuttigheid te kennen van dien onmetelijken waterplas, waarop dezelve dobbert; en wanneer hij met stormen worstelt, is 't hem heilzaam, de zegenrijke uitwerkselen ook van deze te erkennen.
Onmogelijk kan de invloed der woonplaats op de zedelijkheid en het geluk der menschen ontkend worden. Het is daarom voor den wijsgeerigen beschouwer van de geschiedenis der wereld niet genoeg, de geaardheden der volken te weten; maar het is voor hem behoefte, de gedeeltelijke oorzaken dezer geaardheden in de gesteldheid van de woonplaats dezer volken op te zoeken, en dus den invloed na te gaan, welken de gesteldheid der aarde op den loop der geschiedenis heeft gehad en blijft behouden. En wanneer hij dan met deernis ontdekt, dat reine deugd en reine gelukzaligheid nooit ergens op den aardbol heerschend zijn geweest; dan zal zijne kennis aan deszelfs natuurlijke gesteldheid hem leeren, dat de schuld daarvan niet in de inrigting der aarde, dus niet bij God, maar in de menschen ligt.

{==424==} {>>pagina-aanduiding<<}

Wanneer wij, eindelijk, de verdeeling der landen overzien, welke de natuur door woestijnen, bergen, rivieren, meren en zeeën heeft gemaakt; dan zien wij - voor zoo ver hier en daar de stelregel, dat de staatkundige verdeeling der landen naar de natuurlijke behoorde ingerigt te wezen, doorgaat, hetwelk echter niet altijd het geval is - met bedroeving, maar ook met beschaming (en beide zijn heilzaam voor het hart) de dwaasheid der menschen in, die deze orde der natuur uit heersch- en hebzucht wreedaardig verstoren, de ongelijksoortigste deelen aan elkander hechten, en ze regeren naar wetten, die onmogelijk voor derzelver onderscheidene gesteldheden gelijkelijk kunnen nuttig zijn.
Zoo zeer echter, uit dit standpunt beschouwd, het nu aangekondigde werk van den heer van kampen als eene uitmuntende handleiding tot eene wijsgeerige beschonwing van de natuurlijke gesteldheid der aarde zal verschijnen; zoo is nogtans in ons opgekomen de bedenking, of de doorkundige man, wiens bekwaamheden wij elders de verdiende hulde telkens hebben toegebragt, geheel letterkundige zijnde, hier wel overal zoo volkomen te huis geweest zij. Dit vak toch, van eenen geheel anderen aard, vereischt niet alleen, zoo wel als de letterkunde, eenen bearbeider afzonderlijk, maar ook zulk eenen, die gewoon is te arbeiden in die wetenschappen, welke ons zelve tot onderzoekers en getuigen van de natuurlijke gesteldheid der aarde maken. En hier ligt juist, wat wij bedoelen. De heer van kampen levert ons veelal enkel de resultaten, die hij, als ook in dit vak belezen man, bij anderen vond, gesaust echter door schoone zedekundige en wijsgeerige bedenkingen, maar die soms te lang en ook wel eens te declamatoir zijn, dan dat zij, naar ons gevoel, in die gedaante, in een werk over de natuurlijke gesteldheid der aarde, gerekend konden worden te behooren. B.v. bl. 512, alwaar de declamatie over de wreedheid der Louisiaansche stammen met de gesteldheid der landen, door die stammen bewoond, volstrekt in geen verband gebragt, en geene moeite gedaan wordt om te onderzoeken, wat de natuurlijke gesteldheid der aarde aldaar tot die wreedheid bijdrage.
Wij hadden voorgenomen onze verwondering te betuigen daarover, dat wij in den aanvang van dit werk niets over de geologie - als wel degelijk daar te huis behoorende - hadden gevonden, toen wij een aanhangsel betrekkelijk deze

{==425==} {>>pagina-aanduiding<<}
zaak achter het tweede deel vonden. Maar dit aanhangsel van nog geene zes bladzijden is toch een weinig schraal; en de achtingwaardige schrijver zoude zeker, wanneer hij hier zóó in zijn vak geweest ware, gelijk wanneer hij in de letterkunde arbeidt, meer partij getrokken hebben van geschriften, die deswege grondig onderrigt verschaffen. Zelfs herder's Idéen z. Phil. d. Gesch. d. Menschh. - welk werk hij, blijkens de voorrede voor deel I, toch bezit - is, onzes inziens, niet naar eisch gebezigd. Groot kon ons denkbeeld aangaande den inhoud van dit aanhangsel al aanstonds niet zijn, toen wij in het begin lazen, dat de kristallisatiën - welke aanschietingen van regelmatige figuren zijn - alle door neêrploffing uit het vochtige in het drooge ontstaan, en dus de oorspronkelijke bergen, qua producten van zoodanige neêrploffing, tot de kristallisatiën behooren. Rec. is noch Chemicus noch Physicus; maar deze leer konde hij niet kroppen, en vraagde aanstonds bij zich zelven: waar zijn onze klontjes en de zoo regelmatige sneeuwfiguren dan uit neêrgeploft? in welk vocht zijn die opgelost geweest? hoe is die verwantschap opgeheven, alzoo dat zij neêrploffen moesten, en op welken bodem zijn zij neêrgezonken? - welke gelijkheid is er tusschen de aanschieting der kristallen, en de neêrploffing, waardoor de oorspronkelijke bergen zijn ontstaan? - Reeds in het eerste deel merkten wij aan, dat de geëerde schrijver de sneeuw bevrozene droppelen noemt; dan, wij hielden zulks voor eene overijling: deze leer van de kristallisatiën kunnen wij niet aldus noemen, maar vinden er veel meer wederom een bewijs in, dat de doorkundige van kampen hier toch niet zoo geheel te huis was.
Dan, dit zij zoo. Non ommia possumus omnes. Wij blijven er bij: dit zijn werk getuigt van groote vlijt, is schoon en belangrijk, en eene heerlijke bijdrage tot de natuurlijke aardrijkskunde voor den dilettant; terwijl de bekende schoone stijl des schrijvers het elken mensch van sinaak met uitstekend genoegen zal doen lezen.






{==426==} {>>pagina-aanduiding<<}

Geschiedenis der Staatsomwenteling in Nederland, voorgevallen in het Jaar 1813. Door Mr. Herman Bosscha, Hoogleeraar aan het Athenaeum Illustre, en Rector der Latijnsche Scholen te Amsterdam, enz. IIIde Stuk. Te Amsterdam, bij P. den Hengst en Zoon en J. van der Hey. 1816. In gr. 8vo. 323 Bl. f 4-18-:

De Hoogleeraar gaat met denzelfden, gelijkmatigen tred voort, als tot hiertoe. Het vierde hoofddeel, welk dit stuk opent, vermeldt den gelukkigen voortgang der omwenteling, tot op de plegtige inhuldiging van den Souvereinen Vorst. De Vorstin komt in het land; er worden toebereidselen tot de vestiging van eene grondwet gemaakt; verscheidene vestingen worden voor den vijand opgegeven, waaronder 's Hertogenbosch belangrijke stof van verhaal oplevert, als ook Gorinchem. Het vijfde hoofddeel behelst de aanneming van de ontworpen staatswet, en plegtige inhuldiging van den Souvereinen Vorst; met alle de belangrijke stukken en geschetste tooneelen, hiertoe betrekkelijk, gewis een schat en kleinood voor den nakomeling, waar hij, zoo wij hopen, met wellust op staren zal, als den hechten grondslag van het geluk, dat hij geniet. Het zesde hoofddeel heeft tot opschrift: afstand van napoleon, - lodewijk XVIII, Koning van Frankrijk, - de ontruiming der Nederlandsche vestingen; en verplaatst ons dus voor een' tijd op Franschen grond, waar de geheele bevrijding van ons vaderland werd voorbereid, of liever beslist. Dit hoofdstuk is niet het minst belangrijke, als een bedaard terugzigt en onpartijdige beschouwing van zaken, welke wij in der tijd met velerlei drift en vooringenomenheid hebben gehoord: de voortgang en teruggang der Verbondenen; hunne onderhandelingen met napoleon, die eindelijk toch geheel ter zijde geschoven, hoewel nog te gevaarlijk zacht behandeld werd, enz. Ook de toestand onzer vestingen, en door den vijand nog bezette streken, inmiddels, levert vele treffende tasereelen, en helpt dit hoofdstuk tot het uitvoerigste zoo wel, als rijkste in gebeurtenissen, maken. Het meeste is bekend, en nog tamelijk versch in het geheugen, door de opzettelijke beschrijvingen inzonderheid van het voorgevallene in bijna elke der bedoelde plaatsen. Van Naar-
{==427==} {>>pagina-aanduiding<<}
den,
echter, herinneren wij ons zulk eene schets van den inwendigen toestand niet. Het gebeurde op het eiland Walcheren schijnt ook grootelijks aangevuld te zijn, en is al heel klaar en zamenhangend. Ten aanzien van het gebeurde voor en met Del zijl hinderde ons het licht, waarin de Heer van limburg styrum voorkomt. Immers zijn tegenbevel, toen men de vesting wilde aanvallen, schijnt alle die kwade gevolgen voort te brengen, welke de landman daarna, ook door het aftrekken der vreemde troepen, moest bezuren. Het is jammer, dat de reden van dit gedrag niet volkomener blijkt, en verdedigd wordt tegen alle verdenking van onkunde of beschroomdheid; schoon het mogelijk den Geschiedschrijver, bij gebrek aan eenige inlichting, niet te wijten is. Eindelijk volgt nog een zeer kort, zevende hoofddeel: het Koningrijk der Nederlanden - besluit. De vereeniging onzer voormalige gewesten met de zuidelijker deelen van het aloude Nederland, de aanleiding, voltooijing en bespoediging daarvan door napoleon's losbraak, is deszelfs inhoud, en maakt deze geschiedenis, blijkbaar, tot een volkomener geheel. Eenige weinige aanteekeningen helderen het verhaal hier en daar op. De portretten van onze tegenwoordige Koningin en hare beide Zonen versieren hetzelve, en schijnen ons toe beter uitgevoerd te zijn dan verscheidene der vorigen. Een voorberigt, eindelijk, belooft ons nog eene toegift van den Auteur, tot aanvulling en herstelling van hetgeen hem van achteren blijken zou onvolledig of onjuist gesteld te zijn. Wij bedanken hem voor alle deze pogingen, om een zoo belangrijk deel onzer vaderlandsche geschiedenis, in goeden staat, tot de nakomelingschap over te brengen, en twijfelen niet, of zijn werk zal, als de aanwijzing van den band tusschen ons oud en vernieuwd volksbestaan, altijd met deelneming zoo wel, als goedkeuring gelezen worden, gelijk het nu reeds door vreemdelingen, met al het gebeurde minder bekend, in hunne
taal overgebragt en gelezen wordt.




Mengeldichten van A. Loosjes, pz. IIde Deel. Te Haarlem, bij A. Loosjes, Pz. In gr. 8vo. f 2-10-:

Hetzelfde oordeel, dat wij over het eerste deel dezer Men-
{==428==} {>>pagina-aanduiding<<}
geldichten geveld hebben (*), meenen wij ook over dit tweede deel te mogen uitbrengen. Schoon wij, bij eene naauwkeurige vergelijking, zouden denken, dat het eerste stuk, over het geheel genomen, meer dichterlijke waarde heeft dan hetgeen wij thans aankondigen, zouden wij toch niet gaarne zeggen, dat hier een enkel stuk voorkomt, hetwelk niet verdiend had in den bundel te zijn opgenomen.
Het eerste, nog al uitvoerige stuk, Jezus, Broeder der Armen en Vriend der Kinderen, is door den Dichter uitgesproken ter gelegenheid der feestviering van het vijf-en-twintigjarig bestaan van het Departement Haarlem der Maatschappij: Tot Nut van 't Algemeen. Het onderwerp komt ons bijzonder gepast voor, en de uitvoering is inderdaad verdienstelijk, wanneer men in aanmerking neemt, dat het zeer moeijelijk is, om de eenvoudige Evangelische verhalen op deze wijze te behandelen, en dat dergelijke dichtstukken meestal slechts berijmde uitbreidingen zijn van tafereelen, welke juist door de edele eenvoudigheid, waarmede zij in de gewijde bladen zijn voorgesteld, zoo bijzonder treffen en roeren. Goffin, of de Held van Luik, was ons reeds uit den Algemeenen Konst- en Letterbode bekend. Wij houden het oorspronkelijke voor een meesterstuk van den voortreffelijken (zoo wij ons niet bedriegen, reeds gestorvenen) millevoye. Het is de onderscheiding, van in dezen bundel te worden opgenomen, dubbel waardig, en vol van uitmuntende, regt dichterlijke schilderingen. Men ziet, men hoort den arbeid der ongelukkigen, in de mijn besloten:

Alle armen zijn aan 't werk om 't welfsel door te kloven; 
Het opent zich - ô schrik! geen daglicht straalt van boven, 
ô Neen! men ziet den dood, ô neen! men hoort den dood. 
De lucht, in volle vlam, brult donderend den schoot 
Des hollen afgronds door. De azuren phosphorstralen 
Doorklieven 't onderaardsch'. - Nu kent de schrik geen palen; 
't Krimpt al van ijzing weg, en, onder 't schor geluid, 
Bluscht nu de nacht des grafs de laatste fakkel uit. 

Susanna van Oostdijk, Amelestein, Hermina Christina Bicker, en Dirk de Bekker, zijn alle zeer fraai bewerkt. De

{==429==} {>>pagina-aanduiding<<}
Vertelling is aardig; doch of die aardigheid met de oud-Hollandsche deftigheid strookt, en of het karakter van Amalia wel regt vaderlandsch kan genoemd worden, hieraan zouden wij met reden twijfelen. Dergelijke zaken plegen onze vrouwen zoo luchtigjes niet te behandelen. Deze bedenkingen benemen echter niets aan de dichterlijke waarde van het stukje. De overige, reeds genoemden, zijn de vaderlandsche lier van loosjes overwaardig. Hermina Christina Bicker heeft vele schoonheden van détail, b.v.

Nu breekt door 't opgescheurd gewaad 
Haar boezem, 't maagdlijk pronksieraad, 
Bewaakt door zedigheid en zorgen, 
Voor wislend weer bedekt, behoed 
Voor winterkoude en zomergloed, 
Voor 't dartel glurend oog verborgen. 

Maar het oproepen van eenen zeuxis, pindarus en phidias, om de daad van het meisje te vereeuwigen, beviel ons niet. Zoo iets kan niet te eenvoudig worden voorgesteld. De Dichter heeft er, naar ons inzien, te veel van gemaakt: en of het bedrijf van de heldin dezer geschiedenis zoo geheel zonder voorbeeld, menschelijke deugd zij, tot engelengrootheid verheven - dit zal ieder, die met de geschiedenis bekend is, en menige vaderlievende dochter, niet gaarne toestemmen.
Het stukje, Bij den dood van Jan Casper Lavater, is, naar ons oordeel, te weinig voor het onderwerp. Veel schooner en meer bevredigend is dat Ter uitvaart van C. Bruning. Het slot geven wij tot een staal:

Vergeefs, o Hoop van 't zuchtend vaderland! 
Verlangde(t) gij uw' eerbied hem te toonen - 
Zijn grijze kruin met een laurier te kroonen.... 
Een Lijkcipres - geen lauwer strooit (*) uw hand. 

{==430==} {>>pagina-aanduiding<<}

Die Lijkcipres, o Hoop van 't vaderland! 
Door uwe hand aan Brunings schim geschonken, 
Doe Moed en Vlijt in 't jeugdig hart ontvonken; 
En 't schrikgediert grimt vruchtloos aan ons strand. 
 
Dat schrikgediert, door kloek vernuft gestuit, 
Uit oceaan of stroomkil opgerezen, 
Vlucht dan weldra, daar 't Brunings geest blijft vreezen, 
Door Katwijks duin 't verloste Rhijnland uit. 
 
Ja Brunings Naam vereeuwige eeregoud 
Met glans geschroefd op eenen nieuwen stempel. - 
's Mans naam khnke als iets heiligs door Gods tempel. 
Een Engel is 't, die 't vaderland behoudt. 

In de stukjes, Hulde aan Hendrik Waardenburg, Bij het graf mijns Vaders, Ter uitvaart van J.P. Visser Bender, en Uitboezeming bij het graf van Jan van der Roest, schijnt ons de Dichter den regten toon getroffen te hebben. Dat Aan Morosus is los en luimig; voor den tijd, waarop het doelt, nogtans luimig genoeg. Die toen (1812) geen' lust gevoelden, om met Demokriet te lagchen en bij scherts en grap te klinken en te drinken, kan men toch wel geene norsche, grommende menschenhaters noemen. Het gedichtje Velzen beviel ons ongemeen, uit hoofde van deszelfs natuurlijken gang en den zoeten, zangerigen toon, die er in heerscht. Men oordeele uit den aanhef:

Landjuweel, bekoorlijk Velzen! 
Lustrijk oord, waarin voorheen, 
Eer 's Lands heil als rook verdween, 
Weelde plagt Natuur te omhelzen, 
Toen de koopzorg aan het IJ 
Met de staatszorg, zij aan zij, 
Mild beschaduwd van uw lommer, 
Zich verpoozende in uw' schoot, 
Vrucht van trouw en vlijt genoot, 
Vrij van wroeging, vrij van kommer; 
Toen de lagchende Natuur 
Aan de handen van Mercuur 

{==431==} {>>pagina-aanduiding<<}

Soms den slangenstaf ontrukte; 
Daar hij, op het bloemtapijt, 
Waar de Landjeugd stoeit en vrijt, 
Bij een veldnimf nederhukte; 
Toen de Bloem van Amstels Raad, 
Hoosdzuil van 's Volks vrijen staat, 
Hier, als and're Cincinnaten, 
't Kouter koos voor bondelbijl; 
Of zij, naar den ouden stijl, 
Hof- voor Boschgewelf vergaten, enz. 

Velerlei feilen, vooral ten aanzien van den klemtoon, onderscheidene regels, welke blijk dragen van te geringe beschaving en stroef en stootend zijn, en eenige uitdrukkingen, welke wij keuriger zouden wenschen, zouden wij nu nog den Heere loosjes kunnen aanwijzen; doch dit lust ons niet, daar de Dichter, reeds meermalen op deze dingen oplettend gemaakt, er geen acht op schijnt te slaan, en de Lezer zelden met die drooge correcties gediend is.





Elogium Johannis Meermanni Auctore Henrico Constantino Cras. Amst. et Hag. apud P. den Hengst et Filium, Fratresque van Cleef. 1817. 8vo. form. maj. pp. X, 125.

Dat de studie der oude letteren den geest verheldert, den smaak verfijnt, der jeugd het waar genoegen, den ouderdom het uitstekendst sieraad van kennis en beschaving bijzet, is zoo dikwerf gezegd, dat het in de geleerde wereld, als door eenen algemeenen omroeper, aan jong en oud, leerling en Hoogleeraar, overal en dagelijks, wordt verkondigd. Jammer, dat deze of gene oude Griek, als wilde hij tegen deze algemeene stem, door eigen persoonlijk voorbeeld, protesteren, door het zwarte stof zijner kamer-geleerdheid, de lieve Zanggodinnen onkenbaar maakt, haar met rook van kool, turf en lamp, in plaats van met den zuiveren wierook der menschelijkheid en zachtaardigheid, het offer zijner kennis toebrengt. Gelukkig, driewerf gelukkig voor zich en anderen, hij, die de algemeene stem, ter verheerlijking der oude letteren, door eigen voorbeeld te allen tijde bevestigt; wien de

{==432==} {>>pagina-aanduiding<<}
Gratiën, ook in den ouden dag, vergezellen; die, in het gezellig verkeer, aan den vriendendisch, in zijn' leerstoel, in zijne gesprekken en geschriften, toont, het edelfte sap der ware beschaving gezogen te hebben uit de bloemen van Hymet. Zalig hij, van wien, door de letteren als verjongd, het laatste werk nog jeugdiger aanzien heeft dan het vroegere, en dit als met horatius, in zekeren zin, mag zeggen:

Usque ego postera 
Crescam laude recens. 

Zulk een Leeraar, zulk een Schrijver, zulk een toonbeeld voor de studerende Jeugd is de Amsterdamsche Hoogleeraar henrik constantijn cras. Alle zijne bekenden, en ook het werkje, dat voor ons ligt, bevestigen ons gezegde. Gelijk de tachtigjarige Geleerde, in uiterlijk vertoon en in hoogstbehagelijken omgang, jeugdige bevalligheid ten toon spreidt, zoo schitteren geest, aardigheid, smaak en vinding in volle frischheid nog in zijne schriften, en bovenal in dit keurig geschreven gedenkschrift, ter eere van johan meerman. Hiervan vinden wij terstond bewijs in het voorberigt. Niet, dat het ieder voegen zou, zich zelven als 't ware aldus te laten aanspreken, gelijk de Heer wickevoort crommelin alhier wordt ingevoerd den Schrijver te doen; maar bevallige wending en Latiniteit verdienen regtmatigen lof. Deze wendingen zijn wel niet zoo snel in val, zoo keurig van woorden; de stijl is wel niet zoo geheelenal fijn Latijnsch, als b.v. zekere bekende voorrede of brief van den Hoogleeraar wijttenbach, voor het 3de stukje van het IIIde deel van de Bibliotheca Critica: maar ook niets van dat prikkelende, hetwelk niet alleen kittelt, maar ook steekt, heerscht hier; alles is in den zachten, vriendschappelijken toon, die de humaniteit van den bedaagden Hoogleeraar, zoo wel als zijnen bevalligen en gemakkelijken stijl, overal ten toon spreidt.
Ware er niet reeds eene korte levensschets van meerman, door den geleerden j.w. te water, bij gelegenheid der algemeene vergadering van de Leydsche Maatschappij van Letterkunde, uitgesproken, bekend, wij zouden welligt besluiten, een uittreksel van het zakelijke omtrent meerman uit dit werkje te geven; maar, opregt gezegd, - de stof

{==433==} {>>pagina-aanduiding<<}
moge zoo gewigtig zijn, als de algemeen bekende naam van eenen meerman verdient, aan wiens hoogprijzenswaardigen ijver, kunde en deugd wij niets willen te kort doen, - de bewerking is meer. Cras toont zich hierin de Meester; het kleed, waarin alles getooid is, overtreft alles, wat wij in lang van dien aard lazen. Men moet meerman gekend hebben, om dit werkje van cras regtmatig te beoordeclen; om de vernuftige behandeling hier op den regten prijs te stellen. Aan niemand, gelooven wij, is het gegeven, cras op zijde te treden, die zoo wél, zoo kiesch, en tevens in zulk fraai Latijn, de op zich genomen taak heeft afgewerkt. Waar eenig licht is, wordt alles in glans en helderheid gesteld; waar schaduw of meer donkere partijen zijn, doet een bevallig omgeslagen hulsel schooner beeld, dan het wezenlijke, gissen. Dit laatste achten wij niet alleen geoorloofd, maar het is een vereischte van den Losredenaar. De fijne uitpluizer der waarheid hoort hier niet t'huis, en, eigenlijk gezegd, in geen vak der bevallige Letterkunde. Wat wordt, bij het tegenoverstaand geval, de Dichtkunst, zelfs de Geschiedenis? Te regt zeide plutarchus, dat hij nog eer eene offerande zonder muzijk, des noods, kon bijwonen, dan een vers lezen met strikte waarheid. Wie zal uit de Geschiedenis alle versiering van aanspraken, als anderzins, weren? Welk eene dorheid heerscht er dan in het Rijk der Letteren! De Wijsgeerte moge aan de zoogenaamde sciences exactes eene bepaalde en systematische houding geven; de eigenlijke Letterkunde moet wel met de kern en de kracht der Wijsgeerte zich stevigheid bijzetten, maar geenszins hare form overnemen. De Philosophie heeft, helaas! in de laatste jaren, te veel gronds in den hof der fraaije Letteren gewonnen, en daardoor veel edel gewas verward en
verdord. Men beschouwt Kunsten en Letteren niet uit het eigenaardig oogpunt van derzelver wezen, maar uit zekere philosophische gronden, die men als van voren aanneemt, en daardoor alles wringt en dringt, boeit en schoeit op de aangenomen systematische leest. Vanhier die verhevene aesthetica's, die niemand verstaat; vanhier die regelen, opgedrongen aan den vurigen jongeling, wiens gevoel slechts ontwikkeling, smaak, leiding en kennis behoeft. Uit zulk een punt bewerkt, wordt Historie kronijk; met zulke beginsels, zijn Lofredenen onbe-
{==434==} {>>pagina-aanduiding<<}
staanbaar met de menschelijke natuur. Wij twijfelen niet, of de Losredenaar van meerman zal ons dit toestemmen. Wie, die hier leest, dat meerman bij den vermaarden ernesti als te huis was, bij michaëlis heeft gewoond, en, als leidsman zijner studie, den grooten heyne heeft mogen kennen en waarderen, dat ruhnkenius hem afzonderlijk onderwijs in het Grieksch, valckenaer in de Historie, voorda en pestel in de Regten gaven, zou niet een vaster en meer doorvoed Geleerde in hem verwacht hebben, dan hij werkelijk was? Dan, zulks te melden, of duidelijk te doen voelen, moge der waarheid verschuldigd zijn, de Lofredenaar is daartoe ongehouden. Niet, dat wij dit als ten nadeele van meerman hier willen stellen. Hij mag met reden als een uitstekend voorbeeld voor andere werkelooze wezens van zijnen rang, stand en vermogen worden aangevoerd. Wij lezen in deze Lofrede met genoegen zijnen onvermoeiden lust en pogingen, ten beste der letteren en kunsten; wij roemen het welbesteden zijner schatten, in het opsporen van voorwerpen van kunst en geleerdheid; wij voelen inzonderheid diep zijne waarde, bij verhevene trekken van menschlievendheid, zoodanig als dit alles door den smaakvollen Schrijver van deze Lofrede,
op de uitstekendste wijze, in het heerlijkst licht is gesteld: maar wij willen slechts beweren, dat smaak, losse en bevallige zwier, en geen philosophisch snoeimes, in den tuin der bevallige letteren, houding en schikking geven moeten. Weg anders met de fiksche en grootsche Engelsche partijen, en zegen over de geschoren hagen en lanen!
Iets, hetgeen den lezer bijzonder tot dit werkje lokt, en, eens daaraan begonnen, de lezing als met wellust doet vervolgen, zonder zich door iets te laten aftrekken, tot dat hij, het, tot zijne spijt geëindigd, dankbaar en vol gevoel voor de verdiensten van eenen cras nederlegt, is de kunstige inmenging van personen en zaken, daar wij, bijzonder wegens tijd en naam, belang in stellen, daar wij nieuwsgierig naar zijn, ook hoe de Schrijver dezelve zal behandelen, en hoe hij van die behandeling, als zonder kwetsing van zich zelven of anderen, zal afkomen; en in deze kiesche behandeling van personen en zaken erkennen en bewonderen wij den vernuftigen en beschaafden man weder volkomen.
Bijzonder aanmerkelijk is hieromtrent de laatste helft van dit

{==435==} {>>pagina-aanduiding<<}
werkje. Van bl. 60 tot 62, vinden wij de nieuwe spelling, de verdubbeling der vokalen, de namen van ten kate, huydecoper, siegenbeek, weiland en van der palm; en dat alles in geestig Latijn. Van bl. 63 en verv. heeft men al aanstonds wat over lodewijk buonaparte en deszelfs bestuur, met de vermelding van meerman's aandeel destijds in het vak der wetenschappen en kunsten, met derzelver tentoonstellingen en jaarboeken. Vervolgens worden de gedichten van meerman, en inzonderheid de vertaling van klopstock's Messiade in Nederlandsche hexameters, vermeid, en dus daarbij ook het zoo zeer betwiste punt dezer rijmelooze hexameters aardig, hoewel, wij moeten het erkennen, niet onpartijdig genoeg, behandeld. Zelfs uittreksels van het weekblad den Letterbode worden, aardig vertaald, medegedeeld, onze Letteroefeningen nog in eene noot als ter vergelijking aangehaald, en op bl. 79 zelfs de Moniteur onder andere genoemd. Het bekende vers Montmartre volgt dan, en wordt met veel genie ten beste van meerman behandeld. Naar aanleiding daarvan, krijgt napoleon zijne eerste vermelding: alles is hier vrij en kiesch gesteld, met wijsgeerige en vrije, aanmerkingen omtrent de berispers zijner grootheid. Op bl. 86 vindt men pieter paulus genoemd; vervolgens worden de ongunstige tijden en partijschappen naar eisch vermeld, op bl. 96 schimmelpenninck's Raadpensionarisschap vrij luchtig en eenigzins bijzonder aangeroerd; over lodewijk buonaparte en zijn bestuur wordt daarna vrijmoedig en uitvoeriger gehandeld. Napoleon, als dwingeland, krijgt daarop de volle laag en zijn bescheiden deel, waardoor zijn Broeder als in eenig licht geplaatst wordt. Hierop volgen, onder
vele andere voorwerpen, die de aandacht tot zich lokken, de inlijving met Frankrijk, de Hertog van plaisance, de bekende zending van cuvier en noëll, de weggevoerde Gardes d'honneur, de Prefecten de stassart en de celles, en eene vergelijking tusschen dezelve. Bevorens was reeds melding gemaakt van den Hertog van angoulême; van meerman's ontmoeting van lodewijk den XVIII; van den Biechtvader des ongelukkigen lodewijk den XVI, die denzelven tot in het laatste levensuur bijstond; van den Kamerdienaar van Madame elizabeth, die haar ook in den ellendigsten kerker diende en troostte.

{==436==} {>>pagina-aanduiding<<}

Men kan uit het bijgebragte begrijpen, dat iets anders en meer hier wordt gegeven en vermeld dan de lotgevallen van den Heer van Vuren en Dalem, die echter nimmer uit het oog verloren wordt, en wiens leven en lof als de band is, waardoor dit alles geleidelijk wordt zaamgesnoerd en ons medegedeeld.
Weinige Latijnsche werkjes, zoo aanlokkend, zoo geestig, zoo bevallig voor den tegenwoordigen, zelfs zoo noodzakelijk voor den toekomenden tijd, hebben wij in langen tijd gelezen. Eene niet onbelangrijke zaak, de opdragt van wijttenbach's uitgave van den Phaedon van plato, in 1810, aan meerman, schijnt der aandacht van den Hoogleeraar cars ontglipt te zijn. Wij danken den bekwamen man voor dit lettergeschenk, en melden nog, dat de Hoogleeraar bosscha den Schrijver een alleruitstekendst Latijnsch gedicht toegezongen heeft, hetwelk wij, als een meesterstuk der Latijnsche Muze in onze dagen, daar het onuitgegeven is, hier achter zullen voegen, ten einde het tot roem van onzen tijd, en tot een blijvend gedenkstuk, worde bewaard; radende ieder, die hetzelve in druk niet bekomen kan, het uit te schrijven en voor dit Elogium te plaatsen: want wij stellen vast, dat er geene Bibliotheek bestaat, met goede Latijnsche boeken voorzien, of dit Elogium vindt er zijne geregte plaats.

Graecia sit mendax; non fingunt omnia Graji; 
Saepius et fictis vera subesse reor. 
Cum socero fertur Medea novasse juventam; 
Vix pueris hodie fabula prisca placet. 
Nam quis, canitie dudum testante senectam, 
Praeteritum credat posse redire decus? 
At tu, nugari cui Graecia docta videtur, 
Aesona qui juvenem nomen inane putas, 
En Crassi extremâ juvenilem aetate vigorem, 
Corporis et florens ingeniique decus. 
Neuter carminibus tamen hoc aut debuit herbis, 
Nec magicas artes hoc valuisse puta. 
Laeta sed in praesens mens et secura futuri 
Flore novo cinxit nempe senile caput. 
Laetus erat nato post tempora longa recepte 
Aeson: hinc rediit vita vigorque vire. 

{==437==} {>>pagina-aanduiding<<}

Crassus amans doctas animum exhilarare per artes, 
Nec fugiens posito pellere amara mero, 
Perpetuo roseis in odoribus exigit aevum, 
Atque annos hilari fronte jocisque tegit: 
Qui pene octonos decies quum impleverit annos, 
Usque novas pleno pectore fundit opes. 
Iamque ornans dignis meermannum laudibus ipse 
Ingenii complet tot monumenta sui. 
Sic Phoebo aeternam Bacchoque fuisse juventam, 
Non frustra vatum carmina docta canunt. 

Ten slotte melden wij, dat wij het portretje op den titel uitstekend gelijkend, en echter nog hoogst bevallig vinden. Het is beter bewerkt, dan wij ons herinneren nog immer iets van van senus gezien te hebben.

Het verheugde Nederland, bij de aankomst van het, te St. Petersburg gehuwde, jeugdige Vorstenpaar; in de noordelijke en zuidelijke provincien des Koningrijks. En de blijde geboorte der Koninklijke telg uit dien heilvollen echt. Met Platen. Te Leyden, bij L. Herdingh en Zoon. 1817. In gr. 8vo. 222 Bl. f 2-18-:

Na eene voorafgaande korte schets van het wezenlijk belang aller volken in het onafgebroken voortdurend bestaan der geslachten van Vorsten en Monarchen, en na de voorstelling der gelukkige uitzigten onzer landgenooten bij de heilvoorspellende vereeniging van Neêrlands jongen Held met eene Zuster van den waarlijk grooten en beminnelijken Keizer alexander, geeft de Heer g. bruining - die aan het einde der opdragt zich als den zamensteller van dit werk noemt - ons een verslag van alle de verschillende vreugdebedrijven, over deze gewenschte en belangrijke gebeurtenis, in ons vaderland gevierd. Voorzeker is dit werk voor ons allen een aangenaam geschenk, daar wij ons, bij de lezing van hetzelve, kunnen herinneren, van welke vreugde wij in dat tijdstip bezield waren; wij verzellen, met den schrijver, het jeugdige Vorstenpaar, van stap tot stap; wij zien de blijde toebereidingen voor hunne langverwachte aankomst; wij hoo-
{==438==} {>>pagina-aanduiding<<}
ren het vrolijke gejuich, waarmede hetzelve wordt verwelkomd; en door de afbeelding van eenigen der fraaiste verlichtingen wordt onzer herinneringe te gemoet gekomen. Aan het einde dezes werks geeft de schrijver ook verslag van de blijde geboorte der Koninklijke telg uit dien heilvollen echt.
Wij twijfelen geenszins, dat dit werk onzen landgenooten welkom zij; dat zij, met ons, den schrijver voor zijne moeite danken, en zijn werk gaarne in hunne boekerij zullen plaatsen, ter duurzame herinnering aan die heugelijke gebeurtenissen.




Gedenkdag der Zege van Waterloo. Te Leyden, bij L. Herdingh en Zoon. 1817. In gr. 8vo. 16 Bl. f :-5-8

Mevrouw bilderdijk heeft den grooten dag van Waterloo's verjaring niet onbezongen willen laten voorbijgaan. Meer verwondert het ons, dat wij van niemand iets ontvangen hebben, om nevens het hare te plaatsen. Is de stoffe uitgeput? Of heeft de viering op eenen biddag, de vereeniging der dankende jubeltoonen met angstig gesmeek en vernedering onder de slaande hand des gebreks, de zangers afgeschrikt? Dit laat ons hun vernuft niet toe te denken, dat zich dikwijls te meer in al zijnen rijkdom toont, hoe minder het onderwerp zelve geeft, en hoe meer het met zekere zwarigheden worstelt.
Dit bewijst, onder andere, wederom het keurige stuk, dat wij mogen aankondigen. In hetzelve zijn alle de aandoeningen, op den laatsten dank en bededag voegende, zoo schoon vereenigd met het hoofdgevoel, dat over de herdachte overwinning, over Waterloo juicht, of de gesneuvelde helden eenen heeten traan der dankbaarheid wijdt, dat men naauwelijks een volkomener geheel kan wenschen. Ja, juist door deze vereeniging heeft het stuk eene geheel eigenaardige houding en kleur; terwijl verder de ontwikkeling zoo fraai, de bewoordingen, beelden en wendingen zoo oorspronkelijk en bevallig zijn, als - zouden wij bijna zeggen slechts eene vrouwelijke hand dezelve vinden, kiezen en schakeren kan.
Waarlijk, er is iets zeer eigenaardigs in den zangtoon dezer begaafde dichteres. Zij zingt, gelijk het hare kunne voegt, min luid dan dieptreffend, als met eene gedempte, maar on-
{==439==} {>>pagina-aanduiding<<}
eindig gevoelige, alles uitdrukkende, rijke stem. Men vergeve ons deze gedachte, zoo hare gebrekkige aanduiding somtijds oorzaak mogt zijn, dat zij niet zoo begrepen, en hare waarheid erkend wierd, als wij ze gevoelen!
Het gebed om hulp voegt bij den dank voor redding; want die gered heeft, kan en moet weer helpen - wij moeten niet denken, dat Hij ons vergeet; maar ook zijne slagen zijn tot heil, ter bekeering - de aloude vaderlandsche nederigheid is weg - doch Gods magt, bij Waterloo betoond, heeft reeds velen tot den godsdienst wedergebragt - de nood belette ons dan niet te zingen - alles juiche den Erfvorst - dan, zacht; vele afgestorvene geesten bezoeken de rustplaats der gesneuvelden; onder hen Vader willem, die zijne telg met vreugde hier, even menschlievend als dapper, ziet - zagen de gevallenen, wat eer hun wedervaart! doch zij zijn zalig in het gevoel onzer redding, die wij nooit zullen vergeten - slotzang aan de heilige schimmen.
Ziedaar eenige stippen, om het beloop aan te wijzen. Wij gaven reeds te kennen, hoe deze stroom, als langs bebloemde oevers, over eene bedding van gloeijend edelgesteente, het helderst kristal, zacht kabbelende en ruischende daarhenen wentelt. - Om niet alles te prijzen, betuigen wij, den overgang tot de bekeering, door Waterloo aangebragt, in de woorden: wat slaat gij 't oog zoo schroomloos rond, een weinig ongemakkelijk, de uitweiding in 's Vorsten onvergeldbaarheid: geen wierookdamp enz. een weinig minder geslaagd te hebben gevonden; terwijl, op bl. 1, op 't blaasjen, zeker of zal moeten zijn.
De maat, anders afgewisseld, is in den slotzang deze:

Al rust gij voor ons oog verborgen, 
Uw luister neemt niet af: 
Ja, 't pareldropjen van den morgen 
Blinkt schooner op uw graf. 
 
De bioemen, die in 't wilde schieten 
Van uit het welig gras, 
Getuigen van het tranenvlieten 
Rondom uw sluimrende asch. 
 
Geen middag zal hun kelk verschroeijen 
Of rijkgekleurde blaân: 
Want tranen zullen haar besproeijen, 
Zoo lang ons hart zal slaan. 
 
De maa den zullen bloemen strooijen 
Om uw gebeent' gegaârd, 
En deze uw koets met eerpalm tooijen, 
Zoo vaak dees dag verjaart. 
 
Rust zacht dan, gij beproefde dapperen 
Op 't eerbed uitgestrekt, 
Tot de Engel om uw stof zal wapperen, 
Die uit den doodslaap wekt! 



{==440==} {>>pagina-aanduiding<<}

Zeden, Gewoonten en Zotheden van vroeger en later tijd. Te Zutphen, bij H.C.A. Thieme. 1817. In gr. 8vo. 199 Bl. f 1-16-:

Hoewel niet alles, in dit werk, nieuw is, integendeel het grootste gedeelte daarvan reeds sedert langen tijd in vele andere werken gevonden wordt, is het echter van dien aard, dat deszelfs inhoud dikwijls nog met genoegen herlezen wordt door hen, die denzelven kennen, en voorzeker met gretigheid door dezulken, die nooit iets dergelijks lazen. De titel duidt genoegzaam aan, dat het werk uit verschillende kleine beschrijvingen, verhalen en anekdoten bestaat; welke allen in eenen bijzonderen, eigenaardigen en onderhoudenden stijl geschreven zijn. Daar wij het oorspronkelijke Hoogduitsche werk, waarvan dit eene vertaling is, niet voor ons hebben, kunnen wij over deze vertaling, als zoodanige, niet oordeelen; echter betuigen wij, dat de stijl zuiver Nederduitsch is: weshalve wij dit werkje, zoo wel om deszelfs inhoud als stijl, aan de liefhebbers van soortgelijke lektuur, gerustelijk kunnen aanbevelen.

Spiegel voor Meisjes, of nuttig en aangenaam Leesboek, voor Jonge dochters; vrij gevolgd naar den vierden Hoogduitschen druk, van J.G. Reinhardt. Te Rotterdam, bij J. Hendriksen, Boek- en Kunstplaat-drukker. In kl. 8vo. 136 Bl. f :-14-:

Men moet het woord jonge op den titel niet over het hoofd zien, maar daar vooral op hechten; want, gelijk de leerzame Spreuken, met welke het werkje begint, aangewezen worden als bestemd voor eerstbeginnenden in het lezen, zoo zijn alle de volgende verhalen, fabelen, zamenspraken enz. voor Jongedochters, die in nadruk nog zeer jong zijn, geschikt. Maar voor deze ook is het boekje zeer bruikbaar en nuttig, en wij wenschen hetzelve goeden aftrek, dien wij het ook wel durven beloven. De drukfouten, onder den Latijnschen naam Errata (voor jonge meisjes) aangewezen, en enkele andere, mag de meester vooraf verbeteren. De plaatjes, van welke de titel zwijgt, zijn voor jonge kinderen, aan de vroegere schoolprinten gewend, denkelijk wel voldoende; hoezeer dezelve anders ons den Heer hendriksen juist niet onder de Kunstplaat-drukkers zouden doen raugschikken, waarom het goed is, dat de titel hem als zoodanig aanmeldt.





{==441==} {>>pagina-aanduiding<<}

Boekbeschouwing.

Christendom en Wijsgeerte. Door den Schrijver van Christendom en Hervorming, vergeleken met den Protestantschen Kerkstaat, bijzonder in de Nederlanden. Iste en IIde Stuk. Te Groningen, bij W. Wouters. 1817. In gr. 8vo. 132 Bl. Het Voorberigt 300 Bl. f 3-3-:

De Schrijver van Christendom en Hervorming, enz. geeft hier twee Verhandelingen, die wij voortreffelijk in hare soort mogen noemen; voor het minst voldeed ons de lezing van dezelve zeer. De eerste betreft het gebruik van het gezond verstand in de Christenleer, hetwelk wel niemand betwisten kan. Dan, hier moeten wetten zijn; en, gelijk de diamant moet geslepen worden, zoo ook de mensch. Deze wetten zijn van Goddelijken oorsprong, en geene Goddelijke wetten zijn ooit met Goddelijke wetten in tegenspraak. Men moet deze wetten nasporen; dezelve zijn voor ons kenbaar; en het is de wijsgeerte, die dezelve naspoort. Eigenlijke kennis is niet, maar wel het bestaan en opvolgen van die wetten, volstrekt onmisbaar; echter bevordert het het doel, de middelen wél te kennen, waardoor het te bereiken is. Het instinkt heeft bij den mensch niet alle wetenschapsvatbaarheid uitgeput; en daarom is voortgang en opklimming mogelijk en werkelijk. Er is eene zedewet; zij is Goddelijk; geene openbaring kan met dezelve strijden. Deze zedewet heeft, even als andere Goddelijke natuurwetten, een zelfwerkend vermogen, waardoor zij haar gebod of verbod kenbaar maakt; dit vermogen is door God gelegd in de menschelijke rede, zoo als het gezigt in het oog, enz. Wij bezitten geen ander vermogen, dan onze rede, om eene Goddelijke openbaring te beoordeelen, te toetsen, derzelver zin en meening te verstaan. De openbaring door de re-
{==442==} {>>pagina-aanduiding<<}
de is ook Goddelijk; en het geloof aan dingen, die met de rede strijden, loopt in tegen het gezond verstand. Hier weidt de Schrijver uit over den strijd tusschen godsdienstige en regtskundige begrippen, het denkbeeld van aangeboren haat of vijandschap tegen God, te zamenhangende met de leer van verzoening en overnatuurlijke inwerking der Goddelijke genade. Legislator, dus gaat hij voort, numquam praesumitur absurda voluisse; dus komt het niet maar op taalkennis en
geschiedkunde aan, maar wel degelijk op wijsgeerte zelve, bij de beoordeeling en uitlegging eener stellige openbaring. En hoe handelen onze Godgeleerden zelve met het verharden van Pharao door God, Exod. X:27, en het bevel omtrent het hoofdhaar, 1 Cor. XI:4-15. b.v.? Niet de philologie noch historiekunde, maar wijsgeerte, (rede of gezond verstand) regelen hier zonder bedenking hun gevoelen. Zij moesten dan consequent handelen. Het blijkt toch uit gezegde proeven, die zeer konden vermeerderd worden, ‘dat de uitlegkunde het voornaamste niet is, om ons den Bijbel, of wel de strekking van den Bijbel, te verklaren als toepasselijk en bruikbaar voor ons. Zij (onze Godgeleerden) onderzoeken wel eerst, gelijk behoorlijk is, de meening des Schrijvers; doch zij nemen die daarom nog niet voor goed aan, maar onderwerpen dezelve vooraf aan hunne beoordeeling, en hervormen die dan, waar zij het noodig achten, overeenkomstig hunne eigene meening, noemende dit dezelve op te vatten in eenen gezonden zin; hoezeer ook iedereen ziet, dat zulks niet tot het vak der uitlegkunde, maar tot dat der wijsgeerte behoort, waarvan de algemeene regels (en met regt) ten behoeve der praktijk bij de uitlegging worden overgenomen.’ Waar is nu de wet, welke dit gebruik van het gezond verstand beperkt? Zoodanig eene wet moest er zijn, ware ergens bij de uitlegging het gebruik van hetzelve nadeelig; alles wordt anders geheel willekeurig en onzeker. De rede moet dan nooit aan den Godsdienst worden op-
{==443==} {>>pagina-aanduiding<<}
geofserd; zij is het éénige steunpunt des waren geloofs. Men moet geene andere dan zuiver redelijke grenspalen aan het geloof der waarheid zetten; geene andere, dan welke de rede zelve gesteld heeft, God zelf alzoo gesteld heeft, en die de menschen niet behoeven te stellen, niet kunnen verzetten. Zekerlijk brengt de opheffing van geestelijk, kerkelijk of leerstellig gezag eene crisis voort; de overgang tot
zelfbeheersching door de rede vereischt ontwikkeling, en derhalve eenen tusschentijd; ook is voor velen leiding en teregtwijzing daarbij noodig. Deze crisis is bij velen gevaarlijk; de zinnelijkheid, die de gehoorzaamheid aan gezag niet door die aan de rede wil doen vervangen, en de kwalijk gerigte leiding der zulken, die beter kunnen afbreken dan opbouwen, ontgaan des Schrijvers opmerkzaamheid niet; maar deze crisis moet het menschdom doorworstelen. De vorderingen in de laatste jaren maken de behoefte dringende, om de wetten te kennen, waaraan de verlichting gebonden is; en de Schrijver is verzekerd, dat, hoezeer op den weg der wijsgeerte ook immer gedwaald mag zijn, men toch eene grondige overtuiging van waarheid langs den weg van zuivere wijsgeerte zoeken moet; en ‘dat de mensch, door de leer van Jezus voorgelicht, met aanwending zijner krachten, ook tot die zuivere wijsgeerte komen kan; en dat die zuivere wijsgeerte dan eerst den vollen luister van Jezus waarheidsleer aan het licht zal brengen;’ en door onderzoek en nadenken heeft de Schrijver (meent hij) geleerd, Godsdienst en wijsgeerte voor hem zelven tot eenheid te brengen, en in te zien, dat het Christendom, de rede en de wijsgeerte met elkander een geheel zijn, waarvan zich de deelen onderling nimmer omverstooten, en dat het eerste met en door de laatsten opgehelderd en bevestigd wordt. De Schrijver geeft aan de kritische wijsgeerte de voorkeur, maar wil hem, die de voorkeur geeft aan eenigen anderen leervorm, dit geenszins betwisten. Het overige van dit zijn stukje is meest verde diging van het schrijven van zijn Christendom en Her-
{==444==} {>>pagina-aanduiding<<}
vorming, enz. En ziet hier van alles nagenoeg het resultaat: ‘De zaligmakende kracht des Christendoms kan niet te gelijker tijd gelegen zijn in deszelfs zuivere en alles omvattende beweeggronden tot zedelijke verbetering, en tevens afgeleid worden uit eene genadige en wonderdadige werking
van den Goddelijken geest, hiertoe door het bloedig offer van Jezus, als afwassching der schuld van zondaren, bewogen wordende, op den menschelijken geest; - één van beiden kan er toch maar alleen de eigenlijke grond van wezen, ten zij er nog weder een hooger beginsel mogt bestaan, in hetwelk zedelijkheid (binnen in den mensch) en wonderdadigheid (buiten den mensch) te zamen komen of zich laten vereenigên; want er moet eenheid in het stelsel zijn, d.i. het moet onder één gezigtpunt kunnen gebragt worden, zoo het niet op tegenstrijdigheden zal uitloopen. - De Bijbel laat ons de volkomenste vrijheid om ons gezond verstand te gebruiken, vermits eene Goddelijke openbaring wel tot mijn onderwijs, ter ontwikkeling mijner rede en versterking harer drijfveren tot deugd, maar nooit om mijne geestvermogens door stellige voorschriften in te perken, dienen kan, noch om in zeker opzigt derzelver functien metderdaad te doen ophouden. - Alle voorschriften en beperkingen, van menschen herkomstig, mijne godsdienstige belangen rakende, zijn zonder gezag of beteekenis. - Bijzondere geloofspunten bezitten of verkrijgen nooit de aangelegenheid van de algemeene, noch zijn ook vatbaar, om tot den rang van algemeene verheven of aan anderen opgedrongen te worden. - En eindelijk, algemeene Godsdienst moet den grondslag uitmaken van den Christelijken, zoodat dezelve, in zijne volkomenste zuiverheid, Christendom - en het zuivere Christendom tevens algemeene Godsdienst (redelijke Godsdienst, of Godsdienst der rede) is, immers hiermede nooit mag strijdig zijn.’ En hierbij blijft de Bijbel toch al-
{==445==} {>>pagina-aanduiding<<}
tijd een boek van Gods voorzienigheid, en van aanstalten ter zedelijke opvoeding des menschelijken geslachts.
De tweede Verhandeling heeft ten opschrift: Onderderscheiden grond van theoretische en praktische kennis, aangetoond in eene Redevoering over de algemeene orde, gehouden in het Departement Middelstum, t.N.v. 't A.; en erkent de Schrijver, hier veel te hebben overgenomen uit het tweede deel van de Praktische Philosophie van Prof. l.h. jakob in Halle, op de vertaling van welk hij ons, in het vervolg, hoop geeft. Hier wordt de orde in de natuur als een voorwerp van bewondering voorgesteld, maar tevens opmerkzaam gemaakt op de bij onze vergevorderde kennis nog altijd onoplosbare raadselen. Den opmerkzamen hindert altijd de schijnbare wanorde en onvolkomenheid. Veel is er echter, dat de geleerdste mensch niet eens kan leeren kennen; maar hij behoeft toch gerustheid, en ook de eenvoudige heeft de gronden daartoe in zijn eigen hart. Men kan van het zigtbare niet tot het onzigtbare besluiten, van de natuur niet onmiddelbaar tot derzelver oorsprong, immers niet tot derzelver eigenschappen of hoedanigheden. De natuur is slechts een werktuig, slechts een middel, en niet voor zich zelve doel; men moet het doel kennen, om de doelmatigheid van het middel te beoordeelen. Wij zien blijkbare orde; er bestaan onveranderlijke wetten, die geene uitzondering kennen. Maar, er is in 's werelds beloop ook wanorde? en aan het levend schepsel is niets overgelaten dan lijden en genieten? Echter heerscht in de natuur ontegenzeggelijk orde; en deze bestaat daarin, dat alle in de natuur voorvallende veranderingen plaats vinden volgens natuurlijke wetten, die wij niet kunnen opheffen, veranderen of schorsen, maar aan welke de mensch, in zoo ver hij tot de natuur behoort, zoo wel als ieder ander schepsel, volstrekt onderworpen is. - Maar is haar doel voortbrengen en vernielen? zamenstellen en ontbinden? Zij doet meer voor het levende dan voor het
levenlooze; zij voegt dus voor het levende het ge-
{==446==} {>>pagina-aanduiding<<}
not bij hare bedoelingen. Dan, zij kent geen onderscheid van waarde of verdiensten; echter hangt van haar geheel mijn uiterlijk welzijn af; mijn lot, mijne neigingen, hartstogt, de invloed van het temperament op mijn karakter, zijn gewrochten der natuur. Zij is blind. Maar eindelijk is het de vraag, of ons de natuur eene genoegzame bron van kennis opene, om het ware gezigtpunt te treffen, waaruit wij eene volkomene orde zouden ontdekken in 's werelds beloop - dan of wij integendeel, bij de vaste en onveranderlijke orde, welke in de natuur niet te loochenen is, zonder elders onze oogen heen te slaan, niet met reden zouden mogen twijfelen, of orde of wanorde de overhand hebbe - of het kwade slechts hierbij een onvermijdelijk aanhangsel is van het goede, dat er eigenlijk door zal worden te weeg gebragt; dan of het goede, dat wij aantreffen, niet maar aanwezig zij, als een noodwendig middel, waar buiten zeker boosaardig doel niet ten volle te bereiken was?
Maar nu spreekt in ons binnenste de stem van pligt. Zij spreekt luid en overtuigend: al vervul ik de pligten niet, gevoel ik, dat het behoorlijk is, die te vervullen; al legt mij de natuur onoverkomelijke hinderpalen in den weg, erken ik het noodig, willens en gezind te zijn, datgeen te doen, wat ik behoorde te doen, indien ik kon. Ik kan intusschen ook het tegendeel willen. In de natuur gebeurt iets, omdat het gebeuren moet; bij den pligt is iets dat behoort, al gebeurt het niet. De natuurlijke noodwendigheid dwingt, de zedelijke verpligt. Ik ben dus geen bloot natuurlijk, maar ook een zedelijk wezen. Als het eerste, ben ik harer wetten, haren dwang onderworpen; maar, als het laatste, ben ik haar onderdaan niet. Als zoodanig plaats ik mij in eene eigendommelijke klasse van wezens, welke geene bevinding treffen, geen zin betasten kan. Deze zijn vrije wezens, die naar zulke wetten geregeerd worden, wier gegrondheid en regtmatigheid zij zelve erkennen. Hier vind ik eene nieuwe bron van kennis, niet gelijk-
{==447==} {>>pagina-aanduiding<<}
vorming aan die der natuur, maar praktische of zedelijke; ik ken een wezen, geen voorwerp van aanschouwing, maar dat pligten en vrijheid heeft, het vermogen tot eenen goeden, maar tevens tot eenen kwaden wil. Ik voel mij vrij, niet tot voortbrengselen, welke de natuurwetten niet veroorloven, maar ten aanzien der grondstellingen, naar welke ik de natuurlijke krachten, overeenkomstig derzelver wetten, gebruiken wil. In de natuur is alles middel, en bij alles de vraag: waartoe is het nuttig? maar dit bepaalt de zedelijke waarde niet. Voor mij is onder alles dit het zekerste: dat ik deugdzaam moet zijn. Ik kan twijfelen, waartoe mijne krachten bestemd mogen zijn in de natuur, en waartoe het Wezen, dat alles ordent, datgeen, wat mij omringt, gebruiken wil; maar niet, wat bij al mijn doen en laten mijn doel moet
zijn. De zedewet arbeidt op eenen staat, waarin geheel de natuur instemt met eenen zedelijken wil. Wij zien niet in de natuur, dat zij zich daaraan onderwerpt; maar, uit kracht der zedewet, moeten wij haar beschouwen als onderworpen aan een zedelijk doel, en louter middelen in zich bevattende tot zedelijke einden. Zoo gelooven wij aan een hoogst beginsel van alle zedelijkheid, een' onbegrensd vrijen wil, die volstrekt zonder maat of trap goed, d.i. heilig is; aan een Wezen, hetwelk de geheele natuur aan een hoogst zedelijk doel onderwerpt, en welks zaligheid door den kwaden wil van eenige vrije wezens niet wordt gestoord, daar het volgens zijnen wil is, dat er vrije wezens bestaan (d.i. dezulken, die zoo wel het goede als het kwade kunnen willen, en wier wil het éénige is, dat van Hem niet afhangt, omdat Hij wil, dat die van Hem niet afhangen zal), en dat Wezen, hetwelk wij God noemen, door de onveranderlijkheid der natuurwetten, - van Hem in diervoege geregeld, dat er nooit eenige veranderingen kunnen worden te weeg gebragt, dan welke aan zijne hoogst zedelijke bedoelingen dienstbaar zijn, - genoegzaam heeft gezorgd, dat er nooit iets gebeuren kan, hetwelk met de zedelijke

{==448==} {>>pagina-aanduiding<<}
orde strijdt. Zoo brengt ons het gevoel van pligt tot geloof aan vrijheid, aan zedelijke orde, aan God en onsterfelijkheid; en leeren wij Gods geboden niet van Hem, maar door dezelve kennen wij Hem en zijnen wil. Men dwaalt, zoo men meent, dat ons de rede door bewijsgronden tot een Godsdienstgeloof voert; deze maakt geene zedelijke orde aanschouwelijk; wij hebben de overtuiging van eenen goeden God in ons zelven, en met dit geloof in ons hart vinden wij overal de duidelijkste sporen van de deugden van God; deze kennis dient mij tot bevestigingsgrond van mijn godsdienstig geloof, en ik gebruik mijne zedelijke vooruitstellingen als middelen om datgeen op te lossen, wat mij in de natuur een raadsel is. Al zag ik van deze sporen minder, ja bijna niets, zoo zou de zedewet mij eene Godheid prediken - maar nu, hoezeer weinig wetende, zie ik reeds zoo veel, en mag zoo veel hopen.
Wij noemden beide deze stukken voortreffelijk, en het dor en kort berigt van dezelve zal dit ons gevoelen wel bevestigen; echter verklaren wij daardoor geenszins, met den Schrijver volkomen eens te zijn, of dat er niets tegen zijn betoog kan worden ingebragt. Wij blijven, als boekbeoordeelaars, liefst onpartijdig, willen ook gaarne anderen hooren, en zouden vooral niet ongaarne zien, dat iemand, des bevoegd, - wien het video meliora proboque deteriora sequor een raadsel is, alleen door het geloof aan zedelijk bederf en onmagt en eene bovennatuurlijke Goddelijke werking, de laatste in verband met onze eigene redelijke werkzaamheid, op te lossen, - de pen eens opnam, niet tot een tegenschrift, maar liever tot een eigenlijk gezegd wijsgeerig en tevens Bijbelsch betoog, hetwelk wij meenen dat niet zoo geheel zou behoeven af te wijken van den kritischen geest; maar het uiten van dezen wensch maakt ons misschien reeds van vooringenomenheid en stelselzucht verdacht. - Wij zien intusschen het verder wijsgeerig geschrijf van dezen schranderen Leek met verlangen tegemoet, nieuwsgierig, wat dan eindelijk het ei-
{==449==} {>>pagina-aanduiding<<}
gendommelijk van het Christendom wezen zal. Hetgeen hij nog belooft, is het geven van aanleiding om in het algemeen de juiste kenmerken van waren, in tegenstelling van valschen Godsdienst te onderscheiden; en dan ten laatste hieruit te besluiten tot het noodwendige doel van den Christelijken Godsdienst, met een kort overzigt van de middelen, welke dezelve ter bereiking daarvan bezigt en aanbiedt: waardoor dan het regte gezigtpunt zal moeten bevestigd zijn, om dien als een geheel, in zamenhang en overeenstemming met de gronden en beginselen der rede, te kunnen blijven aanmerken.
Dit werk heeft langer bij ons gelegen, dan het geval geweest zou zijn, hadden wij niet zeer tegen het Voorberigt van 300 bladzijden opgezien, hetwelk bij het doorbladeren ons voorkwam tegenschrift te zijn, en daarom ons (die wel hooren en wederhooren willen, maar dan ook gaarne zelve oordeelen, en het uitbreiden en gedurig aandringen van dezelfde zaken bij een twistgeding moede worden) niet bijzonder uitlokte. Het viel ons echter zeer mede, vooral om de doorgaande bescheidenheid en gematigdheid. Eerst behelst het eene verdediging, of liever geene verdediging, van den titel: Christendom en Hervorming, enz. waarop dan aanwijzing van het doel en plan van dit tegenwoordig werk wordt gegeven. Nu krijgen de tegenschriften eene beurt, en wel eerst de Brieven en Gesprekken tusschen Aristus en Philomathes, die als niet kwaad geschreven, en voor sommige menschen bijzonder nuttig, vermeld worden, hoewel onze Schrijver zich een weinig beklaagt over onechte voorstellingen. Breeder laat hij zich echter in met den Heer cramer von baumgarten, Hervormd Predikant te Middelbert, wiens geheele sterkte exegese is, en met wien hij geen punt van aanraking vindt, omdat deze rede en wijsgeerte bij dezelve niet wil laten gelden. Hij heeft echter zijne bedenking tegen de overeenstemming van baumgarten's gevoelen met de meening van den Catechismus en andere Formulieren van Eenigheid, enz. enz.; en,

{==450==} {>>pagina-aanduiding<<}
hoezeer wij hier willen uittrekken noch toetsen, vonden wij hier nog al iets, dat der lezing en nadere overweging waardig is. De Schrijver komt dan nogmaals terug op zijne bedoelingen met het werk voorhanden, en betuigt zijne tevredenheid met de beoordeelingen van zijn vroeger geschrift; ook onze Letteroefeningen maakt hij eene vriendelijke buiging, maar is vooral breedvoerig (hoezeer hij kortheid voornam) in de vermelding en vriendelijke wederspraak der recensie in de Bijdragen tot de beoefening en geschiedenis der godgeleerde wetenschappen. Maar vooral is de wederspraak van den Hoogleeraar muntinghe bescheiden, en vol bewijs van erkentenis van 's mans wezenlijk groote verdiensten, en het veelvuldig nut, dat hij gesticht heeft en nog werkelijk sticht. Dan volgt nog een woordje aan de Schrijvers van Le Vigilant en de Boekzaal, en nog het een en ander, waaruit duidelijk blijkt, dat het des Schrijvers meening geenszins is, dat de wijsgeerte den Bijbel weg moet doen, of althans overbodig maakt. De lezing van dit voorberigtje zal, nadat men de (ook eerst door ons beoordeelde) Verhandelingen overdacht heeft, wel het aangenaamst en het meest dan ook leerzaam zijn.
Ons bestek gedoogde wel geen doorloopend verslag, en wij vonden ons, waar wij verschillen, juist tot geene wederspraak gedrongen. Het wel belangrijk, maar echter nu geheel wijsgeerig, geschil, voor het meer denkend publiek, moge zijnen loop nemen; maar of het dan eindelijk alles, zoo als men zegt, in esse brengt, is ons twijfelachtig: het zal toch wel van het subjeetief gevoel van iederen zelfdenker doorgaans afhangen, of het een of ander, als niet strijdig met het gezond verstand, in den Bijbel, als leer, al dan niet te dulden zij. Tot eene proeve hiervan strekke het volgende, dat ons bij het lezen eener passage in het Voorberigt inviel. (Van de Notabene's, die wij bij hetzelve maakten, willen wij de overigen over het hoofd zien.)
‘Indien wij,’ zoo lezen wij ter bedoelde plaatse,

{==451==} {>>pagina-aanduiding<<}
‘het bevel ontvingen: geloost in abracadabra; zouden wij dan zeggen, wij gelooven daarin? Het kan intusschen ook wel zijn, dat dit woord op de Maan of in den Uranus eene onloochenbare waarheid beteekent: maar wat helpt mij dit, daar ik het niet versta? en hoe kan ik dan zeggen, dat ik het geloof? Loochenen kan en begeer ik het mede niet. Wat het intusschen ook zijn moge, voor mij is het - niets; het raakt mij niet, en ik heb er geen nut van.’ Dit lezende, viel den steller dezer recensie in, hoe het hem ging, toen hij voor het eerst Logarithmische tafels zag. Hij begreep er niets van; men leide hem het hoe daarvan ook geenszins uit, maar wees hem slechts aan, hoe hij die gebruiken kon. Hij deed dit op goed geloof, en hij bevond er zich wél bij; zij hieiden proef; en, al ware hij ook naderhand in de wijze van zamenstelling en berekening der Logarithmen niet onderrigt, of ook voor dat onderrigt onvatbaar geweest, het gezag, door zijne ondervinding bevestigd, zou voor hem steeds voldoende geweest zijn, om gezegde tafels te blijven gebruiken; zij waren hem, ook toen hij dezelve niet verstond, meer dan - niets. Fiat applicatio! Als ik van het Goddelijke eener verklaring zeker ben, al zie ik het verband daarvan niet in met hetgeen mij van elders zeker is, (het zij maar geene tegenstrijdigheid) mag ik dan dezelve op dat gezag niet aannemen - voor het minst beproeven, of de ondervinding (moed, lust, ijver en kracht ten goede) mij dezelve bevestige? Zou ook hier niet kunnen gelden: Indien iemand wil den wil doen des genen, die mij gezonden heeft, die zal van deze leer bekennen, of zij uit God is?
En toen wij bl. 49 dit voorbeeld vonden: B-Z zijn drieëntwintig zamengezworene straatroovers. A, de braafste man van de wereld, biedt zich den regter ter doodstraffe aan, onder beding, dat van de drieëntwintig booswichten slechts diegenen ongestraft blijven, die zich voortaan als goede burgers gedragen: kan de regtvaardigheid dit aanbod aannemen? - viel ons een an-
{==452==} {>>pagina-aanduiding<<}
der oogpunt in, dat wij eens ergens vonden, zonder dat wij nu juist weten, in welk geschrift: Eene zeer schoone provincie is in oproer, en blijft in oproer; dit vordert van den Koning de strengste maatregelen. Dan, met zijn overleg begeeft zich des Vorsten zoon derwaarts, en brengt trapswijze hervorming daar te weeg, waartoe de voortduring der strenge maatregelen noodig is; en deze moeten vooral des Vorsten zoon drukkend treffen, al naar mate hij meer invloed maken en de harten voor zich winnen en buigen kan. Het gelukt hem; de oproerigen leggen de wapens af, worden getrouwe onderdanen, smeeken ootmoedig pardon, en, ter liefde van dien edelen zoon, die alzoo door groote zelfopoffering den Koning een reeds verloren wingewest herwon, schenkt deze dit pardon, en benoemt dien zoon, tot zijne welverdiende belooning, tot Heer en plaatsvervanger in dit wingewest. - Is dit nu ook eene zoo handtastelijke ongerijmdheid?
Dan, wij willen ons geenszins gehouden rekenen ter verdediging dezer vergelijking. Ter proeve van hetgeen wij beweerden, dat er namelijk veel van eens ieders subjectief gevoel zal afhangen, of men het een of ander, als Bijbelleer, al dan niet, als voor het gezond verstand te dulden, kan aanmerken, gaven wij dezelve eeniglijk op.






{==453==} {>>pagina-aanduiding<<}

Gods Heiligheid verdedigd, en Abraham's vroomheid gered; of de opoffering van Isaäc geene ware gebeurtenis, maar een droom; in het uittreksel eener Kerkelijke Redevoering, gehouden op Zondag avond, den 9 Februarii 1817. door Carel Philip Sander, Oudsten Leeraar der Evangelisch-Lutersche Gemeente te Rotterdam, Honorair Medelid der Hertoglijk Brunswijk-Lunenburgsche Maatschappij te Helmstädt, enz. enz. Te Rotterdam, bij J. van Baalen. 1817. In gr. 8vo. 66 Bl. f :-12-:

Tot nog toe vonden velen met ons in de Bijbelsche geschiedenis, op den titel gemeld, weinig zwarigheid: wij bedachten den vroegeren toestand der menschen, zoo menig voorbeeld van menschenoffer, en het noodzakelijke misschien, dat de Jood iets aanwijzen kon, waaruit overtuigend bleek, dat hij niets minder dan de Heiden voor de Godheid overhad, en ook tot het grootste offer moest bereid zijn, had de Godheid niet van menschenoffer den meest verklaarden afkeer; en daar de uitkomst alles oplost, vonden wij niets Gode onbetamende in deze moeijelijke beproeving van eenen godvruchtigen vader, wiens vertrouwen en gehoorzaamheid hier zoo heerlijk uitkomt, en voor wien alzoo, zonder het moeijelijke en zware, dat hij het vaderlijk gevoel als overwinnen moest, en hier zelf het offer verrigten, de eisch slechts eene geringe beproeving geweest ware, enz. De Eerw. sander telt inmiddels een aantal, in zijn oog onoverkomelijke, zwarigheden op, (waar an echter deze ééne: dat Isaäc nergens wegens zijne onderwerping geroemd wordt, het meest ons nadenken heeft opgewekt) welke alle wegvallen, nu hij het verhaal verklaart een natuurlijke droom te zijn, in welken Abraham het bevel, dat wij vs. 2 lezen, voor een Goddelijk bevel, of voor eene Goddelijke openbaring, hield,

{==454==} {>>pagina-aanduiding<<}
en daaraan (niet anders dan in den droom) gehoorzaamde. De gronden, waarop dit gevoelen steunt, zijn, dit voelt men, deels inwendige, maar worden ook door andere aangedrongen: Het bevel begint met welaandan, of daarom; dus moet er iets zijn voorafgegaan, hetwelk een zelfgesprek zal geweest zijn, dat aanleiding tot den droom gaf. Profeten hadden doorgaans openbaringen in droomen. Vs. 3. doet het vroeg opstaan aan slapen en droomen denken. Hoofdst. XXI:12 berigt ons eene Goddelijke verschijning aan Abraham in een' droom, (enz. enz. want wij zouden letterlijk moeten afschrijven, daar wij slechts een uittreksel voor ons hebben.) Nu beantwoordt de Schrijver nog eene en andere tegenwerping, genomen uit de opoffering van Jezus, - hebr. XI:17. en jac. II:21. en lev. XIX:17, 18. vergel. met luc. XIV:26. Maar wij ontvangen hier nog meer: al aanstonds werden wij aangenaam verrast door de sprekende Ezelinne van Bileam, die wij hier op de eerste bladzijde ontmoeten, hoewel niet als een uithangbord. De Eerw. sander had namelijk, eenige weken vroeger, op verzoek, over dat beroemde dier een paar Christelijke leerredenen gehouden, en bij 2 petr. II:15 en 16 betoogd, dat men over den man en zijn zedelijk karakter niet ongunstig denken mag, ofschoon Petrus, Judas en Joannes het tegendeel schijnen te beweren, en num. XXII:20-35. leeren beschouwen als een droom. Nog wordt de hemelsche verschijning bij de geboorte van Jezus, luc. II:8 enz., als een droom voorgesteld en opgehelderd. Eindelijk wordt alles besloten met de opgave van het gevoelen van Prof. p.j. bruns over Isaäc's opoffering, hetwelk van dat van den Eerw. sander zeer verschilt.
Dit stukje is wel reeds zonder onze aanmelding in veler handen: omdat goede wijn geenen krans behoeft? zoo denken sommigen; maar anderen herinneren zich aan de mannen van Athene, en ook aan de zucht bij velen, om iedere ware of schijnbare aanleiding ter wegwerping van Bijbelleer en Bijbelgeschiedenis spoedig en

{==455==} {>>pagina-aanduiding<<}
gretig te behartigen; maar nog anderen, en ook wij, schrijven het grootendeels ook toe aan het loopend gerucht, dat er openlijk van den predikstoel tegen deze leerrede over Abraham gewaarschuwd is, hetwelk hier nu de voorrede nader vermeldt; en den uitroep: o sancta simplicitas! nemen wij hierbij gaarne over, vooral zoo deze waarschuwing geschied is eer de leerrede nog werd uitgesproken, en men daarna het stilzwijgen hield; welk stilzwijgen mij echter geenszins durven houden voor bewijs, dat zoodanige predikers en waarschuwers tot die zeer velen behooren, waarvan het Honorair Medelid der Hertoglijk Brunswijk-Lunenburgsche Maatschappij te Helmstädt enz. enz. getuigt, dat zij ten volle overtuigd zijn, en den druk van dit stukje verzocht hebben.




Praktikale Verhandeling over eene ziekelijke gevoeligheid van het oog, gewoonlijk zwakheid van gezigt genaamd, door John Stevenson, Oog- en Oormeester van H.K.H. de Prinses van Wales, enz. Uit het Engelsch, naar de tweede uitgave, door H.F. Thijssen, Med. Dr. Te Amsterdam, bij L. van Es. 1816. In gr. 8vo. VI en 94 Bl. f 1-4-:

Onder de kwalen, in welke de prikkelende geneeswijze, ook dán, wanneer zij het meest schijnt aangewezen, het minst voldoet, behooren voorzeker de ziekten van het oog. Een nieuw bewijs daarvan levert ons dit welgeschreven werkje, waarin wij met den aard en de geneeswijze van een gebrek bekend gemaakt worden, waarin alle de teekenen van eigenlijke zwakte (debilitas directa) van brown zich vereenigen, en waartegen echter prikkelende en versterkende geneesmiddelen zonder vrucht, ja zelfs met verergering der kwaal, gebruikt worden. Wij raden dit boekje dus vooral diegenen, welke nog met Browniaansche vooroordeelen besmet

{==456==} {>>pagina-aanduiding<<}
zijn, ter lezing aan. - Het werkje is verdeeld in zeven hoofdstukken, waarvan ons de twee eersten het gebrek leeren kennen en van andere aanverwante kwalen onderscheiden, de overigen de geschiktste geneeswijze voordragen, door waarnemingen staven en door eenige aanmerkingen nader ophelderen. - Stevenson beschrijft ons de kwaal als eene teêrgevoeligheid van het oog, waardoor de prikkel des lichts onverdragelijk wordt, zonder dat er eenige de minste blijken van ontsteking of ophooping van vochten zigtbaar is. Zij ontstaat voorts bijna alleen in dezulken, die, door veel lezen bij kaarslicht, sijn naaldwerk, of het bearbeiden van schitterende voorwerpen, hunne oogen sterk inspannen. Hij beschouwt dit gebrek als het onmiddellijk gevolg eener ophooping der sappen in het achterste gedeelte der oogvliezen, ontstaande uit eene langdurige ontsteking van die deelen; daardoor worden eindelijk de vaten te veel uitgezet, de vochten vloeijen er op den minsten prikkel en in groote mate heen, waardoor dan eene algemeene spanning en pijn veroorzaakt wordt. Bij dit alles zien wij de reden eener grootere gevoeligheid niet in, welke toch niet wel ontstaan kan, dan door eene verhooging en ophooping, als 't ware, van het levensbeginsel, een gevolg van de gestadige prikkeling. Dit vinden wij hier niet genoeg ontwikkeld; doch wij mogen het in eene praktikale verhandeling van minder belang rekenen.
De geneeswijze, waarvan de Schrijver zich bediend heeft, bestond voornamelijk in algemeene en plaatselijke ontlastingen; de eerste door buikzuiverende middelen, welke gegeven en herhaald werden, naar gelange van het gestel des lijders; de tweede in bloedzuigers, ten getale van vier of zes, aan het onderste ooglid aangebragt. Voorts werd door warme bading van het oog en indroppeling eener slappe, waterachtige opium-oplossing de ontspanning nog bevorderd en de gevoeligheid verstompt. Het spreekt van zelf, dat de zieke oogen zoo veel doenlijk tegen den prikkel des

{==457==} {>>pagina-aanduiding<<}
lichts beschermd werden. De bloedzuigers behoefde men zelden te herhalen, zulk eene groote en blijvende verligting bragten de eersten reeds toe. De behandeling werd voleindigd door zamentrekkende oogwaters en algemeen versterkende middelen. Lezenswaardig is hier de Schrijver, in 't bijzonder, over het misbruik der versterkende en prikkelende geneeswijze, over het nut der ontlastingen, en over het regt gebruik der oogwaters. Wat de buikzuiverende ontlastingen betreft, wij hebben daarvan in oogkwalen, vooral in oogontstekingen, altijd eene zeer goede uitwerking gezien.
Wij wenschen dit klein, maar belangrijk werkje in de handen van alle onze kunstgenooten, vooral derzulken, die met de prikkelende middelen zoo veel ophebben.





Redevoering van A.G. Camper, Lid van het Nederlandsch Instituut, eerste klasse, enz. als voorzittend Curator van Vrieslands Athenaeum te Franeker, op den 28 Dec. 1815, bij de plegtigen Inhuldiging uitgesproken. Te Harlingen, bij M. van der Plaats. 1816. In gr. 8vo. VIII en 83 Bl. f 1-:-:

Deze Redevoering, reeds door andere tijdschriften met verdienden lof vermeld, levert eene belangrijke bijdrage tot de jaarboeken van het Letterkundig Nederland; en het ware te wenschen, dat wij ten aanzien der Geldersche Hoogeschole, van eene even bekwame hand, iets dergelijks ontvingen. Niet alleen worden ons de verdiensten van Vrieslands Hoogeschool, van derzelver stichting tot de vernietiging, hier kortelijk geschetst, maar door de ophelderende noten en bijlagen nog duidelijker aangetoond. Daaruit blijkt, dat deze kweekschool van geleerdheid, zoo zeer als eenige in ons vaderland, in alle vakken van wetenschap heeft uitgeblonken, en dat geen gering gedeelte van dien roem

{==458==} {>>pagina-aanduiding<<}
door Hoogleeraren van Vriesche afkomst is verworven; en hieruit kan men ligtelijk opmaken, met hoe veel regt, aan het Athenaeum aldaar, een ruimer werkkring is aangewezen.
Dit is het onderwerp der twee eerste afdeelingen dezer Redevoering; terwijl de derde afdeeling aan de plegtigheden van den dag is toegewijd. De eerste bijlage leert ons de Vorsten uit het huis van Nassau, Stadhouders van Vriesland, als weldoeners der Akademie en groote voorstanders der wetenschappen kennen; de tweede bevat eene lijst der Vriezen, welke als Hoogleeraren te Franeker onderwezen hebben, ten getale van 72. In het derde bijvoegsel worden de namen van eenige geleerden, te Franeker gevormd, opgegeven.

De Kalmukken. Een Tafereel der Zeden, Gewoonten, Gebruiken enz. van dat Volk. Naar het Hoogdui sch van B. Bergmann. Te Leeuwarden, bij Steenbergen van Goor. In gr. 8vo. XV en 408 Bl. f 3-6-:

Zoo de Volkenkennis een gewigtig gedeelte der Geschiedkundige Aardrijksbeschrijving uitmaakt, kan men echter niet loochenen, dat dezelve, ruim zoo zeer als eenig ander gedeelte, aan grove misvattingen, of ook wel opzettelijke vervalschingen, is ter prooije geweest. Romanschrijvers, in den vorm van Reizigers, (van welken le vaillant wel de laatste niet zal geweest zijn) dichtten ons allerlei ontmoetingen en volkszeden voor; Kamergeleerden schreven elkander ter goeder trouwe geheele stapels van onwaarheden na, omtrent niet, of althans zóó niet, bestaande volken, en de onwaarheid groeide doorgaans aan in evenredigheid van den afstand. De jongste Eeuw heeft hierin, den Hemel zij dank! eene verbetering daar gesteld. Men kan zich op de latere Reizigers doorgaans beter, dan op de vroegeren, verlaten. De geest van wijsgeerig onderzoek,

{==459==} {>>pagina-aanduiding<<}
de algemeene kundigheden, meer in alle standen doorgedrongen, en minder vertrouwen op de onkunde der Lezeren, hebben dit gelukkig onderscheid te weeg gebragt. Zoo werden ook in vroegere jaren omtrent de Kalmukken, dat merkwaardige Steppenvolk tusschen den Don en de Wolga, allerlei fabelen uitgestrooid, die de Schrijver van het voor ons liggende werk niet opzettelijk, maar door eene geheel nieuwe, uitvoerige en grondige schildering van dat volk wederlegt. Deze Schrijver heeft daartoe het regt verworven door een verblijf van drie jaren te midden dier Natie (in de Volkplanting der Evangelische Broeders, Sarepta), en dat het hem zoo min aan den wil, als aan het vermogen, om de waarheid te schrijven, ontbroken hebbe, blijkt aan den eenvoudigen, onopgesmukten stijl, die overal de kenmerken der waarheid draagt. Wij houden dit boek, onder de vele vertaalde Reizen dezer laatste tijden, geenszins voor de minste, en zullen trachten, onzen Lezeren daarvan beknoptelijk een denkbeeld te geven.
Het land der Kalmukken wordt vooraf beschouwd. Dit is de steppe of grasvlakte tusschen Caucasië, de Kaspische zee, de Wolga en de Donsche Kozakken, door eene bergreeks in de Europesche en Aziatische helft (volgens de grensbepaling van sommigen) verdeeld. De Aziatische helft schijnt in vroegere Eeuwen een gedeelte der Kaspische zee te hebben uitgemaakt. De vlakte zelve is volstrekt van allen lommer ontbloot, doch daarvoor ook van ongedierte bevrijd. De hette is er zeer drukkend; de winter kort, en niet streng. De staatsgesteldheid der Kalmukken (tot welke de Schrijver hier, volgens eene min natuurlijke rangschikking, overgaat) is eene soort van Adelregering, onder toezigt en bescherming van Rusland, hetwelk ook den Vice-Chan aanstelt, dien men in magt misschien met den Doge van Venetië kan vergelijken; want de hooge Adel of Nojonen heerschen in hunne stammen zoo willekeurig, dat men niet bij den Vice-Chan klagen durft. De gestalte der Kalmukken is ten onregte voor leelijk gehouden;

{==460==} {>>pagina-aanduiding<<}
zij is ons slechts ongewoon. Hunne kleeding is gemakkelijk en ruim, gelijk die der overige Azianen; tusschen de mans- en vrouwe-kleederen is bijna geen onderscheid. De zucht naar opschik, die zelfs tot bij den menscheneter van het ruwe Nieuw-Zeeland is doorgedrongen, heerscht ook bij den Kalmukschen woestijnbewoner; en Vorstendochters verkleeden zich meer dan eens op een' feestdag. - De Kalmukken zijn Nomaden, of omzwervende herdersstammen, wier zorgeloos leven, in tegenoverstelling met dat van den Europeaan, wat al te zeer wordt opgevijzeld. Immers deze eenvoudige levenswijze, dit veehoeden, bewaart hen althans niet voor de verachtelijkste ondeugden, en neemt het onderscheid tusschen schatrijken en doodarmen, gebieders en knechten, zoo min weg als in Europa. De kudden der Kalmukken bestaan in kameelen, paarden, runderen, schapen en geiten. De hutten zijn van houtwerk, met vilten dekens belegd, en de ingang is altijd naar het zuiden, in de rigting der woonplaats van den Opperpriester of Dalai-Lama. De besten kosten somwijlen 200 roebels; de minsten 30 tot 40. Rijke lieden hebben ook nog verscheidene bijhutten. Bij hunne rondzwervende levenswijze is het de Vorst, die de keuze der legerplaats heeft. De Kalmukken trokken voorheen in den zomer de Wolga over; een togt, door een geheel verhuizend volk met deszelfs groot en klein vee gedaan, die een allerzonderlingst en aangenaamst gezigt opleverde; doch sedert de uitwijking van een zeer groot gedeelte der Natie uit het Russische naar het Chinesche gebied hebben de overigen aan deze zijde des strooms weideplaatsen genoeg. Niemand, zegt de schrijver op bl. 98, kan matiger leven, dan de Kalmuk; doch op bl. 241 heet het:
Wie de Kalmukken matig noemt, bedriegt zich even zeer, als hij, die hen van onmatigheid beschuldigt. Wij zouden hier eene tegenstrijdigheid kunnen opmerken; doch de onmatigheid van den Kalmuk heeft dán alleen plaats, wanneer hij zich ten koste van een' ander kan verzadigen. De arme leeft meest van

{==461==} {>>pagina-aanduiding<<}
meelkost; de rijke van vleesch. Kameelmelk dient alleen bij de thee, die de Kalmukken (als eene door het Lamismus met China verbondene Natie, hoe ver ook van dat Rijk verwijderd, waarschijnlijk door hetzelve hebben leeren kennen, en) zeer sterk gebruiken. Schapen-, koe- en merrie-melk dient voor boter en zure dranken, van welke laatste zij ook brandewijn maken. De toebereiding der Kalmuksche spijzen is zeer walgelijk. Hunne keuken en wijze van eten wordt tot in de kleinste bijzonderheden geschilderd. Het is onwaar, schoon algemeen verspreid, dat de Kalmukken het vleesch onder hunnen zadel half gaar laten worden en alsdan verteren; integendeel hebben zij een' afkeer van raauwen kost; doch hun Godsdienst heeft in sommige gevallen noodzakelijke onreinheid ten gevolge. Van het tabakrooken zijn zij groote liefhebbers; zelfs in het opstaan en naar bed gaan hebben zij de pijp in den mond, ja des nachts staan zij wel op om te rooken. Hun slaap is zeer vast. De gevoelens van vertrouwen op mannelijke braafheid heerschen er nog genoeg, om zelfs dochters van aanzienlijken des nachts, te midden eener schaar van jonge lieden, gerust - en veilig - te doen nederliggen! De arbeid is bij deze Natie - in weerwil van het tegenovergestelde gevoelen - onder mannen en vrouwen vrij gelijk verdeeld, en de vrouwen zijn er geene slavinnen. (Een gewigtige stap ter beschaving!) De pligtplegingen bij de Grooten zijn vrij omslagtig, en zeer naauwkeurig bepaald. Het aanleggen van een groot vuur op den gezelligen haard, zelfs in harde winterdagen, wordt als eene verkwisting der Goddelijke gaven beschouwd. De Kalmuksche metaalwerkers waren voorheen beroemd; thans zijn de meesten uitgeweken, zoo wel als de boekdrukkers. (Deze kunst toch was bij de Mongoolsche Volken, even als bij de Chinezen, sinds overoude tijden in gebruik.) De schilderkunst
dient alleen voor afgodsbeelden; de toonkunst, daarentegen, is geheel wereldlijk. - Iedereen rijdt bij dit Volk, zelfs tachtigjarige vrouwen. Roofdieren worden niet met schiet-
{==462==} {>>pagina-aanduiding<<}
geweer, maar alleen door eene behendige hantering der zweep, gedood; men kent er ook de valkenjagt. De oorlog met hunne naburen heeft sedert de Russische heerschappij geene plaats meer; doch moeten zij aan het leger éénen man voor iedere hut geven. Hunne wapenrusting wordt omstandig beschreven. In eenen veldslag houden zij strenge matigheid, die den onderbuik slap houdt, voor het beste behoedmiddel tegen kogels. Hunne overwinningen vieren zij niet zelden door menschenoffers. - Hunne volksvermaken bestaan in dansen, worstelen, harddraverijen, (de overwinnaar in dezen is doorgaans zijn paard aan den Vorst kwijt) en het gezang. De Dschangariade, een dichtstuk, hetwelk door een' uit den dood verrezenen Kalmuk zou vervaardigd of liever aan hem ingegeven zijn, is hun klassiek heldendicht, en zou 360 gezangen bevatten; doch geheel kent het niemand van buiten. Het kaart- en schaakspel beide, doch vooral het eerste, zijn bij hen zeer gemeen.
De opvoeding der kinderen is in de eerste jaren van die der onzen zeer verschillend. De kinderen worden in wiegkribben gepakt, of kruipen naakt rondom den haard. Bij de Nomadische reistogten zitten zij op kameelen, en lijden veel, doch zonder dat zulks hunne gezondheid merkbaar benadeelt. Zij leeren vervolgens lezen, schrijven, en hunnen Godsdienst. De Kalmuk leert van jongs af zijne zintuigen tot eenen bijna ongeloofelijken graad oefenen. Niet minder merkwaardig zijn zij door geheugen, verbeeldingskracht en beleid. De Kalmuk overtreft zelfs den doorslepen' Rus in schranderheid, list en bedriegelijkheid; doch tevens zijn zij aan het duisterste bijgeloof overgegeven, waarin zoo wel de hoogere als lagere klassen deelen. Zij haten echter andersdenkenden niet, maar bespotten dezelve slechts, doch alleen onderling. De Lamische Godsdienst, waaraan zij gehecht zijn, en die veel overeenkomst in geest en strekking heeft met dien der Hindous, gebiedt hun zachtmoedigheid zoo wel jegens dieren

{==463==} {>>pagina-aanduiding<<}
als menschen, daar de zielsverhuizing een hunner geloofspunten uitmaakt. Hun lastvee, nogtans, behandelen zij somtijds zeer ongevoelig. De gastvrijheid heerscht onder hen in volle uitgebreidheid. De heillooze wet, die het huwelijk der Priesters verbiedt, (eene der vele overeenkomsten tusschen de Kalmuksche en Roomsche kerkleer) is zeer nadeelig voor de anders over 't algemeen vrij goede zedelijkheid. Eerzucht, ook zelfs betamelijke, is hun vreemd; hun toorn, schoon moeijelijk op te wekken, is vreeselijk in zijne uitbarsting. Eigenbaat is de groote drijfveêr hunner handelingen. Onbeschaamdheid zoo wel, als trotschheid en onbeschoftheid jegens minderen zijn hoofdtrekken in het karakter van den Kalmuk. Moed ontbreekt hem, en over 't geheel doen de slechte eigenschappen bij hem den evenaar overslaan ten nadeele der goede. Onder de ware en gewaande wetenschappen, beoefenen zij alleen artsenijkunde, tijdrekening en starrewigchelarij.
Over den Godsdienst der Kalmukken wordt, behalve het reeds gemelde, zeer breed gehandeld, en hunne geestelijkheid, eene volmaakte Hierarchie uitmakende, hun tempeldienst, afgodsbeelden of Burchanen, heilige boeken, gebeden, vasten, offers, verdienstelijke goede werken, doop en vormsel, trouwplegtigheden, begrafenissen, (de Lama's of Oppergeestelijken worden na het overlijden verbrand) hunne zes feesten en tooverkunsten of bezweringen vindt men hier tot in kleine bijzonderheden toe beschreven. Een aanhangsel geeft een kort verslag van het Kalmuksche schrift, en iets over den oorsprong van den naam Kalmuk, dien de Schrijver van het woord chalmak afleidt, een' afvalligen of nageblevenen aanduidende; voorts eenige Kalmuksche Anecdoten. De vertaling van dit belangrijk geschrift is zeer vloeijend en zuiver.





{==464==} {>>pagina-aanduiding<<}

Geschiedkundige Beschouwing der Hervor de Kerk in Frankrijk, van derzelver oorsprong af, tot op den tegenwoordigen tijd, met eenige aanteekeningen als bijlagen, door Ingram Cobbin. Uit het Engelsch. Te Dordrecht, bij P. van Braam en A. Blussé en Zoon. 1817. In gr. 8vo. f 2-:-:

Fankrijk is een, in de geschiedenis der Reformatie, merkwaardig land, inzonderheid uit hoofde van de tegenstrijdige rollen, welke het ten aanzien van die groote gebeurtenis heeft gespeeld. Men zoude, de zaak van voren beschouwd, hebben moeten zeggen, dat Frankrijk het land was, waar de beginselen der hervorming het weligst moesten tieren, en het gebied eenes, van alle verkeerdheid en misbruik gelouterden, eerdiensts zich met de minste belemmering had moeten vestigen en uitbreiden. Immers, buiten en behalve dat het betere licht dáár het eerst, schoon in flaauwe schemering, is begonnen te schijnen, zoo bevond zich Frankrijk, door de meerdere vrijheid van deszelfs kerk, in eenen staat van mindere afhankelijkheid ten aanzien van Rome, en daardoor naderbij aan alle zoodanige meerdere verlichting, als door de staatkunde van den pauselijken stoel alom ten zorgvnldigste werd te keer gegaan. Dan, gelijk het in de wereld meestal gaat, wat men zoude zeggen dat wezen of worden moest, is niet geworden, maar het tegendeel; de menschen hebben de leidingen der Voorzienigheid niet verstaan, of door hunne driften verijdeld; zoodat niet alleen de hervorming in Frankrijk geenen vasten voet heeft hunnen krijgen, maar hare aanklevers ald ar ook de moorddadigste vervolgingen hebben ondergaan, - vervolgingen, hervat nog in de jongste dagen, terwijl men van dezelve in geen ander land hoorde. De loop van de lotgevallen der hervormde kerk in Frankrijk kan men nu uit dit welgeschreven en welvertaald werkje leeren kennen.
Bij de Waldenzen ontstond het eerste licht, en zij leden de eerste vervolging om den Godsdienst. Petrus waldus, een koopman en burger te Lyon, is, in de 12de eeuw, de stichter dezer sekte geweest; aan hem is Europa het eerst de verschijning verpligt van de H. Schrift in eene der nieuwere talen.
Lodewijk XII is tot geene vervolging van hen te bewe-
{==465==} {>>pagina-aanduiding<<}
gen. In 1520, terwijl frans I den troon bekleedde, begon de leer van luter in Frankrijk verspreid te worden. Niettegenstaande de vervolging nu het hoofd opstak, bleef de hervorming voortgaan, en breidde zich uit in verschillende deelen van Frankrijk. Frans I was, als beschermer der wetenschappen, in het eerst de hervorming genegen; (de schrijver had, ter volmaking van zijn werk, melding behooren te maken van het wispelturig, en naar ingevingen der staatkunde, ten aanzien van de hervorming, zich schikkend, karakter van frans, die, schoon hij de Protestanten in Duitschland hielp, ze in zijn eigen land liet verbranden) maar vervolging duurde voort en deed vele hervormden, 1541, naar Geneve vlugten. Hendrik II volgt het voetspoor van zijnen vader frans. De hervorming groeit tegen de vervolging in. Belangrijke gemeente te Rochelle. De hervormden verzamelen ook te Parijs, 1559, onder bescherming van vele grooten; doch zij worden, door bewerking des Konings, door het Parlement veroordeeld, waarvan zelfs vele leden worden gevangen genomen. Eerste nationale Synode in de voorstad van St. Germain, waarover de Koning woedend is en het ergste zweert; doch de dood komt tusschenbeiden.
In de burgeroorlogen ter zake van de troonopvolging kiezen de hervormden de partij der bourbons. Nu was de Godsdienst in alle openbare zaken gemengd, en waren de partijen staatkundig tegen elkander. Frans II, de jonge Koning, minderjarig, had zijn oordeel aan zijne ooms, de guisen, onderworpen. De hervormden helpen coligni in eene zamenzwering tegen de guisen, welke mislukt en bloedig gewroken wordt door den moord te Amboise. De guisen vervolgen voorts de hervormden wreedelijk, die echter vele kerken stichten, onder andere die te Montauban. De Hertog de guise poogt zelfs eene Inquisitie in Frankrijk op te rigten; doch dit mislnkt.
Karel IX Koning. De Koninginne Regentesse, katharina de medicis, aanvangs den hervormden genegen. Maar de guisen doen hun van eenen anderen kant nadeel, namelijk door te bewerken, dat de Koning van Navarre de Protestanten afvalt. De Koninginne Regentesse doet zelfs voorstellingen aan den Paus, ten goede der Protestanten.
Na de verwijdering der guisen, 1562, staat katharina een nieuw bevelschrift ter gunste van de Protestanten toe,

{==466==} {>>pagina-aanduiding<<}
hetwelk door het Parlement, na veel tegenstand, bij voorraad, en tot op de beslissing van eene algemeene kerkvergadering, wordt goedgekenrd. Merkwaardig is, dat de Kanselier l'hopital, om dit gedaan te krijgen, beweerde, dat men in dezen niet te zien had op de deugdelijkheid of ondeugdelijkheid van den Godsdienst, maar wat het staatsbelang eischte.
Over de, schoon zeer beperkte, vergunningen aan de Protestanten waren echter de Katholijken zeer ontevreden. Maar zelfs de pauselijke Legaat kan niets bij de Regentesse tegen de Protestanten uitrigten.
De Katholijken laten de Protestanten te Meaux, door verscheidene compagnieën soldaten, uit de heffe des volks, beleedigen en mishandelen. Ook de hervormden te Montauban werden wreedelijk geplaagd door een bandeloos graauw, en ter zelfder tijd ontstond er een oploop te Toulouse. De Hertog de guise trekt weder naar Parijs; onderweg, te Vassy, maken eenigen uit zijnen stoet twist met Protestanten; guise deed dezen als de eerste aanranders voorkomen, en krijgt de Parijzenaars, die verregaand tegen den hervormden Godsdienst ingenomen waren, op zijne zijde. - Burgeroorlog tusschen condé en guise. - De hervormde partij neemt toevlugt tot Engeland, dat Havre de Grace laat bezetten. De vrede beperkt de voorregten der Protestanten meer, dan zij het te voren waren.
Montmorenci smeedt eene zamenzwering tegen de Protestanten, die echter wordt voorgekomen. Maar karel begint tot de zijde der vervolgers over te hellen, en alva zet katharina om. Karel brengt een leger op de been. Na den slag bij St. Denijs, verwierven de hervormden weder de belofte van verdraagzaamheid.
De Katholijken waren razender dan ooit. De predikers predikten, dat men ketters geen woord moest houden. Het gevolg was vervolging en moord. De oorlog werd hervat. Het Edict van 1562 wordt volstrekt herroepen, 1568. Na veel bloedvergietens een derde vrede, weder gunstig voor de Protestanten, 1570; en, om dien vrede duurzaam te maken, werd er een huwelijk voorgeslagen tusschen hendrik van navarre (naderhand hendrik IV) en margaretha de valois, 's Konings zuster. Maar dit alles was bedriegelijk, en door een verraderlijk gedrag wiegt karel de

{==467==} {>>pagina-aanduiding<<}
Protestanten in den slaap. Het eerste slagtoffer dezer listen was de Koningin van Navarre, waaraan de Protestanten ontzettend veel verloren; en de Bartholomeus-moord begon met dien van coligny. Wij krijgen hier van die gebeurtenis eene schets, waarin wij zoo regt de Franschen herkennen; immers zelfs hofdames vonden vermaak in de lijken te beschouwen, en dezelve zoo spottend en onbetamelijk te behandelen als mogelijk. Te midden van de ontsteltenis der vlugtende Protestanten, teekende de Koning nog weder een, voor hen gunstig, bevelschrift; doch wie konde hem meer vertrouwen?
Vierde oorlog. Karel sterft op eene ellendige wijze. - Hendrik III. Vijfde oorlog. Bij den vrede wordt aan de hervormden weinig toegestaan. - De Ligue, 1576, zesde oorlog, loopt vrij gunstig voor de hervormden af. - Zevende oorlog, waarbij de hervormden weder iets wonnen. - Achtste oorlog. De Koning genoodzaakt, den protestantschen Godsdienst weder te beletten. - Negende oorlog, tusschen Frankrijk en Navarre. - Hendrik III vermoord, 1589. - Hendrik IV, door die van de Ligue tegengewerkt, verzekert de vrijheden der Protestanten, maar wordt zelf katholijk. Geeft het vermaarde Edict van Nantes uit. - De Koning vermoord. - Lodewijk XIII. De Koninginne moeder, Regentes, bekrachtigt het Edict van Nantes; 't geen ook lodewijk naderhand deed. Maar de Koning was zwak, en de Jezuiten kregen volmaakten invloed op hem. De Koninginne moeder wordt gebannen, aanzienlijke personen vermoord; de burgeroorlogen braken weder uit. - Richelieu onderdrukt de hervormde kerk. - Richelieu en lodewijk XIII sterven.
Lodewijk XIV en mazarijn. Het Edict van Nantes weder bekrachtigd, en bij de meerderjarigheid van lodewijk nogmaals. De Koning afkeerig van en wreed tegen de Protestanten. - Herroeping van het Edict van Nantes. Klein staaltje der ijsselijkheden. Gevolgen dezer herroeping voor Frankrijk. - Dood van lodewijk XIV. Zijn karakter. - Lodewijk XV. Ten aanzien van het begin der regering dezes Konings begaat de schrijver een' groven misslag, maar verbetert dien, door in de aanteekeningen achter het werkje het ijsselijke besluit ten aanzien der Protestanten, waarmede hij zijne regering begon, geheel te leveren.

{==468==} {>>pagina-aanduiding<<}

Na de troonbeklimming van lodewijk XVI werd de toestand der Protestanten in eenige provinciën van Frankrijk eenigzins dragelijker; maar zulks hing veel van de bijzondere begrippen der hoogere magten af. Zij hadden echter geene burgerlijke regten; hunne huwelijken waren niet wettig, enz. Eindelijk herstelde een Ediet van lodewijk XVI hen weder in hunne burgerlijke regten, die echter niet gelijk stonden met die der Katholijken; tot dat de nationale vergadering alle verdrukking ophief, schoon de eerdienst der Protestanten nog niet geheel vrij was.
Onder het schrikbewind werd alle eerdienst verboden, maar in het derde jaar der Republiek hersteld, schoon toen de armoede der hervormden velen verhinderde om gebouwen voor den eerdienst te stichten, welken zij dus in de open lucht verrigteden. In het tiende jaar der Republiek verkregen de hervormden, door het beruchte Concordaat, eenige belangrijke voordeelen, welke zij nog nimmer volkomen genoten hadden.
De Katholijken waren ontevreden, omdat buonaparte heimelijk meer voor de hervormde, dan voor de katholijke kerk gedaan had; en het was ook zoo, dat hij de Hervormden boven de Katholijken begunstigde.
Eene der eerste daden van lodewijk XVIII was, dat hij den Protestanten vrijheid van godsdienstoesening toezegde: maar een booze geest ontwaakte tegen hen, inzonderheid in het zuiden van Frankrijk. Zij werden beleedigd en mishandeld. Alleen de stedelijke garde bewaarde nog eenigermate de orde.
Bij napoleon's wederverschijning, in 1815, werden de Protestanten in verdenking gebragt, dat ze hem genegen waren. Hun gedrag echter omtrent hunne vijanden moesten zelfs dezen als edelmoedig roemen. - Naauwelijks haalden zij adem, of buonaparte verloor, andermaal, zijne kroon. - Van hier af volgt een tafereel der wreedheden en uitzuigingen, door de Protestanten ondergaan, en die wij ons misschien onmogelijk zóó groot hebben kunnen voorstellen. De regering zelve kon ze niet stuiten. - Eindelijk wordt de staat van den Godsdienst bij de Protestanten in Frankrijk, en de inrigting hunner kerk, opgegeven.
De bijlagen zijn zeer belangrijk, van historischen aard, en dienende ter nadere staving van het een en ander, in het werkje zelve voorkomende.





{==469==} {>>pagina-aanduiding<<}

Aurora, wijsgeerig-staatkundig Jaarboek over 1815. Door T. Olivier Schilperoort. Te Deventer, bij J.W. Robijns. In gr. 8vo. 300 Bl. f 2-4-:

Eene onvoorziene omstandigheid heeft de aankondiging en beoordeeling vertraagd van bovengemelde werkje, in deszelfs aard en oogmerk geheel verschillende van zoodanige gedenkstukken, als de merkwaardige verandering van zaken in Europa, en bijzonderlijk in Nederland, heeft te weeg gebragt. Aardig is de titel gekozen, en de Schrijver geeft er de reden van op, bl. 295. De gebeurtenis, immers zoo als die zich in 1815 opdeed, gaf hem aanleiding om een jaarboek over 1815 te schrijven, en, uit aanmerking van de behandeling van het onderwerp, hetzelve wijsgeerig-staatkundig te noemen. In eene korte inleiding zegt ons de Heer schilperoort, de herstelling van het vaderland te zullen beschouwen, I. in zoo verre daarbij de, voorheen verschillend gewijzigde, staatsvormen der onderscheidene Nederlanden onder een Koningschap tot eenheid en vastheid zijn gebragt; II. in zoo verre de bestendigheid der hereeniging af te leiden is uit het ophouden van de oorzaken der vorige splitsing; hetwelk hem dan, III. geleidelijk brengen zal tot datgeen, waardoor zich ons tijdvak van alle vroegere tijdvakken onderscheidt. De Heer schilperoort doet in de behandeling van zijn moeijelijk onderwerp zien, dat hij geen nieuweling is in de Vaderlandsche, Algemeene en Kerkelijke Geschiedenissen, en dezelven met vrucht heeft gelezen en overdacht. Van dien kant dan ook beveelt zich al aanstonds zijn jaarboek aan. Wij hebben het met genoegen gelezen. Bijzonderlijk beviel ons de tweede afdeeling, waarin hij, onzes inziens, op de meest gepaste wijze betoogt, dat eene heerschende Kerk, in een Land gelijk het onze, waarin zoo vele onderscheidene Christelijke gezindten zijn, in geenen deele noodzakelijk is, en dat dus, onder andere opgegevene redenen, het niet te pas komt, dat eenige Geestelijkheid, als zoodanig, deel hebbe aan de Volksvertegenwoordiging. Alles wordt daarin behandeld zoo wijsgeerig en staatkundig, dat er niemand is, welke gezindte dan ook toegedaan, die
zich, dunkt ons, niet met geheel zijn hart daarmede kan vereenigen. Het derde stuk,

{==470==} {>>pagina-aanduiding<<}
met de twee anderen in verband, geeft den geachten Schrijver gelegenheid, om, op de meest gevallige wijze, en zonder iemand, van welke politieke denkwijze hij dan ook moge geweest zijn of nog is, te beleedigen, te doen zien, zoo niet te betoogen, dat men alle de nieuwigheden, die Europa beroerd hebben, niet moet wijten aan de Maatschappijen of zoogenoemde Illuminaten, die hij veeleer van alle de beschuldigingen, daartegen ingebragt, ganschelijk vrijpleit. Het politieke gedeelte staat ondertusschen meer in verband met het behandelde onderwerp in het eerste stuk, hetwelk altijd zijn zal een der moeijelijkste onderwerpen. Voor zoo verre de Nederlanden in het algemeen betreft, willen wij geene aanmerkingen maken, omdat die Nederlanden thans allen vereenigd en tot een en hetzelfde Koningrijk gebragt zijn, en wij met den Heer schilperoort hartelijk wenschen, dat die vereeniging het duurzaam geluk bevorderen zal van het nieuwe Rijk der Nederlanden. Maar wat belangt het betoog, zoodanig als dit door dien Heer bij zijn eerste stuk gedaan is ten bewijze van het gestelde bij dat punt, zouden wij nog al eenige aanmerkingen daaromtrent in het midden kunnen brengen. Dan, ons Maandwerk is, of behoort geen twistschrift te zijn, maar eene aankondiging van uitgekomene werken, waarin wij ons veroorloven, alleenlijk te beoordeelen de behandeling van het onderwerp eenes Schrijvers. In zoo verre dan vermeenen wij op de behandeling van het eerste stuk te moeten aanmerken, dat wij voor ons het tegenwoordige staatsgestel liever zouden beoordeelen en behandelen naar en uit den aard van het gebeurde en den tegenwoordigen staat van Europa, dan hetzelve te willen opdelven uit de oude Vaderlandsche Geschiedenis. Immers een ieder, die met den ouden tijd bekend is, weet, hoe gemakkelijk bijna alle staatsvorm op die wijze ook daaruit te betoogen is, en, als wij een twintig-, dertig en veertigtal jaren terugdenken, ook daaruit is betoogd geworden. De vraag blijft
altijd, vanwaar wij zullen beginnen, en wat wij willen verdedigen. Daarom dan herhalen wij, zoo ten aanzien van het werk van den Heer schilperoort, als van alle andere soortgelijken, dat wij het beter achten, zich eenig en alleen tot den tegenwoordigen tijd te bepalen, en daaruit al het mogelijk nuttige te trekken. Het spijt ons, dat de Schrijver den tegenwoordigen staat van zaken, of wel de nieuwe grondbe-
{==471==} {>>pagina-aanduiding<<}
ginselen, te veel toekent aan het geweldige Fransche despotisme, hetwelk, onder allerlei vormen, Europa heeft beroerd. Het zou thans onvoegzaam zijn, daarvan iets meer te zeggen. Wij wenschen liever, dat, in zoo verre ook de geest, die Frankrijk beheerscht en verpletterd heeft, iets goeds mogt hebben uitgedacht, hetgeen in den tegenwoordigen toestand van Europa bruikbaar zou kunnen zijn, dit dan zoodanig mag worden gewijzigd, gelenigd en gelouterd, dat elk volk zijn duurzaam geluk daarin vinde.




Jan Perfect, of de weg der volmaking, vertoond in het leven en de zonderlinge lotgevallen van een voornaam Wijsgeer. Een staats- en zedekundige Roman der afgeloopene Wondereeuw. II Deelen. In 's Gravenhage en te Amsterdam, bij de Gebroeders van Cleef. 1817. In gr. 8vo. f 4-10:

Deze Jan Perfect is een carricatuurkarakter, voorgesteld met oogmerk om belagchelijk te maken alwat tot volmaking des menschelijken geslachts gedaan is en wordt. Maar Recensent heeft van kindsbeen af aan altijd hooren zeggen, dat elke zaak twee handvatsels heeft. Het komt er dus zeer op aan, van welk standpunt de Schrijver van dezen Jan Perfect uitgaat, en welke soort van volmakingsplannen hij eigenlijk belagchelijk wil maken. Hiervan zal afhangen, hoe men dit werk te beschouwen hebbe. Het spijt daarom Rec. eenigzins, dat hij niet weet, wie de Schrijver is; dan ware hij voorzeker buiten gevaar hem onregt te doen, door zijnen Jan Perfect van eene zijde te bekijken en voor te stellen, van welke de Schrijver hem voorgesteld noch bekeken wil hebben. Maar, aan den anderen kant, gelijk toch des Schrijvers meening, uitgesproken door den mond van den Heer Habacuc Knaagwurm aan het slot van het tweede deel, deze is: ‘dat menschelijke wijsheid en ondervinding veelal niet meer waard waren dan zijne vuile pijp, en dat misschien juist in den tegenwoordigen staat van onvolmaaktheid alles ten beste is:’ zoo is 't waarschijnlijk ook maar 't beste, dat Rec. den Schrijver niet kent; want nu kan hij hem in zijnen Jan van alle zijden beschouwen.
Wij hebben, namelijk, meenen wij, hier minder te maken

{==472==} {>>pagina-aanduiding<<}
met Jan Perfect en zijne gekheden, dan met den Schrijver en diens bedoeling. ‘Volmaking des menschelijken geslachts’ is toch nog al een woordje, dat eenigen eerbied waardig is, en dat zoo min verdient in de gedragingen van eenen Jan Perfect als een dolhuisvoortbrengsel te worden voorgesteld, als het betamen kan, hansworst in eerwaardige ambtskleeding ten theater te voeren, of alwat kunst, wetenschap, zedelijkheid heet, met één woord, alles, waardoor beschaving, liefelijkheid, deugd, welbevinden onder het menschdom wordt bevorderd, en dus het menschelijk geslacht wel degelijk tot volmaking geleid, gelijk te stellen met de speelkaarten, die men wil dat tot vermaak van eenen mallen Koning van Frankrijk uitgevonden werden.
Rec. brengt, onder verbetering, de ongeloovigen aan en tegenstanders van de volmaking tot vier klassen. De eerste is die der knorrepotten; de tweede, die der domooren; de derde, die der wijsneuzen; de vierde bestaat uit hen, die hun best doen te bewijzen, dat de menschen niet meer dan regtopgaande beesten zijn. De eersten kunnen geene volmaking dulden, omdat zij hunnen zin niet krijgen; de tweeden zijn er tegen, omdat zij zelve voor alle volmaking onvatbaar zijn; de derden, omdat men hun niet vraagt, hoe 't wezen moet; en de laatsten, omdat zij meer roeping hebben als beesten dan als menschen te leven. Om niemand onregt te doen, zoude men nog eene vijfde klasse kunnen aannemen; en die zou dan bestaan uit diegenen, die te vlugtig zijn om door te denken, het ware van het overdrevene te schiften, en die dus de onvoorzigtigheid begaan, om, alwat tot volmaking van het menschelijk geslacht op gepaste of ongepaste wijze geschiedt, zoo maar over éénen kam te scheren, en niet bedenken, dat ook dit tot de onvermijdelijke onvolmaaktheid behoort, dat onder al het werken menig iets verkeerd wordt aangegrepen, terwijl het toch altijd goed is, dat er iets gedaan, en menig goed zaad wordt uitgestrooid. Werken moet de mensch; daarvoor is hij, volkomen naar verdienste, uit het Paradijs gejaagd; en dat alles, wat hij verkeerd aanvat, toch eindelijk tot het groote doel, hoe zeer ook slechts zijdelings, medewerke, en het geheel ondoelmatige door de natuur weder worde te regt gebragt, daarvoor is God God.
Tot welke klasse van tegenstanders der volmaking nu de

{==473==} {>>pagina-aanduiding<<}
Schrijver van Jan Perfect behoort? Wij vinden geenen grond, hem onder eene der vier eerstgenoemde te rangschikken. Een knorrepot is hij niet, daartoe is hij te goed lachs; een domoor ook niet, daartoe bezit hij te veel geest; van eigenwijsheid kunnen wij juist ook niet zeggen sporen in zijn werk te hebben gevonden, zoo min als daarvan, dat hij de menschen tot beesten zoude verlagen. Er blijft dus niets overig, dan hem tot de laatst bijgevoegde klasse te rekenen, en hem te noemen een' ongeloovigen aan de mogelijkheid der volmaking van het menschelijk geslacht in deszelfs tegenwoordi en staat, en, als zoodanig, een' tegenstander, of ten minste een' bespotter, van alle verbeteringen, die tot dat doel ondernomen worden. Immers alle vorderingen in de onderscheidene vakken krijgen bij occasie eenen veeg uit de pan; de verbeteringen in opvoeding en onderwijs niet de minste. Ook de verlichting en zedelijke voortgang des menschdoms krijgen ter zijner tijd eene beurt; er wordt nu en dan eens geprofaneerd met het nieuw Jeruzalem; een obscoeniteitje en liederlijk episodetje hier en daar geven juist geen zeer gunstig denkbeeld van des Schrijvers gedachten aangaande het betere in den mensch; en de Heer Ezechiël Perfect begint zijne voorlezing aan zijnen zoon, over de aanstaande volmaking, met deze woorden: ‘Zie, mijn Johannesje! de grond van de leer der aanstaande volmaking is oorspronkelijk op ons eigenbelang gevestigd, hoe zeer de smalle gemeente daarmede niets van noode heeft.’ En nu worden alle vakken zoo wat bij voorraad doorgeloopen, en de gezegde stelling gestaafd.
Of nu de verdere uitvoering van dit thema wel dat nut heeft, wat de Schrijver, naar bl. 2. der voorrede, denkt te stichten? Ons antwoord hierop is uit het vroeger gezegde in dit ons verslag op te maken. Wij kunnen bij den Schrijver ook juist geene gematigdheid, of dat hij zijne stelling slechts in zekeren zin voor waar zonde houden, vooronderstellen; want vooreerst spreekt de Heer Ezechiël Perfect vrij beshssend, en het motto, uit montaigne's Essais ontleend, kondigt haat aan tegen de nieuwigheden, in welk opzigt zij ook mogen plaats hebben, omdat het menschelijk verstand, gelijk de zee, aan den eenen kant altijd verliest, wat het aan den anderen wint - en dit is toch waarlijk wat veel gezegd, en is het waar, dan kunnen wij veilig alle beschaving en verlichting ter zijde zetten.

{==474==} {>>pagina-aanduiding<<}

De Schrijver, die, blijkens de voorrede t.a. pl., de satyre voor de beste wijze van verlichting houdt, (hetgeen hem eerst nog te bewijzen staat) dekt zich in die zelfde voorrede tegen alle beschuldigingen, die op hem konden worden losgelaten, en snijdt dezelve alle toegangen af. Ook wij willen hem niet beschuldigen, gelijk wij reeds getoond hebben; en al had hij goedgevouden, alle gekheden en onregtvaardigheden, die in het recensentenwerk kunnen plaats heoben, aan de kaak te stellen, dit zoude ons koud noch warm gemaakt, en geen' den minsten invloed op ons verslag van zijn werk gehad hebben. Heeft, ondertusschen, de Schrijver gedacht, dat datgeen, wat hij deed, niet door eenen anderen behoefde gedaan te worden, b.v. het beoordeelen van zijn boek; dan heeft hij vergeten, dat er meer uitzonderingen dan regels in de wereld zijn, gelijk, b.v. de uitspraak der Engelsche taal bewijst. Wij hebben dus de vrijheid genomen, Jan Perfect nog eens te beoordeelen, gelijk wij zijn doende bij dezen, en hebben ons, bij alle evidentie van hetgeen de Schrijver in zijne, van louter geestigheden mousserende, voorrede zegt, in 't geval van voltaire bevonden, die, met iemand zullende disputeren, die, om toch ééne gemeenschappelijke welbewezene basis te hebben, waarvan beiden konden uitgaan, daartoe in voorslag bragt de stelling, dat 2 maal 2 was, daar eerst eens over denken wilde.
Onze wensch ware dan slechts deze, dat het in het werk zoo duidelijk mogt doorstralen, als het in de voorrede gezegd wordt, dat de Schrijver met zijne satyre alleen het oog gehad heeft op alwat in de volmakingsplannen in het gekke loopt. Maar, wij herhalen het, dit is niet het geval. Daarom, gelijk wij met den Schrijver gaarne lagchen over de zotheden der menschen, en bij onszelven over menige volmaking meer denken dan wij zeggen, blijven wij desniettemin protesteren tegen de uitspraak van vader Ezechiël Perfect, qua beslissende en algemeen zullende gelden, en even zoo tegen die van Habacuc Knaagwurm, qua dito, beide boven aangehaald. En, schoon het werk wat lang voor een van die soort is, en dus op het einde eenigzins vervelend, ja laf wordt, zoo heeft het onze lever toch menige gezonde beweging veroorzaakt, en dus menig wolkje, door de onvolmaaktheid der wereld ontstaan, ten minste voor een oogenblik verjaagd. Zoo heeft de Schrijver daardoor reeds dadelijk iets tot den vol-
{==475==} {>>pagina-aanduiding<<}
maakteren toestand der wereld bijgedragen; wij bedanken hem daarvoor, en wenschen elken lezer gelijke, maar geene schadelijkere, uitwerking van de lezing toe.

Het zwervende Meisje, door Miss Fanny Burney, Schrijfster van Evelina, Cecilia, en Camilla. Naar den tweeden Engelschen Druk. Met Platen. Iste Deel. Te Haarlem, bij F. Bohn. 1816. In gr. 8vo. 414 Bl. f 3-12-:

Dit zwervend meisje boezemt ons wezenlijk belang in, zoo door hare algeheele uitmuntendheid naar ligchaam en ziel, als door haren tot nog toe algeheelen verlatenen toestand en zeer donker, ongelukkig lot. Wij maken hare kennis in een vaartuig, met hetwelk eenige Engelschen den verschrikkelijken robespierre ontsnappen, en waarin men haar niet zeer gemakkelijk opnam. Zij droeg het gewaad der afzigtelijke armoede, en had zich daarenboven door plaasters enz. vermomd; echter schijnt zij van geld of geldswaarde genoegzaam voorzien geweest, dan toevallig had zij alles in zee geworpen. Zij landt toch gelukkig in het land van vrijheid en gezond verstand, en in gezelschap van zeer aanzienlijke Heeren en Dames, die behooren tot de meest edelmoedige natie, en welker gevoel nog krachtiger moest zijn uitgelokt door het pas ontkomen dringend gevaar. Daarenboven is zij buiten twijfel zelve eene Engelsche. Maar ongehoord is de miskenning en verachting, die zij ondergaan moet, bij de ontdekking harer verlegenheid en ongeluk; en wij schromen geenszins te zeggen, dat zij zich bevond onder het schuim des fatsoenlijken volks, hetwelk haar geheim, dat zij betuigt, om de allergewigtigste redenen, misschien voor altijd, maar vooreerst althans, te moeten bewaren, zoo weinig eerbiedigde, dat de laffe nieuwsgierigheid van iemand uit het laag gemeen zich naauwelijks grootere onbeschoftheden veroorloven kan; en, wat het meest bevreemdt, naar mate zich hare schoonheid, en hare beschaafdheid van geest en zuiverheid van hart, meer ontdekt, vermeerderen veeleer hare kwellingen, hoezeer men natuurlijk en overal het tegendeel wachten zou. De bescheiden en personen, die zij in Engeland hoopt te vinden, missen haar alle, en in ieder uitzigt op geschikte hulp en toe-
{==476==} {>>pagina-aanduiding<<}
vlugt, of ook om zich zelve eerlijk te helpen, wordt zij telkens te leur gesteld; en aan het einde van dit deel verlaten wij haar in den meest benarden toestand, zonder eenige
waarschijnlijke hoop en met de grootste deernis, daar ons deze geheimzinnige persone hoogst belangrijk werd. Wij kunnen ons gevoel van verontwaardiging over het Engelsch gezelschap, dat haar opnam, niet genoegzaam uitdrukken, noch matigen; hoewel een en andere, zeer enkele persoon, die of door haar misschien al te kiesch gevoel, of door uitwendigen dwang, eeniglijk belet werden haar te helpen en te beschermen, (gelijk deze voortreffelijke jonge Dame, en die nog meer - bewondering en hoogachting - zoo zeer verdiende, en misschien in iederen anderen kring zou genoten hebben) ons wederom met de Engelsche natie in zoo verre bevredigt, dat wij genegen zijn, de hatelijke personaadjen, die hier voorkomen, te houden voor uitzonderingen op de anders zoo geroemde edelmoedigheid van den Engelschman. Hoe donker en ingewikkeld ons de toekomst voor oogen zweeft, hebben wij echter zeker, zoo wij meenen gegrond, voorgevoel, dat zich de geheimzinnige afkomst en betrekkingen der beminnelijke heldin des verhaals eindelijk zóó zullen ontwikkelen, dat men zich schamen zal over gezegde miskenning en mishandeling; naar welke tentoonstelling der dwazen en onedelmoedigen wij verlangend uitzien. Het tweede deel wordt spoedig beloofd.
Men vindt in den loop des verhaals nog andere zoo zeldzame handelingen en karakters, als men wel weinig buiten Engeland vinden zal. Goede wijn behoeft geen' krans, zegt het voorberigt; en, bij al het vreemde en onwaarschijnlijke, dat wij hier aantroffen, gaf ons de lezing van dit eerste deel een zoo aangenaam onderhoud en uitspanning, dat wij geenszins genegen zijn, de toepassing dezer spreuk op dit werk te betwisten.

Reizen en Lotgevallen van den Ridder Benno van Elzenburg. Naar het Hoogduitsch van K.H. Spiess. III Deelen. Te Utrecht, bij N.M. Stramrood. 1816. In gr. 8vo. Te zamen 711 Bl. f 7-4-:

Wonderlijk en ongeloofelijk, ja meer dan wonderlijk en on-
{==477==} {>>pagina-aanduiding<<}
geloofelijk, is deze roman, en alles in dezelve, ja bijna iedere bladzijde; en echter, dit mag dan ook wonderlijk en ongeloofelijk zijn, lazen wij het werk met zoodanig eene nieuwsgierigheid en telkens op nieuw gespannene verwachting, dat zelfs de nog al talrijke taalsouten, en het minder naauwkeurige der overzetting hier en daar, onze aandacht bijna geheel ontslipten, en wij ook nu den tijd niet nemen om dezelve wederom na te slaan en aan te stippen, uit vrees dat wij wederom zouden worden uitgelokt om de lezing te hervatten, evenzeer als omdat wij in deze vertaling het werk van eenen eerstbeginnenden vermoeden, wien deze enkele wenk genoeg mag zijn, om hem wat meer op taal en spelling te doen acht geven. - Wij zouden noch uitgever noch lezer dienst doen met het geven van een nader verslag, daar de gespannene verwachting de éénige waarde van het boek is; en het is genoeg, hier te zeggen, dat zich eindelijk al het wonderlijke en ongeloofelijke bij dit ridderavontuur en dezen riddertogt geheel natuurlijk oplost. Zoo dat dan de lezing van dit werk eigenlijk tijdverlies is? Ja! in zoo ver men zich meent te bezondigen door het nagaan eens verzinsels, enkel ter ontspanning van den geest en vermaak van den lezer gesteld. Dan, wij meenen, de lezing van zoodanig werk als het tegenwoordige, hetwelk de zedelijkheid en onschuld nergens kwetst, is altijd nog gelijk te stellen met, ja te verkiezen boven, zoodanig hazardspel, waarbij het nadenken voor het minst nog minder voedsel vindt; en, als wij dan ons uitspanning kunnen en mogen, en alzoo ook moeten veroorloven, is zoodanig boek ook al welkom. Wilde men echter met de zedeleer dezes boeks wat hoog loopen, zoo als het dan aanwijst, ‘welke de belooning der misdaad is,’ zoo zouden wij moeten verklaren, dat deze les een weinig laat kwam, en wat al te schraal is uitgevallen, om daarop juist bijzonder te doen hechten.




De Tweeling-zusters; of, de Voordeelen van den Godsdienst. Uit het Engelsch van Miss Sandham, naar de achtsle oorspronkelijke Uitgave. Met Platen. Te Amsterdam, bij W. van Vliet. 1817. In kl. 8vo. 295 Bl. f 2-4-:

Lief, eenvoudig, overtuigend waar - dit zeggen wij van

{==478==} {>>pagina-aanduiding<<}
dit geschrift met alle gerustheid. De zusters werden zeer jong nog en onbedorven aan de leiding toevertrouwd van eene godvreezende, verstandige tante op het land, daar hare ouders naar de Oost-Indiën trokken tot herstel van hunne vervallene fortuin. Zij genoten de uitmuntendste leiding: de eene stierf vroeg, regt kalm en godvruchtig, en ontging alzoo de vele beproevingen, waarvoor de andere blootstond. De ouders, schatrijk teruggekomen, namen hare nu eenige dochter terug, die tegen alle de verzoekingen van een leven in de groote wereld bestand bleef, volkomen aan hare pligten getrouw bij het sterfbed der ongelukkige, ligtzinnige moeder, en bij de ellende van den vader, die wederom alles verkwist had; zij genoot van hare goede beginselen de zoetste vruchten; ook die vader werd voor het goede gewonnen, en de edele Christinne werd eene gelukkige echtgenoote en de weldoenster van allen, die haar omringen. Ons dunkt, dit boekje moet algemeen behagen, en kan niet nalaten het goede uit te lokken en te bevorderen. Wij hebben de vertaling aan de waardige a.m. moens te danken; eene verstandige, lieve vriendin van de jeugd, die door hetzelve het aankomend geslacht wenscht te leeren, in de wereld levende, niet voor dezelve te leven.

Raadgevingen aan de Inwoneren van Nederland, in het bijzonder aan die der Noordelijke Provinciën, ter bevordering van den bloei van het Vaderland. In 's Gravenhage, bij de Erve J. Thierrij en C. Mensing en Zoon. 1816. In gr. 8vo. 35 Bl. f :-8-:

Wij miskennen de goede meening van dit boekje niet; en die is voortreffelijk. De raadgevingen zijn ook bijzonder goed: 1) het denkbeeld levendig te houden van de Fransche dwingelandij over ons; 2) het gevoel der redding wakker te houden, en verstandig slechts het mogelijke daarvan te verwachten; 3) weg met iedere partijschap; vergeven en vergeten; 4) vertrouwen op den Koning en de Regering; 5) iedere nog overgeblevene Franschgezindheid uit het hart te verbannen; 6) de pligten en deugden, uit de herstelling als Natie voortvloeijende, ijverig te betrachten; 7) zonder te plooijen in het waar Nederlandsch karakter, eenheid van belang en doel met de

{==479==} {>>pagina-aanduiding<<}
Zuidelijke Provinciën als pligt te rekenen; 8) Godsdienst. Maar als wij voor het overige openhartig ons gevoelen mogen zeggen, dan draagt het slot wel het meest onze goedkeuring weg: ‘Het ware te wenschen - dat zich eene welbesnedene penne opdeed, die de Natie in haar waar karakter ontwikkelde, en tevens zien deed, wat zij wezen moest; want ongetwijfeld, zal het ons vaderland welgaan, moet de Natie met ernst worden aangetast, en daartoe is de weg niet om maar alles te bedekken; neen, haar karakter moet ontdekt worden, in deszelss verkeerde rigtingen, als een gevolg van hare verdeeldheid en overheersching; want als dit door haar zal worden opgemerkt, zal zij ook vatbaar worden voor verbetering, en met die verbetering zal hare grootheid rijzen en haar bloei bestendig zijn.’ Het komt ons voor, dat in een en ander opzigt de Natie door den Schrijver toch een weinig te zwart geteekend wordt; voor 't minst, dat hier en daar die teekening, als hij doel bereiken wil, niet geheel menschkundig is. En als hij zegt, ‘dat men zich bepalen moet tot vrijmoedige inlichtingen omtrent den publieke zaken, in zedige termen bedenkingen te opperen, of misbruiken, die er plaats zouden mogen hebben, aan te toonen,’ maar er dan bijvoegt, dat het laatste in publieke schriften te doen altijd af te keuren is, zoo kunnen wij hem dit altijd niet toestemmen, en meenen, dat hij zelf kort daarop zich veroorlooft hetgeen hij ons betwist, daar hij zich verklaart tegen het alsnog in werking laten der Fransche wetgeving, en (inderdaad naar waarheid) zegt: het maakt de Natie onverschilliger omtrent de Omwenteling, zoo al niet onvergenoegd. Waarom is dit in zijn publiek geschrift alzoo te zeggen den Schrijver meer geoorloofd, dan het ons zou zijn, hier te schrijven: het maakt de Natie onverschilliger omtrent de Omwenteling, zoo al niet
onvergenoegd, dat niet overal en tijdig, door het op vele plaatsen zoo gemakkelijk aanwerven van vrijwilligers, (hetgeen onze goede en geëerbiedigde Koning de Besturen veroorlooft, ja ten pligt maakt) gezorgd wordt, dat eene loting voor de Landmilitie (in tijd van vrede en rust voor het minst) geheel onnoodig worde. Het maakt de Natie onverschilliger omtrent de Omwenteling, zoo al niet onvergenoegd, (daar zij vooral uit gegronde vrees voor het uitroeijen van alle godsdienstigheid en zedelijkheid de Fransche Conscriptie verfoeide) als zij getnige

{==480==} {>>pagina-aanduiding<<}
is van de ijsselijke vloeken enz., welke men bij het onderrigt in de militaire manoeuvres hier en daar nog schijnt noodig te rekenen, enz. enz. - Op de spelling en taal is ook wel wat aan te merken, waaraan wij echter denken, dat overhaasting, zoo wel bij den Corrector als den Schrijver, voornamelijk schuld heeft.




Ariston, of schildering van menschelijke grootheid van geest en goedheid van hart. Tot opwekking van deugd en vaderlandsliefde in jeugdige harten. Door J.C. Vollbeding. Uit het Hoogduitsch vertaald door G.C.S. Met negen koperen Platen. Te Dordrecht, bij A. Blussé en Zoon. In kl. 8vo. XII en 179 Bl. f 1-10-:

Het beklag van eene al te groote vermenigvuldiging van boeken voor kinderen is wel niet ongegrond; maar evenzeer, en met meer regt nog, kan men dit beklag doen over geschristen voor volwassenen, waaronder er dikwijls velen zijn van zoo weinig belang, dat wij niet weten, of wij ons meer bedroeven dan verwonderen moeten, dat dezelve koopers en lezers vinden. Jammer zou het echter zijn, indien daarom goede en nuttige boeken niet geschreven of niet gedrukt wierden; dit toch verergerde de schade en het kwaad: dit geldt dan ook de geschriften voor kinderen, en wij hopen maar niet, dat onder den grooten hoop een of ander goed en doelmatig werkje zal worden over het hoofd gezien. Op dezen Ariston maken wij daarom ook gaarne den kindervriend opmerkzaam. Wij vertrouwen, dat het oorspronkelijke, meer nog dan deze overzetting, zich allezins aanprijst. Zoodanige misstellingen, als wij b.v. bl. 28 vermoeden: ‘De prins, hoe vermoeid hij ook was, hoe veel hij ook had moeten uitstaan, verwachtte echter niet zoo de volkomene genezing zijner wonde, dat hij zijnen gewonen arbeid weder zou kunnen aanvangen,’ ontsieren den arbeid van den Heer of Mevrouw g.c.s. Ook stiet ons menige Germanismus; en het namiddags-ontbijt, dat bl. 37 bij herhaling voorkomt, klinkt desgelijks voor den Hollander vreemd. Wij moesten hierop wenken, omdat de Schrijver in de voorrede onder andere zegt (en dit had zijnen Vertaler tot bijzondere

{==481==} {>>pagina-aanduiding<<}
zorgvuldigheid moeten aanzetten): ‘In schriften voor de jeugd, die zoo menigmaal gewoon is, onregelmatigheden en eenen bedorvenen smaak na te volgen, moet billijk alles vermijd worden, wat den nog onzekeren gang der denkbeelden van jonge lieden op doolwegen leiden; wat de bevalligheid der voordragt schaden, en het ligchaam der woorden (wortkörper) geheel mismaken kan. Een werk, hetwelk men de jeugd in handen geeft, moet in alle opzigten een model zijn.’ (De overzetting is zelfs hier reeds geen meesterstuk.) Wat nu den inhoud van het werkje betreft, zoo verdient die allezins goedkeuring en lof. Het bevat, meerendeels korte, verhalen van velerlei inhoud en zedelijke strekking, naar de vatbaarheid der kinderen; en, hetgeen ons bijzonder beviel, het zijn alle voorbeelden van goede kinderen, door welke men de lieve jeugd tot het goede hier uitlokt. Aan het slot vinden wij enkele langere verhalen, en van eenen anderen aard, zoo al niet de bekende kleine Wolkramer, (een verhaal, dat men altijd met nieuw genoegen weder aantreft) dan echter het laatste, aangaande den afstand, het kloosterleven en den dood van Keizer karel den V, en de karaktertrekken van frederik den II; deze zullen echter ook den kinderen tot groot genoegen zijn. Wij zijn het eens met den Schrijver: ‘Eer een jongeling en aankomend meisje de wetten der zedeleer, en van het zedelijk goed van den geheelen mensch kunnen verstaan, moeten zij deze wetten reeds begrepen hebben, en, zich zelven [daarvan] onbewust, zich als 't ware naar eenen zekeren maatstaf hunner harten beheerschen.’ Men doe hun dan zoodanigen maatstaf hunner harten (dit klinkt zonderling, en wij vermoeden hier weder van den Vertaler een abuisje) door goede voorbeelden vormen, waartoe deze verhalen bij uitnemendheid geschikt zijn. De Schrijver erkent, dat
eenige verhalen door hem uit andere kinderschriften ontleend zijn, hetwelk echter de waarde van zijn werkje niet hindert.





{==482==} {>>pagina-aanduiding<<}

Verhandeling over de Proefgetallen 9 en 11, voorafgegaan door eene Hoogduitsche Aanspraak, in het Fransch overgebragt door den Heer A.A. de Fontenay, en uitgesproken in het wiskunstig Genootschap Mathesis Artium Genitrix, 22 Oct. 1816, door J. Littwack, Lid van voornoemd Gezelschap. Te Amsterdam, bij J. van Embden en Zoon. 1817. In gr. 8vo. f :-18-:

Hetgeen de Heer littwack, een in de mathematische wetenschappen zeer ervaren man, over de proefgetallen 9 en 11 zegt, komt ons nog al belangrijk voor, en is bijzonder toepasselijk op het tegenwoordig ingevoerde tientallige stellel, in hetwelk de deelers (divisores) en de vermenigvuldigers (multiplicatores) der uit te werken sommen somtijds uit zeer groote getallen bestaan, en men, door hulp dier proefgetallen, zich van de juiste bewerking van deze opgaven overtuigen kan. In dit stukje worden de bewijzen stelkundig, en voor de genen, welke in de stelkunde niet ervaren zijn, arithmetisch, en met veel helderheid voorgedragen. Dit werkje verdient dus aangeprezen te worden.
De Heer littwack, weleer een leerling van den grooten mendelssohn, tracht, bij deze gelegenheid, eenige rozen op het graf van dien onsterfelijken wijsgeer te strooijen. Met eene groote geestdrift, en niet zonder bevalligheid, is, hetgeen hij van zijnen meester zegt, voorgedragen. Echter is het aan Recensent voorgekomen, dat het, door den redenaar, aangehaalde Hoogduitsche vers:

Dass ein Gott sey, diesz sagte Moses schon, 
Doch den Beweis gab Moses Mendelssohn. 

meer den stempel van een zoogenaamd woordenspel (jeu de mots), dan dien der strenge waarheid schijnt te dragen. Zijn wij wel aan mendelssohn de eerste of krachtigste bewijzen van het bestaan der Godheid verschuldigd? Hier zoude men alleen het voorbeeld van Job kunnen aanhalen, om ons gezegde te staven.
Hoogstwaarschijnlijk is de Fransche vertaling der voorafgaande Hoogduitsche aanspraak, op verzoek van eenige inteekenaars van dit werkje, geschied. De vertaler, de Heer

{==483==} {>>pagina-aanduiding<<}
de fontenay, heest zich van zijne taak op eene eervolle wijze gekweten. Wenschelijk zoude het zijn, dat, bij eene nieuwe uitgaaf van deze redevoering, er eene Nederduitsche overzetting bijgevoegd mogt worden, waartoe zich zekerlijk wel iemand zou willen verledigen.
Zoo wel in de Hoogduitsche aanspraak, als in de Fransche vertaling van dezelve, vindt men eenige onduidelijke plaatsen. Zoo mist men het zoogenaamde praedicaat bij den op bl. 10 zich bevindenden zin, aldus beginnende: Le premier, le plus modeste (liefst humble) des hommes etc., ten zij men de woorden: que le Toutpuissant avoit choisi, op deze wijze verandere: le Toutpuissant l'avoit choisi. Zoo vervalt ook de laatste alinea van deze bladzijde, wil men dezen zin verstaan. Men had, door eene naauwkeurigere correctie, menige drukfeil kunnen vermijden. Ook is op het stellen der zinscheidingen niet behoorlijk gelet.




Kaart van het Koningrijk der Nederlanden, volgens de nieuwste metingen zaamgesteld, en tot schoolgebruik ingerigt, door W. van den Hoonaard, Onderwijzer te Hillegersberg. Te Amsterdam, bij Schalekamp en van de Grampel. 1817. f :-14-:

Is het voor de Nederlandsche jeugd van belang, haar vaderland in deszelfs nieuwe gedaante te leeren kennen: deze kaart is daartoe zeer geschikt, vooral omdat zij de jeugd oefent, de plaatsen enz. te onthouden. Provinciën, eilanden, zeeën, meren en zeeboezems, rivieren en steden zijn namelijk slechts door letters en nommers aangewezen, en kunnen in het, bij de kaart behoorend, boekje worden nagezien. De verdienstelijke onderwijzer oordeelt, dat de kaart bij zijne aardrijkskundige tafelen der steden en vlekken van Nederland van dienst kan wezen; terwijl men zich niet minder van haar op zich zelve, bij het aardrijkskundig onderwijs van Nederland, zal kunnen bedienen. Haar druk bezit de vereischte duidelijkheid.


{==484==} {>>pagina-aanduiding<<}

Christelijk Onderwijs voor Eenvoudigen. Te Groningen, bij W. Zuidema. 1817. In kl. 8vo. 12 Bl. f :-1-8

Hoezeer de schrijver zeer gezet is op uitgebreide kennis, gevoelt hij echter, dat bejaarden, vroeger verwaarloosd, het noodigste door een eenvoudig en beoefenend gesprek kan en moet worden aangebragt. Zij behoeven hierbij eenen leiddraad, om den zamenhang en het geheel te kunnen overzien, zoo te hunner voorbereiding als herinnering. Hij levert hier iets wel zeer kort en voor het geheugen gemakkelijk; acht hoosdstnkken, die ieder slechts drie vragen bevatten, maar onder de leiding van een geschikt leeraar evenwel voldoende zijn. Voor de allereenvoudigsten zouden wij hier nog wel eene of andere schriftuurplaats kunnen doorhalen. Het boekje is door het provinciaal kerkbestuur van Groningen goedgekeurd, en alzoo bij het talrijkst genootschap in de noordelijke provinciën bruikbaar, en voldoende.

Godsvriend van Dalheim, een godsdienstig, kundig en vlijtig Landman. Door F. Arndts, Deken en Pastoor te Meschcde in Westfalen. Een Leesboek voor het platte land. Naar het Hoogduitsch. Te Harlingen, bij M. van der Plaats. 1816. In kl. 8vo. 117 Bl. f :-12-:

Er is geen reden hoegenaamd, waarom wij dezen waarlijk braven landman, bij wien de Godsdienst op al zijnen handel en wandel invloed had, niet aan de aandacht van den boerenstand, en in het bijzonder van iederen dorpleeraar, zouden aanprijzen. Wij doen dit met den opregtsten wensch, dat hij ook hier te lande vele navolgers vinden mag.

In het Meng. bl. 538. reg. 10. leze men nog, achter het woord spraak, ‘en Fransche wijs.’


{==485==} {>>pagina-aanduiding<<}

Boekbeschouwing.

Leerredenen, over de blijmoedigheid van geest en de rust des gemoeds, volgens de grondstellingen van het Christendom; voor Christenen uit den beschaafden stand. Door R. Eylert den Jongen, thans Leeraar bij het Hof te Postdam. Uit het Hoogduitsch. IIde Deel. Te Groningen, bij W. Zuidema. 1816. In gr. 8vo. 252 Bl. f 1-16-:

Gelijk wij aan deze Leerredenen, in den trant van den beroemden reinhard, bij de aanmelding van het eerste deel (Tijdschrist voor 1812, bl. 245 enz.) een goed getuigenis gaven, en dezelve de Christelijke huisgezinnen ter stichting, en aankomende Predikanten als eene vruchtbare lectuur aanprezen, zoo doen wij dit ook bij dit deel met alle gerustheid; dan, hetgeen wij toen zeiden, aangaande den een weinig te gekunstelden stijl, het niet altijd treffende van het onderwerp, en de mindere verdienste dezer opstellen voor de uitlegkunde, mogen wij ook nu niet terugnemen, hoezeer wij overigens den welsprekenden, schranderen en Christelijken Redenaar allezins regt doen. Ziet hier de onderwerpen: I. De geschiedenis van Jezus opstanding is een overtuigend bewijs voor de waarheid der leer van eene Goddelijke Voorzienigheid. Hand. II:22-24. II. Dezelfde geschiedenis is eene sterke opwekking, om op de Goddelijke Voorzienigheid te vertrouwen. Rom. IV:20-24. Deze beide stukken maken een geheel; de tweede is van de eerste, als 't ware, de toepassing. Donker, maar aan het einde licht. Het wijze oogmerk van God wordt bereikt, en het ontwerp der boozen verijdeld. Deugd wordt beschermd en gezegend. Wij zijn onsterselijk, en eene almagtige hand behoudt ons in den dood. Zoo worden onze lotgevallen tot een hemelsch schoon

{==486==} {>>pagina-aanduiding<<}
geheel vereen gd. Beeft dan, gij, die u tegen Gods ontwerpen verzet. Deugdgezinden, verwacht en heb weldaad en zegen. Wacht, en beslist niet vóór de ontwikkeling. Ongelukkigen en miskenden, eene almagtige liesde zal u regtvaardigen en beloonen. Vertrouwt het lot der uwen gerust aan Gods leiding en bestuur. (Alles is goed, ja voortreffelijk; maar bij het Christen-Paaschfeest verlangen wij toch nog iets anders) III. Over de vertroosting, die wij onder het lijden, dat ons zelven treft, in het nog zwaarder lijden van anderen vinden. Hebr. XII:1. (Bij den aanvang der lijdensgeschiedenis; en alzoo hebben wij hier dezelfde aanmerking, die geenszins minder kracht heeft, omdat juist de bediening van het Avondmaal volgt.) IV. Over de hooge waarde der nederingheid. Jo. XIII:1-17. V. Over het vertrouwen op de menschheid. Rom. XI:1-5. 1) Eenige aanmerkingen hierover: het is vertrouwen, dat het menschdom over 't algemeen meer achting dan verachting verdient; en, eert in ieder mensch (met wijze voorzigtigheid echter) een schepsel van God, een' verlosten door Jezus, een' reisgenoot naar den hemel. 2) De noodzakelijkheid en waarde van dit vertouwen: het Christendom maakt het ons ten pligt. God is ter verbetering werkzaam. Het algemeen welzijn eischt het. Het is van groot gewigt voor onze deugd, en voor onze tevredenheid. 3) Middelen daartoe: ons vormen naar het voorbeeld van Jezus; ons voor eenzijdigheid hoeden; ons zelven steeds verbeteren. VI. Over de behoeste van het menschelijk hart, om, in den nood, tot God zijne toevlugt te nemen. Jes. XXVI:16. en ps. LXXVII:3 4. VII. De slaap, eene beeldtenis van den dood. Jo. XI:11. VIII. Het H. Avondmaal beschouwd als een maaltijd der vertroosting voor lijdenden. Luk. XXII:15. IX. De overdenking van het verledene is voor ons leerzaam; want zij verspreidt een helder
licht over onze hoop op, en over onze verwachting van de toekomst. Job VI:8. (Op Nieuwjaarsdag.) X. Het gedrag van den Christen, als voor hem de uitzigten in de toe-
{==487==} {>>pagina-aanduiding<<}
komst zeer treurig zijn. Ps. XLII:12. XI. Drie belangrijke waarheden, welke ons, door het beschouwen van den sterrenhemel, herinnerd worden. Ps. XIX:2-7. Hoe groot is God! Welk een heugelijk denkbeeld is het, dat deze God onze Vader is! Verheft u tot de hoop der onsterfelijkheid.
Bij die stukken, waarvan wij de ontwikkeling niet aanstipten, verviel de bedenking van mindere geschiktheid naar de gelegenheid des tijds. Het slot der laatste Leerrede zij ter proeve van den stijl:
‘o! Gij woningen der genen, die voor dezen nevens ons in het stof geleefd, die volstreden en overwonnen hebben, die in hun zalig heiligdom getreden zijn! Wanneer wij, in den zachten glans van uw ver verwijderd licht, met een bloedend hart, aan den grafkuil der genen staan, die ons lief en dierbaar waren, o! dan vertrooste en verkwikke ons het zien van u in uwe schitterende pracht; laat dan de heerlijke hoop onze wonden genezen en onze tranen afdroogen, dat wij eens in uwen schoot onze, voor ons onvergetelijke, geliefde vrienden, die ons zijn voorgegaan, zullen wedervinden. - En wanneer dan het ernstig, plegtig, beslissend uur van scheiden ons zal genaken, en de hand des doods den band zal hebben verbroken, die ons aan het stof en aan de aarde boeit, o! neemt ons dan mede als waardige burgers aan, gij woningen des vredes! Dat dan ons onsterfelijk deel zich vrij en zalig tot u verheffe, zich verheffe tot den Heere! dan worde ook door ons de stem der genade vernomen: Gij goede en getrouwe dienstknecht, enz. Matt. XXV:21, 23.’
Een door ons aangewezen misslag bij de overzetting in het eerste deel wordt door den kundigen Vertaler met eene drukfout in het oorspronkelijke verontschuldigd.
Gelijktijdig met dit werk, kwam ons nu eerst, door welk toeval weten wij niet, weder in handen:


{==488==} {>>pagina-aanduiding<<}

Christelijke Vertroostingen bij het wegsterven van onze Geliefden, door R. Eylert, Hofprediker te Potsdam. Uit het Hoogduitsch. IIde en laatste Stuk. Te Groningen, bij R.J. Schierbeek. 1813. In gr. 8vo. 254 Bl. f 1-16-:

Van welke het eerste deel in ons Maandwerk voor 1811. bl. 54 enz. beoordeeld is. Het zijn ook Leerredenen, van welke de eerste en tweede voor het Feest op Hemelvaartsdag en Pinksteren door ons minder geschikt worden geoordeeld, hoe zeer dezelve overigens in belangrijkheid en Christelijke vertroosting met de overige gelijk staan. Achter de eerste is een aanhangsel gevoegd, door den Vertaler grootendeels overgenomen uit de Gedichten en Overdenkingen van Mr. h. van alphen, die in 1777 het licht zagen, en die zeker verdienen in ieders handen te zijn; gelijk ook dit uittreksel hier juist op zijne plaats wordt bijgebragt. Het derde hier voorkomende en uitvoeriger stuk is eene Overdenking, hoe zeer het, even als de Leerredenen, eenen tekst aan het hoofd heeft. Ziet hier van deze Vertroostingen de opschriften: 1) Over het aandenken aan onze verstorvene geliefden. Luk. XXIV:50-53. 2) Over het aandenken van onze verstorvene geliefden aan ons. Luk. XXIV:49 en hand. II:1-4. 3) Over de leerzame en troostvolle waarheden des Christendoms bij den dood van vroegtijdig overledene kinderen. Luk. VII:11-17. 4) Het Christendom ontheft zijne beminnaars van de vrees voor den dood. Luk. XXIII:46. 5) Eene stichtelijke bespiegeling over den Hersst. (In deszelfs laatste dagen.) Jes. XL:6-8. Wij noemden deze voorstellen bij het eerste deel, en herhalen dit gaarne bij het tweede, inzonderheid voor leergierige en godsdienstige zoo wel, als eenigzins verlichte Vrouwen, keurig berekend.





{==489==} {>>pagina-aanduiding<<}

Bijbel voor de Jeugd, door J.H. van der Palm. Vde en VIde Stuk. Te Leyden, bij D. du Mortier en Zoon. 1815, 1816. In kl. 8vo. 224 en 240 Bl. f 2-8-:

Wij voegen deze beide stukken, welke Mozes betreffen, bij elkander, gelijk wij met de beide vorige stukken, waarin de geschiedenis der Aartsvaderen werd voorgedragen, ook gedaan hebben. De Heer van der palm was voornemens, in het vijfde stuk de gansche levensgeschiedenis van Mozes af te handelen. Dan, bij de bewerking zelve, had hij ras bespeurd, dat dit niet wel mogelijk was, vooral daar hij iets wilde zeggen over de burgerlijke en godsdienstige instelling van den Israëlitischen staat. Hieruit zijn, derhalve, twee afzonderlijke stukken, door derzelver inhoud op het naauwst verbonden, ontstaan: en niemand, die eenig besef heeft van het belang des onderwerps, en van eene geschikte behandeling van hetzelve, zal dit niet ten volle goedkeuren, noch op het vermoeden komen, dat de schrijver dit Bijbelwerk buiten noodzaak of nuttigheid zou hebben willen rekken. Neen voorwaar! Indien hij de tafereelen uit het leven van Mozes in één stuk had te zaam gedrongen, zou hij en aan de waardigheid des onderwerps te kort gedaan, en aan het hoofdoogmerk van dit zijn Bijbelwerk niet beantwoord hebben, en zelfs naauwelijks den schijn hebben kunnen vermijden van over de zaken wat te luchtig en te oppervlakkig te zijn heengeloopen.
Zoo als, dan, de oordeelkundige schrijver de behandeling van zijn onderwerp heeft ingerigt, kan hij, over het geheel genomen, niet anders dan de goedkeuring van bevoegde regters wegdragen. Dat hij uitnemend geschikt is om te schilderen en echte tafereelen te leveren, om de zaken en gebeurtenissen, die hij beschrijft, duidelijk, levendig en met derzelver eigenaardige kleuren voor te stellen, om ons in de aloude tijden, die hij met

{==490==} {>>pagina-aanduiding<<}
ons beschouwt, geheel, als 't ware, te verplaatsen, en ons in de zaken, welke hij behandelt, groot belang te doen stellen, - dit weten allen, die zijnen meesterlijken stijl, zijne treffende voordragt kennen. Daar het onderwerp grootsch is, heeft hij overal getoond deszelfs waardigheid te gevoelen, en dat gevoel in het hart zijner lezeren getracht over te storten. Onvermijdelijk was het, somtijds wat hooger en dieper te gaan, bijzonder met betrekking tot Gods handelwijze en de wegen zijner aanbiddelijke voorzienigheid: dan, wij kunnen niet zeggen, dat van der palm ooit eene te hooge vlugt genomen, of zich te diep heeft begeven, voor zulke jeugdige lezers als hij bedoeld heeft; en zijne bekende duidelijkheid en bevallige gemakkelijkheid wist al dat hooge en diepe zoo bevattelijk mogelijk te maken.
Wij zouden, voorzeker, veel te ver uitweiden, wilden wij alle de hoofdstukken van de beide voor ons liggende deeltjes doorloopen, en bij alles stilstaan, dat ons voorkwam bijzondere opmerking te verdienen. Wij zullen ons, derhalve, bij het een en ander afzonderlijk bepalen.
Uitvoerig is van der palm over de roeping van Mozes in het derde hoofdstuk des eersten stuks. Al wat bij de merkwaardige verschijning van Jehova aan dezen beroemden man van de Hebreeuwsche oudheid voorviel, wordt uit het juiste oogpunt voorgesteld en in het vereischte daglicht geplaatst. Vooral was het van belang, de redenen van 's mans langdurige aarzeling te ontvouwen: dit wordt menschkundig gedaan, zoo dat aan het karakter van den in die hooge oudheid voorbeeldeloos- grooten man volkomen regt wedervare. Zou, echter, bij deze gelegenheid, niet zeer gepast hebben kunnen aangemerkt worden, hoe deze aarzeling van Mozes ten duidelijkste aantoont, dat hij zich niet eigendunkelijk had opgeworpen tot een' verlosser zijns volks, maar, in den sterksten zin des woords, eene Goddelijke roeping had? In onze dagen is het gansch niet over-
{==491==} {>>pagina-aanduiding<<}
bodig, om, bij alle gelegenbeden, de jonge lieden in de waarheid van den geopenbaarden Godsdienst te bevestigen en te verijerken. Boeken, die dezelve of regtstreeks aantasten, of heimelijk ondermijnen, komen wel eens in hunne handen. Gefprekken van sommigen kunnen ook wel eens hun geloof min of meer aan het wankelen brengen. En hier, bij Mozes aanstelling, was eene allergunstigste gelegenheid tot zulk een gewigtig inde. De schrijver zelf erkent in het eerste hoofdstuk van het tweede deeltje, bl. 10 en 11, over de wetgeving op Sinaï sprekende, de noodzakelijkheid om aan te toonen, dat Mozes niet, even als andere wetgevers der oudheid, het volk misleid hebbe, door slechts eene Goddelijke roeping voor te wenden. Doch, deze belangrijke aanmerking ontwikkelt hij zelfs daar ter plaatse niet genoegzaam. Bij Mozes roeping, althans, kwam het uitstekend te pas, zijne eer en de eer der gewijde schriften te handhaven: en hierdoor had, onzes achtens, van der palm een' vasten grond gelegd tot het geloof in al het wonderbare, dat hij vervolgens moest voordragen. Een man, als hij is, had in weinig
regels veel kunnen zeggen, om de aandacht der lezeren op het ongekunstelde, op het van alle verdichting geheel vervreemde in het verhaal te bepalen, en hun waarheidsgevoel te hunnen nutte op te wekken.
Juist dit heeft hij met opzet en voortreffelijk gedaan bij de beschrijving der plagen van Egypte. Hij toont zeer wel aan, dat het aldaar gewone landplagen waren, schoon niet in zulk eene hevigheid, als op Mozes aankondiging geschiedde; dat tusschen de meeste plagen een natuurlijk verband plaats had, waardoor eene voorafgaande de oorzaak werd van eene volgende; dat dit met de natuur overeenkomstige, wel verre van het wonderbare weg te nemen, integendeel zoo wel Gods oppermagt over de natuur, als zijne wijsheid aan den dag legt, dewijl God, in zijne wonderen zelfs, de krachten der natuur tot bereiking zijner oogmerken bestuurt, en dit doet overeenkomstig de landen en plaatsen, die

{==492==} {>>pagina-aanduiding<<}
het tooneel zijner werking zijn; dat, eindelijk, het natuurlijke dezer landplagen wel veel toebragt om Farao's hart te verstokken, vooral daar sommige dezer verschijnselen door de kunstenarijen der Egyptische wigchelaars nagebootst werden, maar dat ook deze gewaande toovenaars altijd in een jammerlijk licht verschijnen, en somtijds bekennen moesten, dat, in hetgeen door Mozes verrigt werd, Gods hand erkend moest worden.
Deze zelfde overeenkomst, en, om zoo te spreken, ineensmelting van het natuurlijke met het wonderbare, die het wonder in een schooner en den God der natuur veel waardiger licht vertoont, heeft van der palm, met grond, opgemerkt in den doorgang der Israëlieten door den Arabischen zeeboezem, wiens wateren, volgens het gewijd geschiedverhaal zelve, door een' sterken wind, welken God deed opkomen, zoo verdreven werden, dat de Israëlieten den doortogt zonder hindernis deden; terwijl de hen navolgende Egyptenaren, door het veranderen des winds, in de golven bedolven werden. Dit nu kon Mozes met geene mogelijkheid voorzien, noch voorspellen. Het was een wondervol gewrocht van den almagtigen Heer der gansche natuur.
Doelmatig is, voorts, hetgeen, na het verhaal van de wonderdadige tusschenkomst der Godheid, door onzen schrijver wordt voorgedragen, betreffende het gepaste van alle die verbazende wonderen.
In het eerste hoofdstuk van het tweede deeltje wordt de wet der tien geboden uit het ware oogpunt voorgesteld, als de grondwet van staat. Op bladz. 20 hadden wij iets minder oppervlakkigs verwacht over de beloften en bedreigingen, bij het tweede gebod gevoegd, en, zoo als het ons buiten twijfel voorkomt, op het eerste even zeer toepasselijk. Dat het bedreigd ongeluk zich uit deszelfs aard zou moeten voortplanten op de nakomelingschap der overtreders, gelijk de geachte schrijver zegt, is voor het gros der lezeren zeer duister: maar, wanneer men aann emt, zoo als men hier aannemen moet, dat deze bedreiging, zoo wel als de belofte, niet

{==493==} {>>pagina-aanduiding<<}
iederen Israëliet in het bijzonder, maar de natie als zoodanig, betrof; wanneer men bedenkt, dat Mozes meermalen aan zijn volk eene uitroeijing uit het land en ballingschap in vreemde gewesten tot straf bedreigde, bijaldien het zich aan veelgodendom en afgoderij ongeneeslijk schuldig maakte, - dan kan men begrijpen, hoe het bedreigd nationaal ongeluk zich tot in het derde en vierde geslacht, natuurlijk, zou doen gevoelen, zoo als ook in de Babylonische ballingschap gebeurd is; terwijl eene bestendige aankleving aan den zuiveren dienst van éénen God het volk tot in het duizendste geslacht van Jehova's gunst en goedertierenheid zou verzekeren, en hetzelve het duurzaam geluk zou doen genieten, van in het gezegende land te blijven.
Zeer gepast volgt, in het tweede en derde hoofdstuk, eene korte, doch genoegzame beschouwing van Mozes burgerlijke en godsdienstige wetgeving, en verder het voornaamste der geschiedenis zelve tot aan den dood van Mozes. Hier en daar zouden wij nog al eene aanmerking hebben mede te deelen: dan, wij zouden welligt te uitvoerig worden. Eene zeer kleine willen wij, echter, niet weerhouden, betreffende iets stootends op zeer enkele plaatsen. Wij lezen (om zulks met een voorbeeld op te helderen) bl. 166 van het 5de st.: er moest van den dienst diens eenigen Gods, enz. Die twee woorden, welke in éénen adem moeten uitgesproken worden, klinken ons wat hard bij elkander, vooral in den zachtvloeijenden stijl van een' weergaloozen schrijver, gelijk van der palm. Bij eenen anderen zouden wij dit niet eens opgemerkt, ten minste niet vermeld hebben. Zoo kan dus eenen meester in de schrijfwijze somwijlen iets ontvallen, dat niet navolgenswaardig is!
Wij hopen, dat de Heer van der palm dit nuttig Bijbelwerk vervolgen zal en gelukkig voleindigen. Het zal waarschijnlijk wel eenige vertraging lijden door het bewerken en uitgeven zijner verbeterde vertaling des Bijbels, tot welk allergewigtigst werk wij den bekwamen man de noodige krachten toewenschen; en,

{==494==} {>>pagina-aanduiding<<}
wanneer hij zich, zoo als wij mogen vertrouwen, stipt aan zijn uitgegeven berigt houdt, dan kan hij, bij de kundigsten zelve, de meeste goedkeuring behalen, en voor het algemeen het uitgebreidste nut stichten.




De hoop des wederziens, in eene Leerrede over Joh. XVII: 24 voorgesteld, door J. Schultz, Predikant bij de Evangelische Lutersche Gemeente in 's Gravenhage. Aldaar, bij de Erve J. Thierrij en C. Mensing en Zoon. 1817. In gr. 8vo. f :-10-:

De Eerw. schultz heeft deze leerrede gehouden, de eerste reis dat hij, na den dood zijner echtgenoote, weder den predikstoel betrad, en op verlangen van velen zijner toehoorderen haar in druk gegeven. Deze stof was zeker bij die aanleiding inzonderheid zeer gepast, en is door den Eerw. schultz zeer fraai bewerkt. De redevoering is in eenen schoonen stijl; de perioden zijn vloeijend; logische orde heerscht in het geheel; en de gronden, op welke de hoop des wederziens gebouwd wordt, zijn, ook naar ons inzien, onomstootelijk, nu wij de openbaring van Jezus Christus nevens dezelve hebben. En hier zijn wij nu juist op een punt gekomen, waaromtrent wij aanmerking op deze preek moeten maken. Zij is meer wijsgeerig dan christelijk. De christelijke leeraar mag wel filozoferen; maar het gezag van zijnen Goddelijken Meester, en het geloof aan Hem, moet den grondtoon uitmaken. En dit is in deze preek niet het geval; veelmeer komt Jezus in dezelve voor, als slechts wenschende, smeekende, dat de zijnen bij Hem in zijne heerlijkheid mogten zijn, geenszins, gelijk toch de vertaling en de grondtekst dat uitdrukkelijk eischen, met Goddelijke volmagt betuigende: Vader, ik wil, dat zij bij mij, in mijne heerlijkheid, zullen zijn. Op welken grond de Eerw. schultz den gezegden zin aan het grondwoord: ik wil, heeft ge-
{==495==} {>>pagina-aanduiding<<}
gegeven, zien wij niet door; maar het onderscheid is groot; en, bijaldien het op hetzelfde neêrkwame: Vader, ik wil, en: Vader, ik wensch, ik bid, ik smeek, dan vragen wij: waartoe die verandering? Er valt toch aan te twijfelen, dat de Eerw. schultz ooit zal bidden: Vader, ik wil, enz. of dit anderen leeren.
Wij hebben ook nog andere uitdrukkingen gevonden, die, naar ons inzien, te kennen geven, dat de Eerw. schultz niet zoo hoog over Jezus denkt, als de Bijbel dit vordert. Bl. 8 wordt Jezus genoemd: de eerste lieveling des hemels, de uitmuntendste der stervelingen. Schoon het waar is, dat Jezus sterven moest, zoo bezigen wij toch deze uitdrukking slechts van gewone, zondige menschen. Waarom eene benaming, die eenen vernederden staat te kennen geeft, nu juist ook aan Jezus gegeven? - Bl. 24 wordt de belofte van Jezus, dat Hij met de zijnen wilde wezen alle dagen tot aan de voleindiging der wereld, genomen in dien zin, dat Hij, in zijne heerlijkheid, hunner steeds gedachtig zoude blijven. Deze opvatting blijkt ook uit het onmiddellijk volgende: ‘En zoo blijven voorzeker alle voleindigden, die, gelijk deze Jezus, de hunnen, welke op aarde bij hen waren, lief hadden tot aan het einde, ook in den staat hunner heerlijkheid, met het aandenken aan deze dierbaren vervuld,’ enz. En bl. 37 lezen wij: ‘Terwijl de overblijvenden van ons zich behooren te verheugen over de vroegere verhuizing hunner voorgangeren naar die zaliger gewesten, zoo verlaten dezen hen, om daar voor hen de plaatsen te bereiden.’ - Wij worden door deze onderscheidene uitdrukkingen als gedwongen te onderstellen, dat de Eerw. schultz in de gezegden, waardoor Jezus van zichzelven eene Goddelijke magt en verhevenheid aanduidt, en zich de beschikking van het aanstaand lot der zijnen toeschrijft, niets anders vindt, dan wat van alle gezaligde menschen kan gezegd worden. Wij hebben geen oogmerk, zijn Eerw. te verketteren; en, zoo wij in onze onderstelling mogten dwalen, wijte hij zulks niet aan

{==496==} {>>pagina-aanduiding<<}
ons, maar aan zijne eigene wijze van uitdrukking omtrent dit, in ons oog zeer belangrijke, stuk.





Biddagsrede over Jes. XLVI:12. uitgesproken voor de geplaatsten in het Correctiehuis te Amsterdam, op den 18 Junij 1817; door hunnen Onderwijzer in den Godsdienst, J.T. Bertram. Te Amsterdam, bij W. van Vliet en J.H. Duisdeiker. 1817. In gr. 8vo. f :-4-:

Is er een post, welken wij ons moeijelijk voorstellen, het is die van onderwijzer in den Godsdienst bij dezulken, met wier misdadigheid zelfs de burgerlijke regter zich heeft moeten bemoeijen. Hun val heeft daardoor eene openlijkheid gekregen, die voor meerdere verharding doet vreezen. Daarom is de onderwijzer van zulke lieden, die zich getrouw van zijnen post kwijt, naar mate van de moeijelijkheid van zijnen arbeid een te verdienstelijker man. Als zoodanig eenen leeren wij den onderwijzer bertram in het voor ons liggend stukje kennen. Hij geeft deze redevoering uit met het edel oogmerk, om door de opbrengst van dezelve, zoo die groot genoeg mogt zijn, in staat gesteld te worden tot de uitgaaf van eene kleine verzameling van stukjes, die hij den gevangenen, onder eene gewone aanspraak tot hen, wilde uitreiken, wanneer zij het huis verlaten, om dezelve hun tot een handboekje te doen dienen, en daardoor hun eenige goede lessen te geven, enz.
Wij waren nieuwsgierig naar den inhoud dezer biddagsleerrede in een huis van correctie; want waarlijk zij behoort tot een bijzonder vak - en wij vonden dezelve zoo zakelijk, (aan de noodige verklaring is mede alle kortheid gegeven) zoo liefderijk, zoo verschoonend, zoo vol uitdrukking van alles goeds, ten aanzien van de verbetering der hoorderen, verwachtende liefde, dat wij met de warmste achting vervuld werden voor eenen man, die zijnen moeijelijken post zoo getrouw voor-
{==497==} {>>pagina-aanduiding<<}
staat, en zeker - dit maken wij reeds uit zijne manier van werken van voren op - nut moet stichten. De stijl is kort en ineengedrongen; de redevoering bestaat als 't ware uit korte en veelal op zich zelve staande punten, en dit vinden wij hier wel doelmatig. De taal is zuiver en kiesch; de stijl rollend en oratorisch, zonder gezwollenheid. Alles is duidelijk, en ligt te onthouden. Mogten alle bijzondere godsdienstonderwijzers in dezen geest werken en naar zulk een model zich vormen!
Wij moedigen het publiek aan, om, door het koopen van deze redevoering, het edel, door den schrijver in de voorrede opgegeven en straks door ons vermeld, doel te helpen bevorderen, wenschen den Heere bertram verder den Goddelijken zegen, en der maatschappije de vruchten van zijnen arbeid toe.





Lofrede op Joannes Lublink, den Jongen, door C.W. Westerbaen. Te Amsterdam, bij J. ten Brink, Gz. 1817. In gr. 8vo. VI. 99 Bl. Met Aanteekeningen en Bijvoegselen. f 1-8-:

In twee opzigten verdient het voor ons liggende werkje eene gunstige onderscheiding. Vooreerst als welverdiende hulde aan eenen man, die ons vaderland tot zegen en eer heeft verstrekt, en ten tweede als voortbrengsel in een vak, dat onder ons nog weinig is bewerkt, als lofrede.
Wat het eerste betreft, wij zeggen met den heer westerbaen: ‘Wie kende niet reeds voorlang den beroemden naam van joannes lublink, den jongen? Wie, die eenig regt meende te hebben op den titel van letterminnaar, was met zijnen letterarbeid onbekend? Wie had aan denzelven, in vele opzigten, niet veel te danken? Wie nam daarom geen deel in zijn algemeen bekende lot? Wie dacht niet aan hem, als

{==498==} {>>pagina-aanduiding<<}
men, in de laatste jaren, van den grijzen en blinden Nederlandschen bard hoorde gewagen? En wie weet niet, dat onze geheele beschaafde natie onlangs den, hoewel spaden, echter nog veel te vroegen dood van den alom geachten lublink met droefheid vernam?’ En wie, voegen wij er bij, wie verwondert zich dan; neen, wie verheugt zich niet, dat er iemand is opgetreden, die, als tolk van onze geheele natie, het offer der dankbaarheid aan dezen man heeft toegebragt? Alleen van dezen kant beschouwd, is dit geschrift reeds belangrijk voor een' ieder, die prijs stelt op den roem van zijn vaderland, omdat hij hetzelve moet aanmerken als de voldoening van eene schuld, die ook op hem rustte. Dank hebbe alzoo de heer westerbaen, dat hij deze taak op zich genomen, en dezen heiligen pligt heeft vervuld. Hij heeft door zijnen arbeid de geheele natie aan zich verpligt, en bewezen, dat Nederland ware verdiensten niet vergeet, maar dat het edele medeburgers weet te waarderen, en hunne namen in dankbare gedachtenis houdt.
Zulk een medeburger was lublink in den vollen zin des woords. Men leze dit werkje; men bedenke, wat hij geweest is; men overwege, wat hij gedaan heeft; en men zal moeten bekennen, dat zijn geheele leven was toegewijd aan de beschaving en de veredeling van zijne natie. Hij behoorde tot die soort van menschen, hoedanigen ons vaderland welligt meer, dan eenig ander gewest, oplevert, die, zonder tot den eigenlijken stand der geleerden geteld te worden, nogtans, bij een' gelukkigen aanleg, eene warme liefde voor kunsten en wetenschappen bij zich aankweeken, en zich, door eene ijverige beoefening van dezelve, een' eervollen rang naast de geleerden verwerven. Zij, die zich alzoo hebben gevormd, mogen in het een en ander het gebrekkige van deze opleiding verraden; hun inwendige mensch is door hunne meer onmiddellijke betrekking tot de wereld doorgaans meer ontwikkeld, hunne vergaarde kennis heeft eene meer praktikale strekking; terwijl hun

{==499==} {>>pagina-aanduiding<<}
voorbeeld aan hun vaderland de vereerende getuigenis geeft, dat kunsten en wetenschappen zich aldaar met alle standen niet alleen vereenigen, maar op dezelve een' veelvermogenden invloed hebben. Dit zien wij in lublink ten volle bevestigd. Zijn voorbeeld ‘vertoont ons,’ om met den heer westerbaen te spreken, ‘een schoon geheel, waarvan geen gedeelte verwaarloosd of eenzijdig ontwikkeld is, - eenen gezonden geest in een gezond ligchaam, beide geoefend in alles, wat de voortreffelijkheid der menschelijke natuur meest doet uitkomen; het stelt ons eenen man voor oogen, niet vreemd in eenig vak van beschaafdheid, en in alles bedreven, wat er noodig is, om den mensch, in welken stand ook, nuttig en aangenaam te maken - achting, liefde en geluk te verschaffen; het doet ons eenen geletterden handelaar aanschouwen, die, zoo lang dit vereischt wordt, de koopzorg niet vergeet om de wetenschappen, noch deze om de kunsten, en wiens zeden den wederkeerigen invloed van het ware, goede en schoone beminnelijk doen blijken. Zoo staat zijn beeld in deze lofrede geteekend, en tot deze hoogte zien wij hem van zijne vroegste jeugd af aan allengskens opklimmen. Wij aanschouwen hem, zoo als hij, geboren uit ouders van uitnemende waardij, en deelende in de voorregten van uitwendige welvaart, onder het liefderijk bestuur zijner zorgdragende moeder, en bij de aansporing van zijnen meer fieren vader, gelukkig opgroeide; wij gaan zijne vorderingen na in alles, wat den geest kan verrijken en verheffen, in de nieuwere talen, in poëzij, in muzijk, in het teekenen en in de wiskunde; wij verzellen hem naar het huis van den bekwamen boekverkooper pieter meijer, de toenmalige Amsterdamsche koopbeurs der Nederlandsche letterkunde; wij zien hem in kennis geraken met de beroemdste letterhelden van zijnen tijd, en derzelver leerzamen omgang ten nutte besteden; wij bewonderen zijne werkzaamheid, waardoor hij
niet slechts een aantal werken schreef, vertaalde, nazag en verbeterde, maar

{==500==} {>>pagina-aanduiding<<}
in onderscheidene betrekkingen, als lid van letterkundige genootschappen, als medeoprigter van loffelijke maatschappijen, als opbouwer van andere nuttige gestichten, en als staatsman, uitgebreiden zegen stichtte; wij betreuren zijne rampen, vooral het volslagen en onherstelbaar verlies van zijne beide oogen, maar vereeren tevens zijnen christelijken heldenmoed en zijne kinderlijke gelatenheid, waardoor hij nimmer zijne kalmte verloor; wij zien het heiligdom van zijn huisselijk leven ontsloten, en wij worden verrukt door het heerlijk tooneel van huwelijksliefde; wij vertoeven met genoegen aan zijne zijde in den avond van zijn leven; wij staan met bewondering aan zijne ziek- en zijn sterfbedde, en wij voelen ons tot eerbied gedrongen voor den man, die zoo leefde, maar tevens tot hoogachting voor de talenten van hem, die zulk een treffend beeld van deze grootheid ontwierp.
Trouwens, wij hebben deze lofrede met uitstekend genoegen gelezen, en wij beschouwen dezelve als eene wezenlijke verrijking van onze letterkunde, waardig, om naast de meesterstukken van van swinden, kantelaar en van der palm geplaatst te worden. Alles kenmerkt den naauwkeurigen onderzoeker, den onpartijdigen beoordeelaar, den warmen, gevoelvollen vereerder van wetenschappelijke verdienste en zedelijke waarde. Het onderwerp is met eene bevallige losheid behandeld; nergens hindert de orde, en echter zijn alle bijzonderheden als door een' onzigtbaren band zoo vast zamengesnoerd, dat zij een volkomen geheel uitmaken, en ons het beeld van den man in vollen glans voor oogen stellen. De stijl is gekuischt, en de toon, die in het geheele stuk heerscht, beantwoordt volmaakt aan den stillen en edelen geest van lublink. Men moge al eens meer verheffing en meer gloed in eene losrede verlangen; bij eene nadere overweging wordt men overtuigd, dat deze kunstelooze en edele eenvoudigheid hier noodzakelijk was, en alleen de regte werking doet. Ook moge de lofredenaar niet verpligt zijn,

{==501==} {>>pagina-aanduiding<<}
alles fijn uit te pluizen, en de leemten van zijn voorwerp in een helder licht te plaatsen; de heer westerbaen behoefde van deze vrijheid geen gebruik te maken, en kon aan de strikte waarheid vasthouden, die, bij de bekwaamheid en het karakter van lublink, op zichzelve hoogstbevallig is.
De aanteekeningen zijn belangrijk, en verhoogen de waarde van dit werkje niet weinig. Dubbele dank verdient de heer westerbaen, die deze bijzonderheden zekerlijk met veel moeite uit de papieren van den overledenen heeft moeten opzamelen.
Een fiksch en geestig geteekend portret van lublink versiert den titel van dit werkje, dat wij in veler handen wenschen, opdat het aandenken van den edelen man, die in zijn leven zoo veel nut stichtte, ook na zijnen dood nog zegenrijk werke ter bevordering van ware kennis en ongeveinsde godsvrucht.




Handleiding tot de Materies Medica of Leer der Geneesmiddelen, door H.J. van Houte, Med. Chir. et art. obst. Doctor. Te Amsterdam, bij L. van Es. 1817. In gr. 8vo. f 1-16-:

Daar de door de Heeren bicker en ypey opgestelde werken over de Leer der Geneesmiddelen uitverkocht schijnen, en tot eene tweede uitgaaf geene toebereidselen gemaakt worden, zoo heeft de Heer van houte gedacht handen aan het werk te mogen slaan, om het geneeskundig publiek, en vooral de Heelmeesters te platten lande, van eene Materies Medica te voorzien. Wij erkennen met zijn Ed. de noodzakelijkheid van het vervaardigen eener Handleiding tot de Materies Medica, geschreven in de Nederlandsche taal, en vooral berekend voor de behoefte van hen, die, als Heelmeesters, de Geneeskunst te platten lande uitoefenen, welke, zoo als in het voorberigt zeer wel wordt aan-
{==502==} {>>pagina-aanduiding<<}
gemerkt, veeltijds noch vreemde talen verstaan, noch, zoo zij die al verstaan, middelen genoeg bezitten, om zich kostbare, in die talen geschrevene, boeken over dit onderwerp aan te schaffen.
Kortheid was een der hoofdvereischten in het oog van den schrijver, bij het opstellen dezer Materies Medica; zij is het ook volgens ons oordeel, en moet bijzonder nuttig zijn voor het grooter getal Heelkundigen, voor welken dit werk bij voorkeur bestemd schijnt; dan, terwijl de kortheid met inspanning betracht is, meenen wij op vele plaatsen ontwaar geworden te zijn, dat de duidelijkheid soms aan dezelve opgeofferd is geworden; ten minste het kwam ons voor, dat, vooral in de opgaaf der ziekten, dikwerf te onbepaald gesproken is, en dat de Heer van houte bij het grootste gedeelte zijner lezeren bekwaamheden onderstelt, die maar zelden derzelver deel zijn; terwijl, wat de meer geoefenden aangaat, betere hulpmiddelen dan dit werkje te hunner keuze staan.
Door het betrachten van kortheid, zijn slechts de voornaamste en meest bekende geneesmiddelen uitgekozen, aan welk oogmerk doorgaans voldaan is; ofschoon het ons toeschijnt, dat onderscheidene middelen, te platten lande minder gebruikelijk, hadden kunnen weggelaten worden, waardoor de beschrijving van andere meer bekende en gebruikelijke uitgebreider en duidelijker zoude geworden zijn. Wij willen hieronder rekenen het wonderboomszaad (bl. 9), de tijdeloos (bl. 24), de balsamus(m) Canadense (bl. 28), het Corsicaansche mos (bl. 46), de pechurim-boonen (bl. 141) enz.; terwijl wij in derzelver plaats liever de helenium, de sassafras, de baccae juniperi enz. gelezen hadden.
Het werk is, ten gevalle van hen, die aan de werken van bicker of ypey gewoon zijn, op dezelfde wijze verdeeld; het bevat 19 hoofdklassen van geneesmiddelen, over welke verdeeling wij niets aanmerken, als zijnde de verdeeling, of classificatie, bij het schrijven eener Materies Medica, de moeijelijkste taak, dewijl de-
{==503==} {>>pagina-aanduiding<<}
zelve steeds voor verbetering vatbaar blijft, aan berisping onderhevig is, veel van eens ieders bijzonder oordeel afhangt, en niemand de keus van zijn stelsel door onwederlegbare gronden staven kan.
Ieder middel wordt dus behandeld: dat eerst deszelfs eigenschappen kortelijk beschreven worden, waarop de werking en het gebruik volgt; terwijl de gift, door kunne, ouderdom enz. gewijzigd, voorgeschreven wordt. De met het hoofdmiddel zamengestelde geneesmiddelen, of die van hetzelve af te leiden zijn, besluiten de afzonderlijke schets van ieder.
Hoezeer de Indicatiën, op het voetspoor van andere voorafgegane en door den schrijver zeker gevolgde werken over dit leerstuk, bij sommige middelen voldoende zijn, is het ons echter voorgekomen, dat in vele belangrijke gevallen de schrijver niet op het doel gelet heeft, waarop bij het opstellen van dit boek zoo zeer te letten was. De beschrijving van vele ziekten met derzelver wijzigingen, of dus genoemden aard, zijn te onbepaald, dikwijls voor den minder geoefenden zeker niet verstaanbaar voorgesteld. Hoezeer wij geen het minste zwak voor het al of niet gebruiken van zekere kunsttermen, waaraan vóór jaren, en ook nu nog door enkele stijfhoofden, veel gehecht werd, voeden; zoo hadden wij vele ziekten voor de kunstbroeders te platten lande liever op eene andere wijze omschreven gezien, dan door de, zoo gemakkelijk op het papier, minder in de natuur, onderscheidende magtspreuken van sthenie en asthenie; desgelijks de met deze in betekenis overeenkomende en voor anderen minder aanstootelijke uitdrukkingen van actief en passief; hoezeer voor den geletterden bruikbaar, houden wij ons door ondervinding overtuigd, dat deze uitdrukkingen en het daarmede beteekende voor velen aberacadabera zijn, en, zoo lang den Heelmeesteren te plaaten lande geene betere leiding en gelegenheid ter vorming, dan nu, wordt aangeboden, moet men zich in ieder voor hen bijzonder bestemd werk

{==504==} {>>pagina-aanduiding<<}
meer naar derzelver wezenlijke en algemeen bekende behoefte rigten.
Voor deze menschen zijn vele der gegevene voorschriften al te onbepaald, en zouden wij huiverig zijn, dezelve dus in het licht gebragt te hebben. Vele, hier slechts met een enkel woord, op het gezag van den een' of anderen heethoofdigen Duitschen schrijver, voorgesteld, kunnen door den geoefenden meester, wien goed onderwijs, vele ondervinding en een juist wikkend oordeel ten dienste staan, met vrucht gebezigd worden; maar in de handen des minder kundigen blijven zij het gevaarlijke buskruid gelijk. Caute incede, latet ignis sub cinere doloso! Frank.
Zoo lezen wij bl. 168. Men bedient zich van de opium in alle (?) asthenische ziekte (?) met of zonder plaatselijke aandoening, met of zonder koorts (!) zoo als in de tusschenpoozende koortsen, vooral bij dezulken, die men gewoonlijk boosaardig noemt en dikwijls doodelijk zijn. Hierin werkt de opium, met andere sterke, vlug prikkelende middelen verbonden, spoediger (?) en zekerder (?) als (dan) de China!!! In rotkoortsen en zenuwkoortsen met asthenische ontstekingen enz. Wat zoude er door betere ondervinding op deze enkele, zoo onbepaald voorgestelde, plaats niet aan te merken zijn! Zulke stellingen komen in dit werk niet enkele voor.
Op bl. 17. lezen wij van een afkooksel der sennebladen; deze moeten getrokken, maar nimmer gekookt worden. Desgelijks zouden wij zwarigheid maken, de volgens het voorschrift van herwig bl. 33. bereide emulsio uit Cantharides toe te dienen. Bij de aanwending der Wolferley-bloemen behoorde bijgebragt te worden derzelver nuttigheid in met schudding vergezelde aandoeningen van het hersengestel, of der borstingewanden, wanneer bloedontlastende en verkoelende middelen zijn voorafgegaan, als er zwakte, en te groote toevloed of opvulling van vochten, in deze deelen volgt, enz.
Een aanhangsel van voorschriften besluit dit werk.

{==505==} {>>pagina-aanduiding<<}
Meer kieschheid en voorzigtigheid hadden wij bij de zamenstelling, keus en overneming derzelven gewenscht; ook hadden wij hierin volstrekt geene drukfeilen verwacht; het belang der zake vordert hier de grootste oplettendheid en vermijding van alle misslagen; van een onbeduidend getal kan zelfs het leven afhangen, en de Dorpheelmeester is niet altijd genoegzaam in staat te kunnen beoordeelen, waar de Heer van houte onoplettend genoeg geweest is drukfeilen over het hoofd te zien. Men vergelijke de uitvoering, en oordeele. Ligt zou het ons vallen, zulks met voorbeelden te staven; wij hebben, voor ons zelven, een aantal opgeteekend, tot wier mededeeling wij op den eersten wenk bereid zijn.
Niettegenstaande de uitgaaf van dit boek, wenschten wij, dat de Hoogleeraar ypey van zich mogt kunnen verkrijgen, eene tweede uitgaaf van zijn nuttig Handboek in het licht te geven, en het door gedrongener druk minder kostbaar, en dus meer algemeen verkrijgbaar te maken.




Verhandeling over den oorsprong, de uitvinding, verbetering en volmaking der Boekdrukkunst, door Jacobus Koning, Commies-Griffier bij de Regtbank van eersten aanleg te Amsterdam, Lid van de Maatschappij der Nederlandsche Letterkunde. Door de Hollandsche Maatschappij der Wetenschappen te Haarlem, in Mei 1816, met den gouden eerprijs bekroond. (Zijnde het IIde D. der Letter- en Oudheidkundige Verhandelingen van voorn. Maatschappij.) Te Haarlem, bij A. Loosjes, Pz. 1816. In gr. 8vo. VIII. 475 en XVI Bl. f 6-:-:

Onder de lezing dezer Verhandeling smaakten wij inderdaad een streelend genot. Het is dan niet genoeg, dachten wij, dat Nederland, van den rand des on-
{==506==} {>>pagina-aanduiding<<}
dergangs afgerukt, onder eene wettige en vaderlijke Regering hersteld, zijnen naam, zijne taal, en, gedeeltelijk althans, zijnen ouden luister en welvaart herwint; dat de schatten van Oost en West weder bij ons binnen stroomen, terwijl de grootere schatten der schilderkunst ons, na vijfentwintig jaren afwezigheid, op nieuw bekoren, en die van dichtkunst en welsprekendheid met zelden of nooit bereikten overvloed en glans ons oog vermaken. Neen! om alles te gelijk weder te bezitten, moesten wij ook eene schitterende proef zien van die echte Hollandsche geleerdheid, van dien bondigen, min schitterenden, maar overtuigenden betoogtrant, op onvermoeide nasporingen en opdelvingen der echte bronnen gevestigd, waarvoor onze bedaarde landaard zoo geschikt, en weleer zoo beroemd was. En hier ontvangen wij zoodanig een stuk - welks onderwerp ons daarenboven, bijna te gelijk met Hollands herstel, den zoo lang betwisten roem nu op onwrikbare gronden terug geeft, dat de Drukkunst, de moeder onzer beschaving, in holland geboren werd; gelijk, eene halve Eeuw later, een Hollander die beschaving koesterde, kweekte, en uit den band van gewetensdwang hielp ontslaan. Gelukkig Vaderland! en hoe wél past de lauwerkrans op het hoofd van den Schrijver, die met een zóó goed gevolg de eer van Haarlem en koster verdedigde, dat zelfs een kundig voorstander van Mentz daardoor van gevoelen veranderde, en eene vergadering, waarin de bloem van Neêrlands letterhelden prijkt, met algemeene goedkeuring besloot, ten nutte van buitenlanders, en ter handhaving van onzen volksroem,
dit stuk ook in de Fransche taal (immers gedeeltelijk) in het licht te geven!
De voornaamste verdienste van het werk des Heeren koning ligt daarin, dat hij, zich eene genoegzame kunde van het werktuigelijke der drukkunst verworven hebbende, de uitvinding naar de eerste voortbrengselen der kunst heeft nagegaan, en daarin inwendige, en dus de stelligste, bewijzen voor Haarlem gevonden. Geens-
{==507==} {>>pagina-aanduiding<<}
zins echter verzuimt hij ook een behoorlijk onderzoek der personen, welke van de eene of andere zijde als uitvinders worden opgegeven; en uit dit alles brengt hij eene massa van bewijzen, gepaard met waarschijnlijkheden, te voorschijn, wier omstooting wij voor onmogelijk houden. Doch wij zijn aan onze Lezers een omstandiger berigt van deze doorwrochte Verhandeling schuldig.
De inleiding geeft een zeer oordeelkundig verslag van het geheele werk, hetwelk men van de regte zijde, namelijk van een onderzoek naar de thans nog in Haarlem voorhanden zijnde werken, heeft aangevat. De Spiegel onzer Behoudenis (Speculum nostrae Salvationis) is met beweegbare en gegoten letteren gedrukt. Met houten beweegbare letteren een groot boek te drukken, is onmogelijk, blijkens aanteekeningen van den door en door bekwamen enschedé, die er opzettelijk de proef van genomen heeft, en het ronduit belagchelijk noemt. Maar de letters zijn ook gegoten, want zij zijn (eenige mislukte uitgezonderd) volmaakt eenzelvig; de ongelijkheid wordt genoegzaam verklaard uit den stempel (van hout of tin), de matrijzen (van lood), den gietvorm, de drukletteren (van lood, en daarna van tin), de drukpers, het blindgoed en sormaathout, den letter- of zethaak, en den drukinkt. In het tweede Hoofdstuk worden drie uitgaven en een handschrift van den Spiegel onderling vergeleken, waaruit, ook volgens het oordeel van den geleerden ypey te Groningen, blijkt, dat het oudste stuk, even als de andere in den zuiver Hollandschen tongval der vijftiende Eeuwe gesteld, omtrent den jare 1430, en dus den leeftijd van koster, moet vervaardigd zijn. Het vaderland blijkt uit de papiermerken, die ook ten overvloede dienen om den tijd aan te wijzen; namelijk de regering der laatste Beijersche en eerste Bourgondische Vorsten, jacoba en
filips I. In het vierde Hoofdstuk worden de stukken, door koster gedrukt, nader beschouwd: de Openbaring van Joannes, de Bijbel der Armen, de Ars Moriendi, het Hooglied enz., allen met vaste letteren, in

{==508==} {>>pagina-aanduiding<<}
één stuk hout gesneden, bewerkt. Met losse, beweegbare en gegoten letteren zijn gedrukt het Horarium, reeds door meerman vermeld, fragmenten van den Donatus, waarvan de letter iets beter is, doch onvolkomener dan van den eersten Nederduitschen Spiegel. De ontdekking van den Donatus is des te belangrijker, daar de Keulsche Kronijk van 1699 de eerste uitvinding der Boekdrukkunst aan Holland toekent, alwaar de Donaten vóór den tijd (der Mentzer uitvindingen) gedrukt zijn. Van den eersten druk van den Spiegel onzer Behoudenis berusten twee Exemplaren te Haarlem, op het Stadhuis en de Stads Bibliotheek. Buitendien heeft men nog twee Latijnsche en ééne Nederduitsche uitgave van den Spiegel. Koster heeft over 't geheel, volgens den Heer koning, zeven werken met vaste, en tien met gegoten letteren in het licht gegeven, en daartoe vierderlei letteren gebezigd.
Holland, en wel bepaaldelijk Haarlem, is dus de plaats, waar de eerstelingen der Drukkunst moeten worden gezocht. In die stad maakt eene achtbare overlevering enkel gewag van laurens janszoon, Koster der Groote Kerk, en dus, (daar dit ambt onder de voornaamsten van dien tijd behoorde) alsmede uit andere blijken, een aanzienlijk en gegoed man, naar gissing omstreeks den jare 1370 geboren, en waarschijnlijk in 1439 gestorven. De drukkerij te Haarlem heeft na koster's dood ten minste nog twee boeken uitgegeven; namelijk twee werkjes van laurentius valla en petrarcha, bij elkander, en Verhandelingen over regtsgeleerde en dichtkundige mengelstoffen, mede te zamen gedrukt. Bij beiden, vooral bij het tweede, is vordering in de kunst onmiskenbaar; en het laatste kan niet vóór 1465 gedrukt zijn, als behelzende een grafschrift voor valla, in dat jaar overleden.
Zeer merkwaardig en schrander zijn de opmerkingen van den Heer koning, wegens den diefstal der letters en drukgereedschappen, bij koster gepleegd. Dit verhaal was door de voorstanders van Mentz in zulk

{==509==} {>>pagina-aanduiding<<}
een ongunstig en bijna belagchelijk licht voorgesteld, dat men er naauwelijks meer van dursde spreken, en dat zelfs personen, die anders de eer der uitvinding aan Haarlem toekenden, het geval der ontvreemding ten sterkste betwijfelden. De Heer koning heeft echter zoo vele waarschijnlijkheden van zeer verschillenden aard ten voordeele dier gebeurtenis bijeengebragt, dat dezelve genoegzaam zeker schijnt. Hij beroept zich namelijk op het getuigenis van sommige voorstanders van Mentz, die de daadzaak der berooving, al is het dan ook verminkt, erkennen, en meest allen johann gensfleisch, broeder van guttenberg, voor den dief aanzien; op de zamenstemming van Nederlandsche, of in Nederland gewoond hebbende, Schrijvers omtrent dit stuk; op het wedervinden van werken, volgens opgave van junius met de gestolene letteren gedrukt; op het ontbreken van een aantal bladen midden uit alle Exemplaren der laatste uitgaven van den Latijnschen en Nederduitschen Spiegel, door eene vaste houten of meer gebrekkige letter aangevuld, hetwelk alle blijken draagt van gemis, door den gepleegden diefstal veroorzaakt; en eindelijk op de Thesauriers-Rekeningen der stad Haarlem, (die hem reeds vroeger behulpzaam geweest waren) welke, juist op den door junius opgegeven' tijd des jaars, van drukke onderhandelingen met het geregt te Amsterdam (waarheen de dief het eerst moet gevlugt zijn) gewagen. Hierop volgt een betoog, ter nadere staving van het beweerde, dat guttenberg eenen broeder gehad heeft, die waarschijnlijk schuldig was aan den diefstal; een stuk namelijk, te Mentz gedrukt, waarvan het begin in het Fransch (zekerlijk in 1459 niet de gebruikelijke taal
aldaar, en dus eene overzetting) wordt medegedeeld.
In het negende Hoofdstuk doet onze Schrijver aan Mentz volkomen regt wedervaren. De kunst, schoon aldaar niet uitgevonden, en ook niet langs eerlijke wegen gebragt, is er echter zóó vermeerderd, verbeterd en volmaakt, dat het niet vreemd kan geacht worden, dat velen aan Mentz de eer der geheele ontdekking toeschrijven, waartoe de onderschriften der boeken, aldaar in de 15de Eeuw gedrukt, veel hebben bijgedragen, en dus de aanspraken van Haarlem geheel verdonkerd. Te weten: guttenberg, (door zijnen broeder met den vond van Haarlem verrijkt) in 1444 of 1445 van Straatsburg te Mentz gekomen, wendde zich, bij gebrek van

{==510==} {>>pagina-aanduiding<<}
penningen, om ondersteuning bij zijn voornemen tot den vermogenden fust of faust, die hem echter eerst de kunst afzag, en toen, met de schandelijkste ondankbaarheid en laaghartigheid, den uitvinder, bij gebrek aan teruggave van het verschotene, uit de drukkerij deed zetten, waarin zich fust eerlang met zijnen schoonzoon peter scheffer of schoeffer verbond, aan wien wij (na de eerste verbetering der koperen) de stalen letterstempels, de koperen matrijzen, en eenen beteren gietvorm en letterspecie te dauken hebben, zoo dat waarschijnlijk deze laatste de kunst tot eene hoogte verhief, boven welke zij naderhand slechts zelden heeft uitgemunt. De groote Mentzische Bijbel van 1455 of 1456, vooral het Psalmboek van 1457, zijn meesterstukken der pasgeborene kunst. In weerwil dezer welgestaafde daadzaken, eigenden zich de afstammelingen van fust de geheele eer der uitvinding toe, en vergolden dus guttenberg (van wien zij niet eens spreken) met gelijke munt, als deze, of zijn broeder, laurens koster of deszelfs erven gedaan had.
Doch hier ontmoeten wij eene zwarigheid, die de Schrijver getracht heeft uit den weg te ruimen. Guttenberg had in 1439 (en dus nog vóór den waarschijnlijken diefstal zijns broeders, die eerst om kersmis van dat jaar plaats had) een regtsgeding wegens eene compagnieschap, waarin verscheidene opgeroepen getuigen van eene pers (zekerlijk drukpers) spreken, met eenige voorwerpen daarbij, die men geheim wilde houden. Nu meent de Heer koning wel, (en geeft ook tamelijk goede redenen voor dit gevoelen) dat de proeven, door guttenberg vóór 1439 genomen, mislukt zijn; maar zegt toch, dat dezelve zich vóór dien tijd (dus vóór den diefstal) toeleide op de verbetering en volmaking der Boekdrukkunst, en in het uitvinden eener drukpers volkomen geslaagd is. Het moet toch altijd opmerking baren, dat juist de uitvinder van een zoo gewigtig werktuig tot de kunst naderhand ook de verbeteraar dier kunst geworden is, en wel, zoo als de voorstanders van Mentz beweren, uit zichzelven; terwijl die van Haarlem zeggen, dat hij dezelve door zijnen broeder uit Holland bekomen heeft. In allen gevalle bestaat er geen voortbrengsel van de Mentzer pers vóór 1445 of daaromstreeks; en daar er nu zulke van Haarlem onbetwistbaar in wezen zijn, zoo komt aan deze stad de prioriteit

{==511==} {>>pagina-aanduiding<<}
toe, al ware het, dat guttenberg, onafhankelijk van koster, omtrent gelijktijdig op hetzelfde denkbeeld gevallen was.
Doch zelfs dit wordt onwaarschijnlijk door de uitdrukkelijke gezegden van vele gelijktijdige of niet veel latere Schrijvers, dat de Haarlemmer drukken aan die van Mentz tot modél gediend hebben. Immers dit blijkt uit getuigenissen van buitenlandsche Schrijvers ten voordeele van Haarlem. Meer dan vijftig zou de Verhandelaar er kunnen opnoemen; doch haalt daarvan slechts eenigen aan onder den tekst: uitvoeriger worden die van ulrich zell in de Keulsche Kronijk van 1499, (waaraan een geheel Hoofdstuk is toegewijd) van accursius en guicciardin vermeld. De gemelde Kronijk, in Duitschland uitgegeven ruim eene halve Eeuw na de uitvinding der Drukkunst, bevat het getuigenis van eenen man, die zelf aan de Mentzer drukkerij gehecht was, en de kunst naar Keulen heeft overgebragt; hij kent de uitvinding aan Mentz, maar het eerste voorbeeld aan Holland toe. Uitvoerig wordt dit getuigenis tegen alle bedenkingen verdedigd. De Bijbel van Mentz van het jaar 1450-55 komt nu voor als inwendig bewijs ter staving van dat der Kronijk, en wordt gevolgd door de getuigenissen van Nederlanders ten voordeele van koster en Haarlem; namelijk die van jan van zuren, d. volkertsz koornhert, en het uitvoerigst van allen, hadrianus junius. De personen, in het verhaal van dezen genoemd, nicolaas gale, quiryn talesius, en cornelis de Boekbinder, worden vervolgens ten toets gebragt, en hunne geloofwaardigheid aangetoond. Over 't algemeen moeten wij opmerken, dat eene overlevering van nog geene anderhalve Eeuw, door slechts drie geslachten van
achtingwaardige mannen voortgeplant, en door een' Schrijver van erkend gezag bevestigd, alle aanmerking verdient, vooral wanneer zij vele inwendige waarschijnlijkheid heeft; en dat dezelve, gelijk hier, door een' drom van onafhankelijke getuigen bevestigd, tot geschiedkundige zekerheid opklimt. - Het stilzwijgen van karel van mander omtrent koster wordt opgewogen door deszelfs uitdrukkelijk getuigenis omtrent Haarlem, ten aanzien waarvan de onkunde in onze taal van heineken en la serna santander (de twee voorname tegenstanders van Haarlem) naar waarde ten toon gesteld worden. In geen boek staat ver-
{==512==} {>>pagina-aanduiding<<}
meld, dat het door koster gedrukt is. Dit is zoo; maar dit zelfde geldt van guttenberg, en bewijst dus niets, of te veel. Maar de Haarlemmers hebben de aanspraak van Mentz niet aanstonds tegengesproken? Guttenberg ook niet die van fust en scheffer; en toch betwist hem thans niemand meer den voorrang in tijd. Daarenboven spreken de Mentzers eigenlijk slechts van eene bijuitvinding (adinventio).
Nu volgt een omstandig onderzoek over den ouderdom van den Spiegel onzer Behoudenis, en eene wat al te uitvoerige wederlegging der gevoelens, die van de Mentzer zijde omtrent den Schrijver van dit boek worden in het midden gebragt. Immers, waar de zaak reeds zoo klaar is betoogd, vinden wij minder nut in eene wederlegging van loutere gissingen, die tot kleine bijzonderheden afdaalt, zelfs omtrent een punt, hetgeen minder ter zake doet, de meerdere oudheid namelijk van de Latijnsche boven de eerste Nederduitsche uitgave. (Dit stuk, bl. 380-422, is niet vrij van eenige langwijligheid.) Doch waren de oudste prentwerken niet uit Duitschland oorspronkelijk, en naderhand in de Nederlande nagedrukt? Het tegendeel blijkt uit de voorhandene stukken; het oudste Duitsche, hetgeen men kan opnoemen, is van den jare 1461. De tegenstrijdigheden, welke de verhalen der voorstanders van Duitschland, zoo wel ten aanzien der personen als plaatsen, (Mentz en Straatsburg) drukken, worden inzonderheid door eene veel afdoende plaats van daunou in 't licht gesteld. (Minder kwamen hier de ongegronde aanspraken van eenige Italianen, als op Mentz zoo min als op Holland betrekking hebbende, te pas.) In de Nederlanden daarentegen is slechts aan Haarlem, en te Haarlem aan koster, de eer der uitvinding toegekend; - of men moest de aanspraken van eenige Belgische geleerden mederekenen, die, op zeer losse gronden en op het gezag van één enkel woord, een prenters (of drukkers) gild te Antwerpen in 1442, eenen uitvinder der kunst van stampien of boekdrukken in 1312, en eenen jan
briton, drukker te Brugge omstreeks het midden der vijftiende Eeuw, meenen te vinden. Wij moeten ons zekerlijk met den Heer koning ten hoogste verwonderen, hoe een voorvechter van Mentz, gelijk de la serna santander, aan een drukkers-gild te Antwerpen vóór het bestaan der eerste Mentzer drukken heeft kunnen gelooven.

{==513==} {>>pagina-aanduiding<<}
Doch de haat tegen Holland en al wat Hollandsch is, waarvan zoo velen onzer Belgische broeders nog zeer onlangs zulke tastbare blijken gegeven hebben, doet nog wel grootere ongerijmdheden verzwelgen. Ten slotte wordt de afbeelding van den heiligen christoffel, eene houtsneêprent, waar op het jaartal 1423 staat, onderzocht, misschien wel wat al te naauwkeurig, daar men het aan de Duitschers (zoo als de Schrijver zeer juist aanmerkt) gerustelijk kan toegeven, dat de prenten op speelkaarten enz., als niet tot de eigenlijke Drukkunst behoorende, elders kunnen zijn uitgevonden; terwijl slechts de ontdekking der beweegbare letteren het groote punt uitmaakt, hetwelk hier buiten alle bedenking ten voordeele van Haarlem beslist wordt.
Wanneer wij nu wilden uitweiden over de onvermoeide en verbazende nasporingen, niet alleen in het letterkundige, maar ook in het werktuigelijke der kunst, tot dezen arbeid vereischt, en door den Schrijver, alleen uit liefde tot denzelven, gedaan; over de zeer uitgebreide belezenheid, voor een groot gedeelte in min bekoorlijke, maar toch onmisbare werken, die zich hier bijna op elke bladzijde vertoont; over het schrander oordeel, in alles vóór en tegen te wikken; over de loffelijke onzijdigheid, om niets ten voordeele van Mentz te verzwijgen, en aan deze stad, vooral aan den grooten schoeffer, (dus noemt hem de Schrijver) alle regt te laten wedervaren; over den duidelijken en gepasten stijl, die het wel eens min bevallige onderwerp altijd ten minste klaar voor den geest stelt: zoo kunnen wij deze beoordeeling niet beter eindigen, dan gelijk wij dezelve begonnen, met ons Vaderland geluk te wenschen met een werk, 't welk deszelfs alouden letterkundigen roem, in meer dan één opzigt, zal staven. Alleen de orde zou misschien eenigzins beter hebben kunnen zijn, gelijk de Lezer uit ons doorloopend verslag zal hebben gezien.
Behalve drie Bijlagen, tot den letterdruk des Spiegels onzer Behoudenis betrekking hebbende, bevat het werk acht Platen; de papiermerken, een blad uit de Ars Moriendi, de wapens in het Hooglied Salomons, het Horarium, proeven uit den eersten Spiegel onzer Behoudenis, uit de twee latere voortbrengsels der oudste Haarlemmer pers, na koster, en eindelijk van het kostbare Psalmboek van 1457, hetwelk der Mentzer perse zoo veel eere aandoet.






{==514==} {>>pagina-aanduiding<<}

Kerkelijke Redevoering ter inleiding van het algemeen Synode der Hervormde Kerk in het Koningrijk der Nederlanden, gehouden in 's Gravenhage, op den 2 Julij 1817. door I.J. Dermout, Secretaris van het Synode en Predikant in 's Gravenhage. Aldaar, bij de Erven J. Allart. 1817. In gr. 8vo. 52 Bl. f :-11-:

Wij aarzelen niet, deze kerkelijke redevoering te noemen een zeer voortreffelijk stuk, der plegtige gelegenheid en aanzienlijke vergaderinge, voor en bij welke zij gehouden werd, ten volle waardig. De waardige spreker ontleent, zeer gepastelijk, zijn onderwerp van den tijd, van het jaar, thans door ons beleefd, en waarin valt het oogenblik der eerste uitbreking, vóór drie eeuwen, van het hervormingslicht in de Christelijke kerk. Met nadruk verheft hij den zegen van dezen dag der kennis, en de omstandigheden en algemeene christelijke begrippen, die ons ditmaal toelaten, ja uitnoodigen, denzelven, met alle protestanten van alle landen te zamen, broederlijk te vieren; viering, voor Hollanders, van een dubbel juk door de hervorming ontslagen, dubbel belangrijk, en daarom, op voorstel van het provinciaal Zeeuwsch synode, ook gereedelijk vastgesteld.
Zijn tekst is II Timoth. I:7. God heeft ons niet gegeven eenen geest der vreesachtigheid, maar der kracht, en der liefde, en der gematigdheid; zijn betoog, dat deze beginselen geweest zijn, eerstelijk die der apostelen, daarna die der hervormers, en ook moeten zijn die der tegenwoordige voorgangers, en met name van het synode. Rijk en krachtig, waar en schoon is dit betoog, in het eerste en tweede deel, elk op eene andere wijze, en zonder lastige herhaling, gevoerd; terwijl het laatste gedeelte den leiddraad van den tekst niet zoo na op den voet volgt, maar afloopt in vier aanmerkingen, den geheelen geest van vereenigde kracht en liefde en gematigdheid aanprijzende, ja aandringende. Zij zijn deze: Hunne betrekking, als leeraars en opzieners, eischt zulken geest. De eer van het kerkgenootschap, waartoe zij behooren, gebiedt dien volstrekt. De gesteldheid des tegenwoordigen tijds schrijft hem voor. Het doel der kerkvergadering wettigt deze aanprijzing. En in alle deze aanmerkingen zegt

{==515==} {>>pagina-aanduiding<<}
de schrandere redenaar zoo veel behartigenswaardigs, zoo veel, dat wijsheid tevens en liefde ademt, als men zelden op eene plaats zoo digt bijeen mag vinden. Wij willen niet ontveinzen, dat er voor ons altijd iet onaangenaams in de minste opwekking van het denkbeeld ligt, dat er bij dit of eenig ander kerkgenootschap nog eene andere bijzondere denkwijze, nog een andere, schoon ondergeschikte, regel des geloofs, dan Gods woord, en deszelfs moedige, gematigde, liefderijke verklaring, bestaat; en wij zuchten naar het oogenblik, dat de volwassenen in volkomene vrijheid zullen zijn gesteld. Doch, heil ons, bij wien het goddelijke op het menschelijke meer en meer zegepraalt! Heil den dag, op welken dit woord van dermout zoo gematigd en liefderijk als krachtig mag genoemd worden!
Het laatste deel der leerrede bestaat uit eenige bijzondere toespraken, en een treffend voor- zoo wel als nagebed verhoogt alles. Moge de aangekondigde feestdag overal zulke denkbeelden opwekken en bevorderen, als wij hier vinden! Kracht, wijsheid en liefde zij rijkelijk deszelfs vrucht!




Opwekking der Protestantsche Christenheid tot eene regte gedachtenis aan de Hervorming van den Godsdienst, in eene Leerrede naar aanleiding van Joann. X:22a. door W.A. van Hengel. Te Franeker, bij T.J. Tuinstra. 1817. In gr. 8vo. 27 Bl. f :-8-:

Op dat stuk van dermout mag dit van van hengel gepastelijk volgen. De man is, schoon eenigzins anders, niet minder gunstig bekend. Verdient de eerste ten volle leeraar in de hofplaats te zijn, gaarne zien wij den laatsten op den hoogleeraarsstoel in het van ouds beroemde Franeker, en hopen hem nog hooger, althans ruimer en rijker, werkkring te zien intreden.
Behalve het verschil der personen, stelt dat der gelegenheden een natuurlijk onderscheid tusschen de beide redevoeringen daar. Deze opwekking maakt de herinnering aan een Joodsch feest, en derzelver grond en aanleiding, tot eenen gepasten aanloop en overgang, om van het aanstaande hervormingsfest te spreken; en betoogt dan I, dat de gedach-
{==516==} {>>pagina-aanduiding<<}
tenis aan de hervorming eene zaak is, voor ons van het hoogste belang; II. verspreidt eenig licht over de voornaamste punten, op welke deze gedachtenis aan de hervorming moet uitloopen; III. onderzoekt, tot welke denk- en handelwijze dezelve ons moet opleiden. Het eerste doet de Hoogleeraar met betrekking tot de menschelijke maatschappij, waarvan wij leden zijn, het land, dat wij bewonen, de tijden, in welke wij leven, en het geloof, dat wij belijden. In het andere beschouwt hij de hervorming in haren oorsprong, voortgang, aangewende middelen en grondbeginsel. Ten aanzien van het laatste voert hij aan, slandvastige verkleefdheid aan de zaak der hervorming, en onwankelbaar geloof aan derzelver duurzaamheid.
Ook hier wordt veel schoons en behartigenswaardigs gezegd; hoewel de vorm, door al te veel snippering niet alleen, maar ook door eene zekere soort van ongelijkheid, nu eens rijkelijk populair, dan dingen vermeldende, waarvan de groote hoop minder afweet, (zoo als b.v. de eed van Hannibal) den deftigen en aangenamen gang mist, in den Haagschen leeraar te bewonderen. Ten aanzien van juiste denkbeelden omtrent het protestantismus geeft de Prof. hem niets toe; de broederliefde spreidt hierover den mildsten glans. Maar omtrent de catholieken (neen, omtrent de papisten; want de geleerde man mist niet deze onderscheiding te maken) schijnt hij ons wat al te hevig. Men moest, dunkt ons, dat geheele Ten Broekiaansche ding meer en bagatelle behandelen. Het zal met al de gevaren, hier vermoed, tot vervolging en marteldood toe, vooreerst nog zoo hard niet loopen.

Brieven, geschreven van het Eiland St. Helena, door Mevrouw Bertrand, aan eene Vriendin in Frankrijk, betreffende Napoleon Buonaparte. Naar het Hoogduitsch van A. von Kotzebue. Te Zutphen, bij W.C. Wansleven. 1817. In kl. 8vo. 138 Bl. f :-18-:

De vrees, dat napoleon, gelijk van Elba, ook nog eens van St. Helena zal terugkomen, is, sedert zijne verbanning daarheen, in alle gemoederen, die zulks niet wenschen, heerschende geweest. In deze Brieven wordt ontvouwd, hoe groot het gevaar daarvan is, wanneer niet ten scherpste daartegen

{==517==} {>>pagina-aanduiding<<}
wordt gewaakt; en zij zijn uit dien hoofde zeer belangrijk, zoo wel als onderhoudend om te lezen.
Aanstonds in den eersten brief geeft Mevr. bertrand de gronden op, waarop zij en buonaparte de vaste hoop der terugkeering bouwen. ‘Europa,’ zegt zij vooreerst, ‘is sedert de laatste 25 jaren zoo dikwijls van voornemens veranderd, en zal ook nu wel wederom schielijk anders denken; terwijl de Franschen, zoo lang zij weten dat hij in de wereld is, hunne blikken naar hem rigten zullen, al ware hij ook, gelijk prometheus, aan de verst afgelegene rotsen vastgeketend.’ En nu wordt de staatkundige toestand van dit werelddeel nagegaan, en als zeer gunstig voor napoleon's terugkeering beschouwd. - Ten uiterste belangrijk zijn de onderscheidene gesprekken, die napoleon, op de reis en op St. Helena, door Mevr. bertrand gemeld wordt gevoerd te hebben. Zij ontvouwen volkomen zijne denkwijze, voor zoo ver die zich ontvouwen laat, en gunnen eenen blik in zijn karakter. - Vervolgens wordt met de vriendin in Frankrijk alles afgesproken, wat er ter bevordering der ontkoming van buonaparte gedaan moet worden, en gemeld, wat er dagelijks gedaan wordt; en dat zijn altemaal plannen, eenen napoleon waardig. - Eindelijk krijgen wij brieven, op het jaar 1818 vooruit gedateerd. In de eersten wordt de gelukkige voortgang der zaken, en in den laatsten de gewenschte afloop vermeld. Men heeft, namelijk, met veel geduld, alles zoo weten in te rigten, dat het heet: napoleon heeft zich verdronken. Ondertusschen is hij op een' Amerikaan ontsnapt. Dat berigt wordt ook in een uittreksel uit een Engelsch ministerieel dagblad van het jaar 1818 medegedeeld. De Engelschen komen daarin zeer geloovig voor, vertellen zeer trouwhartig alle omstandigheden, waarmede men hun een rad heeft voor de oogen
gedraaid, als evangelische waarheid, en verklaren het gerucht, dat napoleon op een Amerikaansch schip in eene Fransche haven zou geland, met gejuich ontvangen zijn, en zich reeds aan de spits van eene aanzienlijke magt bevinden, volstrekt voor een sprookje, of bedrog eens fortuinzoekers.
Volgens de nieuwstijdingen, heeft napoleon onlangs het borstbeeld van zijnen Zoon ontvangen. Deze Brieven lezende, zouden wij zeggen: hij moest het niet gehad hebben; want wie weet, wat daarin heeft gezeten!

{==518==} {>>pagina-aanduiding<<}

De inhoud dezer Brieven verdient de oplettendheid van elke Mogendheid, die den vasten wil heeft, napoleon voor altijd vast te houden. Zij behoorden in Engeland bekend te zijn.




Het Leven van den Maarschalk Ney, Hertog van Elchingen, Prins van de Moskowa; bevattende het verhaal van alle zijne veldtogten, zijn ambteloos leven, enz. Met zijn Portret. Uit het Fransch vertaald, door A. Bruggemans. Te Dordrecht, bij A. Blussé en Zoon. 1816. In gr. 8vo. f 2-16-:

Werd ooit de taal van plato bewaarheid, wanneer hij den enkel dapperen man oneindig beneden hem stelt, die ook in burgertwist aan pligt en vaderland getrouw blijft, en met deze treffende woorden besluit: ‘Een getrouw en regtschapen man in burgergeschillen zal naauwelijks iemand worden, zonder het bezit aller deugden; maar ten strijd optrekken, gereed zijn om in den oorlog te sneven, dit is ook het geval zeer veler huurlingen, waarvan de meesten woest, onregtvaardig, gewelddadig, en, wanneer men een zeer klein getal uitzondert, bijna de redeloosste van alle menschen zijn (*)’ - werd, zeggen wij, deze taal ooit bewaarheid, het was in onze dagen, het was in Frankrijk. Het is waar, men zag met verbazing op tegen Veroveraars, tegen Legerhoofden, als een murat, een soult, een augereau, massena, en vooral hun Hoofd en Meester buonaparte, voor welke geheel Europa moest zwichten: maar hoe gedroegen zij zich, toen de omstandigheden hen, in den neteligen toestand, waarin hun vaderland juist door die zoo geroemde dapperheid vervallen was, drongen partij te kiezen? Met schijnbare welmeenendheid, sommigen zelfs met gemaakten afkeer tegen hun voormalig Legerhoofd, zweren zij hem af, en huldigen den Koning; doch naauwelijks komt hun oude Heer en Meester terug, (misschien in 't geheim door hen teruggeroepen) of zij haasten zich, onder de duutste betuigingen van getrouwheid aan lodewijk, dezen te verraden, en den Corsicaan ten troon te verheffen. Doch juist deze proef had de Voorzienigheid blijkbaar gewild, opdat de

{==519==} {>>pagina-aanduiding<<}
gedachten uit veler harten zouden openbaar worden; opdat die heldhaftige woestaards en geweldenaars tevens blijken zouden, de redeloosste aller menschen te zijn, die zich zelv' in 't verderf moesten storten, en dus de wereld van hen verlossen; opdat het jammerlijk denkbeeld der grootheid van krijgsroem, zonder meer, een' onherstelbaren knak zou bekomen, en het elders gezegde van den goddelijken plato bewaarheid zou worden: ‘Ik geloof, dat dapperheid, met verstand gepaard, het deel van zeer weinigen is; maar woestheid, en vermetelheid, en onversaagdheid zonder eenig beleid, van zeer velen, zoo wel mannen, als vrouwen, en kinderen, en dieren (*).’ Niemand, echter, heeft meer blijk gegeven van dit gebrek aan oordeel zoo wel, als aan vaste beginselen en adel der ziele, dan de Maarschalk ney, voor 't overige een der dapperste, bekwaamste en in de krijgskunst ervarenste Veldheeren van buonaparte, dien hij zelf den dapperen der dapperen noemde. Een der eerste bewerkers van deszelfs troonverzaking, is ney tevens de man, die, met 's Konings onbepaald vertrouwen vereerd, de krijgsmagt naar den tiran doet zwenken, en dus het lot van Frankrijk beslist; die verder zoo verblind is over zijn gevaar, dat hij na den tweeden ommezwaai in 1815 nog in Frankrijk blijft, op den raad zijner ijdele vrouwe, en dus het zwaard der geregtigheid tijd geeft hem te bereiken. Uit dit oogpunt beschouwd, is de levensbeschrijving van zulk eenen man geenszins van nut ontbloot. Zij toont, dat de edelmoedige kwijtschelding der uitgezogene volken (vanwaar toch zou de kuiperszoon uit Saar-Louis een Millionair geworden zijn, buiten aspersingen in den krijg?) de Nemesis niet bevredigde, welke straf eischte van den woesten
krijgsman en den lafhartigen eedbreker. Daar het laatste gedeelte van 's mans leven de aandacht van Europa het meest getroffen heeft, is dit ook met de meeste naauwkeurigheid geboekt, en zijn daarentegen deszelfs vroegere veldtogten korter, sommige zelfs wat al te kort, in 116 bladzijden, afgehandeld; terwijl het verhaal der laatste tooneelen van den Maarschalk, sedert zijne gevangenneming tot aan zijnen dood, volle 139 bladzijden beslaat, en wel eens tot noodelooze uitvoerigheid vervalt.
In het geheele boek heerscht een Fransche geest; dat is,

{==520==} {>>pagina-aanduiding<<}
die onberedeneerde, ijdele voorkeuze, welke de Franschen gewoon zijn aan hun land, hunne daden, hunne levenswijze boven andere te geven. Hoe dwaas is het b.v., op bl. 4 en 5, bedektelijk den meineed van ney daaruit te verklaren, dat hij, als geboren Duitscher, geene gevoelens van eer, gelijk de Franschen, kon hebben; dat hij, even als zijne landslieden, nog die Duitsche ruwheid bezat, welke door de uitnemende beschaafdheid der Fransche zeden nog niet heeft kunnen getemperd worden (!!!) In Duitschland strekt de zedelijke opvoeding, althans in de kleine steden, zich zelden verder uit, dan tot het noodzakelijkst onderwijs! (Die opvoeding is dus in Frankrijk, in vergelijking daarvan, wel heerlijk gesteld?) De goede Schrijver praat verder zeer naïf de bulletins der ci-devant groote armee na, wanneer hij zegt: de overwinning bij de Beresina was volkomen (bl. 74). De overwinning te Leipzig zou alleen door het overloopen der Saksers bewerkt zijn, (wij weten uit berigten van personen, die zelf bij den slag tegenwoordig waren, dat dit getal overloopers van weinig beteekenis was) en was den achttienden nog niet volkomen beslist: alleen gebrek aan ammunitic had buonaparte tot den afstand genoopt; ja het sprookje van den verwenschten korporaal, die de brug deed springen, wordt hier getrouwelijk medegedeeld (bl. 95, 96). In den slag bij Quatre-Bras werden overal, waar de Maarschalk zich vertoonde, de Engelschen overhoop geworpen, bl. 169, in weerwil van zijn eigen verslag op bl.
184. Van onze moedige Nederlanders, van den dapperen Prins van Oranje - geen enkel woord. Schaamt zich misschien de Schrijver, dat zijn geprezen held hier tegen een hoopje van Frankrijks voormalige onderworpellingen het hoofd stiet? Zoo men naar deze staaltjes de onzijdigheid en naauwkeurigheid van den Schrijver wilde beoordeelen, (die zich voor 't overige, misschien dewijl hij niet anders kan, als Koningsgezinde voordoet) het zou er slecht mede gesteld zijn. Doch wij hopen en gelooven, dat slechts de verbazende grootte, hardheid en bitterheid der Leipziger en Waterloosche pillen hem niet vergund hebben, die zonder eenig eau sucrée in te nemen; van welken Franschen lievelingsdrank hij zich voor 't overige nog al niet heel veel bediend heeft. Hij is zelfs in de vroegere veldtogten van ney tamelijk onzijdig. Zoo deelt hij ons de twee belangrijke daadzaken mede, dat ney zich in den veldtogt van Spanje zoo

{==521==} {>>pagina-aanduiding<<}
wel, als in dien van Rusland, tegen de dolle en voortvarende plans van zijnen Meester verzet, en die ten krachtigste asgekeurd zou hebben: het voortrukken in Spanje om den aard des volks, en in Rusland ook om den aard des lands. De laatste bijzonderheid, waarin ney zich het misnoegen zijns Meesters op den hals laadde, rust op het allezins geloofwaardig berigt van den Generaal sarrazin, Geschiedschrijver van dezen veldtogt, op wiens voorbeeld hij den Exkeizer en zijnen Generaal sprekend invoert. Het berigt wegens de vrijmoedige taal des Maarschalks in Spanje zou door eenen onder hem dienenden Opperofficier geschreven zijn. (Zie bl. 25 en 50.)
Het Regtsgeding van ney is, zoo als wij zeiden, veel te uitvoerig behandeld, en kan ons toch niet overtuigen van 't geen de Schrijver op bl. 147 en elders beweert, dat de Maarschalk des avonds van den 13 Maart (daags vóór zijn openbaar verraad) nog een eerlijk man was. Het tegendeel was wel niet in regten te bewijzen; maar eene menigte wenken, aanduidingen, dubbelzinnige gezegden, het geheime misnoegen over de mindere achting zijner vrouwe ten hove van lodewijk XVIII dan aan dat van buonaparte, zijne weifelende antwoorden voor de Regtbanken enz., die onze Schrijver gedeeltelijk zelf mededeelt, zetten eene hooge mate van waarschijnlijkheid bij aan het gevoelen, dat ney geenszins onkundig was van het ontwerp der zamenzweerders, die buonaparte terugriepen, en dat hij dus den Koning willens en wetens verraden heest.
De vertaling des werks is goed uitgevallen, gelijk men van den Heer bruggemans niet anders verwachten kon. Hij had echter hier en daar, waar de Franschman zich stuitende taal of onwaarheden veroorlooft, gelijk de boven opgemerkte, wel eene aanteekening onder den tekst mogen voegen. - De verklaringen der getuigen in de zaak van den Maarschalk zijn door hem met zeer veel reden weggelaten, daar het verslag van het Regtsgeding buitendien reeds in geene evenredigheid staat tot dat van 's mans krijgsbedrijven, vooral van zijne vroegere in Zwitserland, Duitschland, Spanje enz., waarvan de worstelingen van ney en wellington in 1809 tot 1811 wel een der belangrijkste gedeelten uitmaken.






{==522==} {>>pagina-aanduiding<<}

Davids Tranen of de zeven Boet-zangen berijmd en met korte Aanteekeningen opgehelderd door Jakob Hendrik de Wit, naar Vondel. Ten behoeve der Algemeene Haagsche Armen. In 's Gravenhage, bij J. du Mee. In gr. 8vo. 60 Bl. f :-12-:

De opdragt van dit allezins merkwaardige stuk is reeds in 1815 geteekend; toen echter kwam het ons niet ter hand; maar, wegens het vele en velerlei, dat deze weinige bladzijden bevatten, vinden wij ons nu nog genoopt tot eene, hoewel dan wat late, melding. Wij zullen van alles behoorlijk verslag doen.
Vooraf gaan drie coupletten uit den Lof der Psalmen van j. van os, en dan volgt de Opdragt aan den Heer ....., wiens naam men naar goedvinden invullen kan, al wilde men dit ook met zijnen eigen' naam doen, mits men dan maar een kerkje bouwt, den armen weldoet, in den Haag gaat wonen, en braaf en geleerd wordt, als wanneer de inhoud volkomen op ieder zal toepasselijk zijn; terwijl deze opdragt zeker geheel nieuw en onverbruikt, en alzoo eene nog volkomen maagdelijke opdragt is. Zij is inderdaad zeldzaam, en hemelsch, en engelachtig lief. De Dichter, slapend rustende, werd wakker gemaakt door een' zoen van eenen schoonen mond, en schijnt daarover verstoord geweest te zijn; trouwens, die schoone mond was niet van een lief meisje, maar van zijn' engel, zijn' bewaarder, en trouwen medgezel, verlichter en verklaarder, die daarom ook voor dien zoen nederig excus vraagt: ‘o, Zijt op mij niet ontevreên!’ Overigens zag die engel er wel wat potsierlijk, maar toch niet onaardig uit, met zijne schoon vergulden vleugels, een kleed, dat de sneeuw ver overtrof, en stralen om zijne kruin. Voorts bezingt hem de Dichter:

Zijn wangen bloosden als een roos; 
Maar gloeiden, dacht mij, vrij wat warmer; 
Zijn blanke hals scheen witte marmer; 
Zijn haren krulden kunsteloos; 
Zijn lach was als een lentemorgen; 
Genoegen, zorg en vreugd was in zijn oog verborgen. 


{==523==} {>>pagina-aanduiding<<}

Hij kwam intusschen den Dichter den dienst doen van den man uit te duiden, aan wien hij zijn werk moest opdragen, hetgeen dan ook pligtschuldig geschiedt; en nu is de Dichter ook gerust, dat geen lasteraar den mond zal roeren, en geen nijd met drakentanden zijne zangen zal schenden.
De Voorrede roemt joost van vondel, als hebbende in eene eeuw geleesd, waarin de voortreffelijke Hollandsche taal nog niet op haren luisterrijken zetel schitterde, en protesteert wel degelijk tegen de verdenking, dat hij, de wit, die in deze zangen vondel's spelling en berijming naar zijn welgevallen behandelt, de roekeloosheid zon koesteren, om als verbeteraar of berisper van de(n) Hollandschen Vergijl te willen optreden. Voorts krijgen wij berigt van het plan van het werkje, in dezer voege: ‘Op dat de dichterlijke vonden, kracht en vernuft, in deze zangen sterker zouden doorstralen, zijn hier en daar eenige verlichtende aanmerkingen daargesteld; ook heb ik de oude loffelijke gewoonte, van achter Davids zangen, der heiligste Drie-eenheid een zegelied toe te zingen, behouden, met zulk eenen slot-zang, volgens de vereischte maat, te berijmen. Voorts heb ik in de schikking dezer zangen, den leiddraad der geschiedenis gevolgd.’ Deze slotzangen zijn echter niet alle zoo uitnemend geslaagd, als bij voorbeeld de volgende:

Eer zij den sterken Vader, 
En zijnen wijzen Zoon, 
En Hem, die op den Troon, 
Bralt, als verlichtings ader! 
Zijn roem zij eindeloos, 
Thans, eeuwig en - altoos! 

Hetgeen ook niet te verwonderen is, als men hetzelfde denkbeeld zoo zeven malen variéren wil. Ook geschiedt eindelijk nog melding, dat de hier gegevene Psalmen eigenlijk boetgezangen zijn, na de zonden met bathseba en de volkstelling; dat augustijn dezelve in zijne slaapstede ophing; en wordt dit voorberigt met eene opwekking, om david in zijn berouw en deugden te volgen, besloten.

Heeft David ons, door trots, verergerd in zijn voorbeeld; 
Onteerde hij de Vrouw, wier Gade hij versloeg; 
Zie dan ook hoe zijn hart, door rouw en zuchten zwoeg'; 
Hoe hij vernederd, zich voor Gods gezigt veroordeelt! 


{==524==} {>>pagina-aanduiding<<}

Van Ps. 0. 31. 37. 142. 101. 129. en 6. (51. 32. 38. 143. 102. 130. en 6. in onze Bijbels) krijgen wij nu hier eene nieuwe berijming naar vondel; dat zegt, zoo wij het wél verstaan, zoo als vondel die zou gemaakt hebben, hadde hij het geluk gehad, de voortreffelijke Hollandsche taal op haren luisterijken zetel te zien schitteren. Tot eene proeve, hoe deze onderneming den Dichter j.h. de wit gelukt is, strekke het begin. De 70 jarige vondel zong:

Ontsarm u mijns, o Godt, in mijne elende, 
Naer uw genade en goetheit, zonder maet. 
Naer uw genade en goetheit zonder ende, 
Wisch teffens uit mijn dootschult, al te quaet. 
 
Och, wasch mijn hart, zoo schuldig aan uw' toren, 
En zuiver mij, die zoo bezoedelt ben; 
Naerdien ik nu mijn misdaets schantvleck ken, 
En mijn misdrijf mij t'elckens komt te voren. 
 
'k Heb tegens u, voor u alleen misdreven, 
Opdat gij blijft rechtvaerdigh in uw woort, 
En, henengaende in 't recht het vonnis geven, 
Mij overtuight, en stom maeckt, als 't behoort. 
 
Want merk ik ben in onrechts smette ontfangen. 
Mijn moeder was 't, die mij in zonde ontfing. 
De waerheit was 't, die u ter harte ging, 
En 't oprecht hart, uw opperste verlangen. 

Dit wordt, hoe voortreffelijk! op deze wijze hier veranderd:

Ontferm u mijner, God! in mijne ellende! 
Genade God! om uw barmhartigheid! 
Genade om uw genaden zonder ende! 
Delg uit mijn zonde, om uw goedaardigheid! 
 
Wasch af de smet, die 'k mij heb aangewreven, 
Was mij nog meer, die zoo bezoedeld ben; 
Terwijl ik mij voar u besmeurd erken! 
Wijl mij mijn zonden steeds voor oogen zweven. 

{==525==} {>>pagina-aanduiding<<}

Voor u alleen heb ik dit kwaad bedreven: 
Mijn zonden deden u alleen te kort, 
Vergeef, dan word uw woord gelijk gegeven, 
Dan wint gij, wanneer gij geoordeeld wordt. 
 
Vergeef, want zie! ik ben in zonde ontvangen; 
Zie, hoe mijn Moeder mij besmet ontving; 
Zie, hoe de waarheid u ter harte ging; 
Hoe 't zuiver harte zij uw hartsverlangen. 

Bij deze verzen behoort de volgende verlichtende aanmerking, door den Heer de wit daargesteld, opdat de dichterlijke vonden, kracht en vernuft, te sterker zouden doorstralen:

‘Voor U alleen heb ik dit kwaad bedreven: 
Mijn zonden deden U alleen te kort. 

De Koning zondigde tegens God, zijne naasten en zich zelven: tegens God; wijl hij zijne wetten overtrad: tegens zijne naasten; wijl hij Urias deed ombrengen, zijne huisvrouw onteerde, velen verergerde, en tegens zich zelven; wijl hij zijn eigen ligchaam schandvlekte en zijne koninklijke waarde ontluisterde; doch, daar hij, als Koning geenen wereldschen Regter over zich erkende; zegt hij met regt, tegens God alleen gezondigd te hebben.’

‘Vergeef; dan wordt uw' woord gelijk gegeven: 
Dan wint gij; wanneer gij geoordeeld wordt. 

Gods woord beloofde den rouwhartigen vergiffenis, en wijl David nu zeer rouwhartig was; zoo zegt hij tot God: Als Gij mij deze vergiffenis gelieft te verleenen; dan zullen allen, die uwe woorden met uwe daden vergelijken en beoordeelen, moeten bekennen, dat dezelve met elkanderen volmaakt overeenstemmen.’
Nog iets: ‘Opschrift. “Tot het einde” beteekent, dat deze zang moet gezongen worden, tot op de komst des Zaligmakers, die het einde der Joodsche wet en der voorzeggingen zijnde, alles herstellen zal. Dit tot het einde wordt ook anders vertaald; namelijk: aan den Opper zangmeester; welk opschrift dan te kennen geest, dat de Voorzanger dit gebed moest zingen.’

{==526==} {>>pagina-aanduiding<<}

Voor deze uitlegkundige onderrigtingen mogen wij dankbaar zijn; maar vooral ook voor deze aangename proeve, hoezeer men sinds vondel's tijd in de interpunctuatie gevorderd is!
Van den Inhoud, die iederen zang, in proza en poëzij, voorafgaat, zwijgen wij, want wij kunnen iedere voortreffelijkheid niet aanstippen; maar het uitvoerig poëtisch stuk, als Toezang achter alles gevoegd, vordert melding; het wekt tot boetvaardigheid op, bezingt de onsterfelijkheid, en, op volgende keurige wijze, de akeligheid der hel:

Zijne oogen zullen nu steeds duisternis ontwaren, 
Die somtijds wordt gekliefd door eenen bliksemstraal: 
Dan ziet hij anders niet als monstren graauw en vaal 
En nachtgezigten van de gruwbre helsche scharen. 
 
Zijn oor, weleer aan zang en snaren vastgeboeid, 
Verneemt niet anders als 't ziel-scheurendst tandenknarsen, 
Het welk hem schrikkelijk doet daveren zijn hersen: 
Terwijl de wanhoop-kreet hem door zijne ooren loeit. 
 
Een stank, die immer stijgt uit de eeuwge jammerpoelen; 
Een lucht, door langen tijd en rotting steeds verdikt, 
Waardoor de mensch terstond in zijnen adem stikt, 
Zal, zonder dat hij sterst, door zijn reuk-zintuig woelen. 
 
Zijn smaak, die zijnen lust en lekkernij voldeed; 
Zijn mond, die altoos at van uitgezochtste spijzen, 
Zal nu den alsem-drank en bittre vruchten prijzen: 
Vergeess smeekt hij er om, met een verwoede kreet. 
 
En hoe zal ik de smart van zijn gevoelen malen? 
De pijn vlijmt scherper dan het worst len met den dood. 
Hij krimpt als of men hem met solver overgoot. - 
Mijn zinnen zijn vermoeid die straf-plaats door te dwalen. 

Wij wenschen den Dichter met deze zijne eerste proeve en bijna tweehonderd ingeteekende exemplaren geluk, en stemmen hem de mogelijkheid toe, dat hij misslagen beging. wij raden hem opregt, zoo hij in het vervolg ook de overige harpgezangen, en eindelijk welligt al de overige werken

{==527==} {>>pagina-aanduiding<<}
van onzen vondel, in zoodanig vernustig kleed, naar den tegenwoordigen hoogen trap van volkomenheid onzer rijke Hollandsche taal, wilde uitgeven, zich alsdan ook door een aantal inteekenaren van een goed vertier vooraf te verzekeren.




Aardenburg, of de onbekende Volkplanting in Zuid Amerika; door Petronella Moens. Te Haarlem, bij F. Bohn. 181. In gr. vo. 320 Bl. f 2-18-:

De denkbeeldige wereld, merkt Mejufvr. moens aan, is het eigendom van den verdichter van vertellingen en verhalen; en zij maakt dan ook van dit haar regt getrouw gebruik. Zij zoekt de natuur wel getrouw, maar ook te gelijk de groote en schoone natuur te schilderen; zij teekent eene menschen maatschappij, zoo als zij die, met nog vele verbeteringen, zou verlangen; en, heeft zij al eens in haar tafereel tegen de waarschijnlijkheid gezondigd, zij hoopt echter niet, dat zij het gedaan heeft tegen de mogelijkheid. Wij twijfelen ook geenszins, of dit haar werk zal een aantal lezers behagen; en, hoewel wij juist niet kunnen zeggen, dat ons het werk een bijzonder genoegen gaf, zoo gaf het ons toch vermaak, en wij zien niet, waarom de romanlezer er zich niet mede zou kunnen vermaken. Hare beelden van werkzame deugd en geluk hopen wij dat eene goede werking zullen doen op het jeugdige hart, en meer het ernstig pogen, om zich, een ieder voor zichzelven, voor eene maatschappij, zoo als die wezen moest, te vormen, en dezelve waardig te worden, dan ontevredenheid en gemor, omdat zij nog is, zoo als zij werkelijk is, zal verwekken.
De Heer tavenier had dan eene volkplanting tot stand gebragt, en was meester, wie hij daarin wilde opnemen, en hoe hij dezelve wilde inrigten; het geluk diende hem voorbeeldig, zoodat hij voor alle vakken menschen, zoo als hij verlangde, en regt brave menschen, vond. Zijne vroegere geschiedenis, en die van sommige andere leden, wordt hier ook gemeld; en het huwelijk van zijnen zoon, dien hij met een' vriend naar Europa zond, en die ook al eens bij de Algerijnen gevangen raakte, (maar dáár in den Dey een waarlijk edel hart vond) met een lief Aardenburgsch meisje, geeft dan ook

{==528==} {>>pagina-aanduiding<<}
hetgeen der lieve jeugd vooral in eenen roman bevalt. Wij willen niet vitten, maar eene en andere onnaauwkeurige uitdrukking hadden wij aangestipt; en eenige herinneringen, hoe aangenaam ook, aan willem den I, de groot, hambroek (nu, deze had hier een' naamgenoot) enz. enz., en aan Kerkelijke Formulieren, en wat meer van dien aard is, vonden wij toch, in een werk als dit, wat vergezocht en minder gepast. Zoodanige bijzonderheden zijn ook reeds te zeer verbruikt, om in eenen roman bijzonder belang in te boezemen. En de schermutseling tegen de zedekundige romans, hoewel daarbij veel waarheid gezegd wordt, is in den mond van haar, die zelve romans schrijft, toch wat zonderling. Zoo het welverdiende lof wezen moet van dit boek, dan ware die voegzamer door ons, of eenen of anderen onzer confraters, aangevoerd; hoewel wij er echter niet zeer bijzonder ons toe voelden uitgelokt. Maar liever willen wij, met een enkel woord, den staat der denkbeeldige volkplanting opgeven:
Als een goddelijke telg, waarop de morgendauw der zuiverste zeden nog parelde, schoot zij elk jaar vaster wortelen, en breidde zich uit. Onschendbare wetten bewaarden de heiligste orde. De opvoeding der vrouwen werd er van geen minder gewigt beschouwd dan die der mannen. Men spiegelde zich aan Europa: bakers, stiefmoeders en grootmoeders zaaiden geene vooroordeelen; het waren daar eenvoudig verlichte bakers, kinder- en kenkenmeiden, verstandige, blijgeestige echtvriendinnen, en waarachtig heil bedoelende moeders. Geene laffe sprookjes, toover en spookgeschiedenissen, maar verhalen van weldadige menschen en verhevene deugden; goede opleiding tot vroege kennis van de wijsheid en liefde des Hemelschen Vaders door de natuur; in de kinderkamers en langs veld en weg duidelijke, gevoelvolle gezangen; zelfs het deuntje, waarmede men het kind in slaap zong, gaf heerlijke gedachtenbeelden in het jeugdige zieltje. De huwelijksvriend had in zijne gade - eene volmaakte vrouw. Zelfverveling was hier volstrekt onbekend; de huisselijke kring was voor allen het dierbaarste. Nuttige kunsten hadden den eersten rang, en gaven glorie. Dicht-, schilder-, beitelkunst en de muzijk waren volmaakt. De verstandige landbouwer werd dankbaar vereerd, die de natuur nabootste bewonderd en toegejuicht; en de eerkroon der ware verdienste was voor iederen

{==529==} {>>pagina-aanduiding<<}
nuttigen arbeider of vernuftigen uitvinder gereed. Godsdienstig gevoel doorgloeide aller harten. Liefde, reine, werkzame liefde, was de geest van het algemeen gedrag. Kinderlijke onschuld en grijze ondervinding waren heilig. Het ongeluk werd geëerbiedigd, en, dankbaar aan God, dat men het kon, verzacht. Geen levend schepsel werd mishandeld. De maatschappij had zelfs eene plaats voor oude of lijdende huisdieren afgezonderd, en aan de goedhartigheid en erkentenis geheiligd. Ook hier werden de kranke of afgeleefde last- en werkdieren voor gebrek en jammer beveiligd; ja, een overvloedig zinnelijk genot maakte daar de laatste uren ook van die gevoelige wezens, door den Vader der Natuur aan de menschelijke zorg toevertrouwd, nog gelukkig. Vrede en rust heerschten alom. -
Wij konden maar aanstippen, kort en onvolledig, bij lange na niet alles. Arme werkelijke wereld! Arm Europa, met uwe aardappelen en Rumfordsche soep! En dat heet bij ons alreeds weldadigheid!!

De Gevallen van Rudolf Reybridge, of Schetssen van hedendaagsche Karakters, Zeden, en wijze van Opvoeding. Uit het Engelsch van W. Linley. Met Platen. IIde Deel. Te Haarlem, bij F. Bohn. In gr. 8vo. 276 Bl. f 2-18-:

Wij haasten ons, het gelukkig retour van r. reybridge te berigten, in hoop dat het derde deel, dat ieder lezer zeker met verlangen te gemoet ziet, ons spoedig de verdere ontknooping en de uitmuntende zedeleer op het duidelijkst zal daarstellen. R. reybridge is dan uit de Indiën terug, ten spijt voorzeker van den schurk, dien wij als zijnen bederver en verleider, onder den schijn van vriendschap, leerden kennen; hij is edel en goed, post varios casus, en met meerdere mensch- en wereldkennis (die hem echter vrij wat gekost heeft) terug; en, hetgeen zijne lezende vrienden bijzonder verkwikken zal, hij is volkomen hersteld in de achting en liefde van zijnen uitmuntenden opvoeder. Hij is tevens op de belangrijkste wijze bekend geraakt met eene allervoortreffelijkste jonkvrouw, die wij hem wel tot gade zouden gunnen, hoezeer daarop nog in het geheel geen uitzigt is; en, alhoewel wij reeds iets beginnen te gissen van het ge-
{==530==} {>>pagina-aanduiding<<}
heim zijner geboorte, durven wij zoo ver niet vooruitloopen, dat wij de opheldering daarvan als het middel tot het gewenschte huwelijk stellig zouden vermoeden; maar willen liever afwachten, hoe de schrijver dit eindelijk zal gelieven te schikken. Wij lazen dit deel met bijzonder vermaak, en vonden hier nu meer van de op den titel aangeduide schetsen, waarvan wij het een of ander zouden mededeelen, zoo niet de keuze ons te moeijelijk viel, hoezeer de Engelsche matroos ons wel bijzonder uitlokte. Wij bepalen ons liever tot de volgende uitmuntende opmerking, (en met de zoodanige is het werk doorweven) die wij hopen dat men ook in den satsoenlijken burgerkring in ons Nederland zal gelieven te behartigen:
‘Laten wij hier een oogenblik stilstaan, om de bron der (nieuwe) rampen van onzen held na te sporen. Bezwaarlijk zal men sprekender bewijs van de zwakheid en verbastering onzer natuur vinden, dan in onze toegevendheid voor deugnieten - omdat zij bevallig zijn in den omgang. Op hetzelfde oogenblik, dat de Heer Bayburn in de huizen der voornaamste familien toegang vond, wist men dáár zelfs vrij stellig, dat deze man een zwendelaar was, die, in Engeland naauwelijks de straf van een schandelijk bankeroet ontsnapt, andermaal in Bengalen het algemeen vertrouwen op de eerloosste wijze misbruikt had, door zijne schuldeischers te leur te stellen. Maar hij was zoo aangenaam in gezelschap; zoo voorkomend, zoo mild, zoo onderhoudend! Zijne houding en manieren kenschetsten in den hoogsten graad den fatsoenlijken, den beschaasden man; hij was onuitputtelijk in anecdoten, en zong uitmuntend. Daarom zag men zijne verfoeijelijke beginselen over het hoofd; daarom liet men hem ongehinderd den onschuldigen, goedhartigen, onergdenkenden Reybridge tot zijne prooi kiezen, en zag hem koelbloedig in de klaauwen van dit schoonschijnend ondier vallen. - Ware die zelfde booswicht zoo onbeschoft als bedorven, zoo dom als slecht geweest, men zou hem als de pest geschuwd, en onzen held gewaarschuwd hebben, zich toch vooral met zulk een' landlooper niet in te laten. Had men, door het bekoorlijke vernis heen, 's mans ledigheid van hart opgemerkt, en hem als een gevaarlijk mensch geschuwd; er is geen twijfel aan, of Rudolf, die nog steeds de oordeelvellingen der menigte volgde, zou hem ook vermijd hebben: maar toen de arme

{==531==} {>>pagina-aanduiding<<}
jongen, ontbloot van wereldkennis, hem door lieden, welke men algemeen als de bloem der volkplanting eerbiedigde, zag opzoeken en onthalen, toen kon bij hem zelfs de schijn van argwaan niet opkomen, en zijn ondergang was minder aan het verraad van Bayburn, dan aan de misdadige slapheid te wijten, waarmede men dezen tot het voortzetten zijner euveldaden aanmoedigde.’




Aanleiding tot de Wis- en Natuurkundige Aardrijksbeschrijving, benevens eene Verhandeling over de Aardglobe, voor Kinderen, met 15 Plaatjes; door J. Niemeijer, Onderwijzer te Utrecht. Te Rotterdam, bij J. Hendriksen. 1817. In 12mo. 83 Bl. f :-16-:

Recensent is geen vriend van het zoogenoemd spelend onderwijs der kinderen, en heeft door eene ondervinding van vele jaren geleerd, hoe zeer de kinderen daardoor het zelfdenken ontwennen, en dikwijls datgene verkrijgen, wat de Franschen esprit de bagatelles noemen. Hij begon dan eerst de kinderen in eenig vak te onderwijzen, wanneer zij de daartoe vereischte kracht, om zelven te kunnen denken, verkregen hadden, en was dus nimmer genoodzaakt, in eenig onderwijs, dien kinderachtigen toon aan te nemen, welke in het voornoemde boekje heerscht. Hij weet echter ook, dat er nog vele onderwijzers, en vooral onderwijzeressen, gevonden worden, welke aan de spelende manier de voorkeur geven; en dezen zal het voor ons liggend boekje misschien niet onaangenaam zijn, waarin, van hetgene op den titel beloofd wordt, slechts het eerste derde, dat is, het wiskundig gedeelte der aardrijkskunde, op eene regt spelende manier en in eenen regt kinderachtigen toon, wordt voorgedragen. De natuurkundige aardrijksbeschrijving en de verhandeling over de aardglobe, welke wel op den titel beloofd worden, maar welke wij eerst in een volgend stuk, of stukken, te wachten hebben, zullen waarschijnlijk in dien zelfden aardigen en spelenden kindertrant behandeld worden!


{==532==} {>>pagina-aanduiding<<}

De Denkvriend. Een Leesboek, voor de Stad- en Landjeugd. (Uit het Hoogduitsch vertaald.) Te Groningen, bij J. Oomkens. 1816. In kl. 8vo. 79 Bl. f :-4-:

Dit boekje, dat zich door den goedkoopen prijs ook bijzonder aanbeveelt, draagt den juisten titel; het oefent het denkvermogen aanhoudend, en deelt dan tevens (vooral wanneer de bekwame opvoeder door mondeling onderrigt in denzelfden geest er het zijne bijdoet) een' overvloed van nuttige kundigheden mede; terwijl het overal voor de jeugd zeer onderhoudend is. Zoo iets moesten wij ook wachten van eenen gutsmuths, eenen Medeonderwijzer bij het Instituut van salzmann. Het handelt over de meest gewone, ons omringende, voorwerpen en betrekkingen. En daar wij het volkomen eens zijn met zerrenner's gezegde, dat wij hier tot motto vinden: ‘Het strekt eenen Landschoolonderwijzer geenszins tot oneer, indien hij niet weet, waar de golf van Mexico is; maar wel, als hij geene haver van gerst weet te onderscheiden;’ en met den Vertaler ook menigmaal vroegen: ‘Waarom leert men den kinderen niet eerst het huis of de school, en hetgeen daarin voorhanden is, kennen, eer men dezelve met hunne gedachten naar buiten leidt? - Waarom leert men den kinderen niet eerst hunne eigene woonplaats kennen, eer men zich met dezelve naar naburige steden en dorpen begeeft?’ enz. ‘Klinkt het niet vreemd, dat men de kinderen wijd en breed over den porseleinen toren in China onderhoudt en de menigte klokjes, waarmede dezelve omhangen is, zonder dat men nog immer op de gedachte gekomen is, zijn' eigen' dorptoren met oplettendheid te beschouwen? Of dat men hen met hunne gedachten over eene zeer groote zee voert, aldaar met hen den hoogsten berg der aarde beklimt, en den molhoop op zijnen eigen' akker vergeet,’ enz. - daar wij het hiermede volkomen eens zijn, kunnen wij niet anders dan dit boekje de aandacht der onderwijzers ten sterkste aanbevelen. De vertaling verraadt wat al te zeer den Duitschen oorsprong. - Wij
vatten niet, waarom bl. 14, 15 en 16 bij herhaling Minerialen geschreven wordt, hoezeer bij de opgave van den inhoud het Mineraal- of Delfstoffelijk rijk gemeld wordt. Ook zegt bl. 15 en 16 juist het tegendeel van hetgeen de meening is: ‘Door dit een en ander onderscheiden zich de planten van de minerialen en dieren: van de laatsten ook nog daardoor, dat zij zich naar eigene willekeur bewegen en van plaats veranderen kunnen.’ Op deze, en soortgelijke, misstellingen mag men bij een' herdruk oplettend zijn.

In het Meng. van No. XI, bl. 513, reg. 8, staat ido-electrische, lees ideo-electrische.





{==533==} {>>pagina-aanduiding<<}

Boekbeschouwing.

Antiquitas Hebraica breviter descripta a Joanne Henrico Pareau, Literarum Orientalium Professore in Academia Rheno-Trajectina. Trajecti ad Rhenum, Typis J. Altheer. 1817. 8vo. form. maj. pp. XVI. 477. f 4-:-:

Wij haasten ons, eenig verslag te geven van dit belangrijke Latijnsche werk over de Hebreeuwsche oudheden, welks inrigting geheel nieuw is, en welks druk op eene wijze is uitgevoerd, die der drukperse des Heeren altheer eer aandoet.
Dat er naar een werkje verlangd werd, hetwelk, bij het grooter licht der wetenschappen, al wat voornamelijk tot de Hebreeuwsche oudheden, in derzelver geheelen omvang beschouwd, met regt kan gebragt worden, kortelijk, oordeelkundig, in eene goede orde, en overeenkomstig de behoeften der tegenwoordige eeuw, in zich bevatte, zegt de geachte Schrijver in zijne voorrede; en ieder, eenigzins in de zaak bedreven, zal hierin hem zijne volkomene toestemming niet weigeren. Trouwens, om van andere, meest oudere, en hier te lande minder in gebruik geweest zijnde werken niet te gewagen, het bekende werkje van reland behandelt alleen de heilige oudheden der Hebreërs, en is, voor den tegenwoordigen smaak, te zeer met Rabbijnsche geleerdheid opgevuld. Dat van iken is uitgebreider van plan, maar is ook al rijkelijk op de Rabbijnsche leest geschoeid, en, sedert deszelfs verschijning in de geleerde wereld, is er veel licht opgegaan over de zeden en gebruiken der Oosterlingen, en over al wat in den Bijbel vervat is. Voorts hebben wij het in onze moedertaal uit het Hoogduitsch overgebragte werk van warnekros over de Joodsche oudheden. In hetzelve is

{==534==} {>>pagina-aanduiding<<}
veel goeds; doch, om geene andere aanmerkingen te maken, het is, met al de aitvoerigheid, verre van, in zijne soort, volledig te zijn. Eindelijk, de Hoogduitsche Archaeologie van den kundigen jahn, waaruit zeer veel te leeren is, handelt over alle de oude volken, in de gewijde Schriften vermeld, schoon, naar den aard der zaken, het breedste over de Hebreërs, en is een vrij omslagtig werk: jammer is het, dat het voor ieder bruikbaarder kortbegrip of compondium, in het Latijn vervaardigd, zoo weinig behagelijks heest in deszelfss stijl.
Voorts wenscht de Hoogleeraar, in zijne voorrede, aan het ideaal, 't welk hij zich van een werk gevormd had, zoo als thans over dat onderwerp begeerd kon worden, in zoo verre beantwoord te hebben, dat daaruit veel nuts voor den Godsdienst voortvloeije: en, bijaldien hij, daarenboven, dit moge uitgewerkt hebben, dat sommige gedeelten van de Hebreeuwsche oudheden de aandacht opwekken van die genen, die den invloed van menschelijke begrippen, en den oorsprong en voortgang van kunsten en wetenschappen, gaarne van naderbij beschouwen, dan zegt hij zich gelukkig te zullen rekenen.
Wat, nu, de inrigting zelve van het werk, overeenkomstig het doel des geleerden Schrijvers, betreft: hij heeft in alles, zoo veel mogelijk was, zich aan de orde des tijds gehouden, en rekent het begin der Hebreeuwsche oudheden van de eeuw der Aartsvaderen af, en derzelver einde te moeten bepalen bij de omkeering van den Joodschen staat door de Romeinen: eene bepaling, welke wij niet weten, dat elders is gemaakt geworden. Voorts heeft hij de Rabbijnsche overleveringen niet aangenomen, ten zij er genoegzame gronden voor waren, en, meestal, dezelve niet eens aangeroerd. Verder heeft hij zelf willen onderzoeken, wat waar of waarschijnlijk was; waardoor hij somtijds gevoelens, waaraan hij te voren niet had getwijfeld, wederom had laten varen. Daarenboven heeft hij, overal, waar hij het der

{==535==} {>>pagina-aanduiding<<}
moeite waardig achtte, getracht, den aard en den oorsprong der zaken zelve na te sporen. Eindelijk, daar in onze dagen de buitengewone tusschenkomst der Goddelijke Voorzienigheid uit de gewijde Geschiedenis door velen stoutelijk weggeredeneerd wordt, heest hij, waar het te pas kwam, de waardigheid van den geopenbaarden Godsdienst, en van de gewijde Schriften, willen handhaven.
Naar dit plan, derhalve, worden de Hebreeuwsche oudheden tot vier deelen gebragt. Het eerste handelt over den oorsprong, de lotgevallen en het land van het Hebreeuwsche volk, en is in twee algemeene onderdeelen gesplitst, waarvan het eerste een kort overzigt bevat van de Hebreeuwsche geschiedenis, van Abraham af tot de verwoesting van Jeruzalem door de Romeinen; hierin worden de meest bekende gebeurtenissen het kortste behandeld, en uitvoeriger datgeen, waarvan in de gewijde oorkonden niets vermeld wordt, schoon echter hieromtrent zelss het voornaamste en belangrijkste alleen wordt aangeroerd. Het andere algemeene onderdeel handelt, 1o. over de verschillende namen van het Israëlitische land, 2o. over deszelfs voormalige inwoners, ligging, grenzen en verschillende verdeelingen, 3o. over het regt van deszelfs bezitneming door de Israëliten, 4o. over deszelfs uiterlijk aanzien, 5o. over deszelfs luchtsgesteldheid, gezondheid en sommige ongemakken, 6o. over deszelfs vruchtbaarheid, en 7o. over de hoofdstad Jeruzalem. - Het tweede deel handelt over den Godsdienst, en is in vier onderdeelen gesplitst, waarvan het eerste is over den Godsdienst der Aartsvaderen, het tweede over den Mozaïschen Godsdienst, het derde over 't geen den Godsdienst betreft, van Mozes af tot aan de Babylonische ballingschap, het vierde over al wat den Godsdienst raakt, van de Babylonische ballingschap af tot aan de omkeering van den Joodschen staat door de Romeinen. Dat ieder dezer onderdeelen verscheidene hoofdstukken heeft, spreekt van zelve. Wij zullen dezelve niet optellen, maar al-
{==536==} {>>pagina-aanduiding<<}
leen dit opteekenen, dat, overeenkomstig de tijdsorde, in het eerste onderdeel gesproken wordt over de besnijdenis, in het tweede over den Tabernakel, in het derde over Salomo's tempel en de proseten, in het vierde over de sekten, den tweeden
tempel, de Synagogen en de Samaritanen. Ook worden de godsdienstige denkbeelden, volgens de tijdsorde, eenigzins ontwikkeld voorgesteld. - Het derde deel is tweeledig, en loopt vooreerst over het bestuur en de burgerlijke zaken, en vervolgens over al wat daarenboven het geheele volk als zoodanig betreft. Het eerste onderdeel handelt vooreerst over het Aartsvaderlijk bestuur, dan over de Mozaïsche wetten, welke uit eenige bijzondere en belangrijke oogpunten worden voorgedragen, waarvan de twee laatste zijn, de vaderlandsliefde, door die wetten opgewekt en aangekweekt, en de voornaamste bronnen en groote voortreffelijkheid derzelve. Daarop volgt eene beschouwing der burgerlijke zaken, van Mozes af tot de Babylonische ballingschap; en eindelijk eene beschouwing derzelve, van de Babylonische ballingschap af tot op de geheele omkeering van den staat. Bij het behandelen der Mozaïsche wetgeving, wordt de Israëlitische Godsregering voorgesteld, als dat gedeelte des algemeenen wereldbestuurs van de Goddelijke Voorzienigheid, hetwelk de handhaving van den waren Godsdienst betreft, zich, overeenkomstig den aard der tijden en der menschen, welke geenen algemeenen Godsdienst gedoogde, tot één volk scheen te bepalen, en zich in hetzelve op eene zeer bijzondere wijze openbaarde, zoo dat God, bij de Sinaïtische wetgeving, deszelfs burgerlijk opperbestuur op zich nam. Dien ten gevolge wordt, aan het slot van het derde hoofdstuk, bijzonderlijk aangetoond, hoe die Godsregering tot aan de Babylonische ballingschap bleef voortduren; en aan het einde des vierden hoofdstuks wordt dit denkbeeld ontwikkeld, dat die zelfde Godsregering, schoon minder zigtbaar dan voorheen, nooit, echter, was afgebroken, tot dat dezelve door jezus christus van deszelfs versleten en voor een' tijd

{==537==} {>>pagina-aanduiding<<}
slechts aangetogen kleed ontdaan, in deszelfs waren aard werd aan den dag gebragt, als het rijk van den eenig-waren en besten Godsdienst, hetweik zich over alle volken der aarde, zonder onderscheid, zou uitbreiden. In het andere algemeene onderdeel van dit zelfde derde gedeelte wordt eerst gesproken over de tijdberekening, dan over de geslachttafelen en publieke gedenkteekenen, voorts over verbonden en kontrakten, verder over maten, gewigten en geld, vervolgens over staatslasten en tollen, eindelijk over den oorlog. - Het vierde of laatste deel des geheelen werks handelt over huisselijke en andere meer bijzondere zaken, en heeft deze zeven hoofdstukken: over de woonplaatsen; over de kleeding; over het eten, het drinken en de gastmalen; over den landbouw, de veefokkerij, den koophandel en de handwerken; over de beoefening der kunsten en wetenschappen; over het huisselijk leven, de maatschappelijke zeden en den aard der menschen; eindelijk, over ziekte, dood en rouw.
Behalve deze algemeene en oppervlakkige opgave van den inhoud des onderhavigen werks, en eene enkele aangestipte bijzonderheid, willen wij uit ieder der vier deelen iets aanvoeren, om de ongemeene en uitnemende wijze van behandeling nog meer te doen blijken.
Op bl. 52 en volg. wordt het gevoelen ontwikkeld, volgens hetwelk de Israëliten geen ander regt op het land van Kanaän hadden, dan hetgeen uit eene gift van God ontstond. Te dien einde wordt vooraf opgemerkt, dat de vraag hier niet is over het regt, waarmede de Aartsvaders in dat land omgezworven hebben, noch ook over den oorlog, dien de Israëliten gehad hebben met eenige volken, eer zij den Jordaan overtogen, maar alleen over den wreeden en vernielenden oorlog, dien de Israëliten de Kanaänitische volken hebben aangedaan, om in derzelver plaats te wonen, zonder dat deze hun eenige reden daartoe gegeven hadden. Hieromtrent wordt nu, als zeker uit de H.S., aangenomen, dat Mozes aan de Israëliten geen ander regt op Kanaan heeft

{==538==} {>>pagina-aanduiding<<}
toegekend, dan hetwelk uit Gods vrijen wil ontsproot, volgens Numer. XXXIII:51-55. Deuter. IX:4-6. Voorts wordt aangetoond, dat Mozes niet moet geacht worden dezen Goddelijken wil slechts te hebben voorgewend, dewijl en die voortreffelijke man door zijne wonderen genoegzaam bewezen heeft geen veroveraar te zijn, die zijne veroveringszucht onder den dekmantel van een Goddelijk bevel zou hebben bedekt, en deze Goddelijke gifte reeds lang vóór Mozes tijd aan de voorvaders der Israëliten beloofd was, welke beloften onafscheidelijk met de geheele Aartsvaderlijke geschiedenis verbonden zijn. Verder wordt opgemerkt: dat, volgens eene uitdrukkelijke verklaring van Mozes, Deuter. IX:4-6, de Israëliten zich niet verbeelden moesten, alsof zij in het oog der Godheid eenige bijzondere verdiensten hadden, waardoor zij het beloofde land zouden gaan bezitten, maar dat de inwoners van hetzelve, om derzelver hooggaande ongeregtigheden, behoorden uitgedelgd te worden; dat deze uitdelging even zoo min streed met de Goddelijke regtvaardigheid, als die van het eerste menschdom door den Zondvloed, en die der Sodomiten door het vuur des hemels; dat, eindelijk, het met Gods wijze oogmerken zeer overeenkomstig was, de Israëliten tot de werktuigen zijner straffen te gebruiken, dewijl onder hen de ware Godsdienst gevestigd moest worden, en zij, bij hunne groote overhelling tot den Afgodendienst, hieruit moesten opmaken, wat zij zelve te wachten hadden, indien zij den dienst van den eenigen waren God verlieten; Numer. XXXIII:55, 56. Deuter. XII:29-31. XX:16-18.
Uit het tweede deel stippen wij kortelijk aan, hetgeen bl. 180 en volg. verhandeld wordt over de treffende verandering, welke men bij de Joden, in het algemeen, na de Babylonische ballingschap aantreft, zoo dat zij den grootsten afkeer voor de afgoderij en de sterkste aankleving aan den dienst van den eenigen God betoonden. Hiervan wordt de naaste reden gezocht in den sterken indruk, dien zij kregen van het

{==539==} {>>pagina-aanduiding<<}
verlies hunner voorregten, volgens de gewoonte der menschen, die veelal door het verlies van het een of ander goed deszelfs waarde eerst regt leeren kennen. Hierbij kwamen de gepaste vermaningen van Ezechiël en Daniël; voorts sommige treffende gebeurtenissen, die de magt van Jehova en de onmagt der Afgoden klaar voor oogen stelden. Hierbij kwam ook, voor hen, die in het vaderland terugkeerden, de droevige toestand, in welken zij den vaderlijken grond aanschouwden, zoo wel als hetgeen Ezra en Nehemia verrigtte. Hierbij kwamen, eindelijk, in vervolg van tijd, de Synagogen, waarin gedurig de gewijde Schriften voorgelezen werden. Zelfs de wreede vervolgingen van Antiochus Epifanes, hoe zeer die velen deden bezwijken, wekten, onder de Makkabeërs, de onwrikbaarste standvastigheid in den Godsdienst op.
In het derde deel wordt, bl. 244, 245, over den zelfmoord gesproken, waarvan noch in het zesde gebod, noch elders in de Mozaïsche wetten, iets gerept wordt. Hieromtrent wordt opgemerkt, dat die wetten, zoo zeer geschikt om de waarde van 's menschen leven te doen zien, ook van zelve zeer geschikt waren, om de natuurlijke liefde tot zijn eigen leven te versterken; dat het met de inborst van den besten wetgever niet overeenkwam, om den zelfmoorder infaam te verklaren, welke straf in derzelver geheele zwaarte alleen op diens nageslacht zou gekomen zijn; dat, daar Mozes uit dit leven alleen de beweegredenen tot zijne wetten haalt, hij in dit geval geene toekomstige straffen gevoegelijk bedreigen kon, en God alleen kan bepalen, in hoe verre een zelfmoorder die straffen verdiene; dat, eindelijk, daar de Israëliten geene neiging tot den zelfmoord schijnen gehad te hebben, het even zoo voorzigtig was, deze wandaad niet aan te roeren, als men bij Cicero, in zijne redevoering voor Roscius Amerinus, vindt, dat Solon, gevraagd zijnde, waarom hij geene straf voor den vadermoord in zijne wetten bepaald had, antwoordde,

{==540==} {>>pagina-aanduiding<<}
dat, volgens zijn gevoelen, niemand ligtelijk tot die misdaad in staat zou zijn.
Uit het laatste deel zij dit ééne genoeg, dat bl. 458 en volg., alwaar over de inborst der Hebreërs gehandeld wordt, dit denkbeeld, onder andere, wordt voorgedragen: dat deze, te allen tijde, zeer veel behouden hebben van het kinderlijke, aan de eerste menschen natuurlijk eigen; dat zelfs hunne taal daarvan de sterkste blijken draagt; dat zij, even als kinderen, door hetgeen in de zinnen valt bijna alleen geroerd, hierdoor weleer zigtbare Goden zoo gaarne bij zich hadden, en naderhand, van deze verkeerdheid door de verschrikkelijkste rampen genezen, zich, op eene bijgeloovige wijze, aan het uiterlijke van den Godsdienst hechteden.
Uit deze weinige staaltjes zoo wel, als uit de algemeene opgave van den inhoud, kan ieder bevoegd regter opmaken, dat dit werk zeer wezenlijk verschilt van al hetgeen, tot hiertoe, over de Hebreeuwsche oudheden in het licht is verschenen.
Het gebruik van dit voortreffelijk werk wordt nog al verligt door de opgave van deszelfs inhoud, achter de voorrede; maar het zou nog veel gemakkelijker geworden zijn, indien er, daarenboven, registers of bladwijzers achteraan gevoegd waren, zoo wel van de Bijbelplaatsen, als van de Hebreeuwsche woorden, en, voornamelijk, van de zaken zelve. Er zijn eene menigte bijzonderheden, die, schoon dáár geplaatst, waar zij behooren, door velen, echter, niet gemakkelijk te vinden zijn. Zouden zoodanige registers door den Schrijver niet nog kunnen vervaardigd, en afzonderlijk, als een bijvoegsel of supplement, uitgegeven worden? Indien hij zich deze lastige, doch zeer nuttige, moeite getroosten wilde, zou hij mogelijk, bij die gelegenheid, nog het een of ander kortelijk hebben mede te deelen. Wij vinden, bij voorbeeld, bl. 394, dat men bij de Hebreërs geene melding gemaakt vindt van kaas, hoe oud ook derzelver gebruik in het Oosten was, zoo als blijkt uit Job X:10. Het woord, op die plaats gebe-
{==541==} {>>pagina-aanduiding<<}
zigd, en bij de Arabieren ook gewoon, komt nergens anders voor in den Bijbel. Doch er zijn twee plaatsen, alwaar in de gewone overzettingen de kaas vermeld wordt, namelijk 1 Sam. XVII:18. en 2 Sam. XVII:29. Ieder bevoegd taalkenner zal gemakkelijk kunnen zien, dat de beide Hebreeuwsche woorden, die aldaar voorkomen, op geene genoegzame gronden in de beteekenis van kaas opgevat worden, en waarschijnlijk iets anders moeten beteekenen. Wat zij dus beteekenen, zal de Hoogleeraar, voorzeker, in zijne lessen over de oudheden, niet nalaten te vermelden. Doch, schoon het geene zaak is van groot belang, zouden er toch ook anderen zijn kunnen, die, in de gelegenheid niet zijnde om deze lessen bij te wonen, wel wenschten te weten, wat die woorden aldaar beduiden. Bij het gebruik zelve van zijn werk voor zijne leerlingen, zal de Heer pareau, welligt, meer andere bijzonderheden ontmoeten, welke hij zelf begrijpen zal eenige
opheldering voor het publiek te behoeven. Dit is, althans, in een werk van dezen aard te verwachten, vooral daar de geachte Schrijver, zoo als hij in zijne voorrede te kennen geeft, hetzelve onder eene verscheidenheid van bezigheden voor de drukpers heeft vervaardigd.




Clementis Alexandrini Liber, Quis dives salutem consequi possit, perpetuo Commentario illustratus a Carolo Segaar, S.S. Theol. Doct. et Prof. Litt. Gr. in Acad. Rheno-Traject. Trajecti ad Rhenum, apud J. Altheer. 1816. 8vo. maj. f 3-12-:

Titus flavius clemens, bijgenaamd de Alexandrijner, en opvolger van pantaenus in de Catechetische school, staat zeker aan het hoofd der geleerde Kerkvaderen. Indien onder zijne navolgers een enkele origenes misschien met hem kon vergeleken worden, hij overtrof buiten tegenspraak alle zijne voor-
{==542==} {>>pagina-aanduiding<<}
gangers. Heiden van afkomst, en in de schriften der Grieksche Dichters en Wijsgeeren bedreven, straalt zijne belezenheid overal door in zijne hoofdwerken, als daar zijn: De vermaning aan de Heidenen, de Paedagoog, en de Stromata. Het is om deze reden, dat hij ook door de Litteratores op hoogen prijs wordt gesteld, te meer daar vele brokstukken van verloren schriften aan hem hun behoud te danken hebben.
Onder zijne schriften van minderen omvang behoort het boven aangekondigde werk over de zaligheid der rijken, naar aanleiding van Marc. X:17. v.v. Hij beweert in dit boekje, dat rijkdom niet zulk een groot voorregt is, als de meeste menschen zich verbeelden; maar dat, integendeel, vele verleidingen en aanporringen tot het kwade met den rijkdom verbonden zijn. Voorts zoekt hij de uitspraak des Zaligmakers te verzachten, en vermaant hij de rijken, de hope op zaligheid niet op te geven; terwijl hij dit een en ander doorweeft met eenige nuttige aanwijzingen tot regt gebruik van den rijkdom.
Wij vinden hier een opus posthumum van den zal. Utrechtschen Hoogleeraar c. segaar, als Godgeleerde en als Letterkundige met roem bekend. Vooraf gaat een kort berigt van 's mans leven, en eene lijst der door hem vervaardigde schriften; dan volgt eene voorrede van den Heer segaar zelven; hierop de tekst, met vertaling en aanteekeningen; terwijl eenige Excursen van dogmatischen en antiquarischen inhoud het geheele werk besluiten. Daar het boek voor geene uittreksels vatbaar is, moeten wij ons met den algemeenen lof vergenoegen, dat de uitgevers, in den volsten zin van het woord, eene eerzuil hebben opgerigt aan de nagedachtenis van den verdienstelijken man. De geleerdheid van den Heer segaar verbaast ons. Mogen sommige noten wat wijdloopig zijn, en zaken behelzen, die reeds bekend waren, wij getroosten ons dit gaarne om het goede en uitmuntende, dat hier gevonden wordt. Rijkdom van voorraad was altijd het kenmerk der Hol-
{==543==} {>>pagina-aanduiding<<}
landsche Philologen; en door dit kenmerk onderscheiden zij zich van eenen fischer, zeune, schneider, om van andere magere Duitsche Philologuli te zwijgen. Men zie eens, hoe deze menschen (maar vooral de twee laatsten) gewoon zijn Auctores Classici uit te geven. De zucht, om lange noten te maken, straalt wel overal door: maar welke noten? Zoo als een boerenjongen ze wel maken kan, zoo hij slechts het Grieksch kan lezen. Niets dan collatie van Codices tot de geringste minutiae toe. In den eenen Codex staat μὲν, in den anderen μὲν δὺ in den eenen δὲ, in den anderen δ᾽. cetera. En met zulk tuig worden dan de noten opgepropt. En nogtans dragen deze menschen zulk eene glorie op hunne schraalheid, dat zij onzen lieden somtids nog de wet willen
voorschrijven, hoe men de Ouden moet uitgeven! Fischer heeft om deze pedanterie bitter op zijne knokkels gehad van wyttenbach in de Biblioth. Crit. Maar wij dwalen van het spoor. Hartelijk wenschen wij, dat het voorbeeld van segaar voor onze geleerden ten spoorslag mag strekken, om de zoo zeer verwaarloosde studie der Kerkvaders weder op de been te helpen. Er is nog zoo veel te doen; maar er kan ook veel gedaan worden, zoo men slechts wil. Hoe vele Leeraars van den Godsdienst konden hunnen tijd, dien zij over hebben, beter besteden, dan zij inderdaad doen! En ook bij de grootste drukte was er nog dagelijks wel een uurtje te woekeren voor eenig vak van solide studie. Wij wenschen, zoo wel om de theologische studiën in het algemeen, als om de Patristiek in het bijzonder, dat dit woord ingang moge vinden. Amen!





{==544==} {>>pagina-aanduiding<<}

Twee Leerredenen over het Lijden van onzen Heiland, door Assuerus Doijer, A.L.M., Phil. Doctor, en Leeraar bij de Doopsgezinde Gemcente te Zwolle. Te Zwolle, bij H. Doijer. 1817. In gr. 8vo. Met de voorrede, 46 bl. f :-6-:

Deze leerredenen hebben veel eigenaardigs, hetwelk wij wel algemeener wenschten te zien, namelijk de kortheid en de populariteit.
De Eerw. doijer zegt in de voorrede, dat het hem toeschijnt, dat de leerredenen, die thans in ons vaderland in het openbaar worden uitgesproken, te lang zijn [ja, maar voorheen waren zij nog vrij wat langer], en geeft redenen voor de kortheid op, die allezins voldoende zijn. Rec. wenschte ook wel, dat korte leerredenen meer in zwang en gang waren. Alle stoffen zijn niet voor eenerlei behandeling vatbaar; maar er zijn er, waar zeer treffend een half uurtje over kan gesproken, maar die bedorven worden, zoodra er langer over moet gesproken worden, omdat dan door uitbreiden alle geest vervliegt. Maar wat zal de leeraar doen, die, en dat geenszins als eenigste prediker, bij eene gemeente staat, waar 't nu eenmaal gebruikelijk is, dat de eerdienst zijne twee volle uren moet houden? Er zijn nog maar al te veel hoorders, die de waarde met de el uitmeten, en al ligt eens zeggen zouden: ‘Do. maakt maar, dat hij er af komt’ en dergel. Ondertusschen, knappe godsdienstige redenaars moesten zich daar maar niet aan storen; zij moesten, om hunne rede hartig te houden, die nooit langer rekken, dan de inhoud gerekt wezen wilde, of hunne oogenblikkelijke stemming - en deze dient waarlijk niet het laatst in aanmerking genomen - dat medebragt. Zij konden tusschenbeiden eens wat langer prediken, wanneer zij er eens eene stof naar hadden, om, naar herderspligt, zoo veel doenlijk allen alles te worden; en de aanmerkingen zouden dan wel ophouden.

{==545==} {>>pagina-aanduiding<<}

Ten andere zijn deze leerredenen zoo eenvoudig en verstaanbaar, dat zij stichten moeten boven anderen, die misschien oratorisch prachtiger, en dus voor lieden zijn, die meer gestreeld dan gesticht willen wezen. Echter vinden wij ons gedrongen aan te merken, dat verhefsing zeer wel met populariteit bestaan kan; maar deze missen deze leerredenen geheelenal. Dit kan echter aangemerkt worden als een gevolg der jaren van den verdienstelijken doijer. Er komt immers ééns een tijdstip, dat de bloemen afvallen.
Deze twee leerredenen strekken tot eene inleiding in de behandeling der lijdenstoffen; de eerste over Matth. XXVI:51-54, en de tweede over Joann. XVIII:10, 11. De eerste betreft de voorzeggingen der Profeten, aangaande het lijden van den Messias; de andere de redenen, waarom de opperste Wijsheid gewild heeft, dat haar veelgeliefde Zoon een zoo groot lijden zoude verduren, en voor de zonden der menschen sterven. De eerste betoogt, dat Gods voorwetenschap van het lijden zijns Zoons de daad zijner vijanden niet noodzakelijk maakte; de tweede, dat God het lijden van zijnen Zoon heeft gewild en daarom toegelaten, ter verzoening der menschen met zichzelven, vermits zij niet van de droevige gevolgen der zonde konden verlost worden, ten zij zij ook van hare heerschappij door bekeering wierden ontheven. Jezus heeft dus de zondenvergeving verzegeld door zijnen dood en opstanding, welke de kroon en het hoosd van alle wonderen met regt wordt genoemd. Maar, om te kunnen opstaan, moest Hij in 't openbaar sterven. Ware Jezus niet gestorven, en dus ook niet weder opgestaan, dan zouden zondaars aan de mogelijkheid van de leer der opstandinge hebben kunnen twijfelen. De dood van Jezus moest, als zigtbaar voorbeeld der liefde tot God, zondaren tot bekeering trekken. Eindelijk moest de dood van Jezus, naar de behoefte des Joodschen volks en van die tijden, alle offeren voor eenwig doen ophouden.
Daar deze leerredenen zeer geschikt zijn, om een be-
{==546==} {>>pagina-aanduiding<<}
knopt en juist overzigt te leveren van het verband, waarin de dood van Jezus met onze zondenvergeving staat, zoo bedanken wij den Eerw. doijer, in naam van het godsdienstig publiek, hartelijk voor dezelve.




Godsdienstige Inwijdingsrede van het Bijbelgenootschap, Afdeeling Hillegondsberg, naar aanleiding van Matth. XI:12, 13, uitgesproken op den 30sten van Wijnmaand 1816. bij deszelfs eerste Algemeene Vergadering te Zevenhuizen, door J.U. Graaf, Predikant te Zevenhuizen en Plaats vervangend Voorzitter des Genootschaps. Gedrukt ten voordeele van het Bijbelgenootschap. Te Rotterdam, bij N. Cornel. 1817. In gr. 8vo. 76 Bl. f :-12-:

Wij leeren uit dit stukje den Eerw. graaf kennen als een warm voorstander des Bijbelgenootschaps, en tevens als een geschikt, verstandig en hartelijk prediker, die zekerlijk in zijnen kring nut zal stichten, maar wien echter ieder lezer eenen meer uitgebreiden werkkring in eene meer aanzienlijke gemeente gaarne gunnen zou. De redevoering is zoo als die werd opgesteld, uitvoeriger daarom dan dezelve werd uitgesproken, en geheel ter zake; de daarbij aangewezene gezangen zijn zeer gepast, en de gebeden allezins doelmatig. Geheel het opstel is weluitgewerkt, ordelijk, voor allen verstaanbaar, en tevens sierlijk en treffend. In één woord, wij zijn van oordeel, dat dit stukje allezins verdiende gedrukt, en alzoo meer algemeen bekend te worden bij het publiek; wij prijzen het ruimschoots aan, en twijfelen geenszins, of het zal, waar het gelezen wordt, menigen deelnemer voor het belangrijk Genootschap aanwinnen.





{==547==} {>>pagina-aanduiding<<}

Oordeelkundige Beschrijving van eenige der voornaamste heelkundige Operatiën, verrigt in het Nosocomium Academicum te Groningen van Nov. 1810 tot Nov. 1815, door P. Hendriksz, Med. et Chir. Dr. en Lector in de Heelkunde aan de Hoogeschool te Groningen, enz. Met Platen. Te Groningen, bij R.J. Schierbeek. 1816. In gr. 8vo. IV, 128 Bl. f 2-:-:

Dit werk, waaruit elk de verdiensten van den Schrijver, als Heelmeester en als Leeraar, ligtelijk zal opmaken, loopt over vier zeer gewigtige kunstbewerkingen; over de steensnijding, over de operatie van de cataract, over de afzetting der ledematen, en over het wegnemen der ballen. De steensnijding verrigt de Heer hendriksz volgens de manier van langenbeck, welke hij niet zonder reden, als de eenvoudigste en oordeelkundigste, aanprijst; toonende het tweede door hem verhaalde geval duidelijk aan, dat door dezelve, zonder veel moeite, zelfs de grootste steenen kunnen worden uitgebragt, daar de toen uitgesneden steen meer dan vijf oncen woog. De eerste waarneming is een nieuw bewijs van eene, reeds vóór vele jaren door den beroemden Hoogleeraar van maanen betoogde, stelling, dat eene groote zwakte, op zichzelve, geene tegenaanwijzing tegen eene gevaarlijke kunstbewerking uitmaakt.
Het tweede hoosdstuk behandelt het ligten van de cataract. De Schrijver geeft de voorkeur aan de uithaling boven de neêrdrukking. Van de hoornvliessteek spreekt hij niet. Daar deze manier van neêrdrukking toch veel voor zich heeft, hadden wij daaromtrent wel iets naders verlangd. Het is niet te ontkennen, dat de uithaling ook wederom zeer veel voor zich heeft, in 't bijzonder met die werktuigen en op die manier, waarmede en waarop de Schrijver haar verrigt. Hij raadt daartoe aan den snepper van guerin, met die ver-
{==548==} {>>pagina-aanduiding<<}
andering, dat hij voor elk oog een' afzonderlijken neemt, en dat hij, ter bevestiging van den oogbol, ringen gebruikt, van verschillenden diameter, naar mate van de bolheid van het oog. Door deze inrigting is hij zeker van de snede; dezelve geschiedt snel, en zonder het hoornvlies te rekken of te scheuren. Hij behoeft dus niet te vreezen voor een likteeken, waarbij de doorschijnendheid van het hoornvlies verloren gaat. Om den doorgang van de kristal-lens door den regenboog gemakkelijk te maken, verwijdert hij denzelven, onmiddellijk na de doorsnijding, waartoe hij de kunstbewerking altijd in een vertrek verrigt, waar men het licht kan afsluiten. Op deze wijze is hem, van zeven maal, de operatie slechts ééns mislukt, door eene bijkomende venerische oogontsteking. Deze gelukkige uitslag pleit ook zeer voor deze manier, en de Schrijver weêrlegt de bedenkingen, welke men hem tegen den snepper maken kan, te wél, dan dat dit zijne kunstgenooten zoude afschrikken om hem na te volgen. De afbeelding van het werktuig, met de oordeelkundige verbetering des Schrijvers, vindt men op de tweede plaat.
In het derde hoofdstuk deelt ons de Lector eenige waarnemingen over de afzetting der ledematen mede. Te regt merkt hij aan, dat het moeijelijkste bij deze geheele kunstbewerking is, te bepalen, of dezelve wezenlijk noodzakelijk zij. In het bijzonder dringt hij er hier op aan, om haar niet te lang uit te stellen, hetgeen wel eens gebeurt, op grond, dat men zeer sterke ontaardingen van het been of van de zachte deelen door de natuur weder heeft zien te regt brengen; dewijl die gevallen zeldzaam zijn, en vertraging hier niet zelden groot gevaar aanbrengt. - Bij gelegenheid der afzetting van een been, waarvan het kuitbeen, in vroeger jaren, door den beroemden mulder geëxtirpeerd werd, verklaart hij zich voor die operatie niet zeer gunstig; meenende, dat men bij dezelve te veel op de krachten der natuur rekent, en vooral, dat men zijn doel mist, ten minste bij de extirpatie

{==549==} {>>pagina-aanduiding<<}
van gedeelten der onderste ledematen, naardemaal de ondervinding geleerd heeft, dat de lijders van het behouden lid weinig dienst en dikwijls veel last hebben. Ondertusschen zag hij, in den straks genoemden schenkel, in de plaats van het weggenomen stuk been, een' stevigen band, welke zelfs hier en daar reeds verbeend was; een teeken, dat de natuur het verlies had pogen te herstellen.
Het laatste hoofddeel handelt over het wegnemen der ballen, bij ongeneeslijke verzweringen, of bij de vleeschbreuk. In 't bijzonder spreekt de Schrijver hier echter over het onderscheid tusschen scirrhus en verharding na ontsteking. De laatste schrijft hij aan uitstorting en verharding van de vezelstof des bloeds, de eerste aan eene eigenaardige ontaarding, met de vorige niets gemeens hebbende, toe. Wij gelooven, dat hierin nog veel duisters overblijft. Is alle ontsteking van denzelfden aard? Heeft bij alle die uitvating van stolbare lymphe plaats, zoo dat daarin het wezen der ontsteking besta? De Schrijver beweert dit; maar op welken grond? Is er dan geene roosachtige ontsteking? geene ontsteking, met scherpte van sappen gepaard gaande? Is scirrhus en kanker, als gevolg daarvan, een plaatselijk gebrek? Gaat het eerste waarlijk in het laatste over, of verschillen zij in aard en oorsprong? Deze gewigtige vragen zijn nog nooit voldoende beantwoord, en ook deze verhandeling levert daartoe nog geene beslissende daadzaken.





Overzigt van den staat der Nederlandsche Oostindische Bezittingen, onder het bestuur van den Gouverneur-Generaal H.W. Daendels, enz. enz. ter betere kennis en waardering van 's mans willekeurig en gewelddadig bewind. Door Nicolaus Engelhard, Oud-Eersten Raad en Directeur-Generaal van Neêrlands Indiën, alsmede Oud-Gouverneur en Directeur

{==550==} {>>pagina-aanduiding<<}
van Java's Noordoostkust. Te 's Gravenhage en Amsterdam, bij de Gebroeders van Cleef. 1816. In gr. 8vo. 360 Bl. f 2-10-:

Een nieuw tegenschrift tegen daendels. Bij de aankondiging van het vorige (*) deden wij opmerken, dat de stand des Schrijvers hem gelegenheid gaf, het regte te weten. In eene nog hoogere mate geldt dit van den Auteur van dit stuk, als die de hoogste posten in Indië, na dien van Gouverneur-Generaal, heeft bekleed, en aldaar nog zijn verblijf houdt. Wanneer nu twee zulke Schrijvers (hoogstwaarschijnlijk zonder van elkander te weten) grootendeels dezelfde feiten vermelden, dezelfde beschuldigingen te berde brengen, zoo wordt de zaak van den beschuldigden daardoor gewis zeer bezwaard. Dit nu is hier het geval. Engelhard verschilt, en in vorm, en in stijl, en zelfs in denkwijze, wel hemelsbreed van polanen; maar hij is toch even zeer op daendels gebeten als gene, en, bij mindere hevigheid en bitterheid in de uitdrukkingen, bij zoo veel overblijfsel van subordinatie zelfs, dat hij daendels gedurig Hoogstdenzelven betitelt, (trouwens zoo noemt hij ook den Engelschen bevelhebber op bl. 255) is toch de massa van daadzaken, die hij tegen hem inbrengt, nog grooter, en somtijds bezwijkt ook die schijnbare eerbied voor de verontwaardiging des Indischen ambtenaars in die mate, dat hij daendels een bloeddorstig monster noemt. (Bl. 198).
Des Indischen ambtenaars! Maar ligt hier misschien de oplossing van het vraagstuk? Is misschien de vorige Gouverneur - Generaal van Neêrlands Indië een te stout hervormer geweest voor de belangen van velen, de vooroordeelen en de traagheid van anderen? Geheel

{==551==} {>>pagina-aanduiding<<}
kunnen wij dit denkbeeld niet uitsluiten. Dat er schreeuwende misbruiken in Neêrlands Indië plaats hadden, zal een onzijdige niet ligt ontkennen. Dat dus velen zich bij eene verandering en verbetering, met kracht van wil doorgezet, moesten beleedigd en benadeeld gevoelen, was te verwachten, zelfs indien wijsheid en menschlievendheid de noodzakelijke vastheid getemperd hadden. Doch zoodra een ijzeren wil slechts vernieuwen wil, zonder benoorlijk beleid en men chenkennis, moet zich een tegenstand vormen, die ook de beste ontwerpen, de menschlievendste inzigten schipbreuk doet lijden. Dit hebben wij aan jozef II gezien. En daendels was geen jozef II! Niemand zal hem, na het vóór en tegen geschrevene, van eene hooge mate van onbuigzaamheid en trotschheid kunnen vrijpleiten, die de belangen zijner onderhoorigen meer dan eens aan zijne begrippen oposserde, en zijne plans doorzette, wat het ook kosten moge. De tegenstand, aldus door geweld beteugeld, springt, zoodra er verademing komt, uit den band. De hervormer, dien men vervloekt om zijne handelwijze, wordt met het hervormingswerk, dat men verfoeit omdat het nieuw en ongewoon is, in ééne persona moralis verward, en aan de verwensching van tijdgenoot en nakomelingschap overgeleverd. Daarom is het zoo ten uiterste van belang, tot de uitvoering der ontwerpen van verbetering, niet alleen vaste en gestrenge, maar ook wijze, bedaarde en menschlievende personen te kiezen!
De Lezer zal ons niet vergen, dit boek met hem geregeld door te loopen. Het heeft eigenlijk geene orde, maar is van het eene tot het andere einde eene wederlegging van het bekende groote werk des Gouverneur-Generaals, bladzijde voor bladzijde. Hierin komen nu wel eene menigte zeer gewigtige bescheiden en zaken voor, bij uitstek dienstig ter waardering van onze bezittingen in het Oosten, vooral van Java; doch het is onmogelijk, die geregeld te analyseren. Wij zullen

{==552==} {>>pagina-aanduiding<<}
ons dus met de opgave van deze en gene bijzonderheid moeten vergenoegen.
Vooreerst zien wij uit dit eigen werk, dat de Generaal daendels eene persoonlijke verbittering had tegen den Schrijver, nicolaus engelhard, omdat deze den Generaal wiese vertrouwelijk wegens de overgave des eilands aan daendels berispt had; even gelijk er ook een haat bestond tusschen den Generaal daendels en den Heer van polanen, wegens geslotene, doch niet erkende, kontrakten met Amerikaansche kooplieden. (Bl. 42, 212.) De beide Schrijvers tegen daendels zijn dus zijne vijanden; hetgeen men niet uit het oog moet verliezen, bij de volgende beschuldigingen, door den Heer engelhard tegen hem in het midden gebragt: Zijne willekeur was volstrekt onbepaald, en duldde geneel geene tegenspraak. Een lid der Hooge Regering (van riemsdijk) werd, omdat hij tegen daendels gestemd had, met huisarrest gestraft, en moest zich nog gelukkig rekenen, met zijn ontslag vrij te komen. De Gouverneur-Generaal heeft zich Buitenzorg, te voren een domein ten vruchtgebruike zijner voorgangers, als een vast eigendom doen afstaan, en hetzelve in onderscheidene perselen verkocht. Dit landgoed wordt, uitvoerig genoeg (van bl. 109-125), als zeer vruchtbaar en voordeelig beschreven. Over 't algemeen heeft de Generaal daendels aan verkoopingen van landerijen en geldheffingen van de ingezetenen de voorkeur gegeven boven verkoop van produkten aan Amerikanen, onder voorwendsel, dat de laagte dier voortbrengselen zulk eenen verkoop onraadzaam maakte. Doch al ware zulks het geval geweest, het was altijd nog beter, dan van het kapitaal af te steken. Van de verkochte domeinen maakte men zilver, en schiep daarvoor eene papieren munt, probolingo-papier
genaamd; dit papier, hoewel dagelijks vallende, werd, op doodstraf, met kopergeld gelijk gesteld; dit laatste werd zelfs naderhand in stukken gekapt, om het voor de dubbele waarde te

{==553==} {>>pagina-aanduiding<<}
kunnen slijten. Hierdoor ontstond een algemeen misnoegen, vooral onder de inlanders, die daendels nogtans voorgaf te beschermen, en hetwelk tot bitteren naat opklom door de openbare werken, welke hij liet maken, veelal op ongezonde plaatsen, gelijk aan de Meeuwen- en Maraksbaai, met zoo veel volksverlies, dat de anders zoo gedweeë Bantammers, bij geheele horden tot de slagtbank gedreven en vergeefs ontvlugt, eindelijk tot wanhoop gebragt, den ongelukkigen Commandeur du puy van kant maakten; waarop daendels met beide handen het voorwendsel eener schending van het Regt der Volken aangreep, om Bantam in te lijven. (Eene volmaakt Romeinsche staatkunde! Op die wijze werden Carthago en Corinthe eerst getergd, en dan voor billijke gramschap met verdelging gestrast. Verg. ook de Brieven over het bestuur der Koloniën, bl. 195, 201.) Doch ook op de andere zijde van Batavia heeft de Heer daendels, door het maken van wegen over bergen en door bosschen heên, duizende Javanen doen omkomen, waarom ook dáár de ontevredenheid ten top geklommen is. (Het is ons van goeder hand verzekerd, dat Batavia en geheel Java zich in 1811 niet aan de Engelschen zouden hebben moeten overgeven, zoo niet de misstappen der vorige Regering de ingezetenen tot de hoogste verbittering hadden gedreven; een gestelde, 't welk in dit boek schier op elke bladzijde wordt bevestigd.) De Heer engelhard voorts, een warm aanhanger van het oude bestuur der Compagnie, beroept zich op een Engelsch Heer, die bij de inlanders onderzocht, of zij het Britsche beheer niet boven het voorgaande kozen. ‘Wel
neen!’ was hun antwoord, ‘noch het presente, noch dat van den Generaal daendels, maar de Oostindische Compagnie. Men heeft wel gezegd, het lot van den inlander te zullen verligten; dan, wij gevoelen, dat hetzelve hoe langer zoo drukkender wordt, en ons volk nu geheel in hunnen gelukstaat verachterd is, en hoe langer hoe onverschilliger

{==554==} {>>pagina-aanduiding<<}
wordt.’ (Bl. 140.) Omtrent de wreedheden, en schendingen van het Regt, door daendels gepleegd, is engelhard het ongeveer met polanen eens. Vijf personen, waarvan één zeker onschuldig, werden zonder regterlijk vonnis opgehangen, en de Raad van Justitie, die vertoogen hiertegen gedaan had, ontslagen. Een nieuwe Raad, diensvolgens ingesteld, onderging nog grievender vernedering. Dienaren van het Regt, van diefstal in hunne ambtsbediening beschuldigd, waren door denzelven tot meer of min zware lijfstraffe veroordeeld: daendels liet ze alle zeven ophangen, en twee, slechts tot eene geeseling veroordeeld, de zwaarste straf naast den doodstraf toekennen. Dertien andere personen, door daendels reeds tot den strop verwezen, werden erkend volkomen onschuldig te zijn. Het levend verbranden, waarvan polanen gewaagt, (zie onze bovengemelde Recensie) vermeldt ook engblhard, doch zwijgt van de gedelegeerde Regters. Het afsnijden van neus en ooren, zoo van Chinezen als inlanders, werd te midden der dischvermaken gelast, en van zulk een bevel niet eens aanteekening gehouden; een opziener, eevers genaamd, is zonder form van proces opgehangen; een Kapitein tot soldaat gedegradeerd, welke schande hij door een' zelfmoord ontvlugtte. Nog andere zelsmoorden baren verdenking. (Zouden dit misschien dezelfde sterfgevallen zijn, die polanen, Brieven, bl. 40. aan vergiftiging toeschrijft? En zouden niet beide Schrijvers, door hartstogt verblind, hierin kunnen mistasten?)
Onder de mindere bezwaren tegen den Generaal, vorderen zijne nuttelooze afbraken, vooral van de Hervormde kerk, een sieraad van Batavia, een woord ter vermelding, omdat in plaats derzelve naderhand geene andere gebouwd is, maar wel, met ondersteuning der toenmalige Regering, eene Roomsche. Zou dit oogendienst geweest zijn, om den Roomschgezinden Koning lodewijk te believen? Dit zou ons eenen zeer on-
{==555==} {>>pagina-aanduiding<<}
gunstigen trek in 's Maarschalks karakter doen vermoeden. (Zie bl. 189.)
De verdere bezwaren egen den gewezen' Gouverneur-Generaal zullen wij niet aanvoeren; wij zouden anders het boek moeten uitschrijven. Dat de financiéle opgaven bestreden worden, en men de beloofde vijf millioenen rijksdaalders aanzienlijk vermindert - (tot drie, met insluiting der Groote Oost; zie bl. 340.) was te begrijpen. Dan, zelfs de krijgskundige maatregelen van daendels blijven niet vrij van berisping, schoon met bijgevoegden lof. (Bl. 250 en verv.) Wij meenen den Lezer genoegzaam in het oogpunt gesteld te hebben, waaruit hij de twistende personen, en het geschil zelve, heeft te beoordeelen: dat oordeel blijve voorts hun overgelaten! - Wij kunnen echter niet voorbij, nog een in het oog loopend verschil te doen opmerken in de berekening van 's lands sinanciélen toestand, bij de komst van daendels aan de regering, volgens bl. 12, 80 en 81, en volgens bl. 83 in de noot. Daar worden die begroot op 969,625 rijksd. 28 zilver-, en 201,613 rijksd. 5 koper-geld; en de aanwezige voorraad produkten op 1,900,565 rijksd.; hier, daarentegen, zegt de Schrijver uitdrukkelijk: ‘De Generaal wiesse in 1808 het Generalaat nederleggende, liet den Generaal daendels eene kassa na van rijksd. 1,004143 zilver, en rijksd. 201,613 koper, destijds gelijk met zilver, en rijksd. 452,291 papier, mitsgaders aan produkten rijksd. 3,938,417’ enz. - Deze sommen zijn akkoord, wat het koper en de produkten betreft (blijkens eene noot op bl. 12); maar omtrent het zilvergeld heerscht een aanmerkelijk verschil in beiden.
Men kan van een' man, die lang in de Oostindiën gewoond heeft, geene groote zuiverheid, laat staan netheid en sierlijkheid, in de taal verwachten. Dan, het getal bastaardwoorden is toch al te groot - voor een' man van opvoeding, zouden wij zeggen, indien men daarin weleer geen blijk van opvoeding gezocht had. B.

{==556==} {>>pagina-aanduiding<<}
v. Alleen op bl. 252 vindt men de woorden: concentreren, abandonneren, succomberen, retireren, desenderen, retraite, defensie. De Europesche Uitgever of Voorredenaar (die ook eenen volstrekt noodzakelijken inhoud bij het werk heeft gevoegd) had dit toch wel eenigzins kunnen verbeteren.
Ten slotte zullen wij, als algemeen resultaat, de volgende schets overnemen van den toestand, waarin zich de volkplanting bevond, toen de Generaal daendels het bestuur aan zijnen Opvolger overgaf: ‘Magazijnen opgevuld met producten, zonder debiet - ledige kassen, zoo wel bij het Gouvernement als bij particulieren - geen vertrouwen bij de Ingezetenen - langs de geheele kust onvergenoegde, in armoede gedompelde, Regenten en onderdrukte Javanen - het Bantamsche Rijk in opstand - Cheribon op nieuw in gisting - en de Vorsten van Java, als ook de Sultan van Madura, op de loer om van de eerste gunstige gelegenheid gebruik te maken, - inmiddels dat de betaling in zilver geld voortgaan moest, en aanmerkelijk zou vermeerderd zijn door de toenemende leverantie van koffij. Dedundeert dan niet met eene verdubbelde kracht op den Generaal daendels, 's mans overdreven zeggen ten aanzien van het voorgaande bestuur op pag. 19. De geldmiddelen waren, om tot bestuit te komen, volledig uitgeput, en had de plaats hebbende directie blijven bestaan, eene algemeene stagnatie zou in weinige maanden den ondergang van onze bezitting veroorzaakt hebben. - De Generaal janssens zou op zijn bestuur, zonder overdreven te zijn, hebben kunnen toepassen: dat, als de plaats hebbende directie had blijven bestaan, de ondergang van deze Kolonie, nog voor de komst der Engelschen, door de Eilanders zou beslist zijn geworden.’





{==557==} {>>pagina-aanduiding<<}

Leven en Lotgevallen van Joachim Murat, van zijne geboorte af tot aan zijnen dood. Met zijn Portret. Uit het Fransch vertaald, door A. Bruggemans. Te Dordrecht, bij A. Blussé en Zoon. 1816. In gr. 8vo. VIII, 151 Bl. f 1-16-:

Dit werkje is eene oppervlakkige schets van murat's leven, waarin, behalve het algemeen bekende, niet zeer veel van belang gevonden wordt. Immers, onder dit belangrijke zal men toch het uitvoerig verslag van 's mans inhuldiging als Hertog van Berg te Dusseldorp, en die als Koning van Napels, niet rekenen, welke slechts nagalmen zijn van de algemeene vleitaal, die het oor van buonaparte destijds vervulde. Gewigtiger, nogtans, zijn de berigten wegens de bloedtooneelen te Madrid op den 2 Mei 1808, die ook minder bekend zijn. De Franschen werden op dien dag aangevallen, en hunne noodweer tot lijfsbehoud zou niemand hun ten kwade kunnen duiden, zoo zij niet in de opengeloopene huizen ook vrouwen en kinderen zonder onderscheid vermoord hadden. Na dien noodlottigen dag, maakte murat, als Algemeen Stadhonder des Konings, nog verscheidene nuttige inrigtingen, als: het bespoedigen der consolidatie van de Vales Reales ('t geen echter door den ras volgenden opstand in rook verdween), de vrijlating van de vaartuigen der Vereenigde Staten van Amerika, enz. Als Koning van Napels, wordt aan zijne, inderdaad roemruchtige, verrassing van het eiland Capri, in weerwil der Engelsche vloot en van natuurlijke beletselen, regt gedaan. Ook wegens de intrigues van murat, als Koning van Napels, vernemen wij iets; zoo als zijn weiselend gedrag, en afzonderlijke onderhandelingen met Oostenrijk, Engeland, napoleon en de misnoegde Italianen, zijne trouweloosheid jegens dezen, en verzoek aan Oostenrijk, om lodewijk XVIII, door Italië heen, te gaan
bestrijden; eindelijk zijn overhaast afligten van het masker, zijne nederlaag, vlugt, ballingschap, en geweldige dood. Dit laatste gedeelte is dus het helangrijkste. De voordragt is kronijkmatig, en de schets van 's mans karakter niet met fiksche trekken geteekend. Zie hier hetzelve, zoo als buonaparte het afschilderde, die gelegenheid had, zijn' Schoonbroeder van nabij te leeren kennen. Het is eene zinsnede uit

{==558==} {>>pagina-aanduiding<<}
een' brief aan zijne Schoonzuster, Mevrouw murat: (bl. 151.) ‘Uw echtgenoot is een dapper man op het slagveld; doch buiten het gezigt van den vijand is hij zoo weekhartig als eene vrouw of een monnik. Hij bezit geene de minste standvastigheid.’ - Aan hemzelven schreef hij: ‘Uw gedrag is alleen een gevolg van uw zwak karakter. Gij zijt op het slagveld een goed soldaat; maar buiten hetzelve bezit gij geene de minste sterkte van geest.’
De vertaling is goed. De afbeelding van den held is waarschijnlijk sterk gevleid, althans te jeugdig.




De Dieren, Dichtstuk, door Mr. Willem Bilderdijk. Te Amsterdam, bij P. den Hengst en Zoon. 1817. In gr. 8vo. Met de Aanteekeningen, 54 bl. f 1-2-:

Wij bekennen openhartig, dat het ons vrij wat werks gekost heeft, de aankondiging van dit dichtstuk van onzen grooten Dichter bilderdijk te beginnen; en reden daarvan was, dat wij niet met ons zelve eens konden worden, van welke zijde het aan te vatten. Wanneer een mensch, door jeugdig vuur tot eenige onbezonnenheid voortgesleept, en nog onbeproefd in letterkundigen arbeid, het in 't hoofd krijgt, de voortbrengselen van zijn, nog ongeoefend, denkvermogen in het licht te zenden, dan vermaant de openlijke beoordeeling hem, zijnen onbekookten kost voor zich te houden, en met het denkend publiek den draak niet te steken, door niet alleen iets zeer gebrekkigs - want dit zoude er nog door kunnen, omdat de St. Pieterskerk niet op éénen dag gebouwd is - maar zelfs iets zots hetzelve aan te bieden. Maar wat moet men doen, wanneer een man van jaren en gevestigd krediet in eenig vak - gelijk bilderdijk in ons vaderland in het vak van dichtkunst is - zich zoo iets veroorlooft? En dit doet hij in dit dichtstuk inderdaad. Gebrekkig, als dichtstuk, kan een voortbrengsel van bilderdijk wel niet zijn; maar wat het denkbeeld, hetgeen er het onderwerp van uitmaakt: dat, namelijk, alle dieren ingevleeschde duivels zijn, is, willen wij gaarne het publiek zelf laten beoordeelen; schoon ons gevoelen te zeer bovenop lag, dan dat wij het oordeel der Lezeren niet reeds eenigzins zouden zijn vooruitgeloopen.

{==559==} {>>pagina-aanduiding<<}

Wij dachten eindelijk: zou de Heer bilderdijk - want hij is een rare één, en houdt nog al eens van wat dwars tegen den man in te zijn, en van een grappig of min grappig inconsequentietje - ook eens zien willen, wat een, hem als Dichter vereerend, publiek al van hem velen konde, en of misschien de beoordeelaars, omdat hij het is, zoetsappig of onnoozel genoeg zijn zouden, het hier voorgedragen gevoelen openlijk te huldigen of breedvoerig te wederleggen? Maar wij konden niet wel voortvaren met dit te denken, toen wij de voorrede lazen, die in eenen ernstigen toon is en zoo diep filozofisch, dat wij er aanvankelijk niets van verstonden. Wij werden dus ook geheel verootmoedigd, omdat wij er uit leerden, dat wij door ons onverstand niet behoorden tot het, slechts nog klein, getal, dat de innig verheven en waarlijk in 't hart wedergalmende Mozaïsche uitdrukking van 's aardrijks en 's menschen vorming, met geheel zijne ziel omhelst, enz. Het is jammer - wij zijn er bedroefd over; want wij hebben ons tot dus ver verbeeld, dat wij daar nog wel zoo iets van gevoelden. Maar neen, op die wijze als de Heer bilderdijk gevoelen wij de voortbrengende kracht der nog nieuw geschapen Natuur niet in het onverbreekbaarst verband met het zedelijke, noch in de volkomenste eenheid; ook bekennen wij nederig, dat wij, wanneer het standpunt van den Heer bilderdijk daar onontbeerlijk toe is, de innige Waarheid eens besefs niet in den echten bronwel aanschouwen. Wij, en allen, die met ons in gelijke domheid verkeeren, en niet gelooven kunnen, dat wij alle middagen duivelsgebraad eten, zijn nu ook verstoken van de vatbaarheid te beseffen, dat de ziel zich het lichaam vormt; wij weten niets van
de verstandhouding en het op elkander slaan van de Geestelijke wareld met de uiterlijke, enz. Bij ons zelve t' huis te zijn, is ons onbekend, en de lichaamlijke schijn is alles, waar wy in berusten kunnen. Wy gevoelen even weinig wat (innig en wezendlijk) Poëzy, en wat hareWaarheid is. - Jongens! jongens! wat zijn wij toch dom! - Maar het troost ons, dat wij toch ook vooronderstellen kunnen, dat de onvergelijkelijke leibnitz deze toepassing zijner silozosie ook niet gevat zoude hebben; want solamen miseris, etc. dus ook: solamen stupidis socios habuisse stupiditatis.
De Heer bilderdijk gelooft dan gemoedelijk aan het stelsel, 't welk het onderwerp van dit dichtstuk uitmaakt; en

{==560==} {>>pagina-aanduiding<<}
wij zijn er nooit voor, iemand om eenig, onschadelijk, geloof te veroordeelen, maar meenen echter te mogen vorderen, dat hij ook zoo bescheiden zij, om niet, als Groot-inquisiteur, de andersdenkenden, zoo niet ten brandstapel, ten minste naar de stinkbank op de school des denkens en gevoelens te verwijzen.
Het gevoelen van de wording der dieren, hier voorgedragen, zegt de Heer bilderdijk, en zekerlijk (zoo ik iets gevoel) Dichterlijk - ja, maar voor dat dichterlijke hebben wij nu wederom geen orgaan - is verre van nieuw te zijn. Dat behoeft het ook niet, om ongerijmd, zoo min als oud, om waarheid te zijn. Ramsay doet hier niets af; en uit den Bijbel het te bewijzen, daartoe behoort eene eigenaardige exegese van den Heer bilderdijk, waarvan wij straks eens eene proeve zien zullen. Wij wenschten wel eens eene opzettelijke verhandeling te zien, welke de Dichter zegt, dat vereischt zoude worden, om den geheelen samenhang der zake, uit de honderden plaatsen die hier toe te brengen zijn, voor te dragen. Overtuigde hij ons, wij zouden 't openlijk bekennen.
Het slot der voorrede vatten wij in 't geheel niet. De Dichter wil zich in geen theologisch geschil inlaten, veel min ontstichten. Het opbouwen, en nimmer het afbreken, van al wat godsdienstige strekking heeft, was altijd zijn doel. Maar dan volgt er: Ook de ruwste en zinnelijkste begrippen die de Godsdienstleer inboezemt, hebben zekerlijk meer innige waarheid, en zijn het hart nuttiger, dan eene valsche Filozofie, die ze meent te zuiveren en een slip van het gordijn op te lichten, dat nog over 's menschen ziel en hare betrekkingen overhangt. Zullen deze woorden zin hebben, dan moeten die ruwste en zinnelijkste begrippen het stelsel van den Dichter zijn, in tegenoverstelling van de valsche Filozosie der genen, die dit stelsel niet zijn toegedaan. Mochten, heet het eindelijk, zy dit willen begrijpen, die er de meening van vatten! Dus, het met den Dichter in dezen niet eens te zijn, is valsche filozosie en verstoktheid. Wij zeggen dank voor onze portie.
De schoonheid der enkele partijen in dit dichtstuk te bewijzen, daartoe is het genoeg, den naam van bilderdijk te noemen. Maar wij vragen, of een dichtstuk, zulk een onderwerp behandelende, ook in 't algemeen aantrekkelijk kan wezen? en laten de beantwoording aan bevoegde regters over.

{==561==} {>>pagina-aanduiding<<}

Het begin des dichtstuks luidt aldus:

Genoeg (schoon nooit genoeg) in eigen borst gewroet! 
Den Koning van deze aard gegrepen in 't gemoed; 
Zijn kroon hem afgerukt; zijn hoofd in 't stof gebogen, 
En met een grooter glans zien rijzen naar den hoogen, 
Terwijl hy 't Englendom de handen reikt in 't licht! 
Een ander voorwerp treft me en slaat my voor 't gezicht, 
Afgrijslijk, gruwzaam; maar verteedrend -! 

Dat komt nog al dichterlijk bij elkander!

Heilge machten 
Des hemels! heb ik 't wel? verdwalen mijn gedachten? 
Is 't mijmring? zelfbedrog? - 

Ja! het heeft er wel wat van.

of is de mensch zoo groot, 
Zoo waardig, die uit slijk, uit nietige aarde sproot? 
Hy hier-op aarde reeds (- hoe ducht ik 't uit te spreken! -) 
Der Englen meester! - 

't Is ook wat moois, meester van zulke Engelen!

Hy! 't gezach der Godheid wreken? 

He! he!

Helaas, de val vernielde al 't Englenaartig schoon: 
Uw maagschap, Englen, viel, - zy stortte van haar throon. 
Aanbidden is haar wet, haar boete, heil, en leven. - 

Zoodat de beesten nu in eenen staat van aanbidding en boete zijn, ten minste bezig om er zich op te prepareren.

Maar, stervling! in uw schuts? en - boven u verheven? 
Ach, 't is zoo; 

Nu, dat is ten aanzien van velen al erg genoeg; maar wij, die een beetje ordentelijker leven, zouden dan toch nederig verzoeken, ons plaatsje boven de - zwijnen te mogen behouden.

{==562==} {>>pagina-aanduiding<<}


en dit stof, dit zichtbre Schijn-heelal, 
Wat is 't? - Van 't Geestlijk waar een enkle wederschal. 

Nu worden wij, in eene aanspraak aan de goed geblevene Engelen, teruggevoerd tot den tijd, waarin de asgevallenen uit den Hemel werden geworpen. Een gedeelte

- ploft door ether, lucht, en 's aardrijks steenkorst heen, 
In d'afgrond dien ze ontsluit, met krijschingvol geween; 

Toe maar! - Somtijds komt het ons voor, alsof de Dichter niet op zijn kantoor was, en slechts sterke uitdrukkingen zocht en op elkander stapelde.

Waar 't alverwoestend vuur dat eens deze aard moet blaken, 

Poëtische vrijheid!

Hen opneemt in zijn brand, om nimmer weêr te slaken; 

Nu, het rijmt toch!

In ketenen gekneld van eeuwig diamant. 

Een gedeelte blijft in de lucht hangen, en mag het menschdom bespieden en bij God beschuldigen, (maar die zijn, sedert 's Heilands dood, daar van daan) en een groot gedeelte, en dat zijn de besten en herstelbaren, wordt in dierenligchamen ingesloten. Die gedragen zich ook zeer onderdanig, zoo lang Adam niet gevallen is. - De schepping der vrouw, geschilderd gelijk men van eenen bilderdijk verwachten kan. - Maar de slang, de ergste uit deze klasse van Engelen, kan het kwaaddoen niet laten, en verleidt Eva. De val is uitmuntend geschilderd. - De arme beesten (maar wat hebben die nu daarmede te doen?) worden van den weéromsluit ook wat slechter; hunne physieke natuur ondergaat verandering, en tijgers, schakals, leeuwen - van welke dieren in den staat van 's menschen regtheid geene melding gemaakt is - vallen nu wat kwaad van humeur. Ondertusschen, den mensch durven zij toch niet aan, gelijk de ondervinding leert. - De tamme dieren houden zich nog het beste, en blijven den mensch getrouw, nuttig en onderdanig. Die zijn ook niet veranderd, gelijk tijgers enz. De kat, echter, munt niet uit. - Voorts willen wij met den Dichter over de voortduring ook van de dieren na hunnen dood,

{==563==} {>>pagina-aanduiding<<}
met betoog waarvan dit dichtstuk wordt besloten, geenszins twisten. De vaststelling dienaangaande is voor 't minst consequent; en het tegendeel kan niemand bewijzen.
In de aanteekeningen krijgen wij proeven van 's Dichters exegese. Dat een gedeelte der gevallen Engelen in het middelpunt der aarde is geploft, in ‘'t alverwoestend vuur, dat eens deze aard moet blaken,’ wordt bewezen uit 2 Petr. II:4. en Judas, vs. 6.
Dat een gedeelte in den dampkring zweeft ter bespieding van het menschdom, en hetzelve bij God mag beschuldigen, daarvoor worden ten bewijze bijgebragt Job I:6, 7. 1 Kon. XXII:21, 22. Jes. XXIV:21. Hier zijn ‘de heirscharen des hoogen in de hoogte’ zeker de duivelen in de lucht. (Hoe Joann. XX:31 hier komt, begrijpen wij niet.) Verder wordt de zaak bewezen uit 1 Petr. V:8. Efez. VI:12. H. II:2. Ware de Heer bilderdijk slechts eenigzins exegeet, dan deden wij ligt de moeite, deze laatste plaatsen, die eengen grond voor zijn stelsel mogen schijnen op te leveren, in het regte licht te plaatsen; maar tegen zulke schriftverklaring op te trekken, is, dit bekennen wij, ons dier moeite niet waardig. Matth. VIII:29 moet zeker bewijzen, dat jezus de magt dier geesten door zijnen dood moest fnuiken, want de bezetenen zeggen: ‘zijt gij hier gekomen om ons te pijnigen voor den tijd?’ Maar à propos, dit toch eens eventjesz wij denken zoo, omdat petrus en paulus hunne brieven toch ook na den dood van jezus geschreven hebben, hoe konden die dan nog spreken van duivelen in de lucht? Eindelijk Luc. X:18. Wij twijfelen niet, of elk Bijbellezer van gezond verstand (hij behoeft geen schriftverklaarder ex prefesso te zijn) zal bij deze aanhaling der Bijbelplaatsen nog wel eens glimlagchen.
Dat een gedeelte der afgevallen geesten in de dieren is verhuisd, blijkt, naar eene derde aanteekening, ten allerklaarste uit Gen. III:1-5. H. III:14. H. IX:5. en Pred. III:14; ook uit Rom. VIII:19-22. - Wie den dieren vatbaarheid voor kennis en voor schuld ontzegt, verklaart de Heer bilderdijk, kan zich in de H. bladeren niet gronden. - Daar hebben wij weder ons vonnis! Eene zekere kennis en een zeker schuldgevoel bij de dieren, bij sommigen althans, is iets, dat geen mensch ontkent; maar het zedelijk schuldbesef, gepaard met vrees voor God, ontkennen wij steilig,

{==564==} {>>pagina-aanduiding<<}
niettegenstaande wij ons dan moeten laten zeggen, dat wij van den Bijbel niets weten.
Dat iemand gronden hebben kan, zich in het een of ander opzigt tegen eene ingevoerde spelling te verklaren, wil wel in ons; schoon het, om gemak en gelijkvormigheid in de taal, beter is, dit niet te doen. Maar de spelling van den Heer bilderdijk is veeltijds strijdig met alle regelen van asleiding, b.v. wanneer hij spelt Almacht, gewicht, beklaachlijk, vlucht, voortgebracht; dus eigenlijk bizar, en bizarrerie staat zelfs een Genie leelijk.

Drie Jaren van Rampspoed (1810-1813.) Eene Familiegeschiedenis, uit den tijd onzer verdrukking. Niet vertaald. Te Amsterdam, bij J. van der Hey. 1817. In gr. 8vo. 285 Bl. f 3-12-:

Dat de drie jaren van rampspoed dezer Familiegeschiedenis, op den titel aangeduid, bekwame stof voor eenen zedelijken en vaderlandschen Roman konden geven, was iets, hetgene wij sedert lange gevoelden. Immers, in dat treurig en blijeindigend tijdvak, hetwelk wij beleefd hebben, heeft de tiereering en conscriptie, benevens den vloed van andere rampen, uit het Fransch geweld ontsprongen, zulken lotwissel en zoo veel grievend leed in menig Nederlandsch gezin daargesteld, dat weinig meer dan eene welversneden pen vereischt werd, om uit dien rijken voorraad een leerzaam en onderhoudend oorspronkelijk verhaal zamen te stellen. Het groote punt, waarop het, onzes inziens, te dezen aankwam, bestond, gelijk bij elken goeden Roman, hierin, dat eene verscheidenheid van karakters door eenen menschkundigen Schrijver geschetst en volgehouden wierd, het verhaal der geschiedenis, zonder tegen het waarschijnlijke in te loopen, immer belang inboezemde, en de lijdende, verdrukte en miskende deugd hare achtbaarheid behield door de beginselen van Godsdienst, die haar doen uitkomen, en op het medelijden des onzijdigen Lezers de beste aanspraak geven. Buiten deze hoofdvereischtne, zouden wij aan geenen, hoezeer onvertaalden, veel min vertaalden Roman, duurzamen bijval bij het vaderlandsch Publiek durven beloven, en denzelven ook geenszins door

{==565==} {>>pagina-aanduiding<<}
onze goedkeuring willen begunstigen: dan, na de lezing van het voor ons liggend boekdeel, vinden wij ons verpligt te betuigen, dat deszelfs onbekende Schrijver, althans over het geheel, aan dit bij ons verlangde beantwoord heeft. Over het geheel, zeggen wij; want, hoeveel wij anders ophebben met het dartelend en weelderig vernuft van Mej. m.c. klarenbeek, wij ontveinzen het niet, en de Schrijver zelf schijnt zulks gevoeld te hebben, het lieve meisje maakt het ons wel eens te grof; en, haar edelaardig, deelnemend karakter, bij de algemeene verslagenheid des tijds, in aanmerking genomen, vinden wij hare overdrevene scherts veeleer het werk van kunst, dan het uitvloeisel eener, bij de jeugd zelve, niet altoos evenzeer tot vrolijke luchthartigheid gestemde natuur. Bijzonder gelukkig, daarentegen, is de stijl getroffen van den opgeruimden, gullen en weldadigen joh. woutheer, den Abraham Blankaard, den echten, regtschapen Hollander in deze geschiedenis, wiens lust en leven is wél te doen, en die als zoodanig overstaat tegen den ouden louter van eckstijn, in vermogen nagenoeg hem gelijk, doch door Mej. klarenbeek niet te onregt een verfranschte lichtmis genoemd. Doch toeven wij den Lezer niet langer bij zulke opmerkingen, wier gegrond- of ongegrondheid alleen door hen te beoordeelen valt, die met den inhoud des boeks ten volle bekend zijn. Liever zullen wij, om bij onze Landgenooten dezen in alles vaderlandschen Roman te mogen aanprijzen, een kort verslag hun mededeelen der Familiegeschiedenis van den waardigen goutman, Predikant te Berkswolde in Drenthe, in eene verscheidenheid van gemeenzame brieven behandeld, met bijvoeging van eenige weinige bedenkingen, die ons zijn voorgekomen onder het verhaal.
Uit hetgene wij boven aanteekenden, bevroedt men ligt, dat dit braas en gelukkig gezin, door de tiercering, en belemmerde betaling van 's Leeraars jaarwedde, in bekrompen toestand verviel, en door de conscriptie in diepen weedom nederstortte. Den oudsten zijner zonen met zware kosten geremplaceerd hebbende, was zulks voor hem niet doenlijk voor eenen tweeden, die, ofschoon tot de studiën opgeleid, maar niet genegen tot die der Godgeleerdheid, wanneer een ongelukkig lot hem tros, niet wilde, dat zijne ouders tot den

{==566==} {>>pagina-aanduiding<<}
laatsten penning als 't ware zouden opofferen, om hem almede van den noodlottigen krijgsdienst te bevrijden. Bovendien beliep goutman het hartzeer, dat de eerlijke zieger, zijn schoonzoon, van bestaan en ambt beroofd, met dochter en kind, op het eenzame land in de nabijheid zijner standplaatse zich moesten nederzetten. Slechts eene ongehuwde dochter, frederika, was der verslagene en kwijnende ouderen steun, hun wellust en troost; wanneer een Amsterdamsch jongeling louter, een liefhebber der schilderkunst, te gelijk met deszelfs knecht, te Berkswolde een zeer bekrompen verblijf voor den zomer van 1812 betrekt. Bij ongelukkigen is in hunne eenzaamheid het bezoek van een beschaafd en deelnemend jongeling welkom: en de brave Leeraar, niets ergs vermoedende, leent te eerder den bevalligen vreemdeling het oor, om hem onder eigen dak en aan zijne tafel te ontvangen, daar deze verlangde gastvrijheid aan zijnen bekommerden huisselijken toestand eenige ontruiming geven kon. Gevaarlijk intusschen wordt die gemeenzame zamenwoning voor de beminnelijke frederika, voor welke ook louter geenszins ongevoelig mogt blijven. Het is wel zoo, hunne wederzijdsche liefde heeft niets onbetamelijks ten doel: dan, de ondeugd van eenen knecht, het werktuig van den ouden louter, wiens ligtzinnigheid en trots zijnen kleinzoon geen ongelijk huwelijk wil toestaan, weet door listigen raad zijnen jongen Heer te verleiden, dat hij frederika overrede, om met hem naar buitenslands te vlugten, en zich buiten ouderlijke toestemming aan hem te verbinden. Noode besluit hare kieschheid en deugd tot zoo onberaden stap; dan toch in het einde overmant de hartstogt hare rede, bij den herhaalden aandrang van haren huisgenoot en minnaar; terwijl gezegde knecht, op welken het ligtgeloovig paar te veel vertrouwt, en de bezorging van
het sluiten hunner trouwverbindtenis opdraagt, den briefwissel van frederika onderschept, en hierdoor, zoo bij haar als hare ouders, de wreedste onzekerheid en kwelling doet ontstaan. Met dezen zwaren slag komt nagenoeg gelijktijdig het treurberigt, wegens den vermeenden dood van hunnen geliefden tweeden zoon, hun diep gesolterd hart verscheuren; en Godsdienst alleen versterkt den eerwaardigen man bij zoo veel onheils, dat zijne vrouw op het krankbed nederwerpt. In waarheid, nogtans, had de jongeling,

{==567==} {>>pagina-aanduiding<<}
wegkwijnende onder zijn lijden, te Z. of R. (*) ziek gelegen in het hospitaal, en was hij, eenigermate hersteld, bij eene wandeling buiten de stad, onder het lezen van ovidius treurgezang Cum subit illius etc., in diep gepeins weggezonken, toen woutheer, op het hooren dier dichtregelen genaderd, hem verrast, in hem den ongelukkigen landgenoot herkent, en zich met ernst aan hem en de hardheid van zijn lot laat gelegen zijn. De edelmoedige man, die moeite noch kosten ontziet, bepeinst en grijpt ten behoeve van zijnen jeugdigen vriend het beste redmiddel aan, de omkooping van den Generaal en Opziener over het Hospitaal; en de Franschman, niet bestand tegen goed onthaal en eene handvol gouds, laat zich overreden om de vlugt van philip te begunstigen, terwijl hij zijnen dood, als in het hospitaal overleden, doet voorwenden. Dus, onder schut en geleide van zijnen weldoener, keert hij met dezen terug naar Amsterdam, blijft zich te diens huize ophouden, en hervat, hoezeer onder verbloemden naam, zijne studiën, vooralsnog niets anders bestaande, dan zijnen ouderen een' wenk te geven van zijne verlossing en wederkomst. Ook derwaarts was zijne ongelukkige zuster door haren man henengevoerd, en leefde zij, ter prooije aan wreed verdriet, in eenen vergeten hoek der stad, asgezonderd van de wereld. De knecht, het werktuig des
grootvaders, wien louter om deszelfs rijkdom te zeer naar de oogen zag, is immer daarop uit, om jaloerschheid tusschen de echtgenooten te zaaijen, den jongen louter af te troonen van zijne zwangere vrouw, en in den maalstroom der verleiding te wikkelen. Eenig narigt intusschen krijgt de beklagenswaardige vader wegens de mishandeling, die zijne frederika ondergaat: en op eenen brief van hare vriendin, te Amsterdam vertoevende, hem toegezonden door de hand van derzelver moeder te Groningen, is zijne vergeving van haren misslag daar, en hij gereed, om, zoodra hij kan, haar ter redding

{==568==} {>>pagina-aanduiding<<}
over te komen (*). Alvorens nogtans bedreigt haar de ondeugd van den ouden wellusteling met nieuwe aanslagen; en altoos beducht, dat zijn neef, na hare bevalling, moeder en kind erkennen zal en wettigen, is hij, door gedienstigheid van den knecht, daarop uit, om deze met glimp van vriendschap tot zich te lokken, en in zijn eigen eerloos huis haren val te voltooijen. Dan, eene zeer mogelijk vergissing van den sleper, die den naam van louter met dien van woutheer verward had, voert frederika onder de bescherming van dien menschenvriend, en tevens gansch onverwacht in de armen van haren broeder. Na het aandoenlijk en welgeschetst tooneel dier ontmoeting, laat zich opmaken, met welken ijver woutheer zich haastte, om den bestoker des kwaads, den ouden louter, zelf onder de oogen te zien, en door zijnen vermogenden invloed te dringen om regt te doen aan de zuster van zijnen bevorens geredden vriend. Ook was hij naauwelijks bij dezen, na een ernstig mondgesprek, geslaagd in zijn weldadig doel, of vader
goutman, thans bij Mej. klarenbeek aan huis zijnde, is met gedachte vriendin van frederika bij de algemeene vreugd tegenwoordig, omarmt beiden, den verloren zoon en dochter, en bekrachtigt het huwelijk van laatstgezegde door eene plegtige inzegening.
Zoodanig is het beloop dezer Familiegeschiedenis, die wij niet twijfelen, dat te meer belang zal inboezemen, omdat zij met de lotgevallen en druk des vaderlands ten naauwste verbonden is, en ook in het eigen oogenblik der nationale verlossing gelukkig eindigt. In bijzonderheden, nogtans, zullen of mogen wij ons niet inlaten, hebbende wij te lang vertoefd bij den

{==569==} {>>pagina-aanduiding<<}
hoofdzakelijken inhoud, waaruit echter valt op te maken, dat beide, het luimige en ernstige, vrolijke scherts en treuriger verhalen, hier voorkomen, naar de karakters en omstandigheden te regt gewijzigd. Bij zulk eene verscheidenheid, mag ook eene enkele proeve van den stijl kwalijk bewijs geven van het geheel. Genoeg zij het derhalve, dat wij te dien opzigte den onbekenden Schrijver van dezen oorspronkelijken Roman, dien wij (en dit is veel gezegd) naast die van onze wolff en deken zijne plaats toekennen, onzen lof geenszins ontzeggen; terwijl wij wenschen, dat deze onze beoordeeling moge medewerken tot zulken astrek van dit boekdeel, als den Schrijver uitlokke ‘om gelijken arbeid tot vermaak en nut zijner Landgenooten te hervatten.’ Want wij houden het daarvoor, dat alsnog de stoffe, welke hem de drie jaren van rampspoed, 1810-1813, daartoe aanbieden, op verre na niet is uitgeput. Eene plaat en titelvignet versieren dit werk, die ons, met name de eerste, zeer wel uitgevoerd schijnen te zijn; ofschoon wij anders geene voldoende reden weten, waarom juist eene of meer platen doorgaans bij Romans gevoegd worden, als ware het inzonderheid van belang, de gedachtenis van verdichte gebeurtenissen door de graveerstift te vereenwigen. Maar de smaak wil het zoo. Of wordt ook de waarde der boeken hooger gesteld, naar gelange zij meer kosten?






België, waaronder het Luxemburgsche, het Land van Luik, en de aangrenzende Fransche Vestingen en andere Bezittingen, volledig beschreven, door G. Bruining. In 's Gravenhage, bij J. Allart. 1815. 304 Bl. f 1-16-:

Toevallig is, onder onzen ruimen voorraad, de aankondiging van dit geschrift verzuimd geworden; iets, des te verdrietiger, daar het werk blijkbaar voor de omstandigheden is vervaardigd, toen aller oogen vóór den slag bij Waterloo op de zuidelijke Provinciën waren gevestigd; want men heeft de geregelde, Constitutionêle verdeeling niet afgewacht, en er ook de geheele Fransche zuider grens bijgevoegd, op speculatie misschien, of de omstandigheden ons eenige vergrooting aan dien kant mogten toewijzen, welke zich nu tot Mariënburg, Philippeville, en de in 1814 afgescheurde Kantons heeft bepaald.

{==570==} {>>pagina-aanduiding<<}
Vandaar een in het oog loopend gebrek aan orde; iets, 't welk het gebruik zeer moeijelijk maakt, daar er geene geregelde verdeeling is aangewezen. Met dat alles heeft dit boek wezenlijke nuttigheid. De Heer bruining heeft zich door meer andere werkjes als een' kenner der Nederlandsche Oudheden doen zien, en van deze kennis geeft hij hier weder alle blijken. Van de geschiedenis der talrijke grootere en kleinere plaatsen in België, de voormalige geestelijke gestichten, enz. ontvangen wij hier zeer goede en beknopte berigten, en ook van derzelver tegenwoordigen toestand, welke wij vertrouwen, dat uit goede bronnen geput zijn, schoon wij deze nergens vinden aangewezen. Eerst wordt er gehandeld over den naamsoorsprong van België en Belgen, (dien wij echter liever zouden afleiden van het oude belgen, balgen, twisten, of strijden, wegens de strijdbaarheid dezer volken (*), dan van de Bellovaci, die slechts een gedeelte van het volk uitmaakten) daarna over deszelfs omvang en algemeene lotgevallen, over de voortbrengselen, den volksaard en zeden, godsdienstige en staatkundige denkwijze, (deze laatste, even als de inrigting der Regering, slechts provisioneel opgegeven, met wederlegging van artikelen uit den Moniteur van die dagen, en pluimstrijkerijen aan de Regering, die gewis te ver boven de ex-Keizerlijke verheven is, om zulk eenen lof te behoeven) voorts middelen van bestaan, wetenschappelijk onderwijs, enz. Daarop volgt de bijzondere beschrijving van
Vlaanderen, (daaronder ook de Fransche grenssteden, en zelfs Staats-Vlaanderen, begrepen) Doornik, Belle, Kassel, enz. Duinkerken, Valenciennes, en verdere steden van Fransch en Neêrlandsch Henegouwen, Zuid-Braband, (met eene uitvoerige beschrijving van Brussel, Antwerpen, Mechelen, enz. Maastricht, Nederlandsch en Pruissisch Limburg, Oppergelderland, Luikerland, Charleroi, Namen, (met het Fransche gedeelte van dit, en van het Luxemburgsche) en eindelijk van het Groothertogdom Luxemburg. Men ziet, hoe het verlangen, om de Fransche verdeeling niet te volgen, en het gebrek aan eene andere, latere, den Schrijver genoodzaakt heeft, zich van alle hoofdverdeelingen te onthouden. De Fransche Departementen en Arrondissementen worden er ech-
{==571==} {>>pagina-aanduiding<<}
ter bij opgenoemd. Ook kan de vermelding van zoo vele Fransche plaatsen ligt bij den min kundigen of min oplettenden Lezer verwarring doen ontftaan. Voorts bevalt ons de historische trant, die de beschrijving van bijna elke plaats door die harer lotgevallen verlevendigt, zeer wel, gelijk ook de meer naauwkeurige opgave der middelen van bestaan, merkwaardigheden enz. der zes groote steden, Gent, (waarbij echter het toenmalige verblijf des Franschen Konings, als blijkbaar slechts bij voorraad, wel kon weggelaten zijn) Brugge, Brussel, Antwerpen, Maastricht en Luik. Niets, echter,
heeft ons beter bevallen, dan de schildering van den volksaard en zeden, die vooral in derzelver schakeringen tusschen de verschillende gewestbewoners zeer schrander en juist ontwikkeld is, (bl. 45 en verv.) Wij kunnen, over 't algemeen, dit boek, hoe zeer om de opgegevene oorzaken reeds bijna verouderd, echter nog als eene nuttige verzameling van bescheiden over de zuidelijke Provinciën, zoo wel omtrent Statistiek als Oudheid- en Geschiedkunde, onzen Lezeren aanbevelen.

Proeve van teregtwijzing, bij gelegenheid der weigering van den Eed, door sommige Magistraatspersonen, in de zuidelijke Provinciën, van het Koningrijk der Nederlanden. Te Groningen, bij W. Wouters. 1817. In gr. 8vo. 72 Bl. f :-11-:

Zonderling was voorzeker het verschijnsel, te zien, dat sommige Magistraatsperfonen der zuidelijke Provinciën weigerden, aan de oproeping van onzen geëerbiedigden Koning te voldoen, om getrouwheid aan Denzelven, en het nakomen en handhaven der Grondwet, te zweren, daar zij zich toch aan die verpligting reeds onderworpen hadden, door, sedert de invoering der Grondwet, regterlijke functiën te aanvaarden of te behouden. De oorzaken dezer weigering op te sporen, zoude tot onaangename en hatelijke ontdekkingen aanleiding geven. Gelooven wij liever, dat dezelve wezenlijk uit een gemoedelijk bezwaar, verkeerde begrippen en misleidende raadgevingen ontsproot. Hun, welke nog in dezen nevel wandelen - welker getal, zoo wij hopen, niet groot meer is - zij het voor ons liggend boekje ernstig aanbevolen, hetwelk met een helder doorzigt, met warme vaderlandsliefde, en in

{==572==} {>>pagina-aanduiding<<}
eenen bedaarden, zacht overredenden toon geschreven is. Wij danken den Schrijver hartelijk, dat hij zulk een gewigtig stuk in zulk een overtuigend licht geplaatst heeft, en wij hopen, dat het behartigen zijner teregtwijzing de aangenaamste voldoening zij voor zijnen arbeid.
Het doet ons leed, dat de Schrijver op bl. 8 over de hatelijke partijdigheid van sommige beoordeelaars klaagt. Misschien worden ook wij wel, door sommigen, van partijdigheid vóór den Schrijver beschuldigd; maar dit moeten wij ons laten welgevallen. Wij kennen den man niet, en hebben alleen zijn werk beoordeeld.





Cornelii Anne den Tex, Disputatio inauguralis de vi musices ad excolendum hominem, e sententia Platonis. 1816. 8vo. 170 pag.

Caspari Bax, Disputatio inauguralis de naturae simplicitate in Euripidis Oreste. 1816. 8vo. 103 pag.

Een paar uitmuntende Akademiestukken, waarmede de Heeten den tex en bax de waardigheid van Doktoren in de Bespiegelende Wijsgeerte en Letteren, aan de Hoogeschool te Utrecht, op den 26sten en 27sten September des voorledenen jaars, aanvaardden. - Uit eene kritische vergelijking der verschillende gezegden van plato zelven, maakt de Heer den tex het besluit op, dat men onder het woord Μουσικη niet onze begrippen van toonkunst, maar de geheele dichtkunst en het geheele gebied der fraaije letteren te verstaan hebbe; en nu valt het gemakkelijk te begrijpen, waarom plato dezelven als het hoofdmiddel ter beschaving van den mensch aanbeveelt. De geheele Verhandeling is met veel oordeel, vlijt en smaak geschreven. - De Heer bax maakt ons oplettend op de natuurlijke eenvoudigheid van euripides in de behandeling van zijn tooneelstuk Orestes. Hij ontleedt eerst het beloop van hetzelve; dan doet hij ons opmerken, hoe natuurlijk en eenvoudig euripides zijne karakters schetst, ontwikkelt vervolgens de karakters van orestes, pylades en electra door aangehaalde voorbeelden, en gewaagt eindelijk van den oorsprong en het gebruik der reijen in het Grieksche treurspel. Schikking en stijl zijn even oor-
{==573==} {>>pagina-aanduiding<<}
deelkundig en keurig als in het vorige stuk, en wij mogen ons verheugen over de eerstelingen van zulke vlijtige jo nge geleerden, waarvan onze vaderlandsche letterkunde de schoonste vruchten te wachten heeft.





Redevoering over het nut en gewigt der Geschiedenis, gehouden op den 5den September 1816. Door Christiaan Frederik Haug, Hoogleeraar in de Geschied- en Aardrijkskunde en de Fraaije Letteren aan de Koninklijke Artillerie- en Genie-school te Delft. Te Delft, bij P. de Groot. In gr. 8vo. 67 Bl. f :-10-:

Bijkans elk schrijver eener algemeene geschiedenis, ja zelfs de schrijver van elk bijzonder geschiedverhaal, sprak en spreekt over het nut en gewigt zijner voorgenomene taak. Wanneer men nu alle deze aanprijzingen gadeslaat, zoude men misschien gelooven, dat er nog twijfel gevoed werd aan het nut en gewigt der geschiedenis; en echter is dit nut en gewigt, voor ons, reeds lang beslist. Het was dus voor den kundigen haug geene gemakkelijke zaak, om, bij de aanvaarding van zijn Hoogleeraarambt, dit onderwerp op eene nieuwe en aangename wijze te behandelen. Hij heeft zich echter gelukkig genoeg van zijne taak gekweten, door de invlechting van talrijke voorbeelden, waaronder vele uit de oude en nieuwe vaderlandsche geschiedenis. Wij hebben deze Redevoering met veel genoegen gelezen, hoewel wij geene treffende welsprekendheid in dezelve ontwaarden. Wij wenschen, dat de jonge lieden dezer school, onder het geleide van den kundigen en onvermoeiden haug, door de beoefening der geschiedenis zullen aangemoedigd worden, om, als nuttige leden der maatschappij, en vooral als krijgskundige Officieren, altijd op het pad der deugd en op de roemvolle baan der eer te wandelen. - Achter deze Redevoering vinden wij eene opgaaf van drukfouten. Wanneer wij echter hierbij wilden stilstaan, dan zoude deze lijst ruim nog eens zoo groot moeten zijn.


{==574==} {>>pagina-aanduiding<<}

Raad van eenen Onbekenden aan eenen raad- en reddeloozen Zondaar. Te Amsterdam, bij J.A. Meyboom. 1817. In kl. 8vo. 61 Bl. f :-5-8

Toen de Amsterdamsche Leeraar p. meyboom, niet lang geleden, eenen welbekenden boosdoener ten dood moest voorbereiden, ontving hij van eene onbekende hand dit geschrift, aan den misdadiger gerigt, hetwelk hem zoo zeer beviel, dat hij het, met toestemming van den, hem evenwel nog onbekenden, vervaardiger, in het licht geeft. Hoe vreemd het ook voorkome, dat iemand, zonder eenige aanleiding of roeping, eenen bekenden en voor zijne taak zeer wel berekenden Leeraar, op zoodanig eene wijze, als 't ware, zijn werk uit de hand nemen, of zijnen raad ongevergd opdringen wil, oordeelen wij echter, na de lezing, dat dit bestaan eeniglijk is voortgekomen uit een Christelijk, goed en eenvoudig hart, en, onder Gods zegen, den misdadiger had kunnen van nut zijn, ware het geschrift niet te laat bij den Eerw. meyboom ingekomen, om het hem te doen geworden. Het opstel is in eenen goeden Gereformeerden geest; zoekt den zondaar van zijne algeheele verworpenheid, maar tevens van de ook voor hem nog mogelijke genade, te overtuigen; geest hem zeer heilzame lessen, en is geheel geschreven in den toon van hoogen ernst, door en tot liefde gewijzigd. Het voorberigt van Ds. meyboom geeft de aanleiding op tot de uitgave, en wijst eene en andere misstelling, in zeker, bij den Boekverkooper vink, te Utrecht, uitgegeven, Geschied- en zedekundig Verhaal, enz. te regt.




De Gravin van Zonnenstern, of de Zegepraal der lijdende Onschuld. Tooneelspel, in vijf Bedrijven; door J. Hanssen Sijffers. Te Middelburg, bij de Gebroeders Abrahams. 1817. In kl. 8vo. 125 Bl. f :-16-:

Robert, of de Man zoo als hij behoort te zijn, gaf aanleiding tot dit Tooneeispel - zoo als het behoort te zijn? dit zouden wij nu juist zoo naauw niet onderzoeken, indien de vervaardiger niet, bij goedkeuring, meer zoodanige stukken in het hoofd had, terwijl hij nu rond verklaart zich gaarne

{==575==} {>>pagina-aanduiding<<}
te onderwerpen aan eene gepaste en leerzame kritiek, genoegzaam overtuigd, dat, tot de juiste bewerking van dit vak, hem nog veel ontbreekt, en wij zoodanige zijne produkten dan toch een weinig meer, zoo als zij behooren te zijn, zouden wenschen. Het thema, uit den Roman genomen, is belangrijk genoeg; maar waar de lezer of aanschouwer den gevoelvollen traan, op welken de Dichter hoopt, storten moet, - dan misschien waar de dochter aan het slot hare moeder in de armen vliegt, - verklaren wij niet te kunnen vermoeden. Het was gelukkig voor ons, dat wij ons den Roman nog genoegzaam herinnerden, want buiten dit was ons voorzeker het een en ander donker en raadselachtig gebleven; maar, omgekeerd, maakte dit ook veel bij ons volkomen gelijk aan wat sterk verwaterden wijn. De herhaalde veranderingen van het tooneel in een en hetzelfde bedrijf zijn (wij kunnen het niet helpen) ons altijd hinderlijk, en zelfs in een meesterstuk blijft het in ons oog nog altijd eene vlek. En dat de handeling niet voortgaat; dat - ja, geheel het tweede bedrijf uit het stuk kan geligt worden; dat, hetgeen men daarvan weten moest, vroeger en later, beter en korter, en alzoo met meerdere werking, ware aangevoerd; dat men ook hier zoo wel in den tijd als in de handeling wordt achteruit gezet, - komt ons voor het minst zoo voor. Dat de hoofdpersoon, en haar belang, op den voor grond had moeten staan, en zij de aandacht bovenal, zoo niet geheel en alleen, had moeten gespannen houden, - schijnt ons buiten twijsel. Dat de wijze van zamenspraak bij het lezen slaap verwekt, - weten wij bij ondervinding; en dit zou ook vermoedelijk het geval zijn, zoo wij de vertooning moesten bijwonen. - In één woord: de Dichter heeft gelijk; hem ontbreekt voor de juiste bewerking van dit vak nog veel. Zoo als hij nu deed, behoort er weinig toe, om, naar aanleiding van iederen Roman, zonder inspanning of vermoeijenis, voor het tooneel te werken; en wij raden
hem zeer, door de lezing en herlezing van een goed theoretisch werk, en het leiden van zijnen smaak en gevoel door de beste stukken van vroegeren en lateren datum, zich nog eenigen tijd voor te bereiden, eer hij weder voor het publiek als Tooneeldichter optreedt, indien hij anders in zijn vertrouwen, dat zijne pogingen door den bijval van den kunstkenner, en dien van het algemeen, zullen beloond worden, zich niet wederom wil zien te leur gesteld.


{==576==} {>>pagina-aanduiding<<}

Herkenning en Vergeving, of de Geallieerde Troepen in Frankrijk. Tooneelspel. Naar het Hoogduitsch van Lembert. Te Amsterdam, bij de Wed. H. van Kesteren en Zoon. 1817. In kl. 8vo. f :-12-:

Het fonds is hetzelfde, zegt het voorberigt, als dat van mercier's Deserteur, die geenen algemeenen bijval vond. Dit stukje is vooral niet langwijlig, en waarlijk pathetisch genoeg; en, goed uitgevoerd, meenen wij, dat het op het tooneel bijval vinden moet.




Naschrift, wegens de recensie des IIIden stuks van prof. Bosscha's Geschiedenis der Staatsomwenteling, in de Vaderl. Letteroeff. 1817. No. X.

Vereerd door des Hoog Ed. Gestr. Heeren van limburg stirum's gunstig gevoelen omtrent ons Maandwerk, en Deszelfs belangstelling in ons oordeel, voldoen wij tevens gaarne aan Zijn verzoek, met opzigt tot het gestelde in onze beoordeeling ter aangewezene plaatse, bl. 427. ‘Ten aanzien van het gebeurde voor en met Delfzijl hinderde ons het licht, waarin de Heer van limburg stirum voorkomt. Immers zijn tegenbevel, toen men de vesting wilde aanvallen, schijnt alle die kwade gevolgen voort te brengen, welke de landman daarna, ook door het aftrekken der vreemde troepen, moest bezuren. Het is jammer, dat de reden van dit gedrag niet volkomener blijkt, en verdedigd wordt tegen alle verdenking van onkunde of beschroomdheid; schoon het mogelijk den Geschiedschrijver, bij gebrek aan eenige inlichting, niet te wijten is.’ - Gaarne, herzeggen wij, voldoen wij aan het verzoek van Zijn Hoog Ed. Gestr., en verklaren, dat het hinderlijke licht, waarin wij Deszelss gedrag aldaar zagen, voor ons niet meer bestaat; maar dat ons ten volle is gebleken, dat destijds, ten aanzien van het niet toestaan eens geweldigen aanvals op de vesting, door Zijn Hoog Ed. Gestr. op hoogeren last, en alzoo volkomen overeenkomstig krijgsmanspligt, is gehandeld.





{==577==} {>>pagina-aanduiding<<}

Boekbeschouwing.

Verhandelingen en Redevoeringen over verschillende onderwerpen, uit het vak der fraaije Letteren, en der Zedekunde. Door Ewaldus Kist, Predikant te Dordrecht. Te Dordrecht, bij A. Blussé en Zoon. 1816. In gr. 8vo. VIII en 322 Bl. f 2-16-:

De welbespraakte Dordrechtsche Kerkleeraar kist levert ons hier een twaalftal stukken uit zijnen vroegeren leeftijd, meestal te Arnhem in het Genootschap Prodesse Conamur voorgelezen. Dezelve zijn, gelijk de titel reeds aanwijst, deels van eenen asthetischen, deels van eenen zedelijken inhoud, en zoodanig gerangschikt, dat, de twee laatste uitgezonderd, eene Verhandeling van de eerste soort telkens door eene van de tweede wordt afgewisseld. Van de aesthetische Redevoeringen hebben drie de Oostersche poëzij ten onderwerpe, twee betreffen den aard der welsprekendheid, de voorlaatste, van eenen meer algemeenen aard, toont het belang der beschaving van ons verstand voor onszelven, en de laatste handelt over de welsprekendheid van j.l. ewald. - Meer verschillend is de inhoud der zedekundige Verhandelingen. Zij behandelen den invloed van het kleine in de wereld op het groote; de voor- en nadeelen der Luxe voor den Staat; den invloed van uitwendige omstandigheden op de wending van het menschelijk karakter; de verachting des Christendoms in dezen tijd, als geenszins tot deszelfs nadeel strekkende; de wijsheid van paulus in deszelfs Redevoering te Athene. Wij zullen ons, volgens deze rangorde, achtervolgens met beide soorten bezig houden.
De eerste Verhandeling loopt over de Metaphoren en Comparatiën (overdragtelijke spreekwijzen en vergelijkingen) in het boek Job. Met de kennis der grondtaal

{==578==} {>>pagina-aanduiding<<}
en het gevoel voor het schoone, welke men weet, dat de Eerw. kist in zich vereenigt, paart hij eenen zuiveren smaak, eenen juisten takt ter onderscheiding van 't geen bij uitstek opmerking verdient, en de gaaf, om het min duidelijke klaar voor oogen te stellen. - Fraaiheid, rijkdom en een gepast gebruik zijn de drie hoofdeigenschappen, die een Dichter in leenspreuken en vergelijkingen moet ten toon spreiden. Als bewijzen voor de eerste, in het boek Job, worden H. VI:15-21. H. VIII:11, 12, 16-18. V:25, 26. XIV:7-10. XLI:5 tot het einde enz. bijgebragt. Ten aanzien der tweede eigenschap, worden de bronnen aangewezen, waaruit de Schrijver kon putten: de natuur en het dagelijksch leven; en getoond, welk een treffelijk gebruik hij van beiden gemaakt, en welk een' overvloed van beelden hij daaruit geschept heeft. Eindelijk wijst men het gepast gebruik aan, door den Dichter van zijne beelden gemaakt; iets, waarop nog al het meest zou aan te merken vallen, althans naar onzen Westerschen smaak. De Heer kist maakt er zich ook kort af, door het als een bewijs van goeden smaak bij te brengen, dat job in het 3de Hoofdstuk, waarin hij zijn geboorteuur vervloekt, alsmede god zelv' in het 38 en 39ste Hoofdstuk, spaarzaam of bijna geene leenspreuken of vergelijkingen gebruikt, volgens de Theorie der redekunstigen, die zulks afkeuren. Dan, hoe komt de kundige Redenaar tot zulk eene stelling? Job III:1-10 is bijna eene doorloopende leenspreuk. ‘God,’ zegt herder, ‘ziet van zijne hoogte op de ongeborene nachten en dagen neder, en roept die, welke het Hem behaagt. Zij verheugen zich, dat zij zich uit het koor hunner medezusteren in den reijendans des jaars mogen
invoegen.’ En nu de verhevene aanspraak van god! Hoe is het mogelijk, daarin de heerlijkste, de talrijkste Metaphoren te miskennen, waarover van der palm eene zijner treffelijkste Redevoeringen heeft gehouden! - Maar de grondstelling dier kunstregters is bovendien valsch, wanneer zij overdragtelijke spreekwijzen, en

{==579==} {>>pagina-aanduiding<<}
niet enkel vergelijkingen, in hartstogtelijke plaatsen askeurt. Men zie slechts een' mensch uit de onbeschaafde klasse: in hartstogt, vooral van gramschap en spijt, zullen hem juist de meeste leenspreuken of Metaphoren uit den mond vloeijen, gelijk dezelve over 't algemeen eene meer zinnelijke taal zijn.
Gelijk wijlen de Hoogleeraar rau (na het opstellen dezer Verhandelinge) job, ossian en homerus met elkander vergeleek, dus stelt de Heer kist alhier de overeenkomst van ossian met de Hebreeuwsche Dichters in het licht. Het vraagstuk over de echtheid der liederen van den Schotschen Bard wordt hier niet aangeroerd: trouwens, het is nu ook volkomen ten voordeele derzelve beslist. Eerst wordt, volgens de zeer geleidelijke orde, die de Heer kist in alle zijne stukken in acht neemt, het verschil, en dan de gelijkvormigheid der Hebreeuwsche en Caledonische poëzij aangewezen, ten opzigte der cadans (eene soort van Parallelismus), den zwellenden aanhef, het beeldrijke, de persoonsverbeelding, en de schilderachtige beschrijvingen. Ten aanzien van het laatste, wordt vooral het lied van Debora vermeld, als de meeste overeenkomst met ossian hebbende, waarvan de reden, niet zonder waarschijnlijkheid, gevonden wordt in het minder verband, waarin dat lied stond tot de uitwendige Mozaïsche Godsvereering. Hierop worden de oorzaken dier gelijkvormigheid opgespoord, en gevonden in de kinderlijke taal, de sterke verbeelding, het diepe gevoel der onbeschaafde Volken; ten bewijze waarvoor men de Geschiedenis inroept. - Deze Verhandeling is eene der aangenaamste en belangrijkste in den bundel, hoewel zij, gelijk de meeste andere, voor een gemengd Publiek uitgesproken zijnde, voor den eigenlijken Geleerde niet veel nieuws kan behelzen.
Nog meer beviel ons de Verhandeling over het belangrijke der Oostersche poëzij voor alle liefhebbers van het schoone; een stuk, regt geschikt voor de zoogenaamde lieden naar de wereld, die ligtelijk met gresset,

{==580==} {>>pagina-aanduiding<<}
dorat, bernard en andere geparfumeerde Fransche poëetjes zouden wegloopen, en met voltaire den neus ophalen voor Dichters als david, salomo, jesaïas en ezechiël. Ook nog eene andere klasse bedoelt de Schrijver, en noemt haar bij name de uitsluitende vereerders der Grieksche en Latijnsche Schrijvers. Het is toch een merkwaardig, schoon weinig opgemerkt verschijnsel, dat groote kenners der Oostersche Letterkunde tevens meestal regt doen aan de uitstekende verdiensten der Westersche. Oudheid: terwijl men zoo vele Litteratoren vindt, die met eene laakbare eenzijdigheid, terwijl zij met regt pindarus als Lier-, anakreon als Minnedichter, tyrteus als Krijgszanger, en homerus als den verhevensten onder de verhevenen eerbiedigen, op david. op salomo, op nahum, op jesaias met verachting nederzien. De Eerw. kist staaft vooreerst de uitstekende waarde der oude Hebreeuwsche poëzij door eene zeer wel gekozene proeve; de, vóór eenige jaren op nieuw zoo krachtig bevestigde, voorspelling van den val des Babylonischen Dwingelands: (en o! mogt het einde des laatsten zijn gelijk dat van zijn voorbeeld!) Uitnemend is de ontwikkeling daarvan. De oorzaken dier mindere ingenomenheid worden gezocht 1) in bijzonderheden der Hebreeuwsche poezij, min gevallig voor Westersche ooren. Zij is, naar men wil, onbeschaafd; maar homerus is dit ook in zekere mate, - 2) in onkunde van derzelver aard, eigenschappen, de zeden des volks, de gesteldheid des lands, enz.; ook in
de duisterheid der taal, - 3) in vooroordeelen, zoo als: afkeer van den Bijbel; gewoonte, van kindsbeen af die stukken te lezen, zonder ze te verstaan; gebrekkige verklaringen, enz. Wij wenschen hartelijk, dat deze schoone Verhandeling haar doel bereiken, en bij velen liefde tot de Muze van Sion moge verwekken!
Aan het Thema der Redevoering: dat de welsprekendheid niet slechts noodig is om der toehoorderen wil, maar ook, boven het bloot wijsgeerig voorstel, eene

{==581==} {>>pagina-aanduiding<<}
innerlijke waarde bezit, - zal naauwelijks iemand twijfelen, dan een of andere drooge Wiskunstenaar. Zelfs Wijsgeeren zullen het tegendeel niet ligt beweren; wanneer men, namelijk, de welsprekendheid zóó bepaalt, gelijk hier geschiedt, van natuurlijk te spreken, juist overeenkomstig den aard der zaak, en het oogmerk, dat men bedoelt. Immers, ook een Wijsgeer zal niet anders zoeken te spreken, en omtrent deze ruime bepaling der welsprekendheid kan geen geschil zijn, maar wel, hoeverre de siguren en beelden in de welsprekendheid mogen gedreven worden, en in hoeverre men zich daarvan hebbe te onthouden? Met reden monstert de Schrijver den hoogdravend bloemrijken of zwellenden stijl en den sentimentelen toon uit. Het noemen van den laatsten, en het kiezen van voorbeelden uit den eersten, (lang vergetene kanseltermen van den belagchelijksten stempel) bewijzen, dat dit stuk van ouden datum is: immers wie zal er thans nog ‘schreijen bij 't gezigt der kuische, heilige maan,’ of ‘geestelijke koornairen op die of die wijze in zijne hand wrijven?’ - Maar de echte, ware welsprekendheid des harte (dit betoogt de Redenaar zeer wel) is den mensch zoo eigen, als de taal, die hij spreekt. Doch juist daarom hadden wij wel gewenscht, dat hij in de Verhandeling , getiteld: Is het welsprekendheid, de orde in eene Redevoering te verbergen? niet zoo bepaaldelijk alleen aan de welsprekendheid van den kansel gedacht had. Immers, bij zijn betoog schijnt hij enkel deze op het oog gehad te hebben; en dáár komen, gelijk hij zeer wel aantoont, voor het gemak der toehoorderen, en tot beter onthouden der zaken, die deelen en onderdeelen zeer goed te pas. Doch is dit ook zoo b.v. in hartstogtelijke stukken, in Philippica's, in
Catilinariën, in lof- of lijkredenen, waar de spreker, vervuld van den held, wiens beeld voor hem staat, of van den vriend, den bloedverwant, wiens gemis hij beschreit, - waar de volksverdediger, vol edele verontwaardiging tegen den loozen of onbeschaamden belager der vrijheid, aan zijne opgekropte gewaarwordingen den

{==582==} {>>pagina-aanduiding<<}
vrijen teugel laat? Men verbeelde zich cicero, die tegen catilina dondert: men late hem alle zijne heerlijke trekken behouden, maar bv . in de eerste Redevoering aldus zijne stof verdeelen: ‘Ik zal bewijzen: 1) dat er eene zamenzwering bestaat; 2) dat catilina daarvan de hoofdaanlegger is; 3) dat het aldus hoogst onbeschaamd van hem is, in den Raad te verschijnen.’ Niemand zal ontkennen, dat deze orde geleidelijk is, en men zal hier ook niet te veel deelen of onderdeelen vinden. En nogtans zou iets dergelijks het geheele stuk, dat men toch waarlijk wel eene Redevoering mag noemen, belagchelijk maken. Wij zouden hiervan niet gesproken hebben, indien de Eerw. kist zich alleen tot kanselwelsprekendheid bepaald, of het gezag van demosthens, cicero en fenelon niet gewraakt had. Dezen, althans de beide eersten, konden niet anders spreken. Schoon wij, koele lezers na 18 of 20 Eeuwen, hun misschien wat meer orde mogen toewenschen; die orde ware misschien voor hun oogmerk doodelijk geweest.
De Redevoering, over het belang, dat wij bij de beschaving van ons verstand hebben, is eene der fraaisten in den bundel, hoewel geheel bekende zaken bevattende.
De Redenaar, die zoo dikwijls bij de opening van geleerde Genootschappen den invloed der wetenschappen op de zeden en de welvaart van een Volk had hooren behandelen, besloot bij die van Prodesse Conamur te Arnhem, als van een Genootschap, meer bestemd tot onderlinge oefening dan tot algemeene verlichting, de voordeelen der verstandsbeschaving voor den beschaafden zelven aan te toonen. De onuitputtelijke rijkdom der Natuur, die der Geschiedenis en naauwkeurige Wetenschappen, levert den Spreker ruime stof, om over het zielverheffende, het zalige, en het hartverbeterende dezer nasporingen uit te weiden, en te toonen, hoe deze verstandsbeschaving ons zelfs met den dood niet zal verlaten; - alles toegepast op de plegtigheid van den dag.
Waartoe eindelijk het laatste stuk hier eigenlijk ge-
{==583==} {>>pagina-aanduiding<<}
plaatst zij, is ons vreemd. Ewald is een goed Schrijver, 't is waar; maar om hem, en wel bepaaldelijk één zijner veelvuldige werken, als model van welsprekendheid aan te wijzen, even als waren die werken reeds met de goedkeuring der nakomelingschap gestempeld, (hetwelk slechts zeer enkel, bij zeer uitstekende tijdgenooten, het geval kan zijn) dit schijnt ons wat te gewaagd toe. Ongetwijfeld zijn de hier medegedeelde brokken fraai; doch men kan er in andere nieuwere Duitsche Schrijvers nog wel fraaijere vinden, en het echte, klassieke eenvoudige vindt men er toch zoo niet in.
Dan, wij moeten ons bekorten. Onder de zedekundige Verhandelingen is die over den invloed van het kleine in de wereld op het groote, welken men in de geringste deeltjes der zamengestelde ligchamen, de kleinste en meest verachte soorten van schepselen, in geringschijnende denkbeelden, invallen enz., kleine voorvallen, en in eerste beginselen van volkomenheid vindt, der behartiginge waardig; schoon de Spreker ook wel eens, vooral in het vijfde stuk, te veel drukt op de gevolgen van het axioma: ‘Hetgeen thans groot is, is eenmaal klein geweest;’ waartoe men dan natuurlijk alles kan brengen. Het gevolg, intusschen, hieruit afgeleid, dat, namelijk, geene algemeene Voorzienigheid zonder eene bijzondere kan bestaan, is zeer juist en treffend.
In de vierde Verhandeling wordt de moeijelijke vraag wegens het voor- of nadeel der Luxe (weelde verkiest haar de Schrijver niet te noemen, dewijl zulks eene meer of min ongunstige beteekenis heeft) door eene behoorlijke bepaling des woords aldus beantwoord, dat de Luxe op zichzelve, als het gebruik van zoodanige zinnelijke dingen, die wij missen kunnen, gansch niet verwerpelijk en den Staat zelfs voordeelig is, en slechts niet ons vermogen, onzen stand, onzen tijd moet te boven gaan, ons niet te zeer wegslepen, noch in onmatigheid ontaarden, wanneer zij de schromelijkste gevolgen naar zich sleept. Het verwondert ons, dat de Eerw. Schrijver zoo onbepaald den Schouwburg, zoo als hij thans is,

{==584==} {>>pagina-aanduiding<<}
voor de deugd nadeelig beschouwt. Met eene goede kens uit de stukken, die thans gespeeld worden, kan men toch waarlijk vele aantreffen, die het hart roeren en met edele gezindheden vervullen. - Het zij ons vergund, hier eene aanhaling te verbeteren uit de Vaderl. Bibliotheek, (bl. 104) waar van hendrik II, Koning van Frankrijk, gewaagd wordt, die in 1174 zou geleefd hebben. Doch hendrik II leefde in de zestiende Eeuw, en hendrik I stierf reeds in 1060. Het zal dus lodewijk VII moeten zijn, die in dat jaar regeerde, welke hier bedoeld wordt.
Minder dan deze treffelijk bewerkte Verhandeling voldeed ons die over den invloed der verwisseling van uitwendige omstandigheden op de wending van het menschelijk karakter. Deze stof is zoo algemeen, zoo weinig nieuw, dat het zelfs den bekwamen kist niet gelukken kon, daarover veel belangrijks te zeggen. Wij zullen ons daarbij dus niet ophouden, en liever nog iets van de twee zedekundig-godsdienstige stukken zeggen, die in dezen bundel voorkomen; de tegenwerping tegen het Christendom, uit de menigvuldigheid van deszelfs hedendaagsche verachters ontleend, en de Redevoering van paulus voor den Areopagus. Eerstgemelde wordt, door eene zeer vernuftige wending, (nadat men de verachters van het Christendom zelve als weetnieten, misschien wat al te sterk, en als zeer bedorvene en inconsequente menschen heeft ten toon gesteld) daardoor in een' bewijsgrond voor het Christendom veranderd, 1) dat zij volkomen strookt met de bijbelsche leer van 's menschen diep bederf, en 2) deze verachting en haat, zelfs in eene nog veel sterkere mate, dan thans het geval is, in de gewijde bladen voorspeld zijn. Eerstgemelde grond komt ons zwak voor, of te veel te bewijzen; de tweede, daarentegen, zeer juist. Borger heeft meer of min hetzelfde denkbeeld in zijne tweede Leerrede ontwikkeld. Maar dit geheele stak past ook weder minder voor de tegenwoordige betrekking van Christendom en Ongeloof tot elkander.

{==585==} {>>pagina-aanduiding<<}
Toen de Schrijver deze Verhandeling stelde, (in 1796) was het nog mode, met verachting van christus te spreken, en den Godsdienst der Natuur op te hemelen en te verheffen, (bl. 207.) Thans is dit bijna omgekeerd, wat de uitdrukkingen betreft. Sommigen, ja velen, vooral in Duitschland, ontzien zich niet, de taal der hoogste regtzinnigheid te gebruiken, Drieëenheid, Verzoening enz. te prediken; terwijl zij intusschen den Schepper, den onafhankelijken Schepper des Hemels en der Aarde, niet erkennen, en, met eene schandelijke woordverdraaijing, aldus den gemoedelijken Christen bedriegen en tot zich lokken. Het Deïsmus, daarentegen, ligt geheelenal ter neder; maar deszelfs val heeft, helaas! de Godverzaking versterkt. Hiertegen past het den Christenleeraar thans met nadruk de stem te verheffen, en vooral niet met eenige minachting op de gronden van den Natuurlijken Godsdienst neder te zien. - Doch dit in 't voorbijgaan.
Over de schoone Redevoering van paulus te Athene is meermalen gehandeld. De Eeiw. Schrijver beschouwt haar alleen, om de wijsheid des Apostels op te merken, 1) in de verstandige keuze der door hem gepredikte waarheden, en 2) in de wijze zijner voordragt. Hij drukt vooral dáárop, dat men niet denken moet, dat de Christelijke geloofsleer hier volledig vervat zij (immers de Spreker was in de rede gevallen); dat daarentegen ook (en hier zijn wij ten volle met hem eens) de prediking van het Evangelie aan de Heidenen met de waarheden van den Natuurlijken Godsdienst moet beginnen; en dat de verkondigers van hetzelve, op het voorbeeld van paulus, daarbij met voorzigtigheid, beleid en menschenkennis moeten te werk gaan.
Na alle deze aanmerkingen loopen wij nogtans zeer hoog met dezen bundel, en hopen, dat de Heer kist uit den voorraad, dien hij gewis ook van latere jaren heeft, ons spoedig op een tweede Deel zal onthalen.





{==586==} {>>pagina-aanduiding<<}

De Voorspelling van Jezus aan Petrus, Matth. XVI: 18, 19. overwogen in eene Leerrede, met eenige bijgevoegde Aanmerkingen, door P. Koumans Brouwer, Predikant te Joure. Te Amsterdam en Leeuwarden, bij A.B. Saakes en J.W. Brouwer. 1817. In gr. 8vo. 52 Bl. f :-11-:

De geest des tijds schijnt het mede te brengen, dat Protestanten en Katholieken hunne stellingen tegen elkander op nieuw verdedigen, en aanleiding ontvangen tot nieuwe staving van dezelve, die nu wel degelijk dient te zijn, omdat het thans een tijdstip is, waarin het verlies van eenen veldslag met veel gevaar verzeld gaat. Welnu, dachten wij bij onszelven, toen wij deze, in zeer ernstige en mannelijke taal, in vurigen geest gestelde, leerrede van den Eerw. brouwer, en dus wederom een stuk in dit vak onder ons oog kregen; waartoe al dat gesus en geroep om stilte? Wanneer het dan zoo moet, en niet anders wil, laten de partijen elkander onder de oogen zien; de Voorzienigheid weet, waar het goed voor is. Bij velen is dat geroep om stilte, en om niemand te ergeren, ook al eens, misschien zonder dat zij het zelve weten, (terwijl anderen het wel van zich weten) onverschilligheid tegen geopenbaarden godsdienst in het geheel. Hij, die nu gevoelt, dat het strijden zijne zaak niet is, en liever wil leven en leven laten, die kan dat immers toch doen, en zien den strijd toe. Onder, ja door denzelven gaat de geest des tijds in zijne stille werkzaamheden toch zijnen gang; en een gebouw is immers dán eerst betrouwd, wanneer de fondamenten te voren goed zijn nagezien. Wanneer men aangevallen wordt, waarom zou men zich niet mogen verdedigen? en dit is de protestantsche kerk gedaan. Ondertusschen strijde men met de regte wapenen, met ijver voor de waarheid, maar zonder hatelijkheid omtrent andersdenkenden. Wij willen dus met deze uit-
{==587==} {>>pagina-aanduiding<<}
boezeming aan de scheldende schreeuwers geene vrijheid hebben toegestaan, hunnen hatelijken aard in te volgen; maar zullen hen altijd beschouwen en ten toon stellen gelijk zij verdienen.
De Eerw. brouwer betuigt, in zijn voorberigt, de nutteloosheid der wederleggende godgeleerdheid op den kansel te erkennen; maar is toch van gedachten, dat er belangrijke geschilstukken rakende het karakteristieke des Christendoms zijn, waaromtrent men, wanneer zij ter bane komen, niet zwijgen mag. Wij zijn dit met hem eens.
De stelling, dat Petrus door Jezus tot Opperhoofd der kerke zij benoemd, en de Paussen zijne opvolgers in deze waardigheid zijn, is, naar des schrijvers en ook naar ons gevoelen, eene grond-en vele andere voortbrengende dwaling der R. kerk. Zij is gebouwd op de voorspelling, die brouwer hier behandelt. In de eerste plaats tracht hij haren waren zin op te geven. Door dien Apostel den naam van Kephas of Petrus, d.i. Rotssteen, te geven, gaf Jezus te kennen, aan den eenen kant, dat Hij hem tot eene hooge waardigheid in zijn Rijk wilde verheffen; maar ook aan den anderen kant, dat hij in die waardigheid van Hem, als zijnen Opperheer, afhankelijk was en bleef. Ook volgende lotgevallen werden vaak in de gegevene namen voorspeld; zoo ook in Petrus geval. Op hem zoude de gemeente van Christus gebouwd worden, d.i. Hij wilde hem ten grondlegger zijner kerk maken, - eener kerk, die voor geen gevaar ooit zou bezwijken. Er wordt nu eene korte uitbreiding dier voorzegging gegeven, waarin het onder andere heet: ‘laat dan vrij den Duivel op allerlei wijze tegen de muren van dien Godstempel rammeijen.’(!)
Dat de Verlosser Petrus de sleutelen van het Koningrijk der Hemelen geeft, duidt aan, dat Hij hem eenig bewind geeft over zijne kerk. Binden en ontbinden heet: leeren, onderwijzen, gebieden, verbieden en dergel. Eindelijk wordt aangemerkt, dat niet Petrus alleen,

{==588==} {>>pagina-aanduiding<<}
maar ook de overige elf Apostelen die magt ontvangen hebben.
In het tweede deel toont de Eerw. brouwer aan, wat de uitkomst aangaande de vervulling dier voorspellingen geleerd heeft. - Petrus liet zich het eerst in het openbaar hooren. Ook hij doopte de eerste Heidenen. De kerk is tot nog toe tegen alle aanvallen bestand gebleven.
Het derde deel ontvouwt het snoode misbruik, van die leer gemaakt. Dit bestaat in de stelling der R. kerk, dat de Paus het zigtbaar opperhoofd der geheele Christelijke kerk is. Deze stelling strijdt tegen andere uitdrukkelijke gezegden des Heilands, die alle meerderheid der App. onderling volstrekt verbieden; - strijdt tegen de gewijde geschiedenis; want nooit heeft Petrus zich boven anderen verheven, of hebben de overigen hem den voorrang geschonken; integendeel worden zij wel degelijk met hem gelijk gesteld; - rust, eindelijk, op onderscheidene valsche vooronderstellingen, zoo uitlegkundige als geschiedkundige. Er staat Matth. XVI. geene enkele lettergreep van Petrus opvolgers. De Opperbisschop van Rome heeft nimmer wonderen gedaan. Hij kan geene akte van aanstelling toonen. Eindelijk: die leer strekt tot oneer van den Verlosser. Aardsche Koningen hebben Stedehouders noodig: Hij niet. [Maar dit doet, dunkt ons, weinig af; even min heeft Hij predikers noodig, en kan door zijnen verborgenen invloed de menschen wel zaligen. En dat Jezus, Matth. XXIV, wel spreekt van valsche Messiassen, maar niet van zulken, die zich voor zijne Stedehouders zouden uitgeven, is, dunkt ons, klaar.] Christus geeft nergens een' wenk aangaande zulk eenen Stedehouder, en die zich daarvoor uitgeven, hebben zich soms grovelijk tegen het gezag van hunnen Heer vergrepen. Ook hunne onfeilbaarheid wordt met duchtige historische bewijzen, in de aanmerkingen achter de preek, wederlegd.
De toepassing vermaant tot moed, uit hoofde van

{==589==} {>>pagina-aanduiding<<}
's Heilands verzekering, dat de poorten der hel zijne gemeente niet zullen overweldigen; en tot eerbied voor zijne leer en die der App., als met go ddelijk gezag bekleed.
De stijl van den Eerw. brouwer is vurig en krachtig; soms hevig genoeg. Dit kan nog eenigzins tegen Pausdom: maar wij wenschten, dat de sprekers altijd onderscheid maakten tusschen pauselijke en katholieke kerk. Van de eerste mag meer gezegd worden dan van de laatste, van welke zij slechts eene verbastering is; en deze onderscheiding zou veel misverstand voorkomen. Voorts is de redenering gegrond, en alles zit in deze preek goed ineen.




Bijbelsche Geschiedenissen, in vragen en antwoorden, voor mijne Leerlingen, door G.J.F. Cramer von Baumgarten, Predikant te Middelbert. Te Groningen, bij R.J. Schierbeek. 1817. In kl. 8vo. 89 Bl. f :-5-8

Dit boekje zal, behalve door den Eerw. vervaardiger, buiten twijfel ook door een aantal andere leeraren in hunne catechisatiën gebruikt, en met nut gebruikt worden. Het vooronderstelt, zegt het voorberigt, reeds eenige kennis aan de bijbelsche geschiedenis; maar evenwel, meenen wij, niet meer, dan men doorgaans bij het kind, dat men den leeraar toezendt, mag verwachten. Wij hebben het met aandacht nagegaan, en vonden het volledig genoeg, beknopt en tevens onderhoudend. Het geeft overvloedige aanleiding, om door den Bijbel zelven overal, waar men goedvindt, genoegzaam uit te weiden, en tot zoodanige zedelijke lessen, als zich van zelve bij iedere geschiedenis aanbieden: allezins draagt het onze goedkeuring weg, dat de leerling die zelf zoeken moet, hetgeen hem vast niet moeijelijk valt, wordt de aangestipte geschiedenis slechts door den onderwijzer doelmatig nagegaan. Ons kwam geene be-
{==590==} {>>pagina-aanduiding<<}
langrijke aanmerking te voren; hoewel wij daarom geenszins eenig ander soortgelijk vraagboekje achteruit zetten. Voor den eenen zal dit, voor den anderen echter ook een ander, b.v. het onderwijsboekje van den Eerw. van meerten, (waarvan de vijfde oplage ter perse is) meest bruikbaar zijn.




Verhandeling over de werking van den Azijn in den Typhus, door C.H. A Roy, Lid van het Koninklijk Nederlandsch Instituut enz., uitgegeven door de eerste klasse van hetzelve. Te Amsterdam, bij Pieper en Ipenbuur. 1817. In gr. 8vo. 50 Bl. f :-11-:

Eene, door den beroemden Dorpatschen Hoogleeraar parrot geschrevene, verhandeling, voorkomende in het Journal van hufel and, heeft aanleiding tot het schrijven van dit stukje gegeven. Parrot, namelijk, door de ondervinding de zoo weldadige werking van den azijn in den typhus hebbende opgemerkt, had daaruit opgemaakt, dat die ziekte, ten minste grootendeels, uit eene bedorven gal voortkomt, en dat dus hier de azijn, als een plantenzuur, dat bederf tegengaat, in 't bijzonder de daaruit ontwikkelde zenuwverdoovende luchten vernietigt of althans vermindert, en zoo doende het hoofdtoeval der ziekte, de aandoening van het hersengestel, wegneemt. Onze beroemde Amsterdamsche Geneesheer tracht dit gevoelen te ontzenuwen, en schrijft de weldadige werking van dit geneesmiddel aan deszelfs ontstekingwerende eigenschappen toe. Om dit te betoogen, stelt hij eerst den ontstekingachtigen aard van den typhus, op het voetspoor van hufeland, hildebrand en anderen, vast; toont deszelfs groot verschil van de rotkoorts aan, van welk karakter hij beweert, dat parrot haar gehouden, en diensvolgens zijne geneeswijze heeft ingerigt; trekt daaruit het gevolg, dat zij door ontstekingwerende middelen moet be-
{==591==} {>>pagina-aanduiding<<}
handeld worden, dat de azijn hier ook als zoodanig werkt, en dat hij deze werking met andere zuren, en zelfs met andere bedarende middelen, gemeen heeft; hetwelk dan met verscheidene voorbeelden, waaronder ook een uit des schrijvers rijke ervaring, wordt aangetoond.
Wij laten het gevoelen van den Hoogl. parrot daar. Geen geneesheer, en dus niet gewoon zijnde aan het ziekbed waar te nemen, kan men zijn getuigenis, in zulk een teeder punt, met regt wraken. Doch men moet hem ook niet anders laten spreken, dan hij werkelijk gesproken heeft, of meer in zijne woorden zoeken, dan er in ligt. Eene al te overvloedige afscheiding van gal, welke dan ligtelijk bedorven is, of bedorven worden kan, is nog geen rotkoorts. Zeker heeft parrot onregt, door een' verkeerden leefregel, ten aanzien van het voedsel, als de voornaamste aanleidende oorzaak aan te merken: maar had evenwel die oorzaak geen plaats gehad, en kon zij niet veel toebrengen tot den doorloop, welken parrot bij de ziekte waarnam, en die er toch geen onafscheidelijk toeval van is? Daarenboven, hoe naauw verwant zijn het galachtig en ontstekingachtig karakter der ziekten! Hoe ligt ontstaat er eene kleine ontsteking in de lever, en daardoor vermeerderde afscheiding van gal; en vooral, hoe ligt wordt dit ingewand aangedaan, als de hersenen hevig lijden! Ons komt dus voor, dat in den typhus zeer wel ophooping en bederf van de gal kan plaats hebben, zonder dat daarom de typhus zijnen ontstekingachtigen aard behoeft af te leggen, of een' rotachtigen aan te nemen.
Vooral zijn de bewijzen zwak, waarop de geleerde schrijver de ontstekingwerende kracht van den azijn vestigt. Zelfs de aangehaalde schrijvers zijn, over het algemeen, dit gevoelen niet gunstig. Boerhaave kende geen beter zweetmiddel, en beschouwde het als krampstillend. Justus arnemann, als zamentrekkend, zacht prikkelend, en vele afscheidingen vermeerderend. A. ypey, als geschikt in asthenische ontstekingen. En buitendien, al geven wij toe, dat de azijn en andere zu-
{==592==} {>>pagina-aanduiding<<}
ren in den typhus ontstekingwerend werken; waarom zijn hier juist de zuren in vele gevallen zoo weldadig bevonden? Is het niet, omdat in die gevallen eene galachtige complicatie plaats had? En kon dat niet zeer dikwijls het geval zijn in eene ziekte, ontstaan als een gevolg van den krijg, waarin maag en ingewanden en zelve aan vele nadeelige veranderingen zijn blootgesteld en nog meer lijden door de gestremde werking der huid?
Wij laten deze bedenkingen onzen kunstgenooten en den Heere a roy in 't bijzonder ter overweging over. Ons verblijdde het, de gedachten van zoo vele beroemde Duitsche artsen, omtrent den typhus, bevestigd te zien door de zoo veel afdoende stem van iemand, die, door zijne uitgestrekte ervaring en diepe geleerdheid, boven anderen daarover kan oordeelen. Wij prijzen daarom deze welgeschrevene verhandeling allen kunstgenooten ter lezing en ter behartiging aan.

Kunst, om gezondheid, jeugdige kracht en schoonheid, in al de tijdperken des menschelijken levens, te behouden. Door Prof. G.J. Wenzel. Naar den tweeden druk uit het Hoogduitsch vertaald. Te Amsterdam, bij J. ten Brink, Gz. en J. de Vries. 1817. In gr. 8vo. XII en 192 Bl. f 2-:-:

Elke kunst, welke eenige waarde hebben zal, moet zich een doel voorstellen, hetwelk bereikbaar is; anders jaagt zij naar eene hersenschim, en is, voor het minst, tijdverspilling. Zoodanig eene kunst is die, om altijd jong en schoon te blijven. Gezond kunnen wij zijn, zelfs tot in den hoogsten ouderdom: en had de Schrijver van dit werkje zich bepaald, om ons daartoe eenvoudige, op de ondervinding gegronde, voorschriften te geven, wij waren hem, ook na het werk van den beroemden hufeland, dank schuldig geweest. Nu, integendeel, levert hij ons, onder een' eenigzins kwakzal-
{==593==} {>>pagina-aanduiding<<}
verachtigen titel, een werk, hetwelk zich zeker nog al aangenaam lezen laat, op vele plaatsen zelfs veel goeds bevat, maar waarvan de eigenlijke strekking blijkbaar valsch is. Hoe laat zich jeugdige kracht vereenigen met ouderdom? Wij bekennen, dat de jeugd voor het geheele leven van de grootste waarde is. En daarom vinden wij het voorschrift van hufeland zoo juist: om den ouderdom zoo veel mogelijk te verwijderen, alles te vermijden, wat denzelven versnellen, alles te doen, wat hem vertragen kan. Dan bewaart men jeugdige kracht en gezondheid. - Ook komen ons de voorbeelden van een' jeugdigen ouderdom, uit het planten- en dieren-rijk door den Schrijver gekozen, niet zeer gelukkig voor. Boomen kan men zich niet voorstellen als oude individuën; zij stellen ons het beeld voor van ontelbare geslachten, uit den moederstam voortgesproten en daarop voortlevende. - Hoe kan voorts de herschepping van eene rups in eene kapel een bewijs opleveren voor eenen jeugdigen ouderdom? Zoo zouden er dieren zijn, welke eerst op dát leefperk tot volle rijpheid komen, waarop de anderen in 't algemeen afnemen en verkwijnen. Dergelijke losse spelingen van het vernuft zijn inderdaad niet zeer geschikt, om eene paradoxe stelling te bewijzen. Op deze wijze, namelijk, bewijst de Schrijver in de eerste
afdeeling de mogelijkheid, om gezondheid, jeugdige kracht en schoonheid tot in den hoogsten ouderdom over te voeren. De wetten, volgens welke de natuur dit zoude verrigten, worden in de tweede afdeeling opgegeven. Zij zijn hoofdzakelijk dezelfde, welke hufeland, in zijne Kunst om het menschelijk leven te verlengen, opgeeft. Doch een bijzonder gewigt schijnt de Schrijver te hechten aan het bezitten van veel massa, als een middel ter bewaring der jeugd. Het is waar, groote dieren, zoo als olifanten, walvisschen enz., leven lang. Maar hoe traag wassen zij op! En dat jeugdige kracht niet van de massa afhangt, ziet men aan de over het algemeen langdurige jeugd der vogelen, vooral der hoogvliegende. De ver-
{==594==} {>>pagina-aanduiding<<}
eischten tot een lang leven en laten ouderdom zijn daarenboven niet alleen in het levend schepsel, maar ook in de betrekking, waarin hetzelve met de overige natuur staat, gelegen. Voor het overige bevat deze afdeeling vele lezenswaardige voorbeelden van de sterke werking der natuur, ook in den mensch, tot behoud van leven en gezondheid. Dit vermogen der natuur wordt nog nader ontwikkeld in de derde afdeeling, waarin de Schrijver uit eene korte beschouwing der levenskracht, met regt, de gewigtige gevolgen trekt, dat van haar, van hare behoorlijke vernieuwing uit den rijken voorraad der natuur, gezondheid, jeugd en schoonheid vooral afhangen. In de vierde wordt nog nader aangetoond, hoe de mensch die levenskracht bewaren kan, en daarbij vooral aangedrongen op de betooming der driften, op een stil, vergenoegd, matig en werkzaam leven, zoo veel mogelijk in de vrije natuur, en verwijderd van alle weelde en wellust. Van de vijfde tot de achtste leert ons de Schrijver de vrienden en vijanden der levenskracht meer bepaaldelijk kennen: dezelve zijn dus, als 't ware, eene uitbreiding der vorige, en bevatten, even als deze, een aantal nuttige lessen en gewigtige voorschristen. Vooral drukt de
Schrijver op de noodzakelijkheid, om zoo min mogelijk van de natuur af te wijken, als zijnde in dezelve de levenskracht, als in eene rijke bron, besloten, zoodat het levend ligchaam daaruit telkens nieuwen voorraad kan putten. Dit denkbeeld vinden wij zeer juist; twijfelen echter, of juist der opgedolvene aarde zulke levenskracht uitstroomt. Ook vinden wij de stelling, dat alles leeft in de natuur, en dat leven en beweging dengen van denzelfden aard zijn, even onbepaald in hare beteekenis, als onvruchtbaar in hare gevolgen. De twee laatste afdeelingen loopen over het bewaren der schoonheid, voornamelijk van de huid, en strekken vooral ten betooge, dat ware schoonheid geheel van de gezondheid van ligchaam en ziel afhangt.
Een paar misvattingen, waarvan de eene vrij drollig is, moeten wij nog aanstippen. Bl. 10 staat selwands

{==595==} {>>pagina-aanduiding<<}
falke: wij kennen geen dier met dien naam. Bl. 23 heet het Valk uit Selivand: wij kennen wel een' man, doch geen land, van dien naam; en een mensch heeft toch geen valken in zijne ingewanden. - Andanosia, bl. 33, moet zijn Adansonia.
De druk is zindelijk, de vertaling van het dichtstukje naar burger gelukkig, en de titelplaat beide waardig.

Natuurlijke Historie van Surinaamsche Vlinders, naar het leven geteekend en gekleurd, en beschreven door een' Liefhebber. (In het Nederduitsch en Fransch.) Iste Aslevering, met 4 Platen. Te Amsterdam, bij J.C. Sepp en Zoon. In gr. 4to. f 5-:-:

Een werk van eenen liefhebber voor liefhebbers! De schrijver, opmerkende, dat men in de werken van cramer en stoll en van Mejufvrouw merian wel fraaije teekeningen van eenige vlinders en rupsen uit het westelijk halfrond vindt, die echter niet altijd tot elkander behooren, zoodat men wel eens van de eene soort vlinders zonder rupsen, en van de andere soort rupsen zonder vlinders aantreft; en vaststellende, dat dit gewigtig gedeelte der Natuurlijke Historie bijzonder noodzakelijk zij voor de veredeling van onzen smaak en voor de uitbreiding onzer kundigheden, heeft zijnen kostbaren tijd wel willen besteden tot het teekenen en beschrijven van Surinaamsche vlinders. De platen zijn in allen opzigte uitmuntend, en der Heeren seppen zoon ten volle waardig; en de tekst? nu ja, de tekst zoude schijnen voor eene halve eeuw vervaardigd te zijn, ware het niet, dat werken van later tijd in denzelven vermeld werden. De Nederduitsche stijl is nog iets minder dan de mannelijke en krachtige stijl van martinet; en den Franschen stijl zoude buffon altoos niet voor den zijnen erkennen. Immers eene periode, zoo als de volgende: non point, cependant, que le celui-là a sorte meins beau de l'enveloppe de la chrysalide, (bladz. 3 van

{==596==} {>>pagina-aanduiding<<}
het voorberigt) zoude de kinders op eene Fransche kostschool doen lagchen.
Uit hoe vele afleveringen dit kostbare werk zal bestaan, wordt niet gemeld; en daar wij alle de vlinders van Suriname niet kennen, durven wij daaromtrent ook geene gissing wagen. Wij willen dus liever het vervolg afwachten, en dan ons gevoelen over het geheel mededeelen. Voorloopig verzoeken wij onze lezers, de schoone uitvoering der platen met ons te bewonderen, en de uitgevers daarvoor hartelijk te danken.

Het Leven van Peter de(n) Groote(n), Keizer aller Russen. Naar het Hoogduitsch van Lodewijk Pflaum. Te Arnhem, bij J.H. Moeleman. 1816. In gr. 8vo. 188 Bl. f 1-10-:

De groote rol, die Rusland sedert eenige jaren op het tooneel der wereld - niet begint te spelen, maar - met zoo veel glans vervult, dat Europa met verschillende aandoeningen daarin eerlang de hoofdpersonaadje te gemoet ziet; de naauwe betrekking van herzelve op ons Vaderland, door eene algemeen toegejuichte echtverbindtenis; de schitterende deugden van deszelfs alexander, grooter dan de Macedoniër: dit alles deed, vooral bij ons, door Ruslands dappere benden verlost, de belangstelling in dit onmetelijk Rijk en deszelfs Vorstenhuis ten top rijzen. Geen wonder dus, dat het bovendien zoo verdienstelijke werk van den Heer scheltema in korten tijd was uitverkocht; en dit goede vertier schijnt Uitgever en Vertaler des voor ons liggenden werks genoopt te hebben, om de geheele Geschiedenis van peter, door den Heer pflaum in een kort begrip gebragt, onzer Natie in de moedertaal aan te bieden.
Dit werkje nu is zekerlijk verre, van de grondigheid, nieuwheid, en den bondigen, mannelijken stijl van het

{==597==} {>>pagina-aanduiding<<}
geschrift onzes Landgenoots te bezitten; de bronnen worden genoegzaam niet opgegeven, en wij kunnen daardoor ook de juistheid van eenige daadzaken niet beoordeelen; hier en daar zijn de bloemen te welig gestrooid; en over 't algemeen wordt de held te gunstig geschilderd, en zijne vlekken, vooral de doodstraf, ongetwijfeld aan zijnen zoon voltrokken, worden in een voordeeliger licht geplaatst, dan de pligt des Geschiedschrijvers duldt: maar nogtans is het zeer onderhoudend geschreven; men leert, in een kort bestek, daaruit den held genoegzaam kennen; en vooral draagt het onze goedkeuring weg, dat peter's leven en daden niet in éénen adem tijdrekenkundig achter elkander worden verhaald, maar, naar 's mans onderscheidene betrekkingen, onder zekere hoofden gebragt, waarbij men nogtans alle herhaling, die anders aan deze manier nog al eigen is, vrij zorgvuldig vermijd heeft. Om de aandacht van allerlei lezers te boeijen, is het boek mede geschikt, door de talrijke Anecdoten, mildelijk daarin verspreid, maar welker echtheid wij vooral gaarne door vermelding der bronnen hadden gewaarborgd gezien. Doorgaans zijn deze bijzonderheden ten voordeele van peter: wij kennen echter eene verzameling, volgens den titel te Londen (doch waarschijnlijk in Frankrijk) in 1792 gedrukt, onder den titel van: Anecdotes et recueil de coûtumes et de traits d'histoire naturelle, particuliers aux différens peuples de la Russie, par un voyageur, qui a séjourné treize ans dans cet empire, 6 deeltjes 12mo., waarin peter's karakter en daden veel ongunstiger geschilderd worden, vooral zijne wreedheid jegens den hofdrukker talitzkoi in 1701. Daar echter ook hier de bronnen slechts zeer in 't algemeen worden opgegeven, verdient deze
verzameling van Anecdoten althans niet meer-, ja minder geloof dan die in het werk van pflaum, welke uit bekende en echte berigten schijnt te hebben geput. Wij hadden echter wel gewenscht, dat hij ons uit gemelde verzameling het schoone Verdraagzaamheids-Edict van 1702, al-
{==598==} {>>pagina-aanduiding<<}
thans het tweede artikel, had medegedeeld, waarin peter zelfs aan Officieren zijner legers, van andere gezindten zijnde, het houden van leeraren, en overal het bouwen van kerken, vergunde.
De acht hoofddeelen, waarin peter's leven verdeeld is, zijn: 1.) Zijne jeugd. 2.) Peter wordt Alleenheerscher. 3.) Peter's groote hervormingen. 4.) Peter op reis. 5.) Zijn leven als Regent. 6.) Zijn Militaire leven. 7.) Zijn huisselijk leven. 8.) Zijne menschelijkheid. Zijn dood. Reeds in zijne jeugd zien wij hem hier door verlichte broedermin boven den ouderen iwan tot den troon geroepen; door baatzuchtige zusterhaat met denzelven in het bestuur vereenigd, doch eigenlijk onder voogdijschap dier oudere zuster, (welke hier echter, benevens haren gunsteling gallitzin, te zwart afgeschetst wordt; men zie slechts den onzijdigen levesque, in deszelfs Histoire de Russie;) hemzelven weldra in lijfsgevaar, door het schrikkelijk oproer van 1682, hetwelk hier in de sterkste kleuren, wel wat al te poëtisch, geschilderd wordt; eindelijk Alleenheerscher, door de zegepraal op sophia, in 1689; en van nu af zwanger gaande met het denkbeeld zijner groote hervormingen, waartoe de Genevees lefort hem zeer behulpzaam was, die echter aan den anderen kant zijne zedelijkheid ondermijnde. Verbazend moeijelijk, voor 't overige, ging het met de ontbolstering der Russen: hadde peter niet, gelijk alle groote hervormers, een' ijzeren wil gehad, hij ware gewis daaronder bezweken. - 's Mans reizen, vooral de tweede naar Holland, worden wat schraal behandeld: nu! het was ook moeijelijk, om er ná scheltema veel nieuws van te zeggen. Peter's leven als Regent is het merkwaardigste gedeelte zijner loopbaan, en het
belangrijkste van dit boekje. De daadzaken zijn hier slechts aangestipt, en toch is dit hoofdstuk het langste. 's Keizers liefde tot geregtigheid wordt onder andere bewezen door het geval, dat hij op de klagte van een' zijner onderdanen, een' Rigaschen burger, voor het geregt verscheen, ver-
{==599==} {>>pagina-aanduiding<<}
oordeeld werd, en te vreden heenging: iets, 't welk den Regteren en hem even veel eere doet. Zijne godsdienstige verbeteringen, (verbazend sterk voor het toenmalig standpunt zijner Natie) zijn hardnekkige strid tegen bijgeloof, vooroordeelen en verouderde traagheid worden nu achtervolgens naar behooren in 't licht gesteld. Overal trachtte hij nuttige burgers te winnen, maar weerde onverbiddelijk alle Joden, als bedriegers en woekeraars. De schepping van Petersburg, in eene verovering op Zweden, maakt den geschikten overgang tot 's Keizers Militaire leven, of zijne Oorlogen tegen de Turken, Zweden, (een volstrekt aanvallende veroveringskrijg van de zijde van peter, gelijk de Schrijver te regt aanmerkt) en tegen de Perzianen. (Het is merkwaardig, dat karel XII zegevierend bleef, zoo lang hij het regt aan zijne zijde had, doch straks na het verwerpen van Ruslands vredesvoorstel, en na de trotsche taal: Ik maak slechts vrede in Moskow, werd overwonnen.) - Zoo voortreffelijk peter als Vorst was, zoo berispelijk vertoont hij zich als Echtgenoot en Vader. Even als de stichter van Konstantinopel, doet die van Petersburg zijn' eigen' zoon sneven; maar ofsert hem niet in drift aan valsche verdenking - neen! hoogstwaarschijnlijk in koelen bloede aan de nieuwe inrigtingen, welke de zoon niet zou handhaven. Verheven of afgrijsselijk denkbeeld, naar men wil!
Peter was gewis even zeer Patriot, en even weinig Vader, als brutus. Dat alexis zijn eigen dood zou gestorven zijn, wordt hier beweerd, doch is hoogst onwaarschijnlijk. Peter's menschelijkheid of gebreken, als zijne gramstorigheid, wreedheid en dronkenschap, worden nu vermeld, doch tevens vergoelijkt door vele trekken van eenen tegenovergestelden aard, waaronder zekerlijk deze de meeste aandacht verdient, dat hij zijnen dood aan ingeslagene jichtpijnen te danken had, opgedaan bij het redden van schipbreukelingen, en dat hij dus als een offer der menschlievendheid is gevallen.
In de vertaling komen hier en daar Germanismen voor,

{==600==} {>>pagina-aanduiding<<}
b.v. genoodigd voor genoodzaakt, ijsgraauw voor grijs (van menschen gebezigd), laster voor ondeugd, (blijkens den zamenhang op bl. 23), dolstout (tollkühn) voor vermetel, slommer voor sluimering, tot reden brengen (zur Rede stellen) voor onderhouden (over iets) enz. George willem voor willem III (op bl. 67) zal wel eene fout des Schrijvers zijn, die ligt aan alle Engelsche Koningen den naam george toekent, even als pharao aan die van Egypte: en wij houden den speer voor de sseer of spheer voor eene drukfout. Zou het waar zijn, dat de Geestelijkheid ten tijde van peter ééne Reliquie gekocht had voor eene som, waarvoor hij zes groote Oorlogschepen had kunnen laten bouwen? - Het papier is ongemeen gemeen.

Reis door Duitschland en Polen, in de jaren 1806 tot 1813, door G. Gley, Professor bij het Collegie van Alençon. Met eenige Aanteekeningen, betrekkelijk het Gezantschap van den Heer De Pradt, Aartsbischop van Mechelen, te Warschau. Uit het Fransch vertaald. Te Dordrecht, bij A. Blussé en Zoon. 1816. In gr. 8vo. Inl. X, bl. 202. f 1-16-:

Hoe nadeelig de verwoestende oorlogen der Franschen mogen geweest zijn voor de stille beoefening der wetenschappen en kunsten, zij hebben nogtans daaraan dit nut toegebragt, dat mannen van geleerdheid en naam de legers vergezeld, met dezen meer of min verwijderde oorden bezocht, en hunne waarnemingen ons medegedeeld hebben, zoo over hetgene onder hunne oogen voorviel, als over alles, wat zij der beschouwinge en aanteekeninge waardig keurden. Onder de reizen, die aan gezegde oorzaak haar bestaan verschuldigd zijn, verdient gewis de beroemde togt van denon naar Egypte in den eersten rang geplaatst te worden; en het stukje, dat ter beoordeeling voor ons ligt, hoewel van kleenere waarde en belang, dan het genoemde werk, ontstond uit eene gelijke bron, - de veldtogten van buonaparte. Met eene Fransche geestdrift, en al het vuur der jeugd, vergezelde denon dat opperhoofd, in 1798, naar de boorden des Nylt, die hij verlangde te bezoeken, en werwaarts, nevens

{==601==} {>>pagina-aanduiding<<}
hem, een kring van andere voorname mannen stevende. De Hoogleeraar gley, daarentegen, werd, in 1806, door den Keizer aan zijnen stillen werkkring bij het Collegie te Alençon, waarin hij vijfentwintig jaren zich bewegen mogt, op ééns en tegen dank ontrukt; alzoo in meer gevorderden leeftijd geroepen, om het 3de legerkorps, onder bevel van den Maarschalk davoust, (naderhand Prins vaneckmuhl) van den Mein tot aan den Niemen te volgen, in den veldtogt tegen Pruissen. Later, na den vrede van Tilsit, kreeg onze schrijver eene zending in Polen, waar hij bleef tot den 6 Februarij 1813.
Uit deze toedragt van zaken laat zich verwachten, dat gley eerder tegen, dan vooringenomen zijn moest met napoleon, en zijne verhalen, ofschoon gevloeid uit eene Fransche pen, logenstraffen doorgaans den dwazen lof, door lage en laffe vleijers dien geesel van Europa toegezwaaid in de bulletins van den dag, het opstel van zijne afhangelingen. Intusschen, zoo iemand hierom de onzijdigheid des schrijvers verdenken dursde, dezen verwijzen wij tot de volgende geruststellende getuigenis aangaande zijne werkzaamheden, door hem geplaatst in de inleiding voor dit stuk: ‘Ik trachtte, door mijne studiën voort te zetten, mij te bevredigen met mijzelven, en met de herinneringen, die, te midden mijner verstrooijingen, mij overal vervolgden; ik gaf acht op al hetgeen in mijn bijzijn voorviel; ik zocht zoo veel mogelijk mij te onderhouden met officieren, die voor lieden van oordeel en ondervinding bekend stonden; ik ondervroeg hen naar hetgeen zij gezien, gedaan en bijgewoond hadden. Op de plaatsen, waarheen de marsch van het leger mij voerde, begaf ik mij in het midden der inwoners; ik bestudeerde hunne taal; ik onderzocht hunne zeden, hunne gewoonten; ik trachtte alle die kundigheden op te doen, die mij tot de grondbeginselen hunner geschiedenis leiden konden.’
Dit laatste schijnt ons inzonderheid te doelen op hetgeen de schrijver, gedurende zijn langduriger verblijf in Polen, en bij zijnen omgang te Warschau met mannen, zoo van den tabbaard als degen, meer bijzonder wist op te doen, en, volgens aanduiding op den titel, aan het slot dezer reize mededeelt; waarbij dan ook eene en andere aanteekening voorkomt, betrekkelijk de geschiedenis van Polen, die de Hoog-
{==602==} {>>pagina-aanduiding<<}
leeraar ten doel heeft, naar een nieuw ontwerp, en uit echte bronnen, breedvoeriger te behandelen.
Uit een en ander leert men onzen schrijver kennen, en gevoelt men reeds eenigzins de waarde van dit stuk, dat voorzeker belangrijk is voor de geschiedenis, en zich door verscheidenheid van stoffe evenzeer, als door bevallige voordragt, ter lezinge aanprijst. In drie hoofddeelen vond hij goed, het verhaal der reize te splitsen; en bevatten de twee eerste meer bepaaldelijk den aanvang des oorlogs tegen Pruissen in October 1806, den legertogt van het korps van davoust, de overwinning bij Auerstad, en den verderen voortgang der Fransche wapenen, zich uitbreidende over het noordelijk Duitschland, en door Pruissen tot in Polen. In het laatste hoofddeel berigt gley zijne zending uit Posen naar het hof van Saksen; welk Keurvorstendom hij ook bevorens, in 1802, doorreisd had, en waaromtrent hij zich, zoo wel als wegens den Keurvorst frederik august, te meermalen uit met eene warme deelneming. Wij mogen geenszins onzen schrijver op het spoor volgen, maar kunnen niet voorbij te zeggen, dat, op gezag der diplomatische stukken, welke hij mededeelt, de schuld des oorlogs bij buonaparte moet gezocht worden, die ook maar weinig deel had aan den roem der Fransche wapenen, alzoo het Pruissisch leger veeleer door davoust te Auerstad op 14 October, dan wel ten zelfden dage door hem, die zich den lof der zege toeëigende, te Jena verslagen werd. Met geene mindere naauwkeurigheid, en blijkbare kennis van zaken, ontwikkelt onze schrijver den voortgang des oorlogs; en stelt hij de gevoeligheid en regtmatige spijt der Berlijners tegen den trots en wrevelmoed over des Korsikaans, die de hoofdstad zegepralend intrekt, in de
paleizen hunner Koningen zich legert, met eene Jakobijnsche woede vernieling en den bedelzak aan mannen van aanzien dreigt, tegen al wat achtbaar is bij den volke zijne gal uitbraakt, en ook in zijne schaamtelooze bulletins eene hooggewaardeerde Koningin, als eene tweede helena en de aanstookster des oorlogs, ten toon stelt. Evenzeer treedt de Heer gley als voorspraak en lofredenaar vervolgens op van den ongelukkigen Keurvorst van Saksen, die na den rampvollen zevenjarigen oorlog in 1763 tot het bestuur geroepen werd, de welvaart en het geluk zijns volks herstelde, ten laatste, na de Pruissische nederlage in 1806, de Fransche zij-
{==603==} {>>pagina-aanduiding<<}
de koos, en zich eindelijk, bij den grooten slag, die de kolossale magt van napoleon in 1813 bij Leipzig verbrijzelde, in hoogen ouderdom miskend vond door duizenden van lastermonden, die ligt aan eenen Vorst 's lands ongeluk en de rampen toeschrijven, welke geen menschelijk beleid en deugd in staat was te voorkomen of te verligten. Aangenaam wisselt onze schrijver deze geschiedkundige bijdragen, ingevlochten in zijne reize, door keurige plaatsbeschrijvingen af, waaronder die van Berlijn en Dresden, benevens de omgelegen oorden en vorstelijke palei en in de nabijheid dier steden, voornamelijk uitkomen. Inzonderheid merkwaardig nogtans vonden wij het keurig tafereel, dat de Hoogleeraar geeft van eenen bouwval nabij Pilnitz op de kruin van eenen berg, aan welks voet het Keurvorstelijk paveljoen met zijne tuinen gelegen is; en wij willen, ter proeve van 's mans stijl, (ofschoon met eenige bekorting) onze lezers doen toeven op die belangrijke plek.
‘Om mij op deze hoogte te brengen, welke men in een kwart er zou kunnen bereiken, deed men mij door eene smalle vallei tusschen twee, met hoog opgaande boomen beplante, bergen gaan. Bij het intreden van dit duister woud, vindt men zich op ééns verplaatst in een uitgestrekt woest oord, alwaar de lichtstralen niet dan door de digtheid der bladeren en de scheuren der rotsen kunnen doordringen. - Omtrent tot de helft der hoogte gevorderd, vindt men aan de regterzijde waterbakken, die aldaar gegraven zijn, om het regenwater op te vangen, hetwelk, vandaar in de gedaante van watervallen afstroomende, de beek der vallei aanvult. Na in het opklimmen verscheidene omwegen in dit oude woud gemaakt te hebben, komt men eindelijk ongemerkt op de krnin des bergs, die het gezigtpunt van Pilnitz en van de residentie uitmaakt. Men heeft aldaar eene kunstig nagebootste ruïne, waarin zich eene groote, met veel smaak en pracht versierde, zaal bevindt. - Uit deze zaal en van deze verhevene plaats ontdekt men een der schoonste en schilderachtigste oorden, die men zien kan. Aan de regterzijde breidt zich de prachtige vallei van Dresden tot Meissen uit; voor zich ziet men eene met vlekken en dorpen bedekte landouw, die het tasereel van rijkdom en welvaart vertoont; aan den linkerkant is het kamp van Pirna; verder op verheft zich Königstein; deze vesting schijnt op de bergen, die Bohemen van Saksen

{==604==} {>>pagina-aanduiding<<}
scheiden, te leunen. De Elbe rolt in zijn statig bed langzaam zijne wateren door de vallei, en doorwaadt de oevers, aan wier boorden het kasteel van Pilnitz gebouwd is; van de plaats, daar wij ons bevonden, kwam ons deze rivier als een schoon kanaal voor, waarop schuiten en zeilschepen voeren. Ik kon dit prachtig geheel niet genoeg bewonderen: de vrienden, die mij vergezelden, gaven een nieuw belang aan dit gezigtpunt, door voor mijne verbeelding terug te brengen de geschiedkundige bijzonderheden, die op deze plaatsen betrekking hebben. - Van de hoogte, waarop wij geplaatst waren, toonde men mij, even als op een groot slagveld, alle de plaatsen, alwaar de merkwaardigste gebeurtenissen van den zevenjarigen oorlog waren voorgevallen.’
Geheel ongezocht weidt alzoo de kundige man over de tooneelen diens vroegeren krijgs, die zich voor zijn gezigt opdeden, onderhoudend en leerzaam uit, en deelt hij deswege het een en andere minbekende zijnen lezeren mede. Wij hebben hem op die hoogte te lang vergezeld, om meer te zeggen, dan dat hij vandaar, behalve Dresden, Königstein en het Kamp van Pirna, alreede genoemd, ook Kollin, Hochkirch, Torgau, Freyburg, en ten laatste Hubertsburg aanschouwde, alwaar, den 15 Februarij 1763, de vrede geteekend werd, naar deze plaats benoemd.
Het is wel zoo, de aanteekeningen, die, gelijk de titel opgeeft, aan het slot der reize voorkomen, hebben met dezelve in waarheid niets gemeen, en zijn, met name die op het werk van den Aartsbisschop van Mechelen, den Heer de pradt, over deszelfs gezantschap te Warschau, met eene scherpe pen geschreven, en bij wege van zamenspraak voorgedragen. Doch, zoo men ook het een en ander aldaar te sterk gekleurd vond, en men bezwaarlijk den Heer gley van eenige vooringenomenheid met davoust (wiens later verblijf te Hamburg en omstreeks Bremen, in 1813, bij ons eenen indruk van afgrijzen achterliet) durft vrijpleiten, hij doet zich evenwel steeds voor, als ten volle onderrigt nopens hetgene hij verhaalt, en schetst ons bovendien de Franschen en het Fransch bestuur in Polen, gelijk wij beiden door eigen droevige ondervinding in ons vaderland leerden kennen.





{==605==} {>>pagina-aanduiding<<}

Over de noodzakelijkheid van eenen provisionelen Hoogen Raad in het Rijk der Nederlanden; door Mr. J.D. Meijer, oud Regter en Advocaat, Ridder van den Nederlandschen Leeuw, Lid van het Instituut, van de Koninklijke Akademie te Göttingen, en van die te Nismes. (Hetzelsde werk in het Fransch, betiteld: De la nécéssité d'une haute Cour provisoire pour le Royaume des Pais-Bas.) Ter Nederlandsche Drukkerije te 's Gravenhage. In gr. 8vo. f 1-4-:

De Schrijver geeft zijne bedoeling reeds in de voorrede te kennen, en wijdt zijnen arbeid aan het mededeelen zijner sinds lang gekoesterde begrippen omtrent de nadeelen van het gemis eener opperste Regtsmagt over het geheele Rijk; welke ontwikkeling hem gewigtig en wetenschappelijk belangrijk voorkomt.
De stof is niet minder dan de betrekking der hoogste Regtsmagt tot de geheele regterlijke inrigting, en van de Jusiitie tot de slaatkundige belangen van Vorst en volk, mitsgaders tot den loop des innerlijken bestuurs van staat. Het werk is vervat in een bestek van 143 bladzijden. Dit heeft natuurlijkerwijze ten gevolge, dat de bearbeiding gedrongen, zakelijk, en vol gewigtige stellingen is. Moeijelijk is het derhalve, daarvan een kort begrip te geven: moeijelijker nog, alle die stellingen te toetsen. Wij bepalen ons tot het doel van den Schrijver ter neder te stellen, en de orde zijner denkbeelden te volgen; aan dezulken, die eene nadere kennis der zaak begeeren, het lezen, en zelfs herlezen, van het stuk zelve, dat meer zakelijken inhoud heeft dan deszelfs uiterlijke grootte aanduidt, aanbevelende.
De Heer meijer betreurt het asschaffen der Cassatie, en beroept zich op de onvolledige en ongelijkslachtige maatregelen, die onze afscheuring van Frankrijk, in de onderscheidene deelen des Rijks, in het Justitiewezen ten gevolge heeft gehad; hetgeen hij nogtans aan den zamenloop der omstandigheden wijt, en uit de staatkundige gebeurtenissen ontvouwt; waardoor echter veelvuldige nadeelen ontstaan zijn, en de Justitie, die de krachtigste band tot eenheid en eensgezindheid is, eene strekking heeft verkregen, dat zij zelve eene bron van oneenigheid wordt, en tot verwarring moet medewerken. Hij

{==606==} {>>pagina-aanduiding<<}
wenschte de gelijkvormigheid van regtsoefening onverwijld hersteld te zien, en voorspelt daaruit het verdwijnen van allen geest van verdeeldheid, het ruimere genot van burgerlijke vrijheid, gepaard met grootere rust en aangenaamheid voor den Vorst, benevens eenen regelmatigeren loop van het inwendig bestuur.
De gronden, die voor het provisioneel instellen van eenen Hoogen Raad bijgebragt worden, zijn de navolgende: Waarom zoude het hooge doel der Justitie, terwijl niets zich daartegen verzet, niet dadelijk bereikt, en deszelfs weldaden niet dadelijk genoten worden? vooral, wanneer men bedenkt, dat het invoeren eener nationale wetgeving nog wel zeer lang uitgesteld kan blijven, en zelss met geene mogelijkheid zoo spoedig daargesteld worden kan. Deze provisionele maatregel is noodig, wanneer men bedenkt, dat de zamenstelling onzer Hooge Lands-Collegiën zoodanig is, dat dezelve niet ligtelijk over het aannemen der te beoordeelene wetboeken tot een besluit kunnen komen, en de voorlichting van een zaakkundig en onpartijdig, en te gelijk zeer aanzienlijk Collegie, daartoe bijna onontbeerlijk is. Zij is almede noodig, wanneer het beoordeelen der ontworpene wetgeving zonder overijling zal kunnen geschieden; tot welk oogmerk provisioneel de staat van het Justitiewezen lijdelijk behoorde gemaakt te worden. Eindelijk is zij noodig, om de dagelijks toenemende verwijdering van den geest der wetgeving, door het aanzijn van drie en meer Oppergeregtshoven in het Rijk voortgebragt, te doen ophouden, en de moeijelijkheden, te eenigen tijde bij het wederinvoeren van gelijkvormigheid zullende gevoeld worden, te voorkomen.
Wanneer het misbruik der vrije drukpers zoo dikwerf bij ons een onaangenaam gevoel verwekt, kan het niet dan genoegelijk zijn, van dezelve door lieden van doorzigt en ondervinding een loffelijk gebruik te zien maken. Zoodanig beschouwen wij dezen stap van den Heer meijer. Gaarne laten wij aan staatsmannen de beoordeeling der aangewezene maatregelen over; maar wij kunnen ons niet onthouden, den geest van dit geschrift, en het bedoelde en zeker niet geheel gemiste oogmerk, om eensgezindheid en vertrouwen in Vorst en wet te prediken, die goedkeuring toe te kennen, welke een dusdanig voornemen en daarop bestede talenten en studie verdienen. Verre van zich het berispen van de daden des

{==607==} {>>pagina-aanduiding<<}
bestuurs ter take te nemen, bevlijtigt zich de Heer meijer zigtbaar, de gevoelde nadeelen uit den onvermijdelijken loop der omstandigheden af te leiden, en, zoo hij van dezelve gewaagt, is het, om hulpmiddelen voor te stellen, die welligt vooraf door den druk aan de algemeene beoordeeling moeten worden aangeboden.
Als wetenschappelijk stuk, ontwikkelt het zich aldus: De drie magten van opperbestuur zijn de wetgevende magt, de uitvoerende magt, en de regterlijke magt, welke laatste het evenwigt houdt tusschen alle, zoo hoogere als ondergeschikte magten, en tusschen dezelve en de regten en verpligtingen der ingezetenen; haar hoofdvereischte is gelijkvormigheid. Zonder deze eigenschap, zoude het toch niet mogelijk zijn, aan de wet en hare toepassing zoo veel achtbaarheid bij te zetten, dat zelfs de Vorst onbepaaldelijk aan dezelve zij onderworpen. Zonder gelijkvormigheid in haren gang, kon toch door de tusschenkomst der regterlijke magt geen geregelde loop aan de zaken van staatsbestuur gegeven worden.
De Cassatie beschouwt de Heer meijer als eene vrucht der Fransche omwenteling, en als eene groote vordering in het bereiken der gelijkvormigheid; waardoor hij tot een diep onderzoek van het zamenstel der regterlijke magt, betrekkelijk haar hoofddoel, genoopt wordt; en waarbij de aanmerking gevoegd wordt, dat het Officie of publiek Ministerie met het begrip van Cassatie in een onafscheidbaar verband staat; terwijl het motiveren der vonnissen met die beide instellingen wederom zoodanig is verbonden, dat deze drie punten te zamen slechts één geheel uitmaken, door wier vereeniging ondertusschen het volkomen doel der regterlijke magt bereikt wordt, zonder dat dezelve aan de uitvoerende magt hinderlijk zij, of zich boven deze laatste verheffe.
Is deze redenering waar, zoo is zij voor de wetenschap van het alleruiterste gewigt; en onze vaderlandsche Regtsgeleerden moeten den Heere meijer dank betuigen voor zijne klare ontwikkeling dier begrippen. Maar zij is nog te belangrijker in het oogenblik, dat de ontworpene wetgeving zal moeten beoordeeld worden; daar, gelijk de Heer meijer aanmerkt, twee der gedachte drie punten bij de Grondwet zijn vastgesteld geworden.
De oorsprong der Cassatie zoekt de Heer meijer in de noodzakelijkheid van eene eenvormige, en door een eenig

{==608==} {>>pagina-aanduiding<<}
Collegie te onderhoudene, regtsoefening, en het in Frankrijk beproefde gevaar, van aan de regterlijke magt te veel gezag te geven. De Parlementen, vooral dat van Parijs, hadden zich in dat land een gezag aangematigd, waardoor niet zelden de loop van het inwendig bestuur gestremd, en de beschikkingen des Konings verijdeld werden; hoe gevaarlijk kon dan niet een Oppergeregtshof over geheel Frankrijk worden! Men heeft, om dit gevaar te vermijden, de uitspraak des regts in het hoogste beroep aan vele regtbanken en hoven overlatende, een Oppergeregtshof ingesteld, eeniglijk met oogmerk om tot de juiste en gelijkvormige uitlegging der wet over de andere geregten toezigt te houden, edoch zonder zelve een hooger beroep te zijn; welk middel, volgens den Schrijver, hoewel hij eenige verbeteringen meent beraamd te hebben, aan deszelfs doel beantwoordt. De reden, waarom in Holland het te groote gezag der regterlijke magt nooit is bespeurd, bestaat daarin, dat bij ons dezelve integendeel door de uitvoerende magt werd onderdrukt; waartegen zich echter de verordeningen der Grondwet voor het vervolg verzetten.
Het publiek Ministerie leidt de Heer meijer af van de Oud-Duitsche gebruiken en zeden, volgens welke de regter niet op een' geregelden tijd teregtzitting hield, maar door den Graaf werd opgeroepen, en eerst alsdan regterlijke werkzaamheden kon uitoefenen. De sporen van die zeden vindt men in de Amsterdamsche herkomsten: de Officier der Grafelijkheid vermaande te regt te gaan zitten; hij baennde of spande de vierschaar. Belangrijk zijn deze oudheidkundige aanmerkingen; en wij meenen te zien, dat de Heer meijer zich de uitvoerigere bearbeiding van die stof, tot de ontwikkeling eeniger denkbeelden van den Prosessor en Pruissischen Staatsraad savigny, in deszelss werk über das Römische Recht im Mittelalter, voorbehoudt.
Uit deze herkomst van den Ofsicier der Grafelijkheid volgt de uitlegging van den aard van het, in de Romeinsche wetgeving onbekende, publiek Ministerie. De Souverein geeft niet alleen wetten, met oogmerk om de burgerlijke geschillen, om het even hoe, beslecht te zien; maar hij heeft, zoo voor het welzijn der ingezetenen, en de handhaving van billijkheid en onpartijdigheid, meer bijzonder ten aanzien van toezigt behoevende personen, als voor den regelmatigen gang van het inwendig besluur, belang er bij, dat de wet naar hare ware

{==609==} {>>pagina-aanduiding<<}
bedoeling, en vooral gelijkelijk, worde toegepast. Het eischen van de toepassing der wet in lijfstraffelijke zaken, en die van algemeen aanbelang, waartoe hij requireert, maar ook het handhaven der gelijkvormige regtsoefening, waartoe hij, de regter reeds ingeroepen zijnde, vermaant, concludeert, is de taak van den Officier van Justitie. Het handhaven der wet, hetgeen de actieve Justitie is, wordt alzoo van het toepassen der wet, hetgeen de passieve Justitie genoemd wordt, afgescheiden; en deze verdeeling der regtsmagt in twee takken is daarom noodig, en met het begrip, van gelijkvormigheid der regtsoefening door middel van Cassatie daar te stellen, verbonden, vermits ook dan, wanneer geene der twistende partijen de vernietiging van buitensporige wetsduidingen verkiest te vragen, de Vorst zulks door zijne Officieren van Justitie, tot behoud der gelijkvormigheid, doen kan; evenwel zonder aanranding der belangen van de partijen, en alleen wegens het voorbeeld, in het belang der wet.
Even zoo staat het motiveren der vonnissen met het begrip van Cassatie in een naauw verband, daar het eigenaardige der Cassatie het achtgeven op de onjuiste toepassing der wet is. De beslissing der daadzaak blijft mitsdien aan den gewonen regter overgelaten; en het Hof van Cassatie heeft alleenlijk toe te zien, of de wet naar haren juisten zin uitgesproken zij. De uitspraak over de daadzaak en die over het regt moeten bijgevolg door den regter duidelijk en afzonderlijk zijn omschreven; de zin der wet moet door den regter worden ter neder gesteld en uitgelegd; en, even als zijne overwegingen aan het Hof van Cassatie de juiste of onjuiste opvatting der wet aantoonen, zoo kunnen die van het Hof tot rigtsnoer voor het vervolg dienen.
Hoewel het ons niet mogelijk is, alle de opmerkenswaardige punten van dit belangrijke werkje aan te stippen, veel min nog op een derzelven in onderzoek te treden, zal dit kort overzigt van de bedoeling en de bearbeiding van het sluk tot ons oogmerk voldoende zijn, en daaruit blijken, dat wij niet te veel zeggen, wanneer wij verklaren, in zoo klein een bestek een' zeer rijken voorraad van geleerdheid en vruchtbare grondbegrippen te hebben gevonden. En geen wonder: weinigen, ja zeer weinigen, vereenigen, als de Heer meijer, grondige kennis met vlugheid en gemakkelijkheid van mededeelen. Zijne geoefendheid in en gemeenzaamheid met beide talen is

{==610==} {>>pagina-aanduiding<<}
volkomen gelijk, en beide is hij volkomen meester. Zijn stijl is duidelijk, kort en zaakrijk, blijkens deze beide stukjes. Wij zouden niet gaarne aan een van beiden den voorrang toekennen; beiden zijn zij volstrekt oorspronkelijk, en toch van éénen schrijver en van éénen inhoud, hetgeen voor ieder ander als den Heer meijer welligt onmogelijk zonde geweest zijn. In het Nederduitsche en Fransche beide zijn echter eenige stootende drukfeilen, naar gedachte door de afwezigheid des Schrijvers vercorzaakt.
Ten besluite: De regtsgeleerde en letterkundige kennis van den Heer meijer strekt tot roem van ons land, dat steeds alle zeldzame vernuften wist te onderscheiden, te waarderen, en er partij van te trekken. Zoo behoort het; zoo moet het blijven.




Onderzoek, of het voor het belang van den Nederlandschen handel raadzaam zij, den invoer van Thee in dat Koningrijk al dan niet vrij te stellen. Door P. Pous. Te Middel burg, bij S. van Benthem. 1817. In gr. 8vo. 32 Bl. f :-6-:

In het oogenblik, waarin onze Lezers deze aankondiging in handen nemen, zal de voornoemde vraag welligt reeds van hooger hand beslist zijn, en ons gevoelen over dit stukje dan te laat komen. Maar, hoedanig ook zij, die daarover raadplegen en beschikken, deze vraag zullen behartigen of verwerpen, Recensent kan niet nalaten te betuigen, dat hij van de heldere grondwaarheden, in dit doordacht en wel overwogen stukje vervat, ten volle doordrongen is; en zoo hij iets kent, hetwelk eene zuivere belangstelling in den bloei onzes handels, en dus eene opregte en verstandige vaderlandsliefde ademt, dan is het dit werkje van den Heer pous. De Schrijver toont daarin aan, dat hij de onderhavige zaak van alle zijden heeft bezien; dat hij met het begin, de opkomst, den bloei en het verloop van den Theehandel ten volle bekend is; dat hij denzelven niet alleen uit een winstgevend, maar zelss uit een staatkundig oogpunt weet te beschouwen; dat hij, met regt, voor eene algemeene vrijstelling des Theehandels beducht is; en eindelijk, dat hij met eenen warmen ijver vervuld is voor de belangen van onzen koophandel, die de steun van ons bestaan is, en waaraan wij onze meeste welvaart te danken hebben.

{==611==} {>>pagina-aanduiding<<}

Wij herhalen het dus, hoe ook over dezen handel beslist zij, wij mogen niet nalaten, onzen Lezeren deze belangrijke inlichting, over een zoo gewigtig gedeelte onzer welvaart, ernstig aan te bevelen; en wij danken den Heer pous voor deze welmeenende en weldoordachte bijdrage.






1. De Weldaad der Hervorming. Door Mr. R. Feith.

Een eenvoudig, doelmatig gezang, voor de gemeente, gesteld op de wijze van Ps. 118. Het losse blaadje kon ligt verloren raken; waarom het zeer goed is, dat men dit gezang in No. 4 der Bijdragen tot de plegtige viering van het derde Eeuwgetijde der Kerkhervorming kan wedervinden. Bij deze Bijdragen durven wij wel aanraden mede te bewaren:
2. Viertal Liederen; ter gelegenheid van het derde Eeuwfeest der Kerkhervorming: gevierd door de Protestantsche Kerken in Nederland. Door w.h. warnsinck, bsz. Te Amsterdam, bij W. van Vliet. 1817. In gr. 8vo. 15 Bl. f :-4-:



als welke liederen wij bevonden krachtig, gepast, en in den goeden, edelen, Christelijken geest. Dezelve zijn voor het gezang der geheele gemeente bestemd, naar zangwijzen uit het Evangelisch Gezangboek, bij de Hervormden in gebruik. Maar No. 3 en 4:
3. Gezangen, bij gelegenheid der plegtige viering van het derde Eeuwfeest der Kerkhervorming, in de Kerk der Herstelde Evangelisch-Lutersche Gemeente te Amsterdam, enz. Te Amsterdam, bij H.G. Hemmen, enz. In gr. 8vo. 24 Bl. f :-5-8



4. Zangen, bij gelegenheid van het derde Eeuwfeest der Hervorming, in de Lutersche Oude Kerk te Amsterdam uitgevoerd, enz. Door h.h. klijn. In gr. 8vo. 12 Bl. f :-5-8



gaven ons de altijd, maar vooral bij dit feest, zoo treurige bevestiging, dat de onderlinge scheure tusschen de Luter-
{==612==} {>>pagina-aanduiding<<}
schen, in ons vaderland, helaas! nog niet is geheeld; en misschien is het vandaar, dat wij in het eerstgemelde (No. 3) hier en daar, in hetgeen de gemeente zingen moest, wel iets meenden te voelen, dat wij voor het minst voor eenen donkeren wenk hielden op vermeende meerdere zuiverheid in de leer; hoezeer wij, niets van de bewuste scheuring wetende, dit misschien niet zouden hebben opgemerkt, en ons hartelijk konden vereenigen met hetgeen de gemeente zingende bidt. Maar de aanteekening, dat ‘margareta linderman te Eisleben in een' vrolijken kermisnacht luter ter wereld bragt,’ hadden wij hierbij wel kunnen ontberen; en wij twijfelen ook, of die vrolijke kermisnacht wel de juist gekozene uitdrukking zij: terwijl de op deze curieuse periode volgende uitroeping: ‘Hoe aanbiddelijk zijn Gods wegen!’ in zoodanig verband geplaatst, ons even ergerlijk als bespottelijk dunkt.
De laatstgemelde zangen (No. 4) bestaan in eenen voor-, tusschen- en slot-zang, in ons oog allezins gepast, en in dichterlijke waarde, zoo wij wél zien, alle de hier boven genoemde nog overtreffende.

Verhoor aller bede! 
Daal, heilige vrede! 
Daalt, Eendragt en Godsvrucht! daalt zegenend neêr! 
Vereent aller pogen! 
Verlicht aller oogen! 
Geen scheiding verwijder' de Christenheid meer! 
 
Stemt aller gemoed'ren 
Tot innig verbroed'ren; 
Maakt allen door liefde vereenigd en vrij! 
Ja, dat alles verder 
Één kudde, één Herder, 
En de aarde van 't Godsrijk het evenbeeld zij! 
 
Wél hem, wiens vervuld vertrouwen, 
Wél hem, wiens gelukkig oog 
Eens dien heildag mag aanschouwen, 
Die dat feestuur vieren moog, 
Dat het zegenrijkst verbond 
Onder alle volken grondt! 

Het laatste couplet wekt de gemeente op tot het zingen van den 150sten Psalm.






{==613==} {>>pagina-aanduiding<<}

De Slag van Algiers. Door J.H. de Hes, Med. Doctor te Zutphen. Te Zutphen, bij W.C. Wansleven. 1817. In gr. 8vo. 30 Bl. f :-8-:

De Slag van Algiers. Door A.N. van Pellecom, V.D.M. enz. Te Schiedam, bij J.H. Sweben. 1817. In gr 8vo. 30 Bl. f :-8-:

Een paar dichtstukken, aan de zege op de Algierijnen toegewijd. Niemand kan het gepaste dezer stof voor de poëzij voorbijzien, of zich verwonderen, dat deze gebeurtenis nog dien zelfden lust om haar te bezingen opwakkert, als de eerste tijding bij wiselius, brand en anderen deed. Wij althans lezen nog altijd met lust, wat, dezer zake waardig, van dezelve in uitkomende bundels of elders gevonden wordt, en hebben ook deze stukken....
Maar, qui bene distinguit, bene docet; alle hout is geen timmerhout. Dat van den Heer de hes heeft wel geene groote gebreken, maar toch één algemeen gebrek, - dat het, namelijk, in ons oog, niet veel meer dan eene rijmkronijk is. Misschien zou men het in zijne soort voortreffelijk kunnen noemen; maar deze soort is zoo niet meer in de mode. Zij kan met de rest van onzen tijd niet mededoen, geene vloot houden; en dit is, inzonderheid voor een' dichter, altijd eene ongelukkige omstandigheid. Het besluit is, dat wij den Dokter niet sterk kunnen raden, om poging te doen tot eene nadere verbindtenis met God Apollo dan die van kleinzoon, in welke laatste wij hem misschien, van den anderen kant, des te meer liesde en gunst van grootpapa mogen toezeggen.
De Heer van pellecom, reeds bekend als een man, die zich, niettegenstaande zijne vreedzame bediening, met Ridders in het sirijdperk durft begeven, heeft zich dan ook van deze krijgshaftige zangstof dapper gekweten. Wij gelooven zijn stuk onder de lierzangen van onzen tijd te moeten rangschikken, met een' anderen kleineren er achter. Doch, het kan niet veel schelen, hoe het kind heet, en of de jurk van horatius hetzelve al of niet past; het is een vlug knaapje. Zoo wij dichtershoeden hadden uit te deelen, gelijk men elders dokters maakt, nadat ze zichzelven daartoe in re ge-
{==614==} {>>pagina-aanduiding<<}
maakt hebben, wij zouden niet aarzelen, 's mans priesterlijken schedel daarmede te versieren. Aanmerkingen, ja, die hebben wij wel; en in, het algemeen moge het wel niet kwaad zijn, zoo de vervaardiger door hechtheid en zachtheid meer en meer coonde, dat hij nog iets anders dan dichter was; namelijk, een man, doorzult in letteren en beschaafdheid, enz. enz. Tot het geven van eenig staal uit dit waarlijk verdienstelijke stuk is onze ruimte te klein, en de tijd na de verschijning al wat lang.

Mimili, of het Zwitsersche Bergmeisje; naar het Hoogduitsch van H. Clauren. Te Amsterdam, bij de Wed. H. van Kesteren en Zoon. 1817. In gr. 8vo. 118 Bl. f 1-16-:

In vijf maanden één tweede druk in Duitschland! dus moeten wij ons met de aanmelding haasten, want onze Schoonen moeten, ook in de lecture, geene mode ten achtere zijn. Het boekje heeft ook alles, wat aanbeveelt. Vooreerst, de lieve Mimili, in haar bevallig Zwitsersch gewaad, regt bekoorlijk voor de liefhebbers op den titel afgemaald; en dan haar eenvoudig, zacht, Zwitsersch karakter, vurige, teedere liefde en trouw, hare krachtvolle, echt-Zwitsersche vaderlandsliefde en heldengeest; en hare geschiedenis grootendeels medegedeeld door de bekende en bekwame pen van De Vrijmoedige; terwijl eene, geheel onverwachte, vrolijke uitkomst, van eene andere hand, de laatste bladzijden vult, en het genoegen van lezer en lezeres ten top voert. De beschrijving van de Zwitseriche bergstreek, waar het meisje zich ophoudt, en waar de reiziger, en oogenblikkelijk ook haar vurige minnaar en aanbidder, haar aantreft, is overheerlijk en treffend, gelijk ook het gul, echt-Zwitsersch onthaal van den vader, en het eenvoudig, onschuldig vertrouwen van den ouden man zoo wel, als van de hemelsch beminnelijke maagd. Een proefjaar wordt den minnaar bepaald. Het is bijna geëindigd, toen buonaparte van Elba terugkomt; nu moest de jongeling nogmaals optrekken tot den heiligen strijd, en - hij viel op een' der roemrijke dagen bij Belle-Alliance. Toen zijn dood Mimili niet meer twijfelachtig was, bezweek het moedige meisje, en de lezer is met ons gereed om te voldoen aan het

{==615==} {>>pagina-aanduiding<<}
‘Bid voor de ziel,’ zoo wel ten aanzien van het belangrijke meisje, als van den belangrijken gevallenen held. Toevallig sla men dan echter de laatste bladzijde van het reeds geeindigde boekje nog eens om; en, welk eene verrassing! zie daar, de jongeling is terug, wel gewond, maar niet doodelijk, ja zelfs reeds in zoo verre hersteld, dat ieder, die lust heeft, tegen den toen eerstkomenden (nu reeds verloopenen) Hemelvaartsdag, met eene gezonde maag en een vrolijk humeur, door den Heer clauren ter bruiloft genoodigd wordt. Dan, misschien worden wij, die (het zij zonder verwaandheid gezegd!) vertrouwen de beide genoemde vereischten te bezitten, nog wel eens bij de jonggehuwden op een doopmaal geïnviteerd.
Maar wij moesten ons oordeel gezegd hebben over de waarde van het verhaal, en wij gaven den inhoud! Trouwens, het oordeel viel ons moeijelijk. Ja, wij lazen met genoegen, en bekeken het meisje op den titel met genoegen: maar! maar! - zoo geheel hoog liepen wij met het werkje toch niet. Juist zouden wij onze beoordeeling ter neder schrijven, toen een lief, huishoudelijk, en geheel niet overdreven gevoelig, Hollandsch vrouwtje, en nog een paar aardige meisjes, welker kunstgevoel wij hoegenaamd geene reden hebben te betwijfelen, zich bijzonder gunstig over deze Mimili uitlieten; en daarom dan ook, met volle overtuiging en zonder eenig uitbeding, wenschen wij onze waarde Lezeressen met deze Mimili, in dit haar Hollandsch gewaad, en Mimili zelve met eenen zoo vereerenden lof, van harte geluk.

De Grootheid van Luther, uit zijne eigene Schriften aangetoond, door een' Roomsch'-katholijk'. Eene Bijdrage tot het Feest der Hervorming, in 1817. Die de Wet verlaten prijzen de Godloozen, maar die de Wet bewaren mengen zich (in strijd) tegen hen. Spreuken XXVIII:4. Te Amsterdam, bij Geysbeek & Comp. 1817. In kl. 8vo. 30 Bl. f :-5-8

Het Synode der Hervormden in ons Vaderland heest de onbeschaamdheid gehad, luter groot te noemen; maar wien kwam zoo iets ooit nog in de hersenen? Een ketter, een groot ketter, - ja, dat was hij, en een groot schendbrok

{==616==} {>>pagina-aanduiding<<}
ook, want hij noemde de Hoogeschool van Parijs, in zijnen tijd, moeder der dwalingen, grondsop van den Antichrist, enz. Pius de VII is een ander man; over diens grootheid zou men vrij wat meer dan dertig bladzijden, en wel in solio, kunnen schrijven. En wie weet, of de Protestanten in 1820 niet allen den H. Vader den - voet kussen! en dit zal, meenen wij, wel de reden zijn, dat men het Hervormingsfeest in 1817, driehonderd jaren nadat luter met het aanslaan zijner theses begon, en niet in 1820, ter herinnering van zijn verbranden der Pauselijke Bul enz., verkoos te vieren. Denken wij maar aan den gewezenen Keizer napoleon; deze heette ook eens groot; maar wie zou hem nu nog zoo noemen durven? - Dit is zoo wat de geest van dit boekje.
De Schrijver betoogt: om groot te zijn, moet men, 1) Edele bedoelingen hebben. Deze had luter niet, die alles, wat de Heilige Katholijke Apostolische Kerk hoogschat, met lafse scheldtamen heeft overladen. [Dank voor het onderrigt, dat die H.K.A. Kerk God, en Voorzienigheid, en deugd, en alles, wat luter waar en eerwaardig hield, niet hoogschat. Of is dit de meening niet?] 2) Volgens een geregeld plan, met bedaarde omzigtigheid, waardige middelen aanwenden, om zijn doel te bereiken. Maar wie weet niet, dat luter in 1517 nog Pausgezind was, ja nog lang daarna vasthield aan veel, hetgeen hij naderhand tegensprak, en eerst den 10 December 1520, door eene openlijke daad, den Paus de gehoorzaamheid opzeide? [Nadat het onvoorzigtig gedrag van den Paus de scheuring onvermijdelijk gemaakt, en luter den blinddoek geheelenal ontrukt had.] 3) Zijne hartstogten kunnen breidelen. Maar, als luter meester geweest was van het Rijk, zou hij van alle deze guiten, van den Paus, van de Kardinalen, en van al het Paapsch Janhagel, één pak gemaakt, en hen te zamen in het Toskaansche meer geworpen hebben. [Hoe kon luter toch, ten aanzien van zulke heilige, zedige mannen, zoo zondige woorden spreken! indien hij die al gesproken hebbe; dat wel mogelijk is.] 4) In voorspoed nederig, in tegenspoed geduldig en standvastig zijn. Maar luter dreigde weer Katholijk te worden, als men hem niet te wille was; en in zijnen voorspoed stelde hij zich zelss boven den H. Apostel Jacobus, den Zoon van
Alpheus, [Dat deze den bekenden Brief schreef, is dan nu ééns voor altijd beslist!] en diens Brief ‘eenen strooijen Epistel’ noemde;

{==617==} {>>pagina-aanduiding<<}
hoewel hij naderhand, zegt ons schrijvertje, van dit verwaten oordeel terugkwam, enz. Zoodat dan middagklaar blijkt, dat luter den naam van groot niet verdient. Q.e.d. Best keert de Protestant dan maar spoedig terug tot den schoot der H. Moeder, de R.A. Kerk, extra quam, dit spreekt van zelve, non datur saius. Daar loopt het zeker naar toe, bij zoo overtuigende redenen! En als ons ventje nu zijn beloofd boekje spoedig in het licht geeft, ten betooge, dat de hand der Voorzienigheid in het werk der Hervorming niet kennelijk is, maar dat dezelve het natuurlijk en vooraf te berekenen gevolg was van hoogmoed, eigenbelang, zinnelijkheid en losbandigheid, (en, dit zal hij er, hopen wij, bijvoegen, ook van de vijf bondige redenen, die hij zegt, dat de Duivel, de Vorst der Duisternis, de Vader der Leugenen, volgens luter's eigene bekentenis, tegen de Paapsche Mis aan de hand gaf) dan gebeurt dit misschien nog wel vóór 1820, ten zij men zich aan den Duivel overgeven wil.
Ons schrijvertje geeft de eigene woorden van luter telkens op, en wijst de bladzijden aan, waar wij die in de onderscheidene uitgaven kunnen vinden. Dan, hij kon ons nog éénen dienst doen; met ons, namelijk, die bladzijden nagenoeg aan te wijzen in den druk van luter's werken, op last en met privilegie des Keurvorsten, kort na het overlijden van den Hervormer, vervaardigd. Wij hebben de Opera omnia D. Martini Lutheri, Jenae 1612, in 4 Deelen in solio, thans voor ons, waarin wij meenen, dat alle 's mans schriften, van 1517-1548, te vinden zijn; doch wij konden met des Schrijvers aanwijzingen maar niet te regt, waardoor wij dan ook de opgegevene woorden van luter niet te juister plaatse en in derzelver verband (iets, waarop wij een zwak hebben) konden inzien. Dan, wij hechten misschien eene te groote waarde aan de voorrede van amsdorf, 1 Jan. 1556 gedagteekend, waarin wij tegen andere geschriften, die op luter's naam waren uitgegeven, als, om zeer goede (hoewel dan juist niet Duivelsch-bondige) redenen, verdacht, gewaarschuwd zijn. Daaromtrent echter, dat luter aan een' of ander' zijner vrienden zou geschreven hebben, dat er tusschen eenen Papist en eenen Ezel geen onderscheid is, geve onze man zich geene moeite. Wij gelooven gaarne, dat luter zoo iets gezegd heest; en, hadden wij nooit eenig ander geschrist, van eenen schranderen, edeldenkenden

{==618==} {>>pagina-aanduiding<<}
Roomschkatholijk, gelezen, dan het prulschrift, dat thans voor ons ligt, zoo zouden wij zeer genegen zijn te verklaren, dat dit juist geen heel kettersch gevoelen is.
Dit schimpschrift tegen den waarachtig grooten man verscheen, als ‘bijdrage tot het Feest der Hervorming,’ (!) even vóór de viering, op Hooge vaststelling, van dien, der gansche Protestantsche Christenheid zoo heiligen, stond; en wel bij eenen Protestantschen boekverkooper, in de vrije drukpers....! Het valt moeijelijk, inderdaad, hier zijne verontwaardiging te bedwingen.




M.T. Ciceronis Epistolarum selectarum libri tres, in usum scholarum, curante C.F. Nagel; qui animadversiones, et Belgicam interpretationem vocum et loquendi formularum difficiliorum adjecit. Editio altera. Lugduni Batavorum, apud A. et J. Honkoop. 1817. 8vo. pp. 161. f :-18-:

Met hoeveel nut en voordeel de brieven van cicero op scholen en bij het huisselijk onderwijs gebezigd worden, om den jongen lieden, die de Latijnsche letterkunde zullen beoefenen, eenen zuiveren smaak voor zuiver Latijn in te boezemen; dit is te algemeen en te lang bekend, om ons eene aanprijzing dezer brieven te kunnen veroorloven. Wij behoeven dus van den voor ons liggenden druk alleen te melden, dat dezelve eene nog nader gewijzigde keuze uit de beste verzameling dezer brieven, die van valckenaer namelijk, bevat; dat hij eenige oudheid- en geschiedkundige aanmerkingen uit manutius en ernesti, en eene verklaring der moeijelijkste woorden en spreekwijzen, in een zuiver Nederduitsch, aanbiedt. En dit zij onzen lezeren genoeg gezegd!






{==619==} {>>pagina-aanduiding<<}

Chr. T. Damm's Grieksche en Romeinsche Fabelkunde, naar de Nederduitsche uitgave van 1786, onder vergelijking van den tweeden druk der Latijnsche van C.F. Nagel, op nieuw bewerkt door G. Bruining. Met Platen. Te Leyden, bij A. en J. Honkoop. 1817. In kl. 8vo. 226 Bl. f 1-16-:

Daar er, buiten de Latijnsche scholen, en behalve die genen, welke voor eenig wetenschappelijk vak worden opgeleid, zeer vele lieshebbers en liefhebsters zijn, die, bij het lezen van de voortbrengselen der dichtkunst, naar eene handleiding omzien, om de leenspreuken, uit de oude fabelkunde ontleend, te kunnen verstaan, zoo was het een gelukkige inval van den Heer bruining, om de oude Nederduitsche uitgave van damm's fabelkunde eens na te zien, naar de Latijnsche uitgave van nagel te verbeteren, en met de bijdragen en uitleggingen van nieuwere geleerden te vermeerderen. De plaatjes, in dit werk voorkomende, zijn, wel is waar, slechts een asdruk van die, welke voor de Latijnsche uitgave gebezigd worden, Latijnsche namen en uitlegging behelzende; maar deze kleine inconsequentie zal toch wel geene zwarigheid baren, daar elk liefhebber of liefhebster welligt eenen vriend of minnaar heeft, die zoo veel Latijn verstaat, om deze paar woorden te kunnen vertalen. Achter het werkje vinden wij een uitvoerig register, om gemakkelijk al datgene te kunnen opzoeken, waaromtrent wij inlichting begeeren. Wij twijfelen dus geenszins, dat dit werkje zeer welkom zij, en durven hetzelve onzen lezeren en lezeressen gerustelijk aanbevelen.




The Bee-hive, or Chrestomatic English Reader, being a selection of pieces in prose and poetry. Selected from the best Authors. By A. Kappelhoff, Schoolmaster in Amsterdam. Utrecht, printed for O.J. van Paddenburg and O.J. van Dijk. 1817. 12mo. 174 pp. f :-14-:

De voorrede van dit boekje bepaalt het gebruik van hetzelve tot zoodanige leerlingen, welke, reeds eenige vorderingen in de Engelsche taal gemaakt, en eenig begrip van zaken verkregen hebbende, thans aanleiding moeten ontvangen tot het beoese-
{==620==} {>>pagina-aanduiding<<}
nen der verschillende soorten van stijl. Te dien einde bevat het een aantal stukken in dicht en ondicht, meestal uit echte bronnen geput. Daar de oorspronkelijke Engelsche leesboeken van deze soort veelal verbazend duur zijn, en de minvermogende toch even zoo wel in het verschil van stijl moet onderwezen worden als de rijke, prijzen wij het oogmerk des verzamelaars, en wenschen, dat hij, door een goed vertier, tot andere soortgelijke ondernemingen moge aangemoedigd worden; maar dan wenschen wij, dat hij voor eenen druk zorge, welke iets bevalliger voor het oog is.




Verhandeling over de Nederduitsche Spelling, voor Kinderen, gegrond op de Verhandeling van den Hoogleeraar M. Siegenbeek, door J. Niemeijer, Onderwijzer te Utrecht. Te Rotterdam, bij J. Hendriksen. 1817. In kl. 8vo. 114 Bl. f :-6-:

Om het, voor velen, moeijelijke stelsel onzer Nederduitsche spelling, volgens den Hoogleeraar siegenbeek, voor de vatbaarheid der kinderen in te rigten, heeft de schrijver van dit stukje verkozen, de verhandeling van den IIeer siegenbeek aanmerkelijk te verkorten, den hoogeren betoogtrant in eenen meer kinderlijken stijl te hervormen, en achter elken § eenige vragen over het voorgedragene te plaatsen. Deze laatste handelwijze, om door middel van het geheugen, bij wijze van herhaling, den kinderen deze regels in te prenten, verdient allezins onze goedkeuring; dan, of door zulk eene gedwongene verkorting de duidelijkheid gewonnen hebbe, is eene vraag, welke wij niet volmondig met ja kunnen beantwoorden. Immers het dikwerf betwiste punt der vokaalverdubbeling is, zelfs voor kinderen, niet met zoo weinige pennestreken te voldingen, als de schrijver hier geboekt heeft. Daar wij echter gaarne willen aannemen, dat de schrijver, met zijn werkje, meer een handboek dan wel een leesboek bedoeld hebbe, en dat hij, bij zijn onderwijs, den kinderen deze regelen nader wille verklaren; zoo prijzen wij zijne oogmerken bij deze zamenstelling, en danken hem voor zijnen onvermoeiden ijver, om onze schoone moedertaal, voor zijne jeugdige kweekelingen, meer en meer duidelijk en belangrijk te maken. - Wanneer echter dit werkje eenen herdruk mogt beleven, dan hopen wij, dat de uitgever voor eene duidelijkere letter en voor eenen naauwkeuriger nagezienen druk zal zorgen.





{==621==} {>>pagina-aanduiding<<}

Boekbeschouwing.

Sermons de Josué Teissèdre l'Ange, Pasteur de l'Eglise Wallonne d'Amsterdam; suivis de notes historiques concernant les Eglises Wallonnes des Pays-bas. à Amsterdam, chez S. Delachaux. 1817. 8vo. XII et 364 pag. f 3-6-:

Onder de Walsche predikanten in ons land is de Eerw. teissèdre l'ange met veel roems bekend. Volgens het eenparig getuigenis dergenen, die hem ooit gehoord hebben, is hij bij uitstekendheid voor den kansel geschikt. Zijne voordragt is gemakkelijk, natuurlijk, bevallig, deftig, zeer beschaafd, innemend, roerend. Hij boeit de aandacht zijner hoorderen, en weet zijne denkbeelden en gevoelens op de gelukkigste wijze in hunne ziel en in hun hart over te storten. Een bundel leerredenen van zulk een begaafd man kan niet anders dan welkom zijn: en, schoon dezelve bij het lezen altijd verliezen moeten, twijfelen wij echter niet, of men zal ze met bijzonder genoegen lezen. De stijl van dezen redenaar is vloeijend, veelal levendig en krachtig. Men ziet er doorgaans in een man van genie en van gevoel, wien het niet moeijelijk valt, belang te verwekken.
De onderhavige bundel bevat twaalf leerredenen, waarvan sommige bij bijzondere gelegenheden uitgesproken zijn. Onder deze munt uit de eerste van alle. Trouwens, de gelegenheid was treffend. Het was bij de plegtige inwijding van het tempelgebouw, hetwelk gedreigd had in te storten, en door aanzienlijke bijdragen, niet alleen van de gemeente, maar ook van vele lieden buiten dezelve en uit andere gezindheden, hersteld en luisterrijk hernieuwd was geworden. Op den pilaar, opgerigt in plaats van dien, aan welken het gevaar het eerst ontdekt werd, waren deze woorden (het 15de vers van

{==622==} {>>pagina-aanduiding<<}
den CIIden Psalm) in marmer gegraveerd geworden: Uwe knechten hebben genegenheid voor hare steenen en medelijden met haar gruis. Deze zeer gepaste woorden tot het onderwerp zijner leerrede nemende, had de Eerw. l'ange de natuurlijkste en schoonste aanleiding, om alles te zeggen, wat te pas kwam, en eenen diepen indruk te verwekken op zijne hoorders; en deze aanleiding wist hij ook zeer gelukkig te gebruiken. Aandoenlijk was de gelegenheid, bij welke de tekstwoorden gesproken werden. Dezelve werden in den mond gelegd van de Joden, die aan hun verwoest vaderland en aan hunnen in puin en gruis veranderden tempel herdachten, met liefde en weedom herdachten. Aandoenlijk was ook de gelegenheid, bij welke de leeraar, in den herbouwden tempel, tot de voor het eerst aldaar weder vergaderde gemeente sprak: en de gevoelens van belangstelling in, zoo wel als de gehechtheid aan, dien tempel vindt hij, met reden, allezins gegrond. Deze gevoelens worden, derhalve, voorgedragen als regtmatig, 1o. door treffende en roemrijke herinneringen, 2o. door eene verlichte godsvrucht, 3o. door eene levendige dankbaarheid, en 4o. door de heiligste verpligtingen. - Deze vier stukken worden ieder afzonderlijk ontwikkeld en aangedrongen.
In het eerste stuk wordt een tafereel opgehangen van de lotgevallen des kerkgebouws, zoo als dezelve in eene naauwe betrekking stonden met die van den staat zelven, namelijk van dien tijd af, dat de Walen in de zeven vereenigde provinciën eene schuilplaats vonden tegen de vervolging van een' blinden godsdienstijver, toen Amsterdam eene der eerste steden was, die de vlugtelingen ontvingen, en weldra datzelfde kerkgebouw tot hunne godsdienstoefeningen werd toegestaan. - In het tweede stuk wordt aangetoond, dat het geen dweepzucht of bijgeloof, maar eene verlichte godsvrucht is, wanneer men de aanbiddelijke hand der Voorzienigheid in de herbouwing van dat Godshuis erkent; daar het veel inhad om hetzelve te herstellen, en verscheidene omstan-
{==623==} {>>pagina-aanduiding<<}
digheden zamenliepen tot het gelukkig volbrengen van zulk een moeijelijk en kostbaar werk. - In het derde stuk wordt de hulde van de levendigste dankbaarheid toegebragt aan alle die genen, die hunne milde hand openden tot dat werk. - En in het laatste stuk worden de heilige pligten aangeroerd, die uit het volbragte werk voor de predikanten, den kerkeraad, voor de commissie tot de kerkelijke zaken, en voor de leden der gemeente voortvloeijen. Dit stuk, het slot der geheele redevoering uitmakende, en zeer veel stof opleverende tot hartelijke aanspraken, hadden wij het levendigste en het krachtigste verwacht. Doch het is het kortste, en steekt, vooral bij het laatstvoorgaande, eenigzins af. Mogelijk heeft het den heere l'ange aan tijd ontbroken, om dit, even als de drie andere, uit te werken, en heeft hij de geheele leerrede willen geven, juist zoo als hij ze uitgesproken had.
Bij deze leerrede behooren, op ééne na, alle de geschiedkundige aanmerkingen, achteraan den bundel gevoegd. Dezelve zijn zeer belangrijk, niet alleen omdat zij het voornaamste, tot de herbouwing der kerk betrekkelijk, bevatten, maar ook omdat zij, zoo als ook op den titel staat uitgedrukt, in het algemeen de Walsche kerken in ons land betreffen.
Dan, laat ons van de overige leerredenen ook iets zeggen. De bijzondere gelegenheid der eerste heeft ons veel uitvoeriger doen worden, dan wij omtrent de overige kunnen zijn.
De tweede leerrede handelt over de mengeling van goed en kwaad, opmerkelijk in de verjaring der omwenteling van het jaar 1813, en in het ongunstig saizoen van 1816. De tekst is Ps. CXXXVI:1-4 en 23-26. Deze preek is stichtelijk, en moet, natuurlijk, voldaan hebben, toen dezelve op den 16 Nov. 1816 werd uitgesproken; schoon wij niet ontveinzen willen, dat dezelve ons, bij het lezen, minder bevallen is, dan de vorige.
Met meer zorg schijnt, althans, bewerkt te zijn de

{==624==} {>>pagina-aanduiding<<}
derde leerrede, uitgesproken bij de plegtige opening der vergadering van de afgevaardigden der Walsche kerken in den Haag, den 19 Sept. 1816. Allergelukkigst is de gekozene stoffe, over de overeenstemming van de verscheidenheid en van de eenheid in de Christelijke kerk. De tekst is Rom. XII:4, 5. Gelijk wij in één ligchaam vele leden hebben, en de leden alle niet dezelfde werking hebben: alzoo zijn wij vele één ligchaam in Christus, maar ieder zijn wij elkanders leden. In deze leerrede ziet men, met genoegen, den helderdenkenden en liefderijken man. Bij dezelve behoort de laatste geschiedkundige aanteekening, welke mede van geen gering belang is.
In de vierde leerrede wordt gehandeld over de twijfelingen betreffende de Voorzienigheid, overwonnen door de godsvrucht; naar aanleiding van Ps. LXXIII:25-28. De denkbeelden worden uit dit schoon en wijsgeerig lied gehaald, en zeer geleidelijk voorgedragen.
De vijfde, over het pad des opregten en des boozen, is eene soort van kunststuk. In dezelve wordt het treffend beeld van licht en duisternis ontwikkeld, onder hetwelk het verschillend pad van beide wordt voorgesteld bij Spreuk. IV:18, 19. Het pad des regtvaardigen is gelijk een schitterend licht, voortgaande en lichtende tot den vollen dag toe: het pad des boozen is als de donkerheid; zij weten niet, waarover zij struikelen zullen. Dit beeld wordt overal volgehouden, zonder echter iets gedrongens of gekunstelds te hebben; alles loopt gemakkelijk en natuurlijk voort.
Uit een gansch niet gewoon, maar waar en allerleerzaamst, oogpunt, wordt, in de zesde leerrede, het gezegde van Jezus voorgesteld, Joan. XVI:32. Ik ben niet alleen; want de Vader is met mij. Het wordt beschouwd als een bewijs van Jezus zedelijke grootheid, die gedurig en op het naauwst met God omging, en hierdoor de volmaaktste zuiverheid van hart, de grootste getrouwheid voor zijne pligten, eene volkomene onafhankelijkheid van de menschen, het volledigst ver-
{==625==} {>>pagina-aanduiding<<}
trouwen op God, eindelijk het zaligst genoegen in God, aan den dag legde.
De zevende leerrede, over Ps. XIX:1-7, is doorgaans een verheven natuurkundig stuk, geschikt om Gods grootheid te doen opmerken in den hemel, door het zonnelicht bestraald. Mogelijk zal men er hier en daar eenige bijzonderheden, minder geschikt voor den kansel, in vinden.
In de achtste toont de redenaar, door de behandeling van Agar's geschiedenis, volgens Gen. XXI:14-19, dat hij geschiedkundige stoffen zóó weet te behandelen, dat dezelve in haar juist daglicht voorkomen, de eer der gewijde schriften gehandhaafd, en al het leerzame op de harten gedrukt wordt.
Die zelfde geschiktheid voor het behandelen der gewijde geschiedverhalen blijkt niet minder in de negende leerrede, over Stephanus, volgens Hand. VII:54-60.
Eenigzins geschiedkundig is ook de volgende leerrede, over het huisgezin van Bethanië, als het voorwerp van Jezus bijzondere genegenheid, naar aanleiding van Joan. XI:5. Dit huisgezin wordt, in al wat hetzelve beminnenswaardigs had, voorgesteld, en de genegenheid van Jezus voor hetzelve, op eene treffende wijze, afgeschilderd. Deze leerrede schijnt ons toe eene der beste te zijn in dezen bundel.
Zeer veel voortreffelijkheids heeft, echter, ook de elfde, over den slaap van Lazarus, Joan. XI:11. Aandoenlijk en zeer stichtelijk is de vergelijking van den dood met den slaap; echt Christelijk de aansporing om Jezus vriend te zijn, ten einde aan de gelukkige ontwaking deel te hebben.
De laatste leerrede is die, met welke de heer l'ange, den 3 Nov. 1811, afscheid genomen heeft van zijne gemeente te Haarlem. Dezelve is over 2 Cor. VII:16. Ik verblijde mij, dat ik in alles van u vertrouwen mag hebben. Zij handelt over het wederzijdsch vertrouwen, als eene bron van troost en van vrengde voor eene gemeente en eenen leeraar, die van elkander

{==626==} {>>pagina-aanduiding<<}
scheiden. Het is een schoon stuk, 't welk het verstand en hart des waardigen leeraars eer aandoet.
In alle deze stukken toont de schrijver, der Fransche tale zeer goed meester te zijn. Wij wenschen hem verder lust en kracht, tot nut der Walsche kerk, waarvan hij een sieraad is.




Bijbelsch Huisboek, door C.W. Stronck, Lid van het Zeeuwsch Genootschap en van de Hollandsche Maatschappij, der Wetenschappen, te Middelburg en Haarlem, en Predikant te Dordrecht. VIde Deel, Jeremia - Daniël; VIIde of laatste Deel, Hozea - Maleachi. Met het Portret van den Schrijver. Te Dordrecht, bij A. Blussé en Zoon. 1816, 1817. In gr. 8vo. VIII en 408, XII en 322 Bl. Te zamen f 7-10-:

Toen wij, in onze Letteroefeningen, hier boven, bl. 129 en volg., verslag deden van het Vde deel des Bijbelwerks van den Eerw. stronck, hebben wij over de inrigting van het werk in het algemeen ons oordeel voorgedragen, en ten slotte onzen wensch geuit, dat de geachte Schrijver, na het geheele O.V. te hebben afgehandeld, insgelijks de boeken van het N.V. zou willen behandelen. Daar wij, met leedwezen, uit de voorrede, voor de beide laatste deelen geplaatst, gezien hebben, dat wij de vervulling van onzen wensch niet verwachten mogen, en over de inrigting van het werk niets meer te zeggen hebben, begrepen wij de beide deelen bijeen te voegen; en dit kwam ons des te natuurlijker voor, dewijl dezelve alle de profetische boeken, behalve Jesaia, in het Vde deel vervat, behandelen.
Dit gedeelte dan van het O.V. was vooral niet het gemakkelijkste, noch op zichzelve, noch naar het hoofdoogmerk des werks. Dan, de Eerw. stronck heeft

{==627==} {>>pagina-aanduiding<<}
weder getoond, dat hij de noodige hulpmiddelen met wijsheid weet aan te wenden, en het hoofdoogmerk van zijnen arbeid steeds in het oog te houden.
Overeenkomstig dit zijn oogmerk, heeft hij, b.v., zeer wél gedaan, om bij de laatste hoofdstukken van Ezechiël, 40-48, zich te vergenoegen met kort en duidelijk de voornaamste gevoelens daarover op te geven, met bijvoeging van hetgene in de lezing of vertaling behoort veranderd te worden.
Zeer doelmatig en bijzonder belangrijk is, voorts, de behandeling van den moeijelijken profeet Daniël. Overal, waar de geschiedenis in het wondervolle valt, wordt dit wondervolle uit deszelfs ware oogpunt, en met betrekking tot tijd en omstandigheden, voorgedragen, ter opklaring van het verstand en bevestiging van het geloof der Christenen.
Eindelijk, om uit het allerlaatste deel, waarin de zoogenoemde kleine proseten behandeld worden, ook iets aan te roeren, met veel genoegen lazen wij het door den Schrijver bijgebragte over het gebed en loflied van Habakuk, in het 3de hoofdst. vervat. Hier wordt, onder andere, te regt opgemerkt, dat men, bij het lezen, zich telkens diene te herinneren, dat het een dichtstuk is van de verhevenste soort, en wel zulk een, waarin telkens gedoeld wordt op onderscheidene bijzonderheden van de oude Israëlitische geschiedenis, en onderscheidene beelden en uitdrukkingen voorkomen, die geheel gevormd zijn naar den smaak van den Oosterling.
Dat de kundige en waardige man van zijn gewigtig en moeijelijk werk, zoo gelukkig ten einde gebragt, meer en meer genoegen hebbe, en steeds met het meeste nut werkzaam zij tot bevordering van echte godsdienstige kennis en deugd, is onze hartelijke wensch!





{==628==} {>>pagina-aanduiding<<}

Opwekking tot dankbaarheid voor de herstelling der Christelijke vrijheid door de Hervorming. Leerrede over Galat. V: 1. Door J.L. Wolterbeek, Predikant bij de Hervormde Gemeente te Amsterdam. Te Amsterdam, bij J. van der Hey. 1817. In gr. 8vo. 44 Bl. f :-8-:

Ziedaar een eersteling van den oogst, dien wij met regt mogen verwachten! Dat bij ons een gunstig voorteeken zij van den even heilzamen als aangenamen geur, door denzelven te verspreiden! In waarheid, het stuk bevalt ons uitnemend; en zoo wel wat de zaken, als wat den vorm betreft. Het is eene leerrede, eene gewone, eenvoudige, stichtelijke leerrede, zouder allerlei namen en zaken, die (het moge dan met de gelegenheid mede doorgaan) toch niet eigenaardig op den predikstoel luiden; en echter het is wezenlijk eene hervormingspreek, geschikt om de waarde der zaak te doen gevoelen, regtmatige blijdschap daarover te verwekken, en die tot de beste einden te besturen. Christelijke vrijheid is met regt de hoofdtoon dezer feestviering. Ook de tekst geeft die aan de hand; en is er dan in de ontwikkeling van dit denkbeeld, zoo als het bij den Apostel voorkomt, benevens derzelver toepassing op de vrijheid, door de hervorming aangebragt, al iets gezochts, zoodat de prediker zelf eene noot ter verdediginge noodig acht, dezelve is ten minste aangenaam, ja treffend voor den gewonen toehoorder. Over het geheel genomen, schijnen feesten van den dag ons toe, zeer ongunstige gelegenheden te zijn, om regt zuivere bijbelsche uitlegkunde te geven. Het vernuft neemt er al te ligt eene hoofdrol bij over. En misschien zijn dit daarom de tijden, dat een louter motto, of iets enkel toegepasts, als tekst, niet slechts verschoonlijk, maar zelfs aanprijzenswaardig is. Dit zij zoo als het wil, wij verheugen ons in deze leerrede, met voorasspraak, gebed en gezangen,

{==629==} {>>pagina-aanduiding<<}
benevens eenige weinige aanteekeningen. Jammer is het slechts, dat zulk eene brochure zoo ligt en spoedig verloren gaat; en zouden wij dus wel wenschen, dat de stukken, die nog mogen volgen, in vereenigde bundeltjes van meerdere leeraren verschenen, waarbij tevens de veelzijdigheid van het rijke onderwerp meer in het licht zou komen. Onder hetgeen ons, in het stuk zelve, minder beviel, behoort de voorafspraak, de beelden daarin, en het woordje snakken.




Beknopte Geschiedenis van de Hervorming der Christelijke Kerk in de Zestiende Eeuw. Een Leesboek voor belangstellenden in de viering van het derde Eeuwfeest der Kerkhervorming. Door A. Ypey. Te Groningen, bij J. Oomkens. 1817. In gr. 8vo. 171 Bl. f 1-10-:

Uit de aankondigingen van dit werkje in de Nieuwsbladen, weet men, (hetgeen de opgegeven titel alleen vermoeden laat, doch niet vermeldt) dat de schrijver van hetzelve geen ander is, dan de Groningsche Hoogleeraar ypey, aan wien de Kerkgeschiedenis, vooral die van Nederland, reeds zoo vele verpligting heeft, en nog meerdere staat te verkrijgen. Volgens het voorberigt, wees zijn H. Eerw., van onderscheiden kanten tot het schrijven van hetgeen wij hier ontvangen aangezocht, dit, om verscheiden redenen, telkens van de hand, doch liet zich eindelijk overhalen. Vermoedelijk waren geene der minste redenen van aswijzing eensdeels gebrek aan genoegzamen tijd, anderdeels bedenking, dat dit geschrist gedeeltelijk moest invallen met de Geschiedenis der Nederlandsche Hervormde Kerk, welke men van zijn H. Eerw. en den Heer dermout verwacht. Immers grond voor zulk vermoeden meent Recensent, in dit geschrist zelf, te vinden. Hij acht het vlugtig opgesteld, en niet voldoende aan zijnen titel.

{==630==} {>>pagina-aanduiding<<}
Eene boknopte Geschiedenis der geheele Kerkhervorming zal het zijn. Maar wat eischt die? Een, zoo wel ten aanzien van den stijl en de geheele voordragt, als ten aanzien van de verhaalde zaken, kort ineengedrongen berigt van al het merkwaardige. Beknopt kan men niet heeten het verhaal eener groote gebeurtenis in een klein boekdeel, wanneer men de pen onbedwongen laat zwieren, in het vermelden van, en het redekavelen over, sommige bijzonderheden, terwijl men andere en gewigtige haastig overstapt, of geheel voorbijgaat. Dit strookt ook met den naam van Geschiedenis niet, welke, hoe beknopt ook, zekere volledigheid onderstelt. Breed nu, schier zoo breed, als men, in het uitgebreidste werk, zou verwachten, is de Hoogleeraar in de aanmerkingen, waarmede dit geheel verhaal doorweven is, en welke hetzelve inderdaad overladen, ja het, hier en daar, als verzwelgen. Zij maken meer dan de helft van het boekje uit. Die over erasmus alleen zullen (alles bij elkander gerekend zijnde) voor het minst dertig bladzijden beslaan. Daartegen is, in het verhaal zelf, het een en ander bijster kort, en allezins ongenoegzaam; zoo als vooral (om slechts iets, ten voorbeelde, te melden) hetgeen, wegens het allengs toenemen van de overheersching der kerke door de Roomsche Bisschoppen, en wegens hare verbastering in eerdienst, leer en zeden, berigt wordt. Hetgeen de geschiedenis der hervorming van ons vaderland zijn zal, is geene geschiedenis. Zij spreekt, in vijftien bladzijden, van het gebeurde tot op de komst van alva, in 1567, en doet vervolgens al, wat sedert voorviel, tot op den dood van willem I, in 1584, (welk een tijdvak!) in vijf bladzijden af, schier zonder vermelding van eenige bijzonderheden, en met het begaan van twee misslagen, in weinige regels, op bl. 140, - de eerste,
door te zeggen, dat Don louis de requesens overal, waar hij meester werd, vrijheid gaf tot plunderen en het plegen van de gruwelijkste moorden, - de andere, dat de zoogenoemde Pacificatie van Gent slechts een

{==631==} {>>pagina-aanduiding<<}
verdrag was tusschen de staten en steden van Holland en Zeeland. Van het gebeurde na den dood van Vader willem wordt niets gemeld, en alleen gezegd, dat, in de zeven Provinciën, die met elkander één Gemeenebest uitmaakten, de Protestantsche Godsdienst, en wel bijzonder die, welke den naam had van den hervormden, de Godsdienst van den staat werd. - Wie hier ook, in gevolge van den algemeenen titel, een verhaal van de hervorming in alle landen wacht, vindt zich te leur gesteld. De Hoogleeraar bepaalt zich tot Duitschland in het gemeen, tot Zwitserland, Oostvriesland en Nederland. Wat, wegens Frankrijk, op bl. 123, in weinige regels, gezegd is, wil hij zelf niet, als verhaal der hervorming van dat rijk, beschouwd hebben; en, als reden, waarom zijn H. Eerw. dat verhaal niet geeft, zegt hij, dat zijn ontwerp dat niet duldde. Dat ontwerp was dus een ander, dat het, op den titel, aangekondigde; en, in gevolge van hetzelve, wordt dan zekerlijk hier ook geen woord gesproken van de hervorming van Zweden, Denemarken, Engeland, Schotland, Polen, Hongarije enz. - Dit zij, als verslag van den inhoud van dit boekje, genoeg. Eene verdere opgaaf daarvan zal wel onnoodig zijn; dewijl elk zich nu genoegzaam voor kan stellen, wat hier zal te vinden zijn. Doch wij willen nog ons geveelen zeggen over hetgeen hier, wegens de verrigtingen en verdiensten van erasmus en zwinglius, opmerkelijks voorkomt.
Niemand, die onzijdig en der zake kundig is, zal ontkennen, dat de verdiensten van erasmus, in het helpen voorbereiden van het werk der hervorming, die van alle anderen overtreffen; maar ook geen zoodanige zal aan vele anderen, die hem voorgingen, of in zijnen tijd leefden, alle verdiensten daarin ontzeggen. Dit laatste doet ook de Heer ypey, in het voorste van zijn boekje, niet: maar, zoo ras hij van erasmus heeft gewaagd, geeft hij zich zoodanig in zijnen lof toe, dat nu die van alle anderen wordt vergeten. Erasmus is nu de éénige man. Het licht der letteren ging door

{==632==} {>>pagina-aanduiding<<}
hem alleen op. Hij alleen wees ook de verdorvenheid der kerke aan. Anderen zagen niet, dan door hem, enz. Dit vormt, op den duur, de wonderlijkste tegenstrijdigheid. Doch niet slechts de weg tot de hervorming werd dus, volgens den Hoogleeraar, door erasmus alleen gebaand; maar de Protestantsche kerk had ook, volgens bl. 31, (hoe noode Zwitser en Saks het willen verduwen) hare wording, en alles, wat zij, van haren eersten aanleg af, genoten heeft, en nog geniet, aan hem alleen te danken. Aan het staven hiervan wordt eene menigte van bladzijden gewijd, en, op bl. 54 env., wordt opzettelijk eene vergelijking tusschen luter en erasmus gemaakt, en beweerd, dat de laatste de eerste en grootste hervormer geweest is. Recensent verklaart, eerst niet te hebben kunnen begrijpen, hoe een geleerd man dit had kunnen schrijven; maar hij meent den oorsprong der misvatting, welke hier verwarring baart, ontdekt te hebben in gebrek aan genoegzame onderscheiding. De Heer ypey geeft aan de woorden hervormen en hervorming eene dubbele beteekenis. Hier heet hervormen, als hij van erasmus spreekt, licht ontsteken, bijgeloof en dwalingen aanwijzen, dwaasheden en ondeugden gispen, met één woord, alles doen, waarmede erasmus zich aan de kerk waarlijk verdienstelijk gemaakt heeft; en dan, ja, dan was hij wel, ten aanzien van luter, maar niet van anderen, (want hij had vele voorgangers) de eerste, en, ten aanzien van allen, de grootste hervormer. Maar wie bezigt nu immer het woord in dezen zin, als, in het algemeen, van de hervorming der kerk, in de zestiende eeuw, gesproken wordt? Wie verstaat, door hervormer, dan niet algemeen zulk eenen, die dadelijk de
hand, ter verbetering, aan het gebrekkige slaat, en eene betere inrigting tot stand brengt? En wie zal, wie kan nu, in dien gewonen zin, - dien zin, waarin men luter hervormer heet, - aan erasmus dien naam geven, en hem zelfs den grootsten hervormer heeten, even alsof hij, die het gebrekkige aanwijst, meer tot verbetering toe-
{==633==} {>>pagina-aanduiding<<}
brengt, dan hij, die het betere dadelijk doet aannemen. Dit is spelen met woorden. De naam van hervormer komt aan erasmus volstrekt niet toe, - in niet een eenig opzigt, - dan voor zoo veel men zou kunnen zeggen, dat hij, door zijn verlicht schrijven, de hervormer geweest is van veler denkwijze. Anders hervormde hij niet alleen niet, maar werkte zelfs de hervorming tegen, toen hij, nadat luter de hand ernstig aan den ploeg geslagen had, zijne wijze van hervorming bij alle gelegenheden laakte, en zelfs tegen hem ging schrijven. - De kracht der waarheid verpligt ook den Heer ypey, om den te grooten lof, aan erasmus gegeven, hier en daar genoegzaam terug te nemen. Op bl. 48 heet het nog: ‘alwat de beschaafde Godgeleerden, in de zestiende eeuw, gedaan hebben, en dat zij het konden doen, hadden zij alleen aan hem te danken;’ en: ‘wij mogen het werk der hervorming beschouwen, als het uitvloeisel eener groote kracht, door God gelegd in den verheven geest van erasmus;’ maar op de volgende bladzij lezen wij: ‘erasmus maakte zijne geleerde tijdgenooten slechts oplettend op de gebreken der diep vervallene Christelijke kerk. Meer deed hij niet. Zijn doel was alleen wenken te geven. Zij sloegen de handen aan het werk ter herstelling.’ Verder betoogt de Professor de noodzakelijkheid, dat een ander optrad, om het door erasmus ontworpene in werking te brengen, en
de kerk zigtbaar te hervormen, en staat toe, dat erasmus daartoe te zwak, te bloode, te zeer aan een algemeen kerkelijk opperhoofd gehecht was, enz., en dat daartoe een man vereischt werd met alle de talenten van eenen luter. Deze wordt dan ook geprezen. Zonder hem zou, volgens bl. 55, erasmus nooit de beginselen van het zigtbaar werk bespeurd hebben; en echter bleef, volgens die zelfde bladzij, erasmus nog de eerste en grootste. Maar, op bl. 86, wordt gezegd: ‘beiden (erasmus en luter) waren hoogst vereerenswaardige mannen: de gedachtenis van den eenen verdient geene meer onder-
{==634==} {>>pagina-aanduiding<<}
scheidene hulde, dan die van den anderen. Beiden hebben zij eene gelijke verdienste gehad.’ Wij stemmen dit gaarne toe; mits men echter beider verdiensten onderscheide. Die van erasmus waren anderen, dan die van luter. De eerste was voorbereider tot het werk der hervorming (hoewel de eerste of eenigste niet, toch de voornaamste); maar luter bragt de hervorming zelve te weeg. Dit is vrij wat rigtiger, dan erasmus eigen vergelijking tusschen zaaijer en maaijer, door den Heer ypey, op bl. 56, op hem en luter toegepast, volgens welke genen de arbeid meer zweet zou gekost hebben, dan dezen; daar de eerste het land geploegd, gebroken, bemest, bezaaid, geëgd en gewied zou hebben, terwijl de laatste niet anders zou hebben te doen gehad, dan de sikkel in het rijpe koren te slaan, het af te snijden en in de schuur te brengen, en de ingeoogste vrucht al het zure van dezen geringen arbeid verzoet zou hebben! Hoe strookt dit met de erkentenis van
beider gelijke verdiensten? Hoe met het zeggen van bl. 86 en 87, dat het ‘niet genoeg was, de wortels van het geboomte der dwaling en des bijgeloofs zachtelijk los te maken; dat het met geweld uitgerukt moest worden; - dat er groote zwarigheden in den weg lagen, triomf moest behaald worden over vermogenden wederstand, en daartoe een man gevorderd werd, die eenen zwincli’ (hoeveel meer dan eenen erasmus!) ‘in sterkte van geest en moed overtrof; dat luter zulk een man was’ enz.? - Nu nog iets wegens zwinglius.
Van dezen zegt de Hoogleeraar, op bl. 58 en 86, dat hij regt in den geest van erasmus werkte, en de kerk in de kerk hervormde, zoo als deze het voorhad. Dit is weder iets vreemds. Tot de hervorming der kerk in de kerk behoorde, dat zij geene scheuring verwekte. Is dan de door zwinglius hervormde kerk met de Roomschkatholieke vereenigd gebleven? Tot de hervorming der kerk in de kerk behoorde het behouden van den Paus, als algemeen opperhoofd, en het eerbiedigen

{==635==} {>>pagina-aanduiding<<}
van zijn gezag, zoo als erasmus het wilde. Heeft zwinglius dit ook gewild? - Vervolgens: van dezen wordt ook hier, zoo als doorgaans, opgemerkt, dat hij, reeds in 1516, een jaar vóór luter's opstand, het zuiver Evangelie predikte, ja (volgens bl. 59) het werk der hervorming met kracht had aangegrepen. Dit laatste moeten wij ontkennen. Hij greep dat eerst na luter aan: en het zuiver Evangelie (dat is, een zuiverder, dan men toen algemeen verkondigde) predikten, nevens, en al vóór zwinglius, honderden, zonder dat hij, of zij, iets meer hervormden, dan begrippen. (Zie bl. 57.) Luter trad de eerste, als eigenlijk hervormer, op. Toen hij had begonnen, (en niet eer) begonnen anderen. Hij gaf den schok, die hen in beweging bragt. Zijn moed bezielde hen. Zijn voorbeeld wekte hunne navolging. - Eindelijk: zwinglius wordt ook hier voorgesteld, als hervormer van Zwitserland. Dien eernaam heeft de partijdigheid hem gegeven, opdat hij des te beter tegen luter zou overstaan. Men verongelijkt daarmede andere en gelijktijdige hervormers in Zwitserland, capito, oecolampadius enz. Aan zwinglius komt de eer der hervorming van Zurich toe. Die van Bazel, Bern, Schafhouze, Geneve enz. behoort aan anderen. Alleen zou men misschien met waarheid mogen zeggen, dat zwinglius de hervormer der begrippen wegens het H. Avondmaal van het geheele hervormde Zwitserland geweest is.





Dissertatio Medica inauguralis de constitutionis epidemicae doctrina, quam &c. publico et solemni examini submittit C. van der Hoeven, Roterodamensis, a.d. XVI. Nov. 1816. Lugd. Bat. apud L. Herdingh et Fil. 1817. 8vo. D.i. Geneeskundige Verhandeling over het leerstuk van het heerschend ziektekarakter.

Deze akademische verhandeling onderscheidt zich zeer

{==636==} {>>pagina-aanduiding<<}
voordeelig, zoo wel wat den inhoud als den vorm betreft, van den grooten hoop der akademische proefstukken. - Het onderwerp betreft een der gewigtigste leerstukken der geneeskunde; een leerstuk, hetwelk door vele, anders verdienstelijke, geneeskundigen, tegenwoordig, bijna geheel vergeten wordt, - het leerstuk, namelijk, van een heerschend karakter der ziekten, zoo als hetzelve voornamelijk door hippocrates, sydenham, huxham en stoll is voorgedragen, wier onderscheidene waarnemingen en gedachten daaromtrent het eerste hoofdstuk, met de eigene woorden der schrijveren, leert kennen. Daardoor is hetzelve wat breed uitgevallen, en heeft het den schrijver aan plaats ontbroken, om ook, hetgene anderen omtrent dit onderwerp wetenswaardigs hebben nagelaten, wat ruimer mede te deelen, dan hij nu gedaan heeft. In het tweede hoofddeel betoogt de schrijver de waarheid van dit leerstuk, vooreerst, uit de geloofwaardigheid der geneeskundigen, welke het heerschend karakter der ziekten hebben nagegaan; bij welke gelegenheid hij vooral sydenham tegen de aantijgingen van den beroemden sprengel, welke dien grooten man wat eenzijdig beoordeelt, op zeer goede gronden verdedigt; vervolgens bewijst hij de waarheid zijner stelling uit de overeenstemming van het getuigenis der waarnemeren, en daarna uit de analogie, welke er is, tusschen den geregelden loop eener heerschende ziekte, en zoo vele andere, aan zekere bepaalde wetten onderworpene, natuurverschijnsels, alsmede uit den grooten invloed, welken de gesteldheid van den dampkring, in allerlei opzigten, op het menschelijk ligchaam heeft. Hier tracht hij eene tegenwerping, welke dikwijls gemaakt wordt, dat, namelijk, de waarnemingen van hippocrates, in het klimaat van Griekenland gedaan, voor onze luchtstreek niet gelden, te ontzenuwen, door aan te merken, dat, daar de natuur des menschen overal gelijk is, de
ziekten het ook moeten wezen, en dat het geen verschil in den aard en het beloop eener ziekte kan te

{==637==} {>>pagina-aanduiding<<}
weeg brengen, of dezelve in een' Italiaan, of in een' Franschman enz. plaats hebbe. Hier kunnen wij den schrijver geenszins bijvallen: de ondervinding leert het toch genoegzaam, dat en de aard der ziekten en voornamelijk haar beloop zeer naar den landaard verschillen. Meer doet het af, wat de schrijver elders zegt omtrent de gelijkheid tusschen ons klimaat en dat van Griekenland, ten minste ten tijde van hippocrates. Ook doet het, wél beschouwd, niets ter zake, of ook wij, in onze landstreken, zulk een heerschend ziektekarakter waarnemen, dan alleen in zoo verre zulks de nuttigheid en praktische bruikbaarheid van het leerstuk aantoont. Daarover handelt de schrijver in het derde hoofdstuk, en toont die nuttigheid, in het bijzonder met opzigt tot ons vaderland, duidelijk en uitvoerig aan.
Zie daar het kort beloop dezer eerste proeve, welke ons naar meerderen letterarbeid van den jongen schrijver doet wenschen; te meer, daar zijn geschrift in een' goeden stijl en eene gezonde taal is opgesteld.




Taalkundige Aanmerkingen op eenige oud-Friesche Spreekwoorden, door Mr. Jacob Henrik Hoeufft. Tweede Uitgaaf, vermeerderd met een beredeneerd Register. Te Breda, bij W. van Bergen en Comp. In gr. 8vo. 234 Bl., het Register 148 Bl. f 3-8-:

De Heer hoeufft, niet alleen als voorstander der Grieksche en Latijnsche letteren, maar ook bijzonder als Latijnsch Dichter, onder de eerste en beste vernuften van ons vaderland te regt gerangschikt (*), wilde, als Medelid der Leidsche Maatschappij van Nederlandsche Letterkunde, en Correspondent der derde klasse van het Hollandsch Instituut van Kunsten en Wetenschappen, niet werkeloos blijven; maar vond zich aange-
{==638==} {>>pagina-aanduiding<<}
spoord, uit zijnen voorraad, betrekkelijk de Nederlandsche en Noordsche taalgeleerdheid, het een of ander wereldkundig te maken. Aan deze edele zucht hebben wij te danken deze Taalkundige Aanmerkingen, welke overal uitnemende bewijzen, niet slechts van naarstige beoefening, maar tevens van grondige kunde in dit vak, opleveren. Bij zekere gelegenheid, in de voorrede vermeld, kennis gekregen hebbende aan eenen Bredaschen Almanak, waarschijnlijk geheel of gedeeltelijk vervaardigd door den vermaarden janus vlitius, ontmoette de Heer hoeufft achter denzelven, onder andere, ook deze oud-Friesche spreekwoorden, onder den titel van Der vrije Friesen Spreekwoorden. De taalkundige opheldering van dezelve werd ter hand, en daartoe ook ter hulp genomen de Bijdragen tot den Frieschen Tongval van den Hooggel. Heere e. wassenbergh, die voorheen eene Verzameling van oud-Friesche Spreekwoorden, hier en daar opgehelderd, geplaatst had achter de eerste uitgave van deszelfs Verhandeling over de Eigennamen der Friezen. Deze spreekwoorden waren dezelfde, welke hier uit den Bredaschen Almanak ontleend zijn; waardoor dan ook de onzekerheid, waarin de Hoogleeraar stond, of dezelve vroeger al of niet waren uitgegeven, werd opgehelderd. Het getal der spreekwoorden, door den Heer hoeufft taalkundig
toegelicht, beloopt LVII, evenarende dat, 't welk door wassenbergh achter gemelde Verhandeling is geplaatst. Daar nu vele oud-Friesche woorden opheldering ontvangen uit het Frank-Duitsch, Gothisch en Angel-Saksisch, en derzelver opheldering weder aanleiding geeft ter nasporing der beteekenis van vele woorden uit de verschillende Noordsche talen; zoo is het te meer te bejammeren, dat de uitgave van meer dan MCXXX oud-Friesche spreekwoorden, door gemelden Hoogleeraar voorgenomen, en in zijn eerste stuk der Taalkundige Bijdragen tot den Frieschen Tongval beloofd, welligt zal achterwege blijven, naardien het handschrift der Friesche spreekwoorden, van gabbe-
{==639==} {>>pagina-aanduiding<<}
ma, (waarmede het handschrift, den Hoogleeraar toebehoorende, en een ander, het eigendom der Bibliotheek van Franekers Hoogeschool, moet vergeleken worden) 't zij oorspronkelijk, 't zij afgeschreven, uit deszelfs schuilhoek niet schijnt voor den dag te zijn gekomen, in weerwil van alle nasporing, zoo van den Hoogleeraar zelven, als der genen, die daarin belang stellen, en door zijn Ed., in de voorrede voor het tweede stuk der gemelde Bijdragen, zoo beleefd als dringend daartoe zijn uitgenoodigd. Reeds tien jaren zijn er sedert verstreken, en dit handschrift van den beroemden gabbema blijft nog verscholen. Intusschen klimmen de jaren van den, ook in het vak der Friesche taalkunde, hoogstverdienstelijken wassenbergh; waardoor wij waarlijk vreezen, dat de geleerde wereld, zoo gemeld handschrift nog eenigen tijd te zoek blijft, vergeefs op de uitgave dier spreekwoorden zal wachten. Wij nemen daarom de vrijheid, die uitnoodiging, weleer door den nu nog werkzamen Hoogleeraar gedaan, te dezer gelegenheid te herhalen, en te gelijk den wensch uit te boezemen, dat, zoo zijn Hooggel. door ouderdom buiten staat mogt geraken dit werk te volvoeren, de
Heer hoeufft dan moge in staat gesteld worden die taak op zich te nemen. Dat zijn Ed. ook daarvoor ten volle berekend is, zal, vertrouwen wij, de Heer wassenbergh, en zullen, nevens hem, met ons alle lieshebbers der oude Nederlandsche en Noordsche talen erkennen. Het voor ons liggend werk geeft daarvan getuigenis, waarin gezond oordeel en kiesche smaak met grondige geleerdheid wedijveren. - Schoon alle hier voorkomende spreekwoorden niet even belangrijk, veelmin allen naïf en geestig mogen geacht worden, verdienen dezelve wegens taal en zeden der oude Friezen opmerking; en is de behandeling, zoo als wij dezelve hier vinden, vooral geschikt, om, door vergelijking der verschillende Noordsche dialekten, over dezelve licht te verspreiden, en uit oude Schrijvers, waaronder de Friesche Puikdichter gysbert japix voor-
{==640==} {>>pagina-aanduiding<<}
al niet vergeten is, de noodige opheldering aan te brengen.
Van den aard en de waardij des werks zal men best uit eene proeve kunnen oordeelen. Wij kunnen niet mistasten; maar, om al te groote uitvoerigheid te vermijden, bepalen wij ons tot No. II.


Aade honnen is quae biljen to leren.

Oude honden is kwaad bassen te leeren.


‘HONNEN. Men merke hier, eens vooral, op, dat, in het oud Friesch, de woorden, waar in nd komt, de D veelal verliezen. Zoo zullen wij, No. 17, wynen voor wynden, No. 38. hannen voor handen, en No. 54. houn voor hond, aantreffen; omtrent welk laatste opmerking verdient, dat sommige taalkenners de D in het Engelsche hound, het Duitsche hund, enz., slechts voor eene littera paragogica houden (*). Ook op an-
{==641==} {>>pagina-aanduiding<<}
dere plaatsen van ons Vaderland wordt echter wel nd in nn veranderd. Zoo hoort men nog veel, vooral ten platten lande, binnen voor binden, vinnen voor vinden, enz. (*).
BILJEN. Dat is, bellen, blaffen, bassen. Schoon dit woord ook van de wolven, en andere dieren, wel gebruikt worde, zegt men echter het meest hetzelve van de honden, zoo dat zelfs door de bellende de honden schijnen te moeten verstaan worden in den Ryhthmus de S. Annone v. 690.

{==642==} {>>pagina-aanduiding<<}


Umbigravin ci worsin lagin, 
Ci ase den bellindin, 
Den grawin walthundin. 

Welke uitlegging ik verkies boven die van wachter op het woord bellen, die bellindin ook op de grijze woudhonden, dat is wolven, doet slaan. Voor bellen vindt men in het gewoone oud Nederlandsch ook bilen (*); zie, onder anderen, Steenwinkel op van Maerlant, Spiegel
Historiaal, bl. 60, alwaar ik zie, dat dezelfde plaats uit den Ryhthmus de S. Annone, die ik reeds lange voor de plaats uit v. Maerlant opgeteekend had, schoon met een ander oogmerk, is aangehaald. Hoezeer mij geen voorbeeld van billen in het Allemannisch, of Frank-Duitsch, voorgekomen zij, vermoede ik echter, dat het bestaan hebbe, dewijl pillen, welk slechts eene hardere uitspraak is, gevonden wordt, on-
{==643==} {>>pagina-aanduiding<<}
der anderen, bij Notkerus, Psalm 21. v. 21: “Lose mih fone waffene, unde mine Ecclesiam (prutha menungo) fone dere gewalte des hundes, fone des kewalte dero ieo pillet wider iro.”
De Heer wassenbergh heeft bijljen, welk, op zijn Hollandsch, als bieljen, uitgesproken, meer gelijkt naar het oud-Nederl. bilen, dan naar bellen, door verandering der e in i, in biljen verfriescht. Echter teekent kiliaan bellen (*) als bijzonder bij de Friezen, onder de Nederlanders, gebruikelijk, aan.
De Noordsche uitgang veeler werkwoorden in an, voornaamelijk de Gothische in jan of gan, welk omtrent op dezelfde wijze in die taal uitgesproken wordt, is door de Friezen, in hun jen, behouden (†). In oude stukken vindt men echter ook slechts den staart ja, of a, nog de IJslandsche en Zweedsche uitgang. In het kort samenstel der Tien Geboden, te vinden in de oude Friesche Wetten, bl. 15 en 16, leest men: “Israhel dyn God is een weer God; him scheltu tienia, en syn era mit nene fraemde Goden menzia; Israhel dyn God scheltu neen Bijld makia. - Israhel dyn Godes

{==644==} {>>pagina-aanduiding<<}
nama scheltu naet for-swerra (*). Israhel dis sonnendeis fira scheltu naet forjetta, enz.”
Zeer ongemeen is het gebruik, welk van bilja gemaakt wordt in de oude Friesche Wetten, bl. 43. reg. 9, alwaar het heet: “to da fyfta tinge, soe is hy nyer dine eed to suarane, en syn deel to nimane en toe

{==645==} {>>pagina-aanduiding<<}
winnane, soe hijt bilja schil.” Het wordt aldaar overgezet: bij het vijfde geding is hij nader den eed te zweeren, en zijn deel te nemen, en te verkrijgen, dan (dat) hij het missen zal. Ik moet, ondanks mijne achting voor de geleerde Vertaalers en Uitgeevers, bekennen, de afleiding deezer beteekenis van bilja niet te kunnen nagaan, om nu te zwijgen van de niets beduidende tautologie, welke, volgends deze overzetting, in de woorden en toe winnane liggen zoude. Mijns bedunkens beteekent toe winnane soe hyt bilja schil: “te verkrijgen, zoo als hij het beweeren zal,” d.i. niet alleen zijn deel van den Heimrik te neemen, maar ook dat deel bepaaldelijk te krijgen, waarop hij aanspraak maakt. Bellen toch zegt Ten Kate, 2e.D. bl. 593, dat niet alleen gannire, latrare, glaucitare, maar ook, overdragtelijk, verbis contendere beteekent. Achter nyer behoeft juist niet dan (of op zijn Friesch ook als) te volgen. Meermaalen komt deeze zelfde vergelijkende trap, in de oude Friesche Wetten, op zich zelven staande, en als een soort van Latijnsche Comparativus Superlative positus, voor. Men zie, onder andere plaatsen, bl. 25. Het wil hier, aldus geplaatst, zeggen, gelijk men dagelijks hoort, zoo is hij er de naaste toe. Weet iemand eene betere uitlegging, hij zal mij met de opgaave vermaak doen.’
Het komt Recensent voor, dat deze verklaring zich allezins aanprijst, en schijnt dezelve hem toe nog versterkt te worden door de beteekenis, welke het woord billen in het gewoon Friesch heeft van door beitelen opscherpen, bepaaldelijk gebruikt wordende van molensteenen, vanwaar ook de man, die zulks verrigt, een Bilker genoemd wordt, ‘zoo als hij het voor zich beklopbeitelen zal.’
‘Sierlijk wordt, door de Dichters, het bellen aan onbezielde zaaken, persoonlijk voorgesteld, toegeschreeven, onder anderen door Gysbert Japix in Tjesch-Moars see-aengste:

{==646==} {>>pagina-aanduiding<<}


Dear Fortwijflinge helsch in luwd 
Byllet, in mey Dealsche tossken 
Schyp in ljue forslynt by bossken, 
AEf de lonte steckt yn 't kruwd. 

Godslasterlijk uitroepen is het bij hem in Agurs Bede, bl. 129:

Dat ik oer-sed, t' ondiedigh 
Yn 't dol in fol forsott', 
Forwjealde, al t' onberiedigh 
Naet byllje: wa iz God! 

Schimpend uitriepen, in den 113 Ps. bl. 171.

Op dat myn fynne', al t' onbetocht, 
Naet byllet, 'k heb im gled oer-mocht. (*)’ 

Ziet daar, Lezers, eene volledige proeve, naar welke gij het overige kunt beoordeelen, en met ons de ervarenheid van den Heer hoeufft in dit gedeelte der letterkunde afleiden. Achter de spreekwoorden is gevoegd het bekende Cantilena Frisica de S. Stephano uit de Frisia van hamconius, en met soortgelijke taalkundige aanmerkingen toegelicht, waaronder die op het woord druyt, dat is vriend, inzonderheid belangrijk

{==647==} {>>pagina-aanduiding<<}
zijn. - Hierop volgen eenige bijvoegingen en verbeteringen, waarvan de volgende, op hetgeen boven vermeld is, betrekking heeft. Bl. 18, achter den 7den regel der noot. ‘Dat for in diergelijke Bastaard-Latijnsche woorden wezenlijk het oud-Duitsche for zij, blijkt ook uit misfacere, en meer andere woorden, in welke mis, dat ontegenzeggelijk van het Duitsch komt, de beteekenis van dit for heeft. Zie misfacere bij du cange.’
Eindelijk is deze tweede uitgaaf aanmerkelijk verbeterd door een uitvoerig beredeneerd Register, hetwelk niet alleen de voornaamste woorden, in het werk zelf opgehelderd, bevat, maar tevens, bij de meeste, nadere toelichtingen, en, bij enkele, verbeteringen en teregtwijzing wegens 't geen vroeger verkeerd gesteld was.
Bij het doorbladeren stuitten wij op de vertaling van het XLVste spreekwoord:

Quaelck aad, quaelck jongh; quaclck won, quaelck spon. 
Slecht oud, slecht jong; slecht gewonden, slecht gesponnen. 

Het denkbeeld van winden is niet eigenaardig met toepassing op hetgeen men spint, alzoo men den gesponnen draad van vlas wel kan winden, maar niet hetgeen nog gesponnen moet worden. Wij zouden het dus liever vertalen: kwalijk gewonnen, kwalijk gesponnen. Won komt van winnen en niet van wynnen, schoon beider deelwoord is wôn of wuwn. Aldus zeggen de Friezen: 't hea iz mooi wôn; het hooi is mooi gewonnen, mooi ingekomen. Als het dus niet wel slaagt met het vlas, kan men het niet goed spinnen, noch er veel uit spinnen - en zoo kan men van de welgewonnen schatten het meeste nut hebben.
Op gelijke wijze in spreekwoord L:

Sliepende honnen haertme naet weytsen to meytsen. 
Slapende honden behoort men niet wakker te maken. 

is de aanmerking op het woord weytsen niet volkomen juist. Dezelve luidt aldus: ‘Zoo als wij gezien hebben, dat de Friesche Landtaal meytse van makken vormt,

{==648==} {>>pagina-aanduiding<<}
vormt zij weytse van wakker’ - 't welk zijn moet van waken, alzoo weytse de onbepaalde wijze is van het werkwoord, 't welk waken beteekent; hetgeen ook blijkt uit het aangehaalde voorbeeld van gysbert japix:

God schil for my wol weytse. 
God zal voor mij wel waken. 

Weytsen is dus niet wakker, maar ook niet waken; want weytse zonder n is waken, even als meytse is maken. Bij afschrijving zal er welligt een d' vergeten zijn, en oorspronkelijk gestaan hebben weytsend', wakende, hetwelk dan ten aanzien van den zin met wakker overeenkomt.

Dan, genoeg ter proeve. Het verslag van dit werk is reeds te breed, en niet wel vatbaar voor de opgave van den doorgaanden inhoud. Het medegedeelde staal is wel wat uitvoerig; maar daaruit zal dan ook best kunnen blijken, dat dit werk van den Heer hoeufft verre is van oppervlakkig te zijn; terwijl wij zijne verdiensten, met slechts een klein stuksken bij te brengen, vreesden te kort te doen. Wij wenschen, dat de Heer hoeufft den schat, dien hij, blijkens de voorrede, nog onder zich heeft, niet onder zich zal laten, maar zich opgewekt gevoelen, om alle liefhebbers dezer letterkunde daarvan deelgenooten te maken.

Magazijn voor het Armenwezen, in het Koningrijk der Nederlanden. Iste en IIde Stukje. Te Leyden, bij D. du Mortier en Zoon. 1817. In gr. 8vo. Te zamen 195 Bl. f 1-16-:

Welk onderwerp zoude onze oplettendheid al aanstonds vermogender kunnen boeijen, dan eene schildering van, of eene bijdrage ter opheldering over den staat der behoeftigen en armen in ons vaderland? Milddadigheid is de grondtrek van het karakter onzer landgenooten; zij geven veel en dikwijls, en geven gaarne; dan ook even gaarne hooren zij eenen wij-
{==649==} {>>pagina-aanduiding<<}
zen raad, hoe zij hunne prijswaardige milddadigheid moeten regelen, om zoo wel de wezenlijke behoefte te ondersteunen, als de onbeschaamde bedelarij te weren. Zij gevoelen, dat het voor hun hart niet genoeg is, den oogenblikkelijken nood te verhelpen; zij wenschen tevens, dat er middelen mogten gevonden worden, om dien nood te voorkomen.
Van deze gevoelens doordrongen, schreef de Heer Mr. C.V. te A. aan zijnen vriend Mr. H.W.T. te L., of het niet doelmatig en voor hun beider gevoel streelend zoude zijn, om, met de hulp van anderen, welken deze zaak ook ter harte ging, een tijdschrift of Magazijn uit te geven, hetwelk alleenlijk onderwerpen, den staat van het armenwezen betreffende, zoude bevatten. Het antwoord van den laatsten was het eerste stukje van het voor ons liggend Magazijn, waarin de brief van den eersten, zoo vol van warme belangstelling in het lot der behoeftigen van ons vaderland, in plaats van een voorberigt, de reeks der belangrijke stukken voorafgaat. Het eerste stukje van het eerste nommer, een Verslag aan de Edelmogende Heeren Staten-Generaal van het Koningrijk der Nederlanden, op den 28 December 1816 gedaan, door Z. Exc. den Minister van Binnenlandsche Zaken, omtrent het Armenbestuur, en de opvoeding der Armenkinderen, levert ons een sprekend bewijs op van de hooge goedkeuring, waarmede de onderneming van dit Magazijn vereerd wordt. Voorts vinden wij nog eene Schets van een gelijkvormig Armenbestuur voor de Noordelijke Provinciën; een Verslag van twee onderscheidene soorten van Spaarbanken, in Schotland opgerigt, en Voordeelen en Ontwerp van Spaar- en Hulpbanken. Het tweede stukje wordt geopend, 1. met de vragen: Wat verstaat men door Armen? Hoe kan men die verdeelen? Welke zijn de oorzaken der armoede? Waar wordt de meeste armoede geleden? en welke zijn de beste middelen, daartegen aan te wenden? 2. Instructie van den Baron van keversberg van kessel, aan de Maires enz. der Provincie Antwerpen, nopens het uitreiken van onderstand; en staat
der armoede in dat gewest. 3. Over het gebruik - of vermeerdering - der werktuigen in de Fabrijken. 4. Van den arbeid der menschen; van dien der natuur, en van dien der wetenschappen. 5. Verslag, gedaan aan het bestuur van weldadigheid der stad Gent, den 22 Maart 1817, door den Secretaris van gemelde bestuur, ten opzigte van den openbaren onderstand. 6. Nadere ontwikkeling der in

{==650==} {>>pagina-aanduiding<<}
het eerste Nommer van dit Magazijn voorgestelde Schets van een gelijkvormig Armenbestunr voor de Noordelijke Provinciën van dit Koningrijk, in zoo verre deszelfs verband tot het Gouvernement betreft; benevens nog eenige afwisselende mengelingen in beide de nommers.
Welke rijke stoffen ter overweging en behartiging reeds in deze twee eerste nommers! En welke andere belangrijke bijdragen mag men niet verwachten, wanneer dit Magazijn met de gunst van lezers en verdere medewerkers, welke hetzelve ten volle verdient, vereerd wordt! Dan, wat zoude men van onze landgenooten moeten zeggen, wanneer de weinige aftrek van dit Magazijn de ondernemers dit werk deed staken? Dat zij liever zorgeloos hunne gaven uitdeelen, dan over den staat der armen na te denken, en iets daarover te lezen? Weg met die gedachte! Liever willen wij, op grond van het boven aangevoerde, ons in het genoegelijk uitzigt verheugen, dat de belangelooze Schrijvers, door een goed vertier van hunnen arbeid, worden aangemoedigd, om deze edele zaak der menschheid meer en meer na te gaan en te behandelen; en dat elk onzer lezeren, die gaarne den armen geeft, zich ook gaarne dit Magazijn zal aanschaffen, waarin die belangrijke zaak, welke hem even zeer ter harte als ter beurze gaat, ernstig en menschlievend wordt overwogen. Zegen over dezen arbeid!

Inlichting omtrent het voorgevallene te Amsterdam met een aantal Duitsche Emigranten, inzonderheid dezulken, die met R. Rudolf hebben gecontracteerd, briefswijze medegedeeld door een' Amsterdamsch' Heer aan zijn' Vriend in 's Gravenhage, ter gelegenheid der zoo veel geruchtsmakende Proceduren tegen R. Rudolf en J.J. Hartsinck. Tweede Druk. Te Amsterdam, bij Geysbeek en Comp. 1817. In gr. 8vo. f :-6-:

Een aantal Duitschers en Zwitsers, gedeeltelijk door den nood gedrongen, gedeeltelijk door valsche belosten misleid, zakt naar Holland af, komt te Amsterdam, en wordt aldaar, voor de door hen nedergelegde vrachtgelden, op de eerloosste wijze bedrogen. Dus luidt de beschuldiging, in het voor

{==651==} {>>pagina-aanduiding<<}
ons liggende stukje tegen eenige Amsterdamsche kantoren, vooral tegen dat van rudolf en comp., ingebragt; eene beschuldiging, die, bewezen zijnde, gewis niet tot eer strekt voor den Hollandschen naam, en eene zeer donkere schaduw moet werpen op onze van oudsher beroemde goede trouw! - Men gevoelt, dat wij in eene zaak van dat belang, en die reeds voor den Regter gediend heeft, ons geen oordeel willen aanmatigen; wij zullen, slechts met een enkel woord, de daadzaken, zoo als die hier vermeld staan, opgeven, met herinnering, dat dit boekje alle blijken draagt, van uit den koker der Politie te zijn voortgekomen, en vooral den Heer b.a. fallee zoo dikwijls boven anderen noemt, dat het tot denzelven wel meer of min betrekking schijnt te hebben.
Groot was de vrees, reeds vroeg voor de aankomst der vreemde landverhuizers gekoesterd; nog grooter de onaangenaamheden, door dezelve veroorzaakt, die zelfs aan twee Commisen der Politie, door stank, het leven zouden gekost hebben. Dan, dit was niet alles. Onderscheidene kantoren, die de ongelukkigen, in zoo verre zij bemiddeld of jong waren, naar de ‘Amerikaansche Blanke - Slavenmarkt’ wenschten te zenden, lieten de armen of bejaarden achter, waarmede het dus te vreezen was, dat ons land en de Hoofdstad zouden belast blijven. Zij belasterden elkander en de Politie, die hiertegen maatregelen nam, zelfs zoodanig, dat de Directeur der Politie, de Heer s. iz. wiselius, tot een' der voornaamste Scheepsmakelaars zeide, dat hij al die genen, welke zich met dien menschenhandel inlieten, voor eerlooze schurken hield. Het kantoor van temminck en comp., door fallee op verzoek van wiselius daarover onderhouden, staakte dien handel terstond. Doch rudolf en comp., die reeds de meeste Emigranten tot zich gelokt hadden, wisten, door kwanswijs gelden bij den Heer hartsinck neder te leggen, den Directeur zand in de oogen te strooijen, tot dat eindelijk die gelden in stilte van hartsinck weggehaald, en de arme landverhuizers van alles beroofd werden achtergelaten, waarover de Directeur van Politie de Heeren hartsinck en rudolf in Regten vervolgde, terwijl de vreemdelingen door de Heeren kraanstuiver en zoon zijn, of zullen worden weggezonden.
Nog eens: het geval is te teêr, dan dat wij hier eene andere rol, dan die van Referenten, zouden op ons nemen. Wij

{==652==} {>>pagina-aanduiding<<}
vernemen, dat een stukje tegen deze Inlichting is in het licht gegeven, en zulien daarvan ook eerlang verslag doen.




Gedichten van Vrouwe A.C. Meerman, geboren Mollerus. IIIde en IVde Deel. In 's Gravenhage en te Amsterdam, bij de Gebroeders van Cleef. 1816. In gr. 8vo. Te zamen 417 Bl. f 4-16-:

Wij hebben het dichterlijk talent en het gevoelig hart dezer aanzienlijke Vrouwe reeds vroeger regt gedaan, toen wij de vorige deelen dezes werks hebben aangekondigd; en wij twijfelen geenszins, of ook deze hare dichtstukken verwekken nagenoeg hetzelfde gevoel bij den lezer als hare vroegere, alhoewel het eenzelvige des onderwerps, hetwelk bezongen wordt, hier een weinig vervelend is. Maar men moet een weinig, ja wel wat veel, toegeven aan eene diepbedroesde Weduwe, die, naar het schijnt, niets anders dan den overledenen Man, en, zoo nu en dan, ter afwisseling, aan hare eigene kwalen, denken en daarover dichten kan. Niet alles is hier echter dichtwerk van de Weduwe: na eene korte opdragt aan haren vereeuwigde(n) Echtgenoot, volgen een aantal liederen, waarmede hij van het jaar 1777 tot 1814 de verjaardagen van zijne Gade en den trouwdag heeft gevierd; waarop dan een aantal volgen van de Dichteres, die haren Man bij soortgelijke gelegenheden niets schuldig bleef. Alle deze stukjes hebben buiten twijsel niet alleen uitnemende waarde gehad voor de teederminnende Echtgenooten, maar deze waarde is voorzeker nu nog zeer vergroot voor de Weduwe door het treffend verlies; en, daar het schijnt, dat haar, blijkens menig gedicht, niet zeer gezond noch sterk ligchaamsgestel niet zonderling daarbij lijdt, gunnen wij haar gaarne het genoegen, 't geen haar de lezing en herlezing derzelve, en het weemoedig gevoel, dat zij daardoor aankweekt, buiten twijsel moet opleveren. Maar voor den Lezer, en ook onder dezen den vriend van het minnelied en den zang op de huwelijksliefde, is hier zoo veel genot niet te rapen; en zou deze ook weinig verloren hebben, zoo dezelve nooit bij het leven van Mevr. meerman waren aan het licht gebragt. Dan, daar haar gevoel de uitgave nu noodzakelijk maakte, om eene diepe droefheid, die niet dan met

{==653==} {>>pagina-aanduiding<<}
haar leven eindigen kan, voor het oog der wereld te wettigen, zoo kan men zich gaarne de lezing getroosten, en wenschen wij hartelijk, dat de Weduwe door deze uitgave van ieder lastig aanzoek tot nog een huwelijk zal verschoond zijn; en, om hiertoe ook, zoo veel in ons is, mede te werken, ruimen wij gaarne eene plaats in aan het liedeken, door de bedrukte Weduwe den 2den Dec. 1815 gedicht, dat in het IVde Deel voorkomt, en aldus is luidende:

Neen, hier nooit geen aardsche liefde, 
Neen, geen aardsche min hier meer. 
Ja al was er nog een MEERMAN, 
En al minde hij mij teer. 
Zoo hij mij niet kon bewijzen 
Dat hij zelf mijn MEERMAN was, 
Hij van wien (ik voel 't met ijzing) 
't Stoflijk hulzel rust in asch. 
Ik zou siddren in zijne armen, 
En in heilge jaloezij, 
Tot hem vaak weemoedig gillen: 
Deze MEERMAN zijt niet gij! 

Onder de liederen van, op en aan meerman is echter hier en daar een ander ongelijksoortig naar het schijnt verdwaald, niet alleen over zoo wat onpasselijkheid en ziekte, gelijk wij reeds opgaven, maar ook van geheel anderen inhoud, b.v. aan het slot van het IIIde Deel dat op buonaparte; en op den 1sten Nov. 1809 was de dichtgeest van de toen nog gelukkige Vrouw bijzonder vaardig, waarom alstoen het verjaringslied aan den Heer meerman wordt voorgegaan door het volgende naïve dichtje, aan den Huisknecht naar het schijnt, hetwelk wij, om de rarigheid, afschrijven:

Wilt ook gij nu, met November, 
Gaan verhuizen, mijn JOHAN? 
Wilt ook gij nu eens probeeren 
Of gij keuken, kamer, bed, 
Ergens beter zult erlangen? 
Of gij ergens hooger huur, 
Meer prosijten, zult verkrijgen, 
Of vooral u een Mevrouw 

{==654==} {>>pagina-aanduiding<<}

Met meer zachtheids zal regeeren, 
Minder knorren, als gij los 
Uwe dagelijksche diensten 
Of verbroddelt, of vergeet? 
Kom JOHAN, ik zou maar blijven! 
Overal geeft het toch wat, 
Overal veel vijven, zessen, 
Overal wat huiskrakeel! 
Nergens toch vind gij mijn keuken, 
Zoo veel groenten, zoo veel fruit, 
Nergens kamertje zoo vrolijk, 
Nergens ook een beter bed. 
Gij hebt met geen kameraadjes, 
Slechts met uw' Mevrouw te doen. 
Ginds en daar vindt gij een boeltje, 
Dat u om de ooren maalt. 
Hier deelt gij niet in profijten, 
Hier hebt gij de pot alleen. 
Daar vindt gij een' Meesteresse, 
Die gij nimmermeer voldoet. 
Nergens vindt g' uw klein Mevrouwtje 
Altoos vriendlijk, altoos goed, 
Zelfs in 't midden van haar kwaalen, 
Als zij u slechts ziet en hoort. 
Maar JOHAN, ik hoor u zeggen, 
Wordt gij dwaas dan, mijn MEVROUW? 
Wel, wie sprak ooit van verhuizen? 
'k Blijf voor altoos in uw dienst; 
Hier in ben ik een Hebreër. 
'k Liet mijn oor aan uwe deur; 
Maar ik wil mijn Huur ontvangen, 
Ik wil opslag boven dien. 
Hier in ben ik vrek, en gierig, 
Want ik haak altoos naar meer! 
Mijn JOHAN! dat zult gij krijgen, 
Opslag ieder dag en uur, 
Laaten allen dan verhuizen, 
Zoo JOHAN maar niet verhuist. 

Voor het overige is overal meerman het éénige denkbeeld, dat de zangen bezielt; en weet de beminnende geene

{==655==} {>>pagina-aanduiding<<}
namen in de rijke Hollandsche taal, krachtig genoeg, te vinden, om haar gevoel voor haren Echtgenoot uit te drukken, dien zij daarom dan ook (den 20sten Oct. van dat zelfde jaar 1809) haren pregadio en diodati noemt; ja, schrik niet, Lezer! ook haren buonaparte, met wiens val haar ontzinkt het aardsch heelal. Hierbij mogen wij echter de ophelderende aanteekening der vernuftige Dame zelve niet terughouden. ‘Mijn Echtgenoot,’ zegt zij, ‘die voor mij was de van God afgebedene, de van God gegevene en, bij gevolg, ook voor mij het beste, het goede, deel van God, zoude, indien hij niet in den gelukkigen middelstand geboren was geweest, maar op eene der verhevendste standpunten in dit leeven gestaan had, wel verre van het geluk der wereld enz. te hebben vernield, door alle zijne pogingen het heil van zijne natuurgenooten vermenigvuldigd hebben; en, zo hij als dan, voor hem den eigenaartigen naam van Bonaparte had gevoerd, zou deze naam, wel verre van aan elk gevoelig hart een zugt of traan te hebben afgeperst, met zegening en dankbaarheid, tot den laatsten naneef zijn overgebragt.’ - Ook het IVde, grootere Deel dezer zangen hebben wij voor onze Lezers doorsnuffeld, in hetwelk alles ná het overlijden van den vereeuwigden Echtgenoot gedicht is; en overal vonden wij hetzelfde ééne en onveranderlijke denkbeeld, en dezelfde overdrevene, wij zouden haast zeggen afgodische, huwelijksliefde, welker zeldzame uitdrukking ons zelfs somwijlen voor het verstand der goede Dame min of meer deed vreezen, en waarvan reeds alleen de opschriften van ieder vers, hadden wij tot het afschrijven van die alle ruimte, iederen Lezer zouden overtuigen. Ziet hier eenige derzelven: Hij zonder
mij gelukkig! Zonder hem leven! Zou hij ook eene andere minnen? Zou hij mij nu leelijk vinden? Zou hij ook voedsel noodig hebben? Hoe wenschte ik nu om een kind van hem! Welke taal spreekt hij? Weg met alle aardsche vreugd! Na een' hemelschen nacht. Mij dunkt, ik had bij zijn leven niet kunnen sterven. Op het zeggen, dat mijn verzenmaken eene ziekte van den geest was, enz. enz. - Een plaatje, door van senus gegraveerd, pronkt vooraan het IVde Deel, en is, buiten de goede meening en het teederlievend hart der waardige Dame, in ons oog, van alles verreweg het beste.


{==656==} {>>pagina-aanduiding<<}

Almanak, aan Bevalligheid en Deugd gewijd. 1818. Te Amsterdam, bij M. Westerman. 102 Bl. f 1-5-:

Bevalligheid en Deugd zijn de sieraden der Muze van den Heer westerman; zij heeft dus alle aanspraak en mag zich ook verheffen op de gunst der Nederlandsche schoonen, welke zich door deugd en zedige bevalligheid boven die van sommige andere landen zoo voordeelig onderscheiden. De inhoud, poëzij en proza, zoo wij wél zien ten grootsten deele, zoo niet geheel, van hemzelven, beantwoordt volkomen aan den titel (Atala en de Belegering van Naumburg verdienen bijzondere onderscheiding); de plaatjes, van velijn, zijn allerkeurigst, en kunnen met die der uitheemsche Jaarboekjes wedijveren; de eigenlijke Almanak, met zijn toebehooren, is met zorg bewerkt, en de geheele uitvoering aan dit alles evenredig. Wij kunnen alzoo dit Jaarboekje van goeder harte en met ruimte aanbevelen.

Eerste Gronden der Zangkunst, door F. van Bree, Muzijkmeester te Leeuwaarden. Te Amsterdam, bij J. van der Hey. 1817. In kl. 8vo. 45 Bl. f :-14-:

Recensent heeft dit boekje met genoegen gelezen, en de daarin bevatte theorie der zangkunst eigenaardig en duidelijk gevonden, omdat hij ook geene volledige aanwijzing van alles, wat den zang betreft, daarin gezocht heeft. De beuzelende kindertoon, welke in deze gesprekken heerscht, behaagt ons echter niet; want zulke jonge kinderen, als de schrijver in dezen kinderlijken toon vooronderstelt, zullen deze theorie toch met moeite kunnen begrijpen. Met eene kleine verandering ware hier eene groote verbetering gemaakt, het werkje nog bekort en nader tot het door den kundigen zamensteller beoogde doel gebragt. Muzijklijnen en figuren zijn, even als het geheel, sierlijk gedrukt; wij meenen daarin de meesterlijke hand van den kundigen lettersnijder fleischman te herkennen.
Dat dit werkje moge bijdragen, om het godsdienstig gezang te helpen verbeteren, en het dikwerf gehoorde geschreeuw, gekraai, gegil en nabootsing der nachtvogels te doen vervangen door de poging, om met eene zuivere stem, een beschaafd gehoor en veredeld gevoel den lof des Allerhoogsten aan te hessen, wenschen wij hartelijk met den schrijver.





{==657==} {>>pagina-aanduiding<<}

Boekbeschouwing.

Zesde zestal Leerredenen, door J.H. van der Palm. Te Leyden, bij D. du Mortier en Zoon. 1816. In gr. 8vo. VI en 208 Bl. f 1-12-:

Het lang uitblijven dezer beoordeeling worde niet aan onverschilligheid, maar aan wettige verhinderingen toegeschreven, welke den Rec. tot hiertoe buiten de mogelijkheid stelden, om deze hem anderzins zeer aangename taak slechts eenigermate naar behooren, immers met kalmte, te kunnen volvoeren. Anders moeten wij rondborstig betuigen, dat wij in ieder voortbrengsel van dezen beroemden Kanselredenaar eene gedurige toenadering ontdekken tot die edele en heldere eenvoudigheid, welke het zekerst kenteeken van deszelfs voortreffelijkheid is, en ons ook dezen bundel Leerredenen nog boven de vorigen doet waarderen. Eene nadere beschouwing der onderscheidene stukken zal, twijfelen wij niet, deze opmerking staven. Wij zullen aan deze taak met de meeste opregtheid en bescheidenheid trachten te voldoen.
De eerste Leerrede handelt over Luk. VII:35, en wel in diervoege, dat de Hoogleeraar eerst dit gezegde des Zaligmakers opheldert, en den zin van hetzelve uit de omstandigheden, waarin het werd uitgesproken, in het licht stelt; ten tweede de grondstelling, in dit gezegde vervat, als de regelmaat beschouwt, die Jezus, bij zijn verblijf op deze wereld, in zijne leer- en handelwijze standvastig volgde; ten derde de behartiging dezer grondstelling allen, als leden der menschelijke en der christelijke maatschappij, met ernst poogt aan te prijzen. Hoe schoon de ontwikkeling der wijsheid in het eerste gedeelte ook zijn moge, zouden wij toch wel vragen, of dezelve niet wat al te menschelijk is voorgesteld; daar het uit het vervolg der Leerrede blijkt,

{==658==} {>>pagina-aanduiding<<}
dat de Heer van der palm er geene wereldwijsheid, maar hemelsche wijsheid onder verstaat, die als de ware wijsheid door hen, die dezelve regt leeren kennen, eindelijk erkend en geëerbiedigd wordt. Voorts is de ontvouwing van Jezus handelwijze en de oordeelvellingen der menschen ten uiterste menschkundig; treffend inzonderheid de daarstelling van Jezus gedrag. Men ziet den Heiland der Wereld, in zijne eenvoudige wijsheid, als het kenmerk der waarheid, zoo stil, vast, onverschrokken en toch bescheiden wandelen onder het vitzuchtig en bijgeloovig menschelijk geslacht. Inderdaad, deze schets is het penseel van eenen van der palm waardig.
De tweede Leerrede, over Matth. XXVII:24, 25, stelt ons eerst Pilatus voor, en hetgeen door hem verrigt werd; ten tweede, het Joodsche volk en deszelfs Oversten; ten derde, Jezus; ten vierde, voor wie en tot welk einde de geschiedenis van Jezus diepe vernedering is beschreven. - Meesterlijk is de schildering van het regthuis en de aldaar plaats hebbende handeling, waardoor ons het gansche tafereel helder aanschouwelijk wordt gemaakt. Alhoewel van der palm Pilatus geenszins tracht vrij te spreken, zoo is 't ons echter voorgekomen, dat hij hem wat veel schijnt te verontschuldigen. Zouden wij zijne wankelmoedigheid wel zoo zeer aan zwakheid, als aan een beschuldigend geweten moeten toeschrijven? Bij zulk een plegtig regtsgeding, als hij hier genoodzaakt werd, uit hoofde van de aanklagt der Joden, te ondernemen, kon hij er immers de hand niet mede ligten, hoe gaarne hij zulks anders ook zou gedaan hebben. Hem schuldig verklaren, kon hij niet, zonder zijn gezag te eenemaal te ondermijnen, want daartoe waren de beschuldigingen niet toereikend; daarbij kwam nog, zoo als de Heer van der palm te regt aanmerkt, de waarschuwing zijner vrouwe, die hem in de uiterste verlegenheid bragt. Zelfs den onschuldigen Jezus naast eenen straatroover Bar-Abbas te stellen vinden wij voor eenen regter ten hoogste lakenswaardig; te meer, daar hij uit de verbittering der

{==659==} {>>pagina-aanduiding<<}
Joden van te voren wel had kunnen voorzien, hoe de keuze tusschen eenen weinigbeduidenden vagebond en den zoo algemeen gehaten Gevangenen moest uitvallen. Alles kenschetst ons den zedeloozen, maar tevens listigen hoveling, die, ten deele uit haat tegen de Joden, ten deele uit vrees voor den Keizer, ten deele uit bewustheid van eerloozen handel en knevelarijen, de rol speelt, die hem voor de wereld eenen schijn van regtvaardigheid zou kunnen geven. Evenwel erkennen wij, vele wenken tot het inzien van des Stadhouders arglistig hart van bl. 45-47 gevonden te hebben. Heerlijk, daarentegen, is de regtvaardiging van de handelwijze des Albestuurders; heerlijk ook de beschouwing van den toestand der tegenwoordige Joden; zielverheffend het tafereel van Jezus. Bij het lezen der schriftuurplaatsen, bl. 60 en 61, is het ons voorgekomen, dat het niet ondienstig ware, of deze uitdrukkingen te omschrijven, of althans dezelve naderhand zoodanig te verklaren, dat men hoorders en lezers voor misvattingen behoedde. Wij behooren op de vraag: of er ook in onze dagen te vinden zijn, die Jezus niet geheel van de blaam der oproerigheid zouden vrijpleiten? mede onder het getal der ongeloovigen. Eerder zouden wij denken, dat er konden gevonden worden, die Jezus voor wat eenvoudig zouden verslijten, in het niet genoeg verdedigen zijner onschuld; hoezeer wij beiden voor even roekeloos en ondankbaar houden. Het slot is zeer opwekkelijk.
De derde Leerrede, over Matth. XIII:44-46, ontvouwt ons eerst de beide gelijkenissen, naar den zin en de meening van Jezus; vervolgens het onderwijs, daarin begrepen, in deszelfs waarheid en belang. - Reeds de inleiding is zeer gepast, om ons het aardsche als goed, maar het hemelsche als nog beter te doen kennen. Leerzaam zijn de ophelderingen over de gelijkenissen, en inzonderheid noodzakelijk is de aanwijzing, dat in beide deze zinnebeeldige voorstellen ééne en dezelfde waarheid wordt aangedrongen. Ieder zal in de ontwikkeling

{==660==} {>>pagina-aanduiding<<}
dezer gelijkenissen de Oostersche takt en kunde van den Hoogleeraar moeten bewonderen, die ons juist en geheel verplaatst in den toestand van den vinder en kooper van schat en parel. Vooral onderhoudend en vindingrijk is de inkleeding in een Oostersch vertelsel. Ééne aanmerking zij ons echter ook hier vergund: of, namelijk, het koopen van eenen akker, waarin men weet, dat een groote schat verborgen ligt, niet een onverschoonlijk bedrog insluite, dat de Zaligmaker zekerlijk niet wil aanbevelen; en of het daarom niet beter ware, om dit vermoeden te voorkomen, behoudens het Oostersch verdichtsel, de opheldering te laten doorgaan, die van der palm bl. 76 heeft opgegeven, namelijk, dat, volgens Oostersche zeden, het eigendom aan den vinder toekwam? Deze wenk vervalt bij de parel; dáár loopt alles goed en eerlijk af, en deze gelijkenis is buitengemeen schoon en natuurlijk beschreven, ja tot in derzelver kleinste bijzonderheden ontvouwd, zonder eenigzins langwijlig te zijn. Wij stemmen voorts gaarne toe, dat, wanneer wij een minder voor een meerder geven, daartoe geene opoffering wordt vereischt; doch zou, in verband met het verder beloop der Leerrede, er toch niet te regt eenige meerdere aandacht behooren te moeten gevestigd worden op de woorden: verkoopt al wat hij heeft, en: verkocht al wat hij had, als zijnde eene aansporing, om eerst het koningrijk Gods te zoeken en deszelfs geregtigheid, in het zeker vertrouwen, dat ons het overige zal toegeworpen worden? Trouwens dit wordt in het slot vrij sterk aangedrongen.
De vierde Leerrede, over 2 Chron. I:2-13, schetst ons eerst deze gebeurtenis in haar ware licht met ophelderingen en aamerkingen, vervolgens eenige daaruit afgeleide gevolgen tot nut en besturing van hart en wandel. - De geschiedenis is: het gebed van Salomo om wijsheid. Voor dezelve vinden wij eene voorafspraak en gebed. Omtrent het eerste voelen wij ons genoopt eenige bedenkingen voor te stellen, die in verband staan met onze beoordeeling van de vierde Leerrede van het vorige

{==661==} {>>pagina-aanduiding<<}
zestal (*). Wij ontkennen in geenen deele den veelvermogenden invloed, welken zoo wel de gebreken als de deugden van den Vorst hebben op het ongeluk of het geluk der volken. Doch juist daarom gelooven wij des te vaster aan de Apostolische uitspraak: dat alle magt is van God. Even min als wij van eene billijke Godsregering kunnen verwachten, dat de volken moeten boeten voor de dwaasheden der Vorsten, kan 't ons helder worden, dat zij om derzelver wijsheid zullen gezegend worden. Maar, gelijk de gebreken der Vorsten voedsel vinden in die hunner onderdanen, zoo schept de wijsheid ondersteuning en medewerking uit hunne goede hoedanigheden. Het is dus door, maar onzes inziens niet om of voor de Vorsten, dat God een volk zegent of straft. Had Israël ten tijde van David niet eene vernedering noodig gehad om zijnen euvelmoed te fnuiken, ten einde de spiegel der Godsregering niet in menschelijke overmagt zoude verloren gaan, dan zou voorzeker de Godheid den hoogmoed van David alleen aan hem en zijn huis, en gewisselijk niet aan de nazaten, de onschuldige nazaten van Abraham gestraft hebben; zoo als wij ons ook niet kunnen verbeelden, dat Salomo's wijsheid zijn volk tot dien trap van luister en grootheid zou opgevoerd hebben, bijaldien de toestand der Israëliten zelve dien voorspoed en welvaart niet had gedoogd en onschadelijk gemaakt. Als een staat rijp is voor verhooging, uit hoofde van deszelfs in- en uitwendige gesteldheid, stelt de Albestuurder in de wijze maatregelen van de Overheid de middelen daar, om denzelven daartoe te brengen. Onzes bedunkens leert zulks vooral de gewijde geschiedenis, en het zou ons waarlijk bevreemden, wanneer de Hoogleeraar deze stelling niet door zijne diepere bijbelkennis had bekrachtigd gevonden; weshalve wij over
deze onze uitweiding ook geene verschooning zullen behoeven te vragen. - Wat nu het gebed betreft, wij hebben hetzelve allerschoonst,

{==662==} {>>pagina-aanduiding<<}
krachtig, eerbiedig, gepast voor deze Leerrede gevonden, en juist geschikt om de hoordets voor te bereiden tot de stof, welke van der palm zoo uitstekend heeft behandeld. Inzonderheid trof ons de schildering van den plegtigen optogt des jeugdigen Konings naar Gibeon, ten einde aldaar bij de arke des verbonds, het hoogste geschenk des Hemels, wijsheid van Jehova op zijne moeijelijke loopbaan af te smeeken. Wij lezen geheel in den boezem van den godvruchtigen jongeling; denken, gevoelen, bidden met hem; zijn als tegenwoordig bij zijne inhuldiging. Ja, onze harten verheffen zich tot den Alzegenaar, met den wensch, dat in dezer voege ieder Vorst zijne regering mogt aanvaarden! Terwijl wij in de toepassing met den gewijden Redenaar de Voorzienigheid danken, dat wij in onzen godvruchtigen Koning dezen zegen zoo duidelijk mogen ondervinden en bevestigd zien.
De vijsde Leerrede, over 1 Kon. IV:25, geeft ons eerst een algemeen overzigt van den gelukkigen staat des Israëlitischen rijks onder de regering van Salomo, met eene breedere ontvouwing van den aard en de bestanddeelen van dat volksgeluk, volgens den inhoud van den tekst; daarna, eene vergelijking van onzen eigen volkstoestand met dien van Israël, ter opwekking van zich zelven en zijne hoorders tot betamelijke gezindheden en beoefeningen. - Al aanstonds verleent ons de inleiding een zeer bevallig tafereel van de vrucht van Salomo's gebed. Alleruitmuntendst is de volgende schildering dier tijden onder het bloeijende Joodsche volk, strekkende tevens tot een bewijs, hoe diep de Redenaar is ingedrongen in de gesteldheid van den staat, dien hij schetst, alles met Oostersche kleuren en fraaije tinten. Doch kan ook te gelijk deze schilderij niet strekken ter staving van ons boven gemeld gevoelen, dat God een volk door, maar niet om zijnen Vorst tot den hoogsten trap van geluk voert? Hoe levendig zijn al verder de verwen, waarmede Israël's bronnen van welvaart worden afgemaald! Hoe overtuigend zijn de aangevoerde be-
{==663==} {>>pagina-aanduiding<<}
wijzen, dat eigen nijverheid de zegeningen des Allerhoogsten moet voltooijen! Zou echter het dankbaar genieten bij Salomo en zijn hof niet wel wat overdadig en weelderig geworden zijn? En zouden die aantijgingen, bl. 160, dus wel zoo geheel ongegrond geweest zijn? Bedriegen wij ons niet, dan geeft zijne eigen belijdenis, vooral in zijnen Prediker, ons wel eenige aanleiding tot dit vermoeden. Heerlijk wordt die schets van Israël's volksgeluk bij gedurige opklimming in het einde bekroond op bl. 162. Nopens de vergelijking van onzen toestand met dien van Israël kunnen wij niet anders betuigen dan onze opgetogenheid over dit schoone tafereel, terwijl wij de waarheid daarvan diep gevoelen en de vermaningen ten uiterste doeltreffend vinden.
Eindelijk de zesde Leerrede achten wij het pronkstuk van allen. Zij handelt over Matth. XII:42b., en wel in diervoege, dat zij eerst aan deze uitspraak van Jezus (meer dan Salomo is hier) uit het verband, waarin zij voorkomt, het noodige licht bijzet; ten tweede, Jezus en Salomo, in de betrekking, waarin beiden hier voorkomen, met elkander vergelijkt; en eindelijk de meerderheid van Jezus boven Salomo doet verstaan en gevoelen. - Deze Leerrede houden wij schier boven allen lof verheven. Bij herhaling dezelve lezende, werden wij telkens op nieuw daardoor verrukt. Wij weten niet, wat wij meest moeten bewonderen: of de heerlijke beschrijving van Salomo's grootheid, bij trapswijze opklimming, reeds in de inleiding; of de daarstelling der kwaadaardige betichting; of de tafereelen van Jonas en de Koningin van Scheba bij Salomo, en dan dat ont. wakend gevoel: meer dan Jonas, meer zelfs dan Salomo is hier; of die overheerlijke trekken ter vergelijking van Jezus en Salomo; of het vernuft, om eerst de gelijkheid en dan de ongelijkheid te schilderen; of de harten zielverheffende aanwending dezer waarheid. Kortom, ieder leze en herleze zelf, om met ons te deelen in dien wellust, en den Hoogleeraar dringend te verzoeken, om, behoudens zijne gewigtige taak der Bij-
{==664==} {>>pagina-aanduiding<<}
belvertaling, ons toch niet van deze voortbrengsels van zijnen geest verstoken te laten!

De voortreffelijkheid van de Leer der Roomsch-catholijke Kerk gehandhaaft, op grond der Heilige Schriftuur, (en daarop alleen) tegen den Eerwaarden Heer J.J. Scholten, en twee andere Protestantsche Schrijvers. Te Leyden, bij J.J. Thijssens en Zoon. 1816. In gr. 8vo. 136 Bl. f 1-:-:

Wij zagen den titel van dit boekje met bijzonder genoegen. Zoo moet het toch, zal men ooit met elkander staan op gelijken grond, en zal het redeneren iets meer dan ijdele woorden zijn: men spreke dan naar de H. Schrift, en naar dezelve alleen! Maar de lezing gaf ons zoo veel genoegen niet, daar het beroep op de H. Schrift, en de uitlegging, evenzeer als de redenering, al bijzonder armhartig is; en zelfs als eene proeve, hoe ver een kundig Roomschgezinde het brengen kan, als hij zich eeniglijk aan den Bijbel houdt, is dit geschrift onvoldoende; - wij gelooven voor het minst niet, dat men den Katholijken regt zou doen, als men dit als het non plus ultra eener Bijbelsche verdediging der Roomschkatholijke Kerk wilde doen gelden. Wij hadden verwacht eene duidelijke opgaaf der punten tusschen Roomsch en Onroomsch in geschil, en dan uit de H. Schrift met oordeel aangevoerd hetgeen de Katholijk in zijn voordeel acht. Zoo kon men toetsen; en handelde men wederzijds edelmoedig, dan verwachteden wij toenadering. Dan, de Schrijver gaat eenen anderen, meer omslagtigen weg: hij tracht den Heer scholten te weêrleggen, en heeft zoo tusschenbeiden ook den Protestant aan zijne Medeprotestanten, en Aletofilus, den laatsten wel het meest, (ja, buiten het voorberigt, vinden wij naauwelijks van den eerstgenoemden eenige melding) dan tevens aangetast.

{==665==} {>>pagina-aanduiding<<}

Allerminst hadden wij hier verwacht den Protestanten het regtmatig bezit des Bijbels te zien betwisten, welks bezit hier echter gezegd wordt bijnaar gelijk te staan (past op uwe stukken, Protestanten in het voormalig vereenigd Nederland!) met het bezit der Kerken in de Noordelijke Provinciën van de Hervormden in het bijzonder; en wij verwachtten ook geenszins eene bewering van duisterheid der H. Schriftuur, en het noodzakelijke van de magt der Kerke tot derzelver uitlegging. Dit wordt nu, ja, zoo men dit bewijzen noemen wil, uit 2 Petr. III:16. I:19, 20 bewezen; immers zegt Petrus: dat de Prophetische Schriften door geen eigen verklaring worden uitgelegt! Ook waren wij, bij de op den titel vermelde wijze van het pleit te zien beslissen, op geene aanvoering van Kerkvaders verdacht; en allerminst op het dom of onedelmoedig verdraaijen der punten in geschil, zoo als b.v. dat der pretense onbevlekte ontfangenis van Maria. Dan - wij hebben hier een tegenschrift tegen den Eerw. scholten, waarbij de Schrijver grootendeels dan over Bijbelteksten redekavelt op zijne wijze, maar geschiedenis en overlevering, daar hij scholten weêrleggen wil, niet kon voorbijgaan. De ons zoo uitlokkende titel is dus weinig meer dan - misleiding. Tot eene proeve van schrijftrant en schriftverklaring tevens, zij het volgende; toevallig slaan wij het boekje hier juist op:
‘Dat deze’ (de R.K. Kerk) ‘heilig is, wordt al mede uit Gods woord bewezen. Ook daar voor bad Jezus zijnen Hemelschen Vader, volgens Jo. XVII:17. Heiligt ze in de waarheid, Uw woord is de waarheid.’ En vers 19. ‘Voor hen heilig ik mij zelve, opdat zij mogen geheiligt zijn in de waarheid.’ Zoo spreekt Paulus, Eph. V:27. ‘Opdat bij (Christus) zich zelve eene heerlijke Kerk bereiden zoude, die geen vlek of rimpel of iets diergelijks hebbe, maar die heilig en onbevlekt zij.’ Zie verder 1 Cor. VI:19. 2 Cor. VI:16. 1 Petr. II:5.

{==666==} {>>pagina-aanduiding<<}

‘Dat ook deze Kerk Catholijk is, behoeft geen betoog; vermits zij overal in alle landen wordt beleden.
En dat zij is Apostelijk; wordt niet minder bewezen, eerstelijk: uit de eenstemmigheid van hare leer en bediening met die der Apostelen, gelijk hier voor reeds is getoond. En ten anderen uit de geregelde opvolging. Zoo weten wij dat, na de kruisiging van Petrus, reeds in den jare 73 der Christelijke tijdrekening, Linus als oppervoogd is aangesteld. Dat dezen in de jare 84 werd opgevolgd door Cletus; dezen wederom door Clemens; die door Anacletus enz. enz. enz. Den Heer President, die op bl. 37, de opvolging der Pausen van Joannes VIII tot Leo IX op bijnaar vijftig steld; en zal dan ook wel met het bestaan der vorige Pausen bekend zijn. Evenwel heeft hier bij dezen Schrijver eene vergissing plaats van twee jaren; het was niet in 872 maar 874, dat Joannes tot Paus verkozen is, en het getal tusschen deze en Leo IX bepaalde zich tot achtenveertig.
De menigte van algemeene Kerkvergaderingen en Conncilien, van de eerste tijden des Christendoms af, bewijzen allen voor de bestendige bevordering der eenheid, - en de macht welke door Jezus zelf aan zijne Kerk is gegeven, waarborgd ons de zekere onfeilbaarheid derzelve. Immers heeft Jezus tot zijne Apostelen gezegd: “Die u ontvangt, ontvangt mij,” enz. Matt. X:40. “Voorwaar, voorwaar ik zeg u: zoo wie ontfangt den geenen die ik zenden zal, die ontfangt mij.” Jo. XIII:20. En dat wij verpligt zijn de Kerk te gehoorzamen, leerd ons Paulus, Hebr. XIII:17. “Weest uwen leidsmannen gehoorzaam” enz. Zie almede Hand. XV:41. Maar boven dien heeft Jezus nog beloofd: “Ik ben met ulieden alle de dagen, tot de voleinding der wereld.”
Op eene vrij onverdraagzame wijze, om geen erger woord te gebruiken, laat zich den President op bladz. 37 uit, omtrent alle de Pausen, welken van Joannes VIII tot Leo IX bestaan hebben. Maar moet men zich evenwel niet verwonderen, dat iemand, welke van de

{==667==} {>>pagina-aanduiding<<}
Roomsch Catholijken geene anderen, dan schriftuurlijke bewijzen wil aannemen, zich, bijnaar op ieder bladzijde van zijn werkje, beroept op schrijvers buiten de Heilige Schrift; welke auctoriteit niet alleen niet algemeen is, maar die zelfs dikwijls door andere geliijksoortige Schrijvers, met zeer veel grond tegengesproken worden. Zoo allegeert men Erasmus op bladz. 115, om eene pretense, en zelfs onverstaanbare, verandering, in de leer der Transubstantiatie te doen geloven. Baronius op bladz. 37, om acht en veertig Pausen tot deugnieten te verklaren.’ enz.
Heeft onze Lezer genoeg? Maar wij willen edelmoedig den achtenveertig-ponder aanwijzen, die den Heer scholten volkomen dooden moet. ‘Wie komen hier nu (Marc. V:7) voor, als verklaard te hebben: dat niemand de zonden kan vergeven, dan God alleen? Jezus zeker niet: maar wel de Schriftgeleerden van dien tijd, die steeds hun werk maakten om de leer van Jezus, zoo veel in hun was hinderlijk te zijn.’ - Ohe libelle!




Raadgeving aan twijfelende Protestanten. Door J.G. Lesage ten Broek, Notaris te Naaldwijk. Te Amsterdam, bij Geysbeek en Comp. 1817. Met Goedkeuring. In kl. 8vo. 28 Bl. f :-5-8

Wij wenschten wel, dat wij van dit, en al hetgeen de Notaris c.s. nog zal goedvinden te schrijven, betrefsende den Godsdienst, ons met een eenvoudig ‘gezien,’ gelijk de Eerw. cramer, mogten afhelpen. Maar wij moeten ook lezen; en onze Lezer verlangt dan voor het minst toch eenig verslag. De Schrijver raadt zijne geliefde twijselmoedige zielen hoofdzakelijk aan, dat zij Roomsch worden; dit spreekt zonder tong. Op fundament? dat reeds hunne twijselmoedigheid bewijs is, dat God hun de gaaf des geloofs (aan de alleen za-
{==668==} {>>pagina-aanduiding<<}
ligmakende Kerk) verleenen wil; weshalve zij ook zoo voorzigtig moeten zijn, hunne twijselingen niet mede te deelen aan menschen, die de leer der Katholijke Kerk niet kennen, of, uit vooroordeel, miskennen, (als alleen zaligmakend.) Overigens moeten zij overwegen, (inderdaad overwegen? onderzoeken? nadenken?) 1) dat de Zaligmaker eene Kerk heeft willen stichten, ten allen tijde en overal zigtbaar, (?) en volmaakt overeenstemmende in het geloof; (in zoodanig geloof vooral, als Hij nimmer heeft bevolen?) 2) dat dit doel door zijnen beloofden bijstand volkomen bereikt moest worden; (en eeniglijk bereikt wordt door af te wijken van het eenvoudige, en door het verzinnen van pronk en bijvoegsels?) 3) dat de Apostelen overal gepredikt, en wel hetzelfde gepredikt hebben, 4) dat die leer, welke in alle landen dezelfde is, alleen die der Apostelen wezen kan; (al bevatte zij ook, van hetgeen de Apostelen leerden, geen enkel woord?) 5) dat de ware Kerk altijd moet bestaan hebben en nooit onzigtbaar geweest zijn; en nu moet men dan, 6) vergelijken de Katholijke Kerk, door God zelv' op eene rots gevestigd, in haren majestueuzen luister, en de bouwvallen bij de Protestanten, en denken aan het eensoortige van de tarwe en het veelsoortige van het onkruid; en eindelijk, 7) vooral niet vergeten, dat Jezus zelfverloochening en het
opnemen van het kruis tot het kenmerk van zijne leerlingen stelde; terwijl men bij het minste nadenken gevoelen zal, dat het opnemen van het kruis, het kruisigen van het vleesch, en tuchtigen des ligchaams, meer beteekent, dan het nalaten ter (der) zonde. Een betoog, dat noch het 5de gebod, noch menschenvrees den twijfelmoedigen mag terughouden om Roomsch te worden, besluit deze Raadgeving; hetwelk wij den Schrijver gaarne schenken, daar buiten twijfel het geweten zoodanig eene daad eeniglijk rigten moet.
De zieltjes, die door deze Raadgeving gewonnen worden voor de alleen zaligmakende Kerk, zullen er ook zieltjes naar wezen; en de zoodanigen, die in eigen-
{==669==} {>>pagina-aanduiding<<}
dunkelijke zelfkwelling en doellooze ontbering de door Jezus bevolene, Gode aangename, zelfverloochening - in den uitwendigen eerdienst der Roomschgezinden de eenvoudige, reinigende Apostolische voorschriften en prediking - en in de geschiedenis der Paussen de eensoortige tarwe, de overal en altijd overeenstemmende heiligende leer vinden, - en dat wel door den bril, hun bij dezen door den Naaldwijkschen Notaris op den neus gezet, - zijn niet alleen in Bijbel- en Geschiedkunde zeer ten achtere, maar tevens ook naar verstand of hart, of wel naar beiden, van zoodanig eenen stempel, dat wij meenen, dat de Protestantsche Kerk, door hen te verliezen, slechts eene geringe schade kan lijden.

De Geschiedenis der Kerkhervorming verkort, door M. van der Stiepel. Te Utrecht, bij S. Alter. 1817. In kl. 8vo. 80 Bl. f :-11-:

De Schrijver van dit boekje heeft, volgens zijn voorberigt, geen hooger doel gehad, dan ‘om minkundigen onder zijne mede Christenen bekend te maken met deze of gene voorvallen, die het groote werk der hervorming hebben daargesteld, of er gevolgen van zijn.’ Nu zijn er wel Schrijvers, (schoon niet zeer velen) wier nederigheid hen al te gering van hunnen arbeid doet spreken, en die somtijds meer geven, dan zij deden verwachten; doch wij kunnen op onze eer verzekeren, dat dit hier het geval niet is. Voor meerkundigen is hier niets op te doen. Minkundigen, dat is geheel onkundigen, zullen er met deze en gene voorvallen bekend worden, maar ook van velen, waarvan men hen, als men dan toch voor hen wil schrijven, ook behoorde te onderrigten, onkundig blijven; omdat er de Schrijver of geheel van zwijgt, of er droevig los overheen loopt, of er ook zichzelven geene genoegzame

{==670==} {>>pagina-aanduiding<<}
kennis van verkregen heeft. Men zou, als men het boekje eens doorziet, om te ontdekken, hoe wijd de Schrijver den omvang van de geschiedenis wel neemt, meenen, dat het al vrij volledig was; dewijl het spreekt van de hervorming van Duitschland, Zwitserland, Denemarken, Zweden, Frankrijk, Engeland, Schotland, Ierland, Nederland, Polen, Hongarijen, Zevenbergen, Bohemen enz. Maar, als men nu gaat lezen, ziet het er sober uit. - In het verhaal wegens Zwitserland wordt, bij voorbeeld, op bl. 30-32, de naam van zwinglius zelfs niet ééns gespeld (*), en alles bestaat eeniglijk in een berigt wegens calvijn en beza. Denemarken en Zweden voegt de Schrijver, gemakshalve, bijeen, meldt eerst den aanvang der hervorming in het laatste, dan den afloop derzelve in het eerste rijk, en koppelt dit zoo te zamen, alsof de beide rijken met elkander slechts één éénig uitmaakten. Drie bladzijdjes zijn hem genoeg, om zijne minkundigen bekend te maken met de voorvallen in Frankrijk, Engeland, Schotland en Ierland, en een paar volgende vertellen hun de anecdote wegens Doctor cole. Doch genoeg. Recensent vermoedt, dat de zamensteller een nieuweling is in de boekfabrijk. Is dat zoo: dan wete hij, dat zijne fabrijk nooit opgang zal maken, ten zij hij de goede stoffen, welke hij voorhanden heeft, beter
verwerke.

Nieuwe Verhandelingen van het Zeeuwsch Genootschap der Wetenschappen. IIden Deels 6de Stuk. Te Middelburg, bij S. van Benthem. 1817. In gr. 8vo. 16 Bl. f :-5-8

Dit stukje bevat de beschrijving eener zeer zonderlinge misgeboorte, van een kind namelijk, waarin niet

{==671==} {>>pagina-aanduiding<<}
alleen de dikke darmen, de pisblaas, de nieren en de bijnieren ontbraken, zoodat de kronkeldarm in de pisbuis uitliep en door dezelve de drekstoffen ontlast werden, maar ook de navelader en de navelslagaderen een' halven duim van elkander verwijderd en derzelver openingen zoo volkomen gesloten waren, dat er zich, bij de geboorte, geen droppel bloeds uit ontlast had. Een blijk, dat dit kind, althans in het laatst der zwangerschap, niet meer in verband stond met de moeder. Er was voorts eene geheel vreemde en onnatuurlijke plaatsing der ingewanden aanwezig, zijnde de lever door het gemis van ondersteuning van het middelrif afgescheurd en tot ver in den onderbuik gezakt.
Deze waarneming is aan het Genootschap medegedeeld door deszelfs medelid, wijlen den verdienstelijken Heer s.a. de moraaz, Med. Dr. te Sommelsdijk, die in korte aanteekeningen nog eenige voorbeelden van dergelijke wanstaltigheden uit andere Schrijvers aanhaalt.

Volledige Beschrijving van de Thermo-lamp, of verwarmende en tevens licht gevende Kagchel, waarmede men verscheidene kamers of eene zaal te gelijker tijd kan verwarmen en verlichten, en waarvan de rook niet behoeft gewasschen te worden; met eene Afbeelding, waarop alle deelen van de Thermo-lamp zoo naauwkeurig zijn vertoond, dat een ieder er, zonder groote kosten, eene naar kan laten vervaardigen. Met het motto: Eene matige warmte en een goed licht zijn wezenlijke behoeften voor den mensch. Uit het Hoogduitsch. Te Arnhem, bij J.H. Moeleman. 1817. In gr. 8vo. f :-6-:

Het instrument, hetwelk ons hier beschreven wordt, moet, als men het houtsneêplaatje vergelijkt, al een aardig figuur in eene zaal maken. Het is zeker zeer eenvoudig, maar ook zeer lomp. Volledig is de beschrij-
{==672==} {>>pagina-aanduiding<<}
ving in 't geheel niet: want wij zien niets van een' toestel, geschikt ter verlichting eener geheele zaal, nog minder van een gebouw, of althans van verscheidene vertrekken. Ook vatten wij niet, hoe het ter verwarming van meer dan ééne kamer dienen kan. De Vertaler had dus wel, voordat hij dit schoone stuk ter perse gaf, zelf mogen beproeven, wat er van ware; dan zoude hij zeker bevonden hebben, dat de geheele uitvinding zelss geen houtsneê almanaksplaatje waard was.

Karaktermatige Beschrijving van het bijzonder leven en gedrag van Napoleon Buonaparte, alsmede zijne handelwijs omtrent vreemde Mogendheden. Door Lewis Goldsmith. IIIde of laatste Stuk Te Amsterdam, bij II. Gartman. In gr. 8vo. 180 Bl. f 1-16-:

Wij hebben ons gevoelen wegens de beide eerste stukken van dit werk reeds vroeger gezegd. Hetzelve blijst zich in vorm en strekking vrij gelijk; doch het voor ons liggende gedeelte is voor de Matiën buiten Frankrijk het gewigtigste, daar het 's mans gedrag omtrent vreemde Mogendheden betreft.
Indien men op alles, of slechts op het grootste gedeelte van 't geen hier gemeld wordt, met vertrouwen kon asgaan, zou dit werkje eene der gewigtigste bijdragen tot de geschiedenis onzer dagen opleveren. Sommige anekdoten, 't is waar, hebben eenen hoogen graad van inwendige waarschijnlijkheid, en zijn ook sedert van elders bekend geworden; anderen waarborgt de Schrijver, als gegrond op geheime akten, die hem, als toenmalig beëedigd Translateur, volkomen konden bekend zijn; anderen, daarentegen, zijn blijkbaar overdreven, of strijdig met hetgeen wij uit andere bronnen weten, en alles moet afhangen van het getuigenis, en dus van de onkrenkbare waarheidsliefde en den toegang tot de bronnen, van éénen man, die in allen gevalle een' te geringen post bekleedde, om in zoo vele der allerdiepsle staatsgeheimen ingedrongen te zijn, als hij ons hier ontsluijert. Wij twijselen echter niet aan 's mans goeden wil, om de waarheid te zeggen; doch het komt ons voor, dat hij uit Parijsche stadsgeruchten, die gewis door den algemeenen haat der burgerij tegen den Corsi-
{==673==} {>>pagina-aanduiding<<}
naan zoo niet verdicht, althans overdreven waren, zijne berigten geschept heeft, welke men dus als geene reine bron voor de Geschiedenis kan aanmerken. - Doch wij zullen van het een en ander bewijzen aanvoeren.
Dat buonaparte het in de behendigheid van omkooping zeer verre gebragt hebbe, is hoogstwaarschijnlijk; dat hij niet alleen onder de krijgs-, maar ook onder de staatslieden, ja de staatsdienaars der groote Mogendheden zijne veile afhangelingen gehad hebbe, ligt bijna in den aard zijner ongelooselijk snelle overwinningen, vergeleken met zijn' naderhand gevolgden, ongehoorden tegenspoed. Het komt ons echter bedenkelijk voor, of de Heer von haugwitz wel die verr der geweest zij, waarvoor goldsmith hem uitmaakt. Ter volstrekte eerloosverklaring van zulk eenen hoofdpersoon in de Geschiedenis vorderen wij natuurlijk bewijzen, en geene bloote beschuldigingen. Niet malscher behandelt hij den Graaf philippus van gobentzl, Oostenrijksch, en Prins kurakin, Russisch Gezant te Parijs (voorheen Minister van Buitenlandsche Zaken); laatstgemelde (bl. 45.) wordt zelfs een oude verrader genoemd. Ook hiervan hadden wij wel gaarne eenige meerdere bewijzen gewenscht. Dat buonaparte te Parijs altijd omringd was van eene sterke wacht, en het niet mogelijk zou geweest zijn hem te genaken, is volstrekt niet waar; velen onzer landgenooten, die te Parijs geweest zijn, kunnen zulks getuigen: ja hier, waar hij toch zoo veel stof tot haat rondom zich had opgehoopt, trotseerde hij, met eene bijna beleedigende stoutmoedigheid, die men alleen door geloof aan een Fatalismus verklaren kan, de verontwaardiging des volks. Op bl. 95 wordt de officiéle Courant van den Haag van 30 Julij 1805 aangehaald; zekerlijk de Staatscourant, die echter eerst in September 1805 begonnen is. - Daarentegen schijnt de verfoeijelijke handel met de Spaansche wol te
Burgos, die napoleon eerst voor zich verbeurd verklaarde, en daarna aan de Spaansche kooplieden nog eens deed betalen; voorts zijn gemeene diefstal ten aanzien der wissels van den Russischen Minister (bl. 173, 174), - deze daadzaken, zeggen wij, schijnen echt en bewezen; want de Schrijver heest de bewijsstukken daarvan gezien, en van ambtswege vertaald. De echtheid van het geheime Traltaat van Tilsit (bl. 152-154) wordt door den Schrijver verzekerd ter behoorlijke plaatse met bewijzen gestaasd te zijn-
{==674==} {>>pagina-aanduiding<<}
Alsdan is hetzelve zeer merkwaardig. Doch het is zonderling, dat noch de daarbij bepaalde bezitneming van Afrika's roofstaten, noch die van Egypte, door Frankrijk zelfs maar beproefd is. De gevangene, twee jaren lang, in het kasteel Vincennes, op bl. 155 in de noot, is immers alexander berthier niet? En zoo neen, waarom hem dan enkel berthier genoemd, onder welken naam toch slechts één persoon algemeen bekend is? Op bl. 61 staat, dat buonaparte's inlijving van Genua bij Frankrijk onder andere den Duitschen Keizer tot verandering van zijn' titel in dien van Keizer van Oostenrijk zou hebben bewogen, hetwelk nogtans wel een jaar vroeger gebeurd is.
Men ziet uit het aangevoerde, hoe voorzigtig men dit boek gebruiken moet, om daaruit de gebeurtenissen der laatstverloopene jaren te leeren kennen. 's Mans zucht voor waarheid, vrijheid, orde en regt is allezins loffelijk; maar hij gaat blijkbaar, even als in de beide eerste stukjes, te verre. En zulks heeft dit nadeel, dat men nu geenen juisten maatstaf heest, om het ware, welbewezene, van het ter loops gehoorde, vergrootte of half ware te onderscheiden.
Men gevoelt, dat wij den inhoud dezes werks - eene reeks van Anecdoten over bekende gebeurtenissen - niet wel ontleden kunnen. Slechts deze bijzonderheid stippen wij daaruit aan. - Het Pruissische Kabinet ontving, volgens hem, van den Bazelschen Vrede af, jaarlijks eene Millioen Rijksdaalders voor deszelfs onzijdigheid. En toch zou buonaparte, te midden van dien door hem gekochten Vrede, het plan gevormd hebben, om Polen in opstand te brengen, door middel van Fransche soldaten, als volkplanters vermomd. Ook andere beroepen werden door den algemeenen dwingeland tot verleiding gebezigd. ‘Men vond den spion onder het kleed van eene danseres, eenen zanger of eenen schilder, ja zelfs in eenen kapper, die voorgaven reden gehad te hebben om hun land te verlaten; die zich in den nederigen post van huisbedienden in de vertrouwelijkheid van personen van hoogen rang indrongen, en zich somtijds meer nuttig voor hunne zenders betoonden, dan de meest achtingwaardige geakkrediteerde agent.’ - o, Mogten deze helsche kunstgrepen eener echte (ook reeds oudere) Fransche staatkunde althans in onze hooge kringen nooit of nimmer eenige uitwerking doen!

{==675==} {>>pagina-aanduiding<<}

Op bl. 177 vindt men eene stootende druksout: De vredesvoorstellen werden - aangenomen, in plaats van niet aangenomen. Voorts is de vertaling vrij goed.




Heidebloemen van Jan van Walré. IIde Deel. Te Haarlem, bij F. Bohn. 1816. In gr. 8vo. f 3-12-:

De Heer van walré is gansch niet over ons tevreden, omdat wij, bij de beoordeeling van het eerste deel dezes werks (*), eenen enkelen minnezang fraai en wegslepend, doch daarom gevaarlijk en voor de zedelijkheid nadeelig hielden. Ja, de man schijnt boos te zijn. Hij noemt onze oordeelvelling aanmatiging, en de wijze en toon zijn hem verdrietig gevallen. Wij nemen echter geen woord terug van hetgene wij, zonder oogmerk om den achtenswaardigen man te beleedigen, sine ira et studio en op geene onbescheidene wijze, gezegd hebben, en wij zijn nog in ons oordeel bevestigd geworden door het gevoelen van anderen, die mede den bedoelden minnezang veel te weelderig geschilderd vonden. De Dichter verdedigt hier zijn voortbrengsel ook niet, maar zoekt slechts zichzelven te verontschuldigen. Gaarne laten wij aan die verontschuldiging alle regt wedervaren, voor zoo verre zij de bedoelingen van den Dichter betreft, waaromtrent wij, trouwens, nooit eenigen twijfel gevoed noch geuit hebben, daar wij niet de zedelijke reinheid en oogmerken van den Dichter, maar alleen zijn kunstprodukt hebben beoordeeld. Ook wij kennen het: nitimur in vetitum, semper cupimusque negata; doch dat het daarom onvoorzigtig zoude zijn, eenig kunstwerk, als gevaarlijk voor de zeden, te doen kennen, - dit bewijst te veel, en daarom in het geheel niets, zoo als ieder zedekundige, zonder juist een naauwgezet veroordeelaar te zijn, ons gaarne zal toestemmen.
De inhoud van dit tweede deel heeft ons voorts in ons gunstig gevoelen, omtrent des Dichters kunstvermogen, bevestigd; schoon wij niet kunnen ontveinzen, dat wij, bij vergelijking, aan het eerste deel meerderen rijkdom in keurige en uitgezochte stukken toekennen.
Het eerste gedicht, hier voorkomende, Licht en Duisternis,

{==676==} {>>pagina-aanduiding<<}
heeft vele teekeningen, welke fiksch zijn en goed uitkomen. Het woord herhaald, op bladz. 9, in den zin van betracht of beoefend, schijnt ons het regte niet te zijn. Somwijlen slaat ook de Dichter wat al te weinig acht op den klemtoon, b.v.


{== afbeelding 	==} {>>afbeelding<<}
    
t 
{== afbeelding 	==} {>>afbeelding<<}
    
n 
{== afbeelding 	==} {>>afbeelding<<}
    
uw li
{== afbeelding 	==} {>>afbeelding<<}
    
t 
{== afbeelding 	==} {>>afbeelding<<}
    
k 
{== afbeelding 	==} {>>afbeelding<<}
    
n 
{== afbeelding 	==} {>>afbeelding<<}
    
uw 
{== afbeelding 	==} {>>afbeelding<<}
    
ven. 

Op bladz. 11, over de ontaarding der deugden in ondeugden handelende, wil de Dichter zeggen, dat spaarzaamheid schraapzucht wordt. Dit is, naar ons inzien, zeer gedwongen dus uitgedrukt:

... en spaarzaam zijn (wordt) tot schrapen afgeleid. 

Op dezelfde bladz. zijn uitdrukkingen, als kwijtgeraakt gezag; zoo zijn ziel verkrijgen mag 't gevoel; wijkt dan 't eenemaal enz. veel te prozaïsch.
Het Oogstseest houden wij voor eene tamelijk goede Cantate. Meer kunnen wij er niet van zeggen, zonder uitvoerig te worden. Reeds bij den aanhef beviel ons echter dat: Komt knecht en heer! geenszins.
De Feestzang, ter 25ste verjaring der Maatschappij Tot Nut van 't Algemeen, bezit wel eenige schoone coupletten; doch Dichter en onderwerp beide hadden ons meer doen verwachten. De statige, bezielde feesttoon ontbreekt hier veelal. Men oordeele:

Heil zij den volke, wien de botheid 
Te lang, te schandelijk vergat (*); 
't (†) Leert nu den weg, die tot genot leidt, 
In hem (§) ook gloort de straal der Godheid, 
Die slechts ontwikkling noodig had! 
 
Volhardt, volijverige stichters 
Des Tempels, die den laster tart! 
Volhardt, getrouwe nutverrigters! 
Gij, duizenden van lastverlichters! 
Vermenigvuldigt en volhardt! 


{==677==} {>>pagina-aanduiding<<}

Dit zijn meest magere en harde rijm lanken. Beter hebben ons, in deze afdeeling van Zede- en Mengeldichten, behaagd: 1.) Bij het graf van den Dichter P.J. Uylenbroek. Het kan zijn, dat het bij ons ligt; maar wij hadden wel gewenscht, dat het geheele vierde couplet er uitgelaten ware. De uitdrukking: uwen jichtwee-vollen vriend, had op ons gevoel eenen nadeeligen indruk, en schijnt ons niet voegzaam geplaatst in eenen anders zoo ernstig gestemden en eenvoudig roerenden Treurzang. De drie laatste coupletten zijn, in ons oog, bijzonder schoon. 2.) Een vergeten Borger, dat niet te uitgebreid is, om in zijn geheel te worden overgenomen:

Wie, uit een' braven stam en deftig huis gesproten, 
Door geen Geboorte of Rang afhanklijk van zijn kring, 
Voorouderlijken schat tot zijn bestaan ontving 
Of, door een eerlijk doen, zijn renten kan vergrooten; 
 
Zijn' eigen vruchtbren grond of akker mag bepoten, 
Door eerzucht niet gelokt tot kussen, ster of kling; 
Te groot tot laagheid en tot schittren te gering; 
Door armoê opgezocht, voorbijgezien door Grooten: 
 
Wie, van geen' Dief belaagd, van Jagers niet gestoord, 
Geen' last van Krijgers heeft; van Oorlog naauwlijks hoort; 
Geen Regtsgedingen kent, noch Pleit, noch Pleitbezorger; 
 
Als Mensch en Onderdaan zijn pligten stil betracht, 
Door dwaasheid wordt bespot, door wijsheid hoog geacht, 
Smaakt al de kalmte en rust van een' vergeten borger. 

3.) De Echtzang, op bladz. 40 en volg. Misschien zouden wij, indien er eene keus moest gedaan worden uit al de gedichten, in deze asdeeling voorkomende, aan dit stuk den voorrang geven. Hier gloeit warm, hartelijk en ongekunsteld gevoel - en alles is dichterlijk. De regte toon is overal getroffen.
Ook de Tooneelkunst bezit vele schoonheden van détail; doch op de eenheid van het stuk, op de houding van het geheel, als kunstprodukt, en op den, misschien wat partijdigen, smaak voor zekere bepaalde soort van kunstgewrochten, zouden, naar ons oordeel, nog al gegronde aanmerkingen kun-
{==678==} {>>pagina-aanduiding<<}
nen gemaakt worden. - Het doet ons leed, dat de Heer van walré zijne Callirrhoé niet hebbe afgewerkt. Het eerste bedrijf, dat ons hier wordt medegedeeld, mogt ons iets voortreffelijks doen verwachten. Of evenwel de uitgave van dit eerste bedrijf, afzonderlijk, gepast zij - dit zouden wij betwijfelen. De verzen zijn, over het algemeen, wel goed bewerkt; doch wat heeft de Lezer b.v. aan de inleiding eener redevoering of verhandeling? Wie lust gevoelt en in staat is, om dit onderwerp zelf te bewerken, zal ook niet gaarne het eerste bedrijf van den Heer van walré overnemen. In allen gevalle had de Dichter dan ook nog het plan voor het geheele Treurspel moeten mededeelen.
Nu volgen nog twee rubrieken, eene van Liefdedichten en Gezangen, en eene van Vrolijke Gedichten, Fabelen, Vertelsels enz. Wij hebben hier onze bevorens gemaakte aanmerking bevestigd gevonden, dat, namelijk, geestigheid en vernuft de eigenschappen zijn van van walré's Muze. Zij blinken, meer dan gevoel en teederheid, in de minnezangen, en bovenal in de vrolijke gedichten, fabelen enz., waar zij ook eigenaardig behooren. Trouwens, dit is het vak, waarin de Heer van walré een meester is. Onder de liesdedichten zijn ons uitstekend voorgekomen: Haarlokken; Izabelle en Rogier; Diana en Actaeon, en Zeemanschap. De Romance uit de 16de Eeuw beviel ons niet. Wij zeggen er niet meer van, om nieuwe ergernis te vermijden. Onder de vrolijke gedichten munten, naar ons oordeel, uit: Het Ridderlijk Steekspel, en het Bruiloftsdicht op bl. 163 en volg. Deze en meer andere stukken, ja schier alle, onder de laatste rubriek voorkomende, zijn regt geestig, met Attisch zout besprengd, vol smaak en aangename luim, los en gemakkelijk bewerkt. Gaarne deelden wij een der oorspronkelijke geestige stukken mede; doch deze zijn te uitgebreid voor de overneming. Het volgende boertige moge hier nog eene plaats vinden:

	Justitie en executie.
Op zeekren tijd, in zeekre Stad 
Verwarmde Meester Hans met roeden rug en lenden 
Eens IJvraars, die misschien wat bout gesproken had; 
Nieuwsgierigheid had zich veel volks daar heen doen wenden, 
En markt en straat was zwart van vreemden en bekenden; 

{==679==} {>>pagina-aanduiding<<}

Een Reiziger, die des zijn' weg versperren ziet, 
Vraagt aan een' eerlijk' Isrelliet: 
Wat is daar ginds te doen? Zeg, doet men daar Justitie? 
‘Nah doch! (is 't antwoord) Hexekitie.’ 
1813. 

Onder de vertaalde hebben wij nog het volgende niet onaardig gevonden:

	De domme drukker.
Martijn, eens Drukkers Zoon, verliefde en werd bemind 
Op en van 't lieve Betje, een Boekverkoopers kind; 
Zij voelden beiden 't vuur wel woelen, 
Maar dachten zelfs aan geen verkoelen; 
Eens deed nogtans de Min, in diep incognito, 
Dit paar de zaligheid van eenen kus beproeven, 
't Geen onzes Maartens drift zoo hoog wist op te schroeven, 
Dat zij van klein formaat klom tot in folio; 
Vier lippen, tot dit uur volkomen nieuw gebieven, 
Gevoelden nu al 't zoet, dat zulk een eerstling geeft; 
Zoo waar is 't, dat men nooit den lust moet wederstreven; 
Zoo waar is 't, dat de kus geen proeven noodig heeft: 
Maar straks was Maarten in verwarring heengevlogen; 
Het Boekverkoopers kind volgt hem met droevige oogen 
En zegt: Dat vind ik zonderling; 
Wat domme Drukker, die de wijze wist te ontdekken 
Een' kus te drukken, zoo als ik van hem ontving, 
En maar één Exemplaar te trekken! 
 
1801. Naar 't Fransch. 


Verhandeling over de theorie der lijnen van den tweeden graad, afgeleid uit de algemeene theorie der kromme lijnen; door J.C. Schröder, A.L.M. et Phil. Doctor. Te Utrecht, bij F.D. Zimmerman. 1816. In gr. 8vo. 155 Bl. f 2-8-:

De kundige Schrijver, thans Leeraar der Wiskunde aan de Latijnsche Scholen, als ook aan de Fundatie van Renswoude te Utrecht, geeft in zijn voorberigt zelf de orde op, welke hij in dit doorwrocht werk gevolgd heeft. Hetzelve is in drie

{==680==} {>>pagina-aanduiding<<}
afdeelingen gesplitst, waarvan de eerste de algemeene theorie der kromme lijnen behelst. Deze afdeeling is weder in twee hoofdftukken verdeeld, als 1. over de vergelijking der kromme lijnen in het algemeen, en 2. over de formulen voor de subtangens, normaal en subnormaal. De tweede afdeeling behelst de theorie der lijnen van den tweeden graad in het algemeen. In de derde afdeeling worden de gevondene lijnen zelve beschouwd. Deze afdeeling bestaat uit drie hoofdstukken, als 1. over de eigenschappen der ellips en des cirkels; 2. der ongelijkzijdige en gelijkzijdige hyperbel, en 3. der parabel. En eindelijk, om een bewijs van het schoone en belangrijke der analytische leerwijze te geven, heeft de Schrijver nog eene vierde afdeeling daarbij gevoegd, waarin onderzocht wordt: waarom de lijnen van den tweeden graad sneden des kegels genaamd worden.
Ziet daar de hoofdpunten van dit belangrijk werk, welke allen in eenen bondigen en echt wiskundigen betoogtrant voorgedragen, en door de naauwkeurigste berekeningen bewezen worden. Wij danken den Heer schröder hartelijk voor deze belangrijke bijdrage tot de beoefening der verhevenste van alle wetenschappen, en wenschen opregtelijk, dat hij door eene algemeene goedkeuring aangemoedigd worde, om zijne overige opstellen over andere deelen der zuivere wiskunde in orde en aan het licht te brengen.




Beschrijving van een werktuig, om steden en groote gebouwen te verlichten, door middel van vlam-vatbaar gaz uit steenkolen. Door Jonkheer J.C. Baron du Tour, Lid van het Natuur- en Letterkundig Genootschap te Alkmaar. In 's Gravenhage en te Amsterdam, bij de Gebroeders van Cleef. 1817. In gr. 8vo. 36 Bl. Met eene Afbeelding. f :-11-:

De schrijver, even als wij, getroffen door en ingenomen met de schoone uitvinding en belangrijke waarneming van den Heer koning, om, door middel van vlam-vatbaar gaz uit steenkolen, eene nieuwe en voordeelige verlichting te bewerken - over welke bewerking des Heeren koning door de eerste klasse van het Koninklijk-Nederlandsche Instituut ook een zeer aanprijzend verslag is uitgebragt - wenschte tevens, dat de

{==681==} {>>pagina-aanduiding<<}
Heer koning ook den toestel hadde bekend gemaakt, waarmede hij deze allezins merkwaardige verlichting bewerkt. Dan, daar de Heer koning, om ons onbekende, maar veelligt gewigtige redenen, aan dezen wensch nog niet heeft voldaan, zoo meende de schrijver, als beoefenaar der proefondervindelijke natuurkunde, zijne kundigheden te moeten besteden, om zelf op zulk een' toestel bedacht te zijn. Hij levert ons dan hier de beschrijving van zulk een werktuig, met die duidelijke eenvoudigheid, waardoor werktuigkundige beschrijvingen zich altijd aanprijzen; en waarmede de Heer du tour ons blijk vertoont, dat hij een ijverig en nadenkend beoesenaar der natuur- en werktuigkunde is. Wij erkennen, dat dit werktuig, a priori beschouwd, ons zeer aannemelijk en voldoende voorkomt; dan, of het geheel aan de verwachting zal beantwoorden, kunnen en mogen wij, zonder proesneming, niet beslissen. Wij hopen derhalve, dat bevoegde regters en dezulken, welke in de gelegenheid zijn, om soortgelijke proeven te kunnen nemen, hunne oplettendheid op dit werktuig zullen vestigen, en mogen niet nalaten den Heer du tour aan te sporen, met zijne beoeseningen en proefnemingen in de hoogstbelangrijke wetenschappen der natuur- en werktuigkunde voort te gaan.

De Engelsche Broeders, of Lotgevallen der Familie Howard. Uit het Engelsch. IIde Deel. Te Haarlem, bij F. Bohn. 1816. In gr. 8vo. 244 Bl. f 1-16-:

Wij zijn in ons vermoeden bevestigd; de beide op de jonge Miss Howard verliefde uitmuntende jongelingen zijn de op den titel bedoelde Broeders, en zullen voorzeker wedijveren in edelmoedigheid. ‘De Hertog,’ hun vader, ‘een man van beginselen en van ware eer, had zijne gevoelens in het hart zijner kinderen doen overgaan, en deze schaamden zich niet te belijden, dat zij Christenen waren. Zij zouden zich liever bij de geheele wereld hebben belagchelijk gemaakt, dan in het minst hunnen God te beleedigen. Van de gebreken, der menschelijke nature eigen, waren zij gewis niet vrij: maar misdaad en wroeging waren hun vreemd, en dus moest, bij alle de rampen des levens, hun lot benijdenswaardig zijn.’ Wie de schoone eindelijk bekomen

{==682==} {>>pagina-aanduiding<<}
zal, ligt nog in het donker; één der broeders is reeds door haar afgewezen, hoewel hij allezins, naar verdiensten, in het bezit is van hare achting en vriendschap; het is niet twijfelachtig, dat zij den anderen opregt en vurig bemint; en hare verdenking jegens hem, - zoo natuurlijk, daar zij in het eerst niet gissen kon, dat zijn broeder hem in zijn vertrouwen nam, en hij pligtshalve ijveren moest in diens belang, en zij geheel onbewust was van zijnen moeijelijken zielestrijd, - is gelukkig weggenomen, daar, in een gevoelig oogenblik, geheel het geheim hem, zijnes ondanks, ontsnapt was. Hierdoor echter zijn de gelieven geenen stap nog verder; en, hoewel de omstandigheden van de Familie Howard thans zoo zeer ten goede veranderd zijn, dat de anders dreigende moeijelijkheid, van wege den afstand door middelen en rang, geheelenal vervallen is, zoo zien wij voor de gelieven geene uitkomst, dan dat de afgewezen minnaar de verstandige partij kieze van zich bij een ander lief meisje te vervoegen, op welks wederliefde hij kan rekenen. Wij hopen zoodanig eene eindelijke ontknooping in een derde, of al ware het, daar de lezing ons tot nog toe niet verveelt, in een nog later deel; en wenschen intusschen zeer, dat de lieve minnares, en de begunstigde minnaar, inmiddels maar niet wegkwijnen en er onder bezwijken zal.




Chrestomathie, ou Recueil de Litterature, en prose et en vers; à l'usage de la Jeunesse. Par C. van der Vijver. à Amsterdam, chez Schalekamp et van de Grampel. 1817. 8vo. 151 pag. f :-9-:

Ziet daar het getal onzer schoolboekjes reeds weder met een nieuw vermeerderd! Had men dan nog geen leesboek voor de Fransche taal in de scholen? Of was er in de aanwezigen dan nog eene wezenlijke behoefte te vervullen? Voor het huisselijk onderwijs zijn wij te dezen aanzien voorzeker rijkelijk voorzien; maar voor de scholen moet het voor ons liggend werkje, om meer dan ééne reden, allezins welkom zijn.
Wanneer jonge lieden, bij het leeren der Fransche taal, reeds eene voorbereiding in de spraakkunstige vormen en in de

{==683==} {>>pagina-aanduiding<<}
zamenvoeging der woorden genoten hebben, dan is hun ongetwijfeld niets dienstiger, dan dat zij, door de lezing van goede stukken, worden opgeleid, om hunne afwisselende gedachten en gewaarwordingen ook in den telkens passenden stijl en in telkens afwisselende duidelijke volzinnen uit te drukken. Om dit oogmerk te bereiken, is eene zoogenoemde Chrestomathie voor de scholen onontbeerlijk; en het verwondert ons, dat nog geen schoolonderwijzer op de gedachte is gekomen, zulk eene verzameling van stukken te vervaardigen, welke, met oordeel en smaak zaamgebragt, beknopt en tevens goedkoop zijnde, deze behoefte kon vervullen. Wij danken derhalve den Heer van der vijver voor de moeite, bij het zamenstellen dezer Chrestomathie genomen, en wenschen tevens, dat zoo wel hij, als zijne ambtgenooten, dezelve als eenen oordeelkundigen leiddraad bij hunnen onvermoeiden ijver in het onderwijs mogen gebruiken.
Bij eenen tweeden druk, welke waarschijnlijk niet kan achterblijven, wilden wij echter den zamensteller raden, om het gesprek van bladz. 18 tot 24 liever achterwege te laten, of althans, onder eene bijzondere afdeeling, achteraan te plaatsen; daar zoodanige gesprekken toch meer dienen, om de jonge lieden deze taal te leeren verstaan, dan wel om dezelven na te volgen.




Het eenvoudige, gegrond op de natuur, toegepast op het leeren lezen der Fransche taal; door L. Koning, Onderwijzer der Engelsche en Fransche Talen te Haarlem. Te Amsterdam, bij Schalekamp en van de Grampel. 1817. In kl. 8vo. 52 Bl. f :-5-8

Een aardig boekje, om den kinderen de eerste geluiden en de beginselen der uitspraak en spelling van de Fransche taal te leeren. Daar de schrijver in zijn voorberigt zegt, dat hij, binnen kort, eene afzonderlijke en opzettelijke verhandeling, over het regte gebruik van dit werkje, wil uitgeven, zoo willen wij ons oordeel over hetzelve ook tot dien tijd uitstellen.


{==684==} {>>pagina-aanduiding<<}

Natuurbeschouwingen, voornamelijk in het Rijk der Dieren, ingerigt tot een aangenaam en leerzaam Leesgeschenk voor de aankomende Jeugd. Met acht naar de natuur gekleurde Platen. Te Amsterdam, bij C.L. Schleijer. 1817. In gr. 8vo. 142 Bl. f 1-16-:

Over het uitgestrekte nut der natuurlijke historie en der natuurbeschouwingen is reeds zoo veel gezegd en geschreven, dat wij het onnoodig achten, daarover verder uit te weiden. Over dit nut is men het eens; maar men verschilt over de hulpmiddelen, ter bereiking van hetzelve. Rec. is meer genegen voor eene ernstiger beoefening van dit vak, volgens de manier van linnaeus en houttuyn; maar de schrijver van het voor ons liggend werkje verkiest liever de voetstappen van martinet te drukken, om, door de beschouwing van enkele voorwerpen der natuur revens Gods grootheid, wijsheid en goedheid te kunnen beschouwen.
Dit oogmerk is edel, en werkt voornamelijk op het hart; en wanneer de zamenspraken beredeneerd en volgen eenen wiskundigen leiddraad - dat is, regelmatig en geleidelijk van het eene tot het andere overgaande - ingerigt zijn, dan kan deze handelwijze tevens tot opwekking van ons verstand en tot verheldering onzer denkbeelden dienstig zijn. Dan, welk voordeel kan men voor verstand en hart verwachten, wanneer deze gesprekken dikwerf beuzelend, en - om het zoo eens uit te drukken - met bokkensprongen van het vernuft doormengd zijn? Op bl. 52 laat de schrijver den onderwijzer zeggen: ‘Toen ik u van de vliegen sprak, mijn zoon! had ik u onder het oog moeten brengen, dat gij uwe verzameling van nuttige boeken, wat den inhoud derzelve(n) betreft, aan den steek eener vlieg te danken hebt.’(!) En op bl. 56 zegt de onderwijzer weder: ‘Om nu nog eens tot uwe boeken terug te keeren, zoudt gij wel gelooven, dat zij, de boeken zelve(n), zoo als alle andere(n), op het veld gegroeid zijn?’ Dit toch is ongehoord geestig. Tot zulke ongewone geestigheden moet men echter natuurlijk wel vervallen, wanneer men zich ééns door het kouten en beuzelen laat wegslepen.
De acht gekleurde plaatjes in dit werk zijn waarlijk bevallig en lief; het boek is zuiver en netjes gedrukt, en het spijt ons dus wezenlijk, dat wij deszelfs inhoud alleen aan den steek eener vlieg te danken hebben. Deze diertjes zijn voorzeker schoon, en nuttig op hunne plaats; maar de voornoemde geestigheden hebben ons herinnerd, dat zij toch ook wel lastig zijn.



{==1==} {>>pagina-aanduiding<<}

Mengelwerk.

Bedenkingen, over den tijd.

Welk een edeler onderwerp kan onze gedachten en overdenking bezig houden dan de tijd, uit wiens duurzaamheid de natuur is zamengesteld, uit welken het leven van al wat aanwezig is geformeerd wordt, welken de mensch zonder overleg verspilt, welken de wijze tot zijn geluk doet dienen, welken de onverstandige alleen niet kent! Zijne sporen worden overal gevonden; de aarde draagt zijn merk; de wereld wordt door zijnen schepter bestuurd; de tijd is de éénige monarch, die altijd regeert. Eene ontelbare menigte omringt hem; de jongste eeuw verdringt hem nog, verlaat hem, en verdwijnt; het nageslacht komt op onder zijne schreden; hij boeit alle de oogenblikken der duurzaamheid, bepaalt den dag der natien, en maakt er van afstand tot afstand de jaren van het menschelijk geslacht van.
Wij betreden eenen weg, welks schreden allen door den tijd geteld worden; rust en herhaling zijn aldaar onmogelijk; de stoot is gegeven; de reis vangt met onze dagen aan; het doel is onafhankelijk van onzen wil. Aan het leven zijn wij slechts met een punt vast, hetwelk ieder oogenblik wordt uitgewischt, en waarvan het aanwezen dikmaals verloren gaat. Het is de tijd, die nog niet bestaat, naar welken wij verlangen; morgen is tot onze vermaken, tot onze bezigheden, tot onze ontwerpen bestemd; wij verliezen den dag, welken wij bezitten; de tijd verwijdert zich, ons aan de hoop overgevende; dit bekoorlijk hersenbeeld verleidt ons, houdt ons vast, maar verdwijnt welhaast, ons niets anders latende behouden dan de spijt, de gelegenheid niet te hebben waargenomen.
Dertig jaren ben ik oud. Volgens de tafels der gemiddelde levensduringe, zijn mij nog dertig jaren levens

{==2==} {>>pagina-aanduiding<<}
overig. Eenige kundigheden bekleeden bij mij de plaats van rijkdom. Van de dertig jaren, op welke ik kans heb, zal de helft gewijd worden aan den slaap en de rust, want het leven eindigt zoo als het begint; de andere helft aan mijne maaltijden, mijne studien, mijne bijzondere bezigheden, mijne huisselijke zaken, misschien aan de beslommeringen van een huishouden, en zeer zeker aan nuttelooze zaken. Ik zwijg van de moeijelijkheden, de vermaken, de schouwburgen, de wandeling, de ziekten enz., die niet altijd verpoozingen van het leven zijn. Gedurende dezen tijd, van welken somwijlen het geval de deelen zamenvoegt, ontdek ik naauwelijks drie jaren, in welke ik kan studeren, denken, en trachten gelukkig te worden.
's Menschen in het oog loopende doel is, geluk; uit een vermaaksgenot geboren, naar welk ander doel zoude hij kunnen streven? Om geboren te worden niet gevraagd hebbende, zie ik niet, waarom men zoude bestemd zijn om ongelukkig te leven. Van den anderen kant, voor zichzelven niets bedekkende, erkent men, dat alle de moeiten, die men ondervindt, voortkomen uit onbedachtzaamheid, onbestaanbaarheden, onbescheidenheid, vooral uit eigenliefde; en men bemerkt, dat het goede uit geheel tegengestelde beginselen ontstaat. Vanhier dat men aanleiding bekomt om van gedrag te veranderen, alle zijne maatregels en gedachten te wegen, zijn leven niet meer te verminken of zijne dagen te knotten, alle zijne uren ten nutte aan te wenden; in één woord, zijnen tijd wél te besteden, om het einde te bereiken, waartoe men bestemd is.
Het leven, hetwelk inderdaad voor de meesten slechts eene ademhaling is, is een zamenstelsel des tijds, uit zijnen aard eenzelvig, maar tot in het oneindige gewijzigd door omstandigheden, welke hij doet voortkomen; men is gelukkig of ongelukkig, bemint zijne bloedverwanten, maakt zich vrienden, verkiest zich eene gezellin, voedt zijn gezin op, maakt het gelukkig of ellendig, verzwakt, verdwijnt, en verlaat alles. Zooda-
{==3==} {>>pagina-aanduiding<<}
nig is de kring, in welken de meesten rondloopen. Aldus heeft deze opeenhooping van oogenblikken, welke, zonder dat wij er iets toe gedaan hebben, ons is ten deele gevallen, die volgreeks van uren, dagen en jaren, welke wij met zoo veel moeite doorbrengen, ten oogmerke het grootst mogelijke geluk, en dikmaals de overmate van het tegengestelde ten gevolge. Het zedelijk goed en kwaad staan in onze magt; zeer gemakkelijk kunnen wij het eene bekomen en het andere weren; bedachtzaamheid en een gezond oordeel zullen ons daartoe den weg banen. Laten wij te dien einde aanmerken, dat lieden, die geen gebruik van hun verstand maken, zeer zelden, en slechts bij toeval, gelukkig zijn; dat hun wil niets daartoe doet; dat zij zich over alles verwonderen, zelfs over het geluk; dat zij ligt kunnen overheerd worden; dat zij bijgeloovig zijn, wanneer men het zoodanig wil hebben; dat zij het zelfs bij voorraad zijn. Laten wij, van den anderen kant, wel bedenken, dat het de nutte kundigheden zijn, die ons van elkander doen verschillen; dat hij, die dezelve ten meesten getale bezit, minst afhankelijk is, en op de hoogste sport der ladder van den mensch staat; dat hij van eene verhevener natuur wordt, middelen om te kiezen bezit, zijne genietingen verfijnt, zoete vertroostingen bezit, meester onder zijns gelijken is, en, na alles gekend, alles gesmaakt, alles tot zijn geluk te hebben doen dienen, zonder angst het leven verlaat en ter eeuwige ruste intreedt, der wereld een schoon en verheven voorbeeld ter navolginge, een bestendig gelukkig leven, een' zachten
uitgang en eene eerlijke gedachtenis nalatende. Aldus bezitten wij in oefening en kundigheden het middel om ons aanwezen te verfraaijen, hetzelve nuttig en aangenaam te maken, het ongeluk te boeijen of te verminderen, en nog op de jaren der herinneringe genot te hebben.
De natuurkundige tijd, waaruit het leven is zamengesteld, is een in zijnen aard enkelvoudig, door zijne uitgebreidheid zamengesteld wezen, welks denkbeeldige

{==4==} {>>pagina-aanduiding<<}
ruimte de ziel is, hetwelk zich even zoo vele malen vermenigvuldigt als men het kan bevatten, als twee van onze gewaarwordingen gevormd worden, als de klopping van ons hart en onze polsslagen kunnen tellen, als de omwenteling der aarde afmeet, de jaren rollen, en onze uurwerken spreken. De tijd is niets, en nogtans formeert hij de eeuwigheid! Zoo verre wij onderstellen dat hij ons vooruit is, zoo verre is hij achterwaarts; wij bevinden ons in het middelpunt eener eeuwige duurzaamheid; wij hebben dien stand van onze vaderen ontvangen, wij zullen dien aan onze kinderen afstaan; zijn aanwezen is aan het onze verbonden; zijn troon is in onze verbeelding. Nu eens zoo ligt als de zefir, vliegt hij met even snelle vaart; dan wederom zoo zwaar als Saturnus, kruipt hij even langzaam voort. Nimmer bijkans geniet men zijne tegenwoordigheid; men ziet hem niet dan in het verledene en toekomende; hij neemt onze smarten met zich, of doet onze begeerten geboren worden; zijne vleugels maken ons wanhopig, en zijne zeissen doet ons beven. Al wat wij op aarde aanschouwen, is aan zijne heerschappij onderworpen, of vertoont zijn beeld naar het leven. De rivieren stroomen gelijk hij voorbijgaat; de wolken vlugten zoo als hij zich verbergt; de eene lente vervangt de andere, den knop eene bloem; een oude eikenboom naast een' jongen palmboom zijn twee oogenblikken zijner regering; eene rots, tegen welke de golven klotsen, vertoont het beeld zijner duurzaamheid, de oceaan dat van zijne uitgebreidheid, het heelal dat van zijne onmetelijkheid.
In onszelven noch op aarde eenigerlei middel bezittende om den tijd te meten, heeft men daartoe de beweging verkozen, die in schijn de eenparigste is, te weten, die der aarde om hare as. Men noemt dezelve een' dag; dezelve is de eerste steen van het gesticht der eeuwen. De dag, of de tijd van de wenteling der aarde om hare as, is verdeeld in vierentwintig deelen, uren genaamd, en in twee andere natuurlijke, meer

{==5==} {>>pagina-aanduiding<<}
algemeene, doch minder regelmatige afdeelingen, dag en nacht.
Alle volken op de oppervlakte der aarde genieten beurtelings de tegenwoordigheid der zon boven hunnen gezigteinder, haren opgang, haren doorgang door de middaglijn, zijnde middag, en haren ondergang. Zelfs in dit eenvoudig verschijnsel kunnen zij de drie oogenblikken der duurzaamheid vernemen: het verledene, het tegenwoordige, en het toekomende. Men telt niet hetzelfde uur, dan onder dezelfde middaglijn: laten wij onderstellen, dat het middag is; dit is de tegenwoordige tijd voor het volk, welk zich aldaar bevindt. Alle de middaglijnen ten oosten van de eerste tellen latere uren, omdat zij vroeger van de zon doorsneden zijn; dit is de verledene tijd. Alle dezulke, die ten westen zijn, bevinden zich in den morgen van haren dag, dewijl de zon voor haar derzelver grootste hoogte nog niet bereikt heeft; dit is het toekomende. Vanhier, dat, volmaakt op hetzelfde oogenblik, onder denzelfden horizon, volken den dag zien aanbreken, en een begin maken met hunnen arbeid; andere hebben den hunnen half afgedaan, en nemen een weinig rust; andere, eindelijk, die van het oosten, hebben hun werk volbragt, en, de zon ziende verdwijnen, begeven zich ter ruste. Dit eenig oogenblik, voor zoo vele menschen onderscheiden, is hetzelfde voor de natuur! Het zal het ook morgen zijn, vervolgens, en altijd: zijne during is derhalve eeuwig!
De meeste Europesche volken beginnen hunne dagtelling van middernacht, het oogenblik, waarin de dochter van den chaos, met haren starren-tabbaard den geheelen hemel bedekkende, met de eene hand het gebied van Thetis aanraakt, en de andere naar Aurora uitstrekt. De Babyloniers hielden voor het eerste uur van den dag het opgaan der zon; de Atheners en de Joden het ondergaan van dat gestarnte; nog heden is dit bij de Italianen in gebruik. Doch deze onderscheidene wijzen van het doen beginnen van het eerste uur des

{==6==} {>>pagina-aanduiding<<}
dags zouden in onze klimaten gebrekkig zijn, alwaar de op- en ondergang der zon meer uiteenloopen. De volken van den evenaar zouden alleen die wijze van tellen kunnen aannemen, omdat hunne dagen, zoo wel als hunne nachten, bestendig twaalf uren lang zijn. Wat ons aangaat, wij moeten een vast punt aan den hemel, eene onveranderlijke regelmaat hebben; vanhier, dat de starrekundigen den dag beginnen te rekenen van het oogenblik, waarin de zon door de middaglijn van hunnen starrentoren trekt, wanneer zij de helft van haren loop heeft volbragt, zijnde middag. Vervolgens tellen zij vierentwintig uren achter elkander; 's voormiddags ten elf ure is het bij hen drieëntwintig uren.
Zeven dagen maken eene week uit. Deze verdeeling der maand ontstaat door de onderscheidene wijzen, op welke de maan zich aan ons verlicht vertoont, of door hare phasen, van welke de voornaamste vier in getal zijn, en die alle zeven dagen veranderen. De namen dezer dagen zijn ontleend van de planeten, aan welke zij door de oudheid gewijd waren. De reden van derzelver orde (zondag, maandag enz.) is, omdat niet alleen die dagen, maar ook de uren van ieder dag, aan de planeten gewijd waren, en dat een dag zijnen naam ontleende van de planeet, die over deszelfs eerste uur heerschte. Deze orde, al van overoude tijden bekend, is ontleend van het stelsel van Ptolomeus, hetwelk zeven planeten bevat, op de volgende wijze rondom de aarde geplaatst, beginnende van de verst afgelegene: Saturnus, Jupiter, Mars, de Zon, Venus, Mercurius, en de Maan. Naardien de dagen, en de uren van ieder dag van de planeten hunnen naam ontleenen, en naardien een dag vierentwintig uren bevat, en er slechts zeven planeten zijn, is het noodzakelijk gevolg daarvan, dat dezelfde planeet verscheidene uren van denzelfden dag beheerscht: het 1ste, het 8ste, het 15de, het 22ste. Zaturdag was, bij de ouden, de eerste dag der week; hij is het nog voor de verstrooide kinderen van Israël; de reden der benaminge is, omdat Saturnus zijn eerste uur regeert; ook

{==7==} {>>pagina-aanduiding<<}
regeert hij het 8ste, het 15de, het 22ste; het 23ste zal door Jupiter geregeerd worden, het 24ste door Mars; hier eindigt de dag, omdat de dagen slechts vierentwintig uren lang zijn, en het eerste uur van den volgenden dag van de Zon zal geregeerd worden, die haren naam aan den dag des Heeren geeft. Dezen loop volgende, zal men bevinden, dat maandag op zondag volgt, omdat het eerste uur van den derden dag door de Maan wordt geregeerd, die aan denzelven haren naam gaf; en aldus eveneens ten aanzien der volgende dagen. Deze bijgeloovige wijze van doen schijnt bekend te zijn geweest aan Pythagoras, die 530 jaren vóór onze jaartelling leefde, of wel een gevolg te zijn van de zijne. Bekend is zijne hemelsche harmonie; bekend is het, dat hij geloofde, dat de planeten in haren loop geluid gaven; dat de tusschenruimten, welke deze planeten vaneenscheidden, onderscheidene klanken leverden; bekend is het, eindelijk, dat hij van de harmonie van een' der toonen der hemelsche zangtafel (gamme), de quart, de orde afleidde, welke de dagen onderling bekleeden. De Zon staat in de quart met Saturnus, de Maan met de Zon, Mars met de Maan enz.; vanhier zaturdag, zondag, maandag, enz.
De maand ontstaat uit de omwenteling der maan om de aarde; zij bestaat uit ten naastenbij dertig dagen: het jaar uit de omwenteling der aarde om de zon; het bevat 365¼ dagen: eene eeuw bestaat uit honderd zulke jaren; en de eeuwigheid uit de algeheele verzameling der eeuwen. De dag, de week, de maand, het jaar zijn natuurlijke verdeelingen, onafhankelijk van 's menschen wil; het is het werk der natuur: de smaldeelen van den dag, en de zamenvoeging van jaren tot het daarstellen van eeuwen, zijn willekeurig; het is 's menschen werk. Breed zoude ik over iedere dezer verdeelingen kunnen uitweiden, en dezelve naauwkeuriger bepalen; ik zou kunnen zeggen, dat jaarlijks de zes uren worden overgeslagen, welke het jaar vol maken, om er, na verloop van vier jaren, eenen dag van te maken; dat deze dag

{==8==} {>>pagina-aanduiding<<}
het schrikkeljaar doet ontstaan, enz. Doch ik vergenoeg mij met de bovenstaande aanwijzingen, als de grondbeginsels van den natuurkundigen tijd, zonder dezelve starrekundig te behandelen. Laten wij alleen aanmerken, hoe gelukkig het is voor de maatschappij, dat de tijd, wat aangaat zijne wording, zijnen loop, zijnen duur en zijne regelmaat, aan de onderscheidene menschelijke driften en de onderscheidene regeringsvormen niet is overgelaten: ieder hunner zoude zijn horologie gehad hebben, waarvan het vermaak de eenige veer was; de eerzucht, het horologie van den roem; de gierigheid, dat van het goud; de nijd, dat van eens anders geluk; het spel, dat van het geval; de arme, de rijkdommen; de geleerde, de wetenschappen; de zieke, de gezondheid; de arts, de ziekte; de kwezelaar, de kerk; de eerlijke man, zijne braafheid; en de minnaar, het hart zijner beminde. Alle horologien zouden verschillende uren gewezen hebben: de eerzucht zoude den tijd vooruitgezet, de gierigheid denzelven teruggehouden, en de behoeftige, die naar rijkdommen streeft, altijd hetzelfde uur geteld hebben. Bij ongeluk zijn niet altijd de deugd, de braafheid en het algemeene welzijn de naald van den gezelligen uurwijzer.
Er zijn tijdperken in het leven, in welke wij den tijd alleenlijk naar de voorwerpen rekenen, die eene aangename aandoening in ons verwekken. Die gelukkige dagen zijn van korten duur; welhaast keeren wij terug tot den gewonen slender: maar alle menschen hebben zulke gelukkige dagen; ééns althans in het leven drinkt men uit den vreugdebeker.

(Het vervolg en slot hierna.)

Over het gebruik van den kina, in tusschenpoozende koortsen, kort vóór den aanval.

Na hetgene andere beroemde Geneesheeren over het

{==9==} {>>pagina-aanduiding<<}
aanwenden van den koortsbast, kort vóór den aanval, doch in kleine giften, gezegd hebben, moge het overbodig schijnen, waarnemingen, daartoe betrekkelijk, en die anders geene waarde hebben, aan het publiek mede te deelen. De opmerking, echter, dat zelfs ervarene en schrandere Artsen daarvan nog weinig gebruik maken, geeft daartoe eenig regt, omdat het ieders pligt is, de aandacht op een verwaarloosd, ten minste schijnbaar verwaarloosd, en echter belangrijk onderwerp te vestigen. Er is misschien geen middel, dat zoo dom empirisch aangewend, dat zoo vermorst wordt, als de kina, vooral in tusschenpoozende koortsen. Er is misschien geen middel, hetwelk zulke nadeelige gevolgen kan na zich slepen. En waarom? Vooral ook, omdat men de zieken er zoo mede oppropt, de ingewanden overlaadt, en onherstelbare verstoppingen in de fijnste vaatjes van den onderbuik te weeg brengt. Uit dien hoofde vooral behaagde ons de manier van den schranderen en ervaren thuessink, om den kina, in kleine giften, kort vóór den aanval te geven. Wij deden het meermalen met een goed gevolg, en deelen, uit onzen voorraad, een paar gevallen mede, welke wij het naauwkeurigst waarnamen.
1. Vóór eenige jaren hadden wij gelegenheid, in een militair hospitaal eenige zieken te behandelen, welke uit Zeeland en Vlaanderen kwamen, en langen tijd met tusschenpoozende koortsen worstelden. Drie van dezelven waren zeer zuiver, zonder eenig merkbaar organisch gebrek of stoornis der eerste wegen, vrij regelmatig, keerende om den anderen dag omtrent ten gezetten tijde weder. Bij geen derzelven waren bijzondere verschijnselen, hoewel zij-allen ten minste zes weken de koorts gehad hadden. Ik schreef hier, aan twee, voor, drie poeders, elk van één drachma kina, te nemen het eerste twee, het tweede een uur vóór, het derde op het oogenblik van den aanval. Het gevolg was, dat dezelve, vooral de koude, allerhevigst was, en met zeer groote benaauwdheid gepaard ging.

{==10==} {>>pagina-aanduiding<<}
Deze giften werden bij den eenen nog tweemaal, bij den anderen nog driemaal herhaald, verminderende de aanval telkens in hevigheid, en blijvende bij den eenen de derde, bij den tweeden de vierde aanval geheel weg, zonder eenige nadeelige teekenen. Ik gebruikte de voorzorg, van nog, gedurende twee of drie gewezen koortsdagen, één drachma kina op den tijd des aanvals te geven. - Bij den derden ging ik op dezelfde wijze te werk, gevende hier echter slechts de helft, omdat hij een teêrder en prikkelbaarder gestel had.
2. Een meisje van ruim 20 jaren, van eene uitgerekte gestalte, teedere huid, en met slechte sappen voorzien, kreeg eene anderendaagsche koorts, welke in den aanvang gastrisch was, en door zuivering en opwekking der eerste wegen bedwongen werd. Zich aan verkouding blootgesteld hebbende, keerde de koorts terug. Ik gaf hier drie poeders, elk van één scrupel, met een weinig hofmansdroppels. Ook hier was de eerstvolgende aanval allerhevigst; er kwamen er echter naderhand nog slechts twee; waarna ik, ter voorkoming van instorting, op den koortsdag één poeder van ½ drachma liet gebruiken, en zulks een paar keeren herhaalde: zoodat ik hier nog geen once kina gebruikte.
Ik meene hierbij te moeten voegen, dat ik van deze geneeswijze in zeer slijmige en trage gestellen niet veel werking gezien heb. De koorts werd wel bedwongen, maar keerde telkens terug. Bij zulken vorderde ik meer, wanneer ik tusschen de twee aanvallen den kina in poeder met braakwijnsteen gaf, schrijvende meest op ½ once kina van vier tot zes grein tart. emet. voor. Ik had dan zelden meer dan 1½ of 2 once noodig.





{==11==} {>>pagina-aanduiding<<}

Belangrijke bijzonderheden, omtrent de plaats gehad hebbende uitbarsting van den berg Tambora, in april 1815. (*)

(Uittreksel uit een' particulieren Brief, voorkomende in de Java-Courant van den 27 Mei 1815.)

Op den 5 April werden eenige kanonschoten te Macassar gehoord. Het geluid scheen van het zuiden te komen, en hield met tusschenpoozen den geheelen achtermiddag aan. Omtrent zonneöndergang werd het geluid merkelijk sterker, en had allen schijn van zware kanonschoten, nu en dan door ligtere afgewisseld.
In den nacht van den 11den werden de schoten andermaal waargenomen, doch veel sterker dan te voren, en tegen den ochtend volgden dezelve elkander schielijk op, soms een geluid makende, als van drie of vier stukken geschut, welke te gelijk werden losgebrand. Het schip en de huizen binnen het fort dreunden sterk, en de oorzaak van het geluid scheen zoo nabij te zijn, dat ik volk naar de bramzaling zond, om naar het vuur uit te zien. Zoo dra de dag aanbrak, ging ik onder zeil, en stuurde zuidwaarts op.
Het weder was buitengemeen donker en betrokken, vooral in het Z. en Z.W.; de wind oostelijk en flaauw. Een groote praauw in het zuiden ziende, zond ik een chaloep aan boord, ten einde, zoo mogelijk,

{==12==} {>>pagina-aanduiding<<}
eenige kondschap te krijgen, wijl dat vaartuig uit de streek scheen te komen, alwaar het schieten was gehoord. - De praauw kwam van Saleyer, en de Hollander, die dezelve voerde, verhaalde, dat hij het schieten den ganschen nacht gehoord, doch geene vaartuigen gezien had; dat twee dagen vóór zijn vertrek van Saleyer, omstreeks den 4 of 5den, een hevig schieten ten zuiden van dat eiland was waargenomen; dat men, in de gedachte dat de zeeroovers het een of ander gedeelte van het eiland aanvielen, alles in het fort tot defensie had in gereedheid gebragt, doch geen vaartuigen ontwarende, had voorondersteld, dat het eene uitbarsting was van den vuurspuwenden berg op Sumbauwa.
Ingevolge van dit berigt kwam ik wederom dwars van Macassar ten anker, ten einde deze tijding aan den Resident bekend te maken; en hij voegde zich gaarne bij dat gevoelen, daar zijn huis te Macassar sterk door eenige der slagen had gedreund. Inderdaad, alles scheen op dit oogenblik (8 ure in den voormiddag) aan te duiden, dat er iet buitengewoons was voorgevallen. De lucht had in het zuiden en westen een akelig en duister voorkomen, en het was veel donkerder, dan toen de zon opkwam. In het begin had het allen schijn van eene aannaderende zware bui of storm; maar de wolken namen vervolgens de gedaante aan van roodachtig stof, en verspreidden zich ras over den geheelen gezigteinder. Ten 10 ure werd het zoo donker, dat ik het schip van den wal niet kon zien, schoon de afstand niet meer dan eene Engelsche mijl was. - Ik keerde toen naar boord terug.
Het was nu duidelijk, dat eene vulkanische uitbarsting had plaats gehad, en dat de lucht vervuld was met de uitgeworpen asch, welke reeds op het dek begon te vallen. Ten 11 ure was de geheele horizon verduisterd, uitgezonderd een klein plekje nabij de oosterkim, uit welke streek de wind woei, en gevolgelijk de nadering van de assche voor een' korten tijd belette; het deed zich voor als een lichtstraal bij het rijzen der

{==13==} {>>pagina-aanduiding<<}
zon; de bergen van Celebes waren duidelijk zigtbaar, terwijl duisternis het overige van den gezigteinder vervulde.
De asch begon nu in groote menigte te vallen, en de lucht had wezenlijk een akelig en schrikbarend voorkomen. Omstreeks den middag was de duisternis algemeen; de nedervallende stof bedekte het dek; de zonnetenten waren voor en achter uitgehaald, ten einde de asch te beletten tusschendeks te vallen, doch dezelve was zoo sijn, dat het geheele schip er mede vervuld werd. De duisternis was zoo groot, gedurende het overige van den dag, dat ik nimmer iet dergelijks in den donkersten nacht heb beleefd; zelfs was het niet mogelijk onze eigen handen te zien, hoe digt dezelve ook bij de oogen werden gehouden. De asch viel in groote menigte gedurende den geheelen nacht, en ten 6 ure des ochtends, toen men de zon had moeten zien, heerschte dezelfde duisternis.
Ten half 8 bespeurde ik met blijdschap, dat dezelve begon te verminderen; ten 8 ure kon men de voorwerpen op het dek flaauw onderscheiden, en het licht nam nu zoo spoedig de overhand, dat men ten half 10 den wal konde zien, terwijl de asch in mindere hoeveelheid dan te voren, echter bij voortduring bleef vallen. - Toen het volkomen dag was, maakte het schip eene zeer wonderlijke vertooning. Het tuig, de masten, het dek, met één woord elk gedeelte van hetzelve, was met eene stoffe bedekt, welke nagenoeg de kleur van houtasch en het aanzien van puimsteen had. Dezelve lag over het geheele dek, op sommige plaatsen een voet dik, verspreid, en ik ben verzekerd, dat verscheiden tonnen gewigts van dezelve zijn over boord gegooid; want, ofschoon de asch bij het vallen bijna zonder zwaarte scheen te zijn, was het gewigt echter vrij aanmerkelijk, toen dezelve was zamengeperst: een pint, daarmede gevuld, woog 12¼ oncen. De asch was overigens geheel smakeloos, oefende geene pijnlijke uitwerking op de oogen uit, en had een' flaauwen

{==14==} {>>pagina-aanduiding<<}
brandreuk, die echter hoegenaamd niet naar zwavel zweemde.
Op den middag van den 12den kwam de zon zeer flaauw door den met stof bezwangerden dampkring te voorschijn. De asch bleef dezen en den volgenden dag, bij voortduring, in kleine hoeveelheid vallen. - - Te Moressa aan wal gaande, vond ik de aarde overal met 1¼ duimen asch bedekt, en men koesterde de grootste bezorgdheid voor het rijstgewas, daar de jonge plantjes geheel door de gevallen stof overdekt en nedergebogen waren. De visch in de vijvers te Moressa was gedood en dreef op de oppervlakte van het water, en ik zag vele vogeltjes dood op den grond liggen. - Men had verscheiden dagen noodig, om het schip van asch te zuiveren: nat wordende, vormde zij eene taaije klei, welke niet dan met moeite konde afgewasschen worden. Mijn tijdmeter bleef stilstaan, denkelijk door het indringen van eenige stofdeeltjes.
Den 15den ging ik van Macassar onder zeil met een labber koeltje, en kwam den 18den in het gezigt van Sumbauwa. Bij het naderen der kust zeilden wij door groote banken van op zee drijvenden puimsteen, welke in den beginne zoo zeer naar droogten geleken, dat wij bijdraaiden, en de chaloep naar eene derzelven zonden, welke ik, op minder dan eene mijl afstands, voor eene drooge zandbank aanzag, die zich ruim drie mijlen ver uitstrekte, en boven welke verscheiden klippen uitstaken, die ik oordeelde, dat door de uitbarsting waren opgeworpen. Het bleek echter, zoo als gezegd is, niets dan eene op het water drijvende massa van puimsteen te zijn, verscheiden duimen dik, en bezaaid met balken en stammen van groote boomen, welke den schijn hadden van door het weerlicht getroffen en gezengd te zijn. De chaloep kwam er met moeite doorheen, en tot onze komst te Bima was de zee bedekt met banken van puimsteen en drijvende balken en boomen.
Den 19den kwamen wij in de baai van Bima, en raak-
{==15==} {>>pagina-aanduiding<<}
ten aan den grond dwars van de stad, bijna op hetzelfde oogenblik, dat wij 8 vaam water gooiden. Met behulp van den vloed kwamen wij gelukkig in vlot water, zonder eenige schade te hebben geleden. - Dat de reede van Bima eene aanmerkelijke verandering heeft ondergaan, lijdt bijna geen twijfel; daar op dezelfde plaats, waar wij vastraakten, de kruiser Ternate, een' korten tijd te voren, in zes vademen water ten anker heeft gelegen. De kust in den omtrek van de baai had een akelig uitzigt, alzoo dezelve tot op de toppen der bergen met asch was bedekt. In de nabijheid van Bima was dezelve gevallen ter dikte van 3¼ duimen.
Uit het verslag van den Drost van Bima schijnt de uitbarsting te hebben plaats gehad op de berg Tambora, omstreeks 40 Engelsche mijlen bewesten Bima gelegen. In den nacht van den 11den moeten de slagen, volgens zijn berigt, allerverschrikkelijkst geweest zijn, en hij vergeleek dezelve bij het afschieten van een mortier nabij het oor. De donkerheid nam hier eenen aanvang ten 7 ure in den ochtend, en duurde twaalf uren langer dan te Macassar. De asch viel in zulke groote hoeveelheid, dat het dak van het huis van den Drost aanmerkelijke schade leed, en dit gebouw, met vele andere, onbewoonbaar is geworden. Er was weinig wind gedurende de uitbarsting; doch de zee was ongemeen onstuimig, en rees zoo hoog, dat er een voet water in de huizen stond. Alle vaartuigen sloegen van hunne ankers, en tot op dit oogenblik liggen er verscheiden groote praauwen op het strand, verre buiten het bereik van den vloed.
Tijdens onze aankomst te Bima had men nog niets van den staat des lands vernomen sedert de uitbarsting. Een bode was door den Drost drie dagen bevorens naar Sumbauwa afgezonden, en een tweede naar Tambora, onmiddellijk na onze komst, en, daar men hem den derden dag terug verwachtte, besloot ik tot dat tijdstip te vertoeven.
Den 22sten arriveerde het schip Dispatch van Ambon.

{==16==} {>>pagina-aanduiding<<}
De Kapitein had de baai van Dompo, of Sanjier, voor die van Bima aangezien, en was aldaar binnengeloopen. De stuurman, die met de chaloep naar wal werd gezonden, vernam van den Radja, dat een gedeelte der stad door de uitbarsting vernield, en vele menschen omgekomen waren; dat het geheele land verwoest, en het gewas te eenemaal bedorven was. De stad Sanjier ligt omstreeks 4 of 5 uur gaans (leagues) ten Z.O. van den berg Tambora. Men kwam niet dan met de grootste moeite aan wal, dewijl de baai tot op een' geruimen afstand van den zeekant bedekt was met puimsteen, asch en stukken hout. De huizen schenen ter neder geworpen, en met asch overdekt te zijn.
Daar de afgezonden boden op den 22sten des avonds nog niet waren teruggekeerd, en wel, volgens het oordeel van den Drost, dewijl het binnenste gedeelte van het eiland ongenaakbaar was, vond ik niet raadzaam, het schip langer op te houden. Ik verliet de baai ten 11 ure des avonds, en was den volgenden dag dwars van den berg Tambora.
Op den afstand van omstreeks 6 Engelsche mijlen was de top onzigtbaar, en in wolken van rook en asch bedolven. De zijden rookten op verscheiden plaatsen, denkelijk wijl de afgevloeide lava nog niet geheel verkoeld was. Eenige stroomen strekten zich uit tot aan zee, voornamelijk een aan den N.N.W. kant van den vulkaan, welke duidelijk zigtbaar was door het onderscheid tusschen de zwarte kleur der lava en die der asch aan beide zijden, en door den rook, welke overal uit dezelve oprees. - De berg Tambora ligt in eene regte lijn omstreeks 217 mijlen (Engelsche) van Macassar.

Op eene verpligtende wijze is ons lecture gegeven van het logboek van het schip the Dispatch, waaruit blijkt, dat in den nacht van den 11 April de uitbarsting van den berg Tambora, even als eene hevige kanonnade, duidelijk tot op een' afstand van 7 graden oost van

{==17==} {>>pagina-aanduiding<<}
Bima was gehoord. - Kapitein fenn meldt, dat de drijvende stukken hout en puimsteen zoo aanmerkelijk veel waren langs de kust van Flores, dat hij somtijds niet dan met groote moeite eenigen voortgang door het water had kunnen maken, en dat sommige stukken zoo groot waren, dat zij wiskunstig averij aan zijn schip zouden hebben veroorzaakt, indien hij met eenige vaart tegen dezelve had aangezeild.
Het berigt, ons door Kapitein fenn gegeven, nopens den ellendigen en kommervollen toestand der inwoneren, komt geheel overeen met de opgave, daaromtrent te voren gedaan.
De zendeling, door den Resident van Bima naar de binnenlanden gezonden, was drie dagen na het vertrek van het schip Benares terug gekomen; dan hij meldde, dat het geheele land zoodanig met asch was bedekt, dat hij er op sommige plaatsen niet had kunnen doorkomen; zeer veel bewoners van den voet des bergs, en vee, waren omgekomen, en bij de overgeblevenen heerschte zulk een gebrek, dat zij zonder dadelijke hulp hetzelfde lot zouden moeten ondergaan. - Op Bima zelve had men gelukkig een' geringen toevoer van rijst ontvangen, welke bij het vertrek van de Dispatch het eenige voedsel der inwoneren uitmaakte; dan hun toestand was zeer ellendig, en de eenige hoop bestond in aanvoer van rijst van de naburige eilanden.
Wij meldden hier boven, dat de Dispatch bij vergissing de baai van Sanjier in plaats van die van Bima was binnengeloopen. Op die plaats was de ellende boven alle beschrijving. De Koning verhaalde, dat kokosnoten het eenigste voedsel waren geweest der inwoneren sedert de uitbarsting; waarvan de boomen de duidelijkste merkteekenen droegen, daar zij alle van hunne vruchten waren beroosd. Voorts, dat een dorp en een aanmerkelijk gedeelte lands aan den voet des bergs geheel was weggezonken, en dat op de plaats zelve nu meer dan drie vaam water was.
Er is geen twijfel, of op het geheele eiland is eene

{==18==} {>>pagina-aanduiding<<}
zeer sterke schudding en beroering in den grond gevoeld. De Benares had eene groote verandering in de baai van Bima ontdekt: vaartuigen, reeds vóór langen tijd gezonken, waren niet alleen wederom zigtbaar geworden, maar lagen thans hooger dan het water bij den hoogsten vloed. - Sommige inwoners, die gelegenheid hadden gehad, den top des bergs sedert de uitbarsting te zien, verhaalden, dat een gedeelte van denzelven geheel was ingestort.




Nieuwste berigten omtrent de overblijfselen der beroemde, door de oude Pheniciërs gebouwde, stad Leptis, in het gebied van Tripoli. Door den Amerikaanschen scheepskapitein Porter.

Onder de ruïnen van Leptis, aan welker bezigtiging wij drie dagen besteedden, en welke in eenen beter bewaarden toestand zijn, dan andere, door mij in eenig gedeelte der wereld gezien, munten uit de overblijfsels van een groot, digt aan het strand gelegen, vast slot. De zuilen, nog voorhanden, zijn meest allen omvergeworpen, en ten deele in twee of meer stukken gebroken. Zij zijn allen van buitengewone grootte, en bestaan uit het voortreffelijkste, onder den naam van verd' antico bekende, groene marmer. Oogenschijnlijk zijn ze door eene of andere hevige schudding der natuur ingestort, daar zij, op verscheidene plaatsen, tot eenen aanmerkelijken afstand, van de grondslagen, waarop zij gerust hadden, waren weggerukt. Allerwegen zag men ruïnen van prachtige tempels, overblijfselen van altaren en andere versierselen, ten deele van marmeren beelden, ook geheele figuren, wier gezigten echter doorgaans van de omzwervende Arabieren vernietigd waren, dewijl zij gelooven, dat het ligchamen van ongeloovigen zijn, die tot straffe hunner zonden in steen veranderd werden. Stukken van vloeren in voortreffe-
{==19==} {>>pagina-aanduiding<<}
lijk mozaïk lagen er voor den voet, en met geringe moeite vonden wij oude, doch door den roest sterk aangetaste, munten. Wij bezochten de begraafplaatsen, en namen kopij van verscheidene opschriften der talrijke marmeren sarcophagen (prachtig versierde graven), van welke wij eenige bij stukken, als bouwstoffen tot de hutten der nabij wonende Arabieren, verbruikt zagen. Ook andere voortresselijke beeldheouwwerken hadden dezelsde bestemming verkregen. Schaften van de schoonste marmerzuilen dienden bijna alle deze ellendige hutten tot grondslagen, die aldus een sprekend beeld van aloude pracht en nieuwe barbaarschheid opleverden. Wij begaven ons ook naar de haven, en zagen de steenen waterbehouders, waaruit de galeijen eenmaal hare behoefte aan water haalden. De haven was cirkelvormig; de ingang eng, en scheen door kasteelen
goed beschut geweest te zijn. De grond der haven is thans hooger dan de oppervlakte der zee, en, waar eenmaal schepen zeilden, wast thans gras. De waterleiding is grootendeels onbeschadigd, en de sloten, tempels en andere prachtige overblijfsels zijn thans verblijven der jakhalzen en wilde duiven. De muren der stad zijn op vele plaatsen omgestort, en naar den kant der zee meest alle geheel met zeezand bedekt. De nog zigtbare huizen zijn van gehouwen steen en plat; diegenen, welke wij nader onderzochten, waren inwendig geheel met zand opgevuld. Het Amphitheater ligt buiten de stadsmuren, en toont sporen der grootste pracht. Het is zeventig ellen (yards) wijd en honderden - vijftig lang, en steenen trappen gaan in hetzelve rond, van de area (het tooneel, de binnenste vlakte) tot aan den buitenmuur, in de hoogte. Aan ieder einde is een ingang. Langs de gansche area loopt eene rij van pedestallen (voetstukken), nevens een van welken ik, bij het nagraven, een' leeuwenkop vond, dien ik medenam.
Dit is thans Leptis, eenmaal eene der eersten in het

{==20==} {>>pagina-aanduiding<<}
magtige steden - verbond, dat de mogendheid der Roomsche Keizers trotseerde!

Carthago en Rome.

Van Carthago zijn nog slechts weinige sporen over, en geen derzelven geeft blijk van hare vorige grootheid. Hare mededingster, Rome, sleept nog altijd haar aanzijn voort; doch zulk een aanzijn verwekt twijfel in de ziel, welke van beide steden de hartroerendste omkeering aanbiedt. Van Carthago is niets overig, dan de plaats, welke het in de geschiedenis inneemt, - van Rome niets, dan hetgeen een aandoenlijk contrast met hare vorige grootheid vertoont. Carthago is vernietigd, en het geslacht harer bewoners is verdelgd, of leeft onder andere namen voort, en niets is van deze magtige stad over dan groots - het aandenken van haren vorigen glans. Rome is gebleven, en duizenden van nieuwsgierige reizigers, die de geschiedenis harer algemeenheerschappij, hares magtigen Senaats, harer algebiedende Keizers, hares onverwinnelijken volks lazen, ijlen derwaarts, om eene door kunsten, wapenen en wetenschappen even beroemde stad te zien. Zij zien - de St. Pieterskerk, - inderdaad een schitterend contrast met de verhevene massa's der overblijfselen van Romeinsche grootheid, doch geen zoo groot contrast als het tegenwoordige geslacht der Romeinen met de krachtige, onbuigzame en onverwinnelijke Plebejers der dagen van coriolanus. Waarlijk, Carthago was gelukkiger dan hare mededingster; want, schooner is het, onder te gaan, betreurd door de menschheid, dan zich zelve te overleven, een voorwerp harer uitjouwing en versmading.






{==21==} {>>pagina-aanduiding<<}

Fragmenten uit eene reis naar Parijs, in 1814.

Door John Scott.

(A Visit to Paris, in 1814. By john scott. 3d. Edit.)

Fransche en Engelsche Volksmenigte.

Wanneer eene Paketboot te Margate aan wal komt, is doorgaans de toeloop van volk aan de haven verbazend; maar hoe verschillend in het oppervlakkig voorkomen van hetgeen wij te Dieppe waarnamen! In de Engelsche haven vindt de aankomende reiziger bijeen, om hem te ontvangen, gezette koopmansgezigten, houdingen, die eene bepaalde, onbekommerde leefwijze aanduiden, niet gekenmerkt door drift of onrust, en eene soort van trage onafhankelijkheid van manieren, die door zoodanigen, welke geene goede kennis van de fijnere trekken des karakters bezitten, gevaar loopt voor trotschheid gehouden te worden. Bij de Fransche volksmenigte, integendeel, is overal levendigheid zigtbaar; de soldaten zijn levendig assurant, de dames levendig bekoorlijk, de deurwachters en logementhouders levendig dringend, het gemeene volk levendig nieuwsgierig en gedienstig. Een knaap, met eene smerige nachtmuts op zijn hoofd, en stekende in een haveloos wambuis, zeide: ‘Gun mij de eer om den kleinen Milord op den trap te helpen,’ en op het eigen oogenblik pakte hij een klein jongsken, dat bevende aan zijn moeders hand op het dek stond, en bragt het aan wal. Hijzelf en drie van zijns gelijken volgden het gezelschap tot in hun logement, en bleven pal staan in het vertrek, daar men zich nedergezet had. Een Engelsch Heer, niet regt wetende, hoe hij het met deze beleefde borsten zou maken, en begrijpende, dat hij hen veilig met dezelfde munt kon betalen, sprak hen aan op zekeren onderdanigen toon, waarmede hij bedoelde, de Franschen in hun eigen land op zijde te streven, vragende: wat hij en zijn gezelschap hun schuldig was voor de eer van het tegenwoordig bezoek? De man, die voor allen het woord voerde, antwoordde: dat de Heeren, wijzende op de drie, die achter hem stonden en zich zelven, zich zeer gelukkig rekenden, om de goede Engelschen bij
hunne landing te hebben mogen te hulp komen, en dat zij

{==22==} {>>pagina-aanduiding<<}
nu ootmoedig verzochten om de eer der belooning van hunne diensten. ‘Maar waarom toch,’ hernam de Engelschman, ‘volgdet gij ons den geheelen weg tot hiertoe? waarom vroegt gij niet bij het schip zelve uwe belooning?’ - ‘Het zou ten uiterste onbescheiden geweest zijn voor arme drommels zoo als wij, om op de openbare straat ons aan Uweledeler opmerkzaamheid op te dringen,’ was het snedig antwoord, dat met schik niet wel anders kon beantwoord worden, dan door een geschenk van eenigé franken.

Een Engelsch Koetsier en een Fransch Postiljon.

Eene Fransche Diligence verdient bijzondere opmerking, zoo wel om het karakteristieke van dezelve, als om hare nienwigheid. Als rijtuig is zij, naar het uiterlijke aanzien, een gemengd ding, zaamgesteld door de vereeniging van een' wagen met eene postkoets; doch ik moet bekennen, dat, hoe zeer haar uiterlijk voorkomen juist geen gunstig vooroordeel inboezemt, hare hoedanigheden echter menige van die voordeelen tot stand brengen, welke bevonden worden het gevolg te zijn van de vermenging van verschillende diersoorten. Zij is zeker niet zoo sterk als een vrachtwagen, noch zoo wel verlicht of snel voortgaande als een van onze Hoogvliegers, doch voegt bij de veiligheid en ruimte van den eersten toch een aanmerkelijk gedeelte van de vlugheid des anderen. Zeker is er groot gebrek in dezelve, en alles, wat er toe behoort, aan schikking, voegzaamheid, volledigheid en netheid; doch zelfs dit, wanneer de eerste tegenzin, dien het verwekt, verflaauwd is, baart verwondering over de behendigheid van een volk, dat raad weet om alles tot sland te brengen met de lompste en minst toereikende middelen van de wereld, bijna zoo goed als zij doen, die gewoon zijn alles vooraf juist en naauwgezet te berekenen. Elk bedrijf in Engeland is tot zeker stelsel gebragt, ten gevolge van eene regelmatige verdeeling van werkzaamheden, en eene naauwkeurige berekening van de middelen, aangewend om de bedoelde einden te bereiken: in Frankrijk laat men veel aankomen op de handigheid van een enkel werkman, op noodmiddelen, op toeval, en de kunst, om alles, hoe het ook uitvalt, een' fraaijen glimp bij te zetten. In Engeland draagt men zorg om de

{==23==} {>>pagina-aanduiding<<}
dingen wel voor te bereiden; de Franschen bekommeren zich des weinig, steunende op hunne vlugheid en knaphandigheid, wanneer de nood aan den man komt. Een Engelsch koetsier beschouwt zich zelven als een deel van eene geregelde stichting, geroepen om alleen zijne bepaalde plaats te vullen, en zijne bijzondere pligten waar te nemen. Gevolgelijk doet hij alles met gepaste naauwkeurigheid, en blijft steeds zich zelven gelijk; hij schikt zijn' overrok in orde, en zwaait zijne nette zweep met de houding van een' persoon van aangelegenheid, die zoo zijne bijzondere wijze heeft om zijne dingen te doen, welke hij niet minder gewigtig beschouwt dan zijn bedrijf zelve, en, gebeurt er eenig wezenlijk ongeluk aan zijn tuig of paarden, dan vloekt hij hartelijk die genen van zijne medebroeders, welker post het geweest was om dit te verhoeden. Een Fransch postiljon is algemeener in zijne bekwaamheden, naar evenredigheid van het min bepaalde van zijn bijzonder bedrijf, en het min volledige van den toestel, waarover hij waakt. Twintig malen tusschen twee pleisterplaatsen is hij op en van zijn paard, zonder dat het rijtuig immer stilstaat. Dreigen de tengels te breken, gij ziet hem niet ontsteld of verlegen, wanneer hij geroepen wordt om die te herstellen, waarmede zijne paarden eerder gebonden dan opgetuigd zijn; en hij doet het met bindgaren, zoo hij dit bij toeval in den zak heeft, of, zoo hem dit ontbreekt, met zijne kousenbanden. Roept hem een passagier, hij klimt af, steekt zijn hoofd in het portier, terwijl hij bezijden hetzelve voortloopt, en laat de dieren, die het rijtuig trekken, aan hun eigen geleide over - eene vrijheid, waaraan de beesten gewend zijn, en waarvan zij dus zeldzaam misbruik maken. Bijna nimmer valt u deze postiljon in het oog, of gij vindt hem bezig met het herstellen van het een of ander, dat gebroken is, met zijne zweep te knoopen, zijn' zadel te regt te leggen, de teugels zamen te voegen,
of met een' steen, van den weg geraapt, op het wagentuig te kloppen. De voortgang der reizigers wordt niet gestremd door al dit lappen; men ontwaart geene belemmering; noch verwarring noch verlegenheid heeft er plaats. In eene zonderlinge orde zijn de paarden voor den wagen gespannen: weinige teugels vereenigen drie van dezelve naast elkander als leiders - één daar achter loopt tusschen zware boomen en draagt den

{==24==} {>>pagina-aanduiding<<}
postiljon, en een vijfde is aan de zijde van het laatstgemelde met hetzelve vereenigd door eene soort van gebrekkig en lomp blok of takel. Het gansche gespan, met uitzondering van het ééne paard, dat tusschen de boomen loopt, kan dus naar welgevallen zich in bogten wringen, steigeren en ziegezagen, en schijnt, oppervlakkig beschouwd, een ruim gebruik van die vrijheid te maken. Inderdaad echter zijn de dieren zeer handelbaar; zij gaan vooruit met een' goeden tred, en zijn zeer gehoorzaam aan de zweep huns drijvers, (waarvan hij meer gebruik maakt dan van de teugels) in weerwil van het ongeduld, dat zij schijnen aan den dag te leggen door wilde sprongen, hevig snuiven en zijlings afwijken. Het paard in Frankrijk ontwikkelt doorgaans de aangeborene en natuurlijke houding van dat schoone dier, hetgeen men zelden ziet in Engeland. Het bijzonder ras van elke provincie wordt zorgvuldig bewaard in zijne zuivere oorspronkelijkheid, en vertoont gevolgelijk dien hem bijzonder eigenen geest en gesteldheid, die men karakter noemt, en welke, voordeel of nut ter zijde gesteld zijnde, toch oneindig belangrijker is dan zamengestelde eigenschappen of door kunst gemaakte volkomenheden.

De Gebouwen en de Straten van Parijs, met deszelfs Bewoners.

Bij eenen schoonen morgen kan men zich niets belangrijkers verbeelden, dan eene wandeling langs de kaaijen van Parijs, gaande van het Paleis naar de stad, of het oudste gedeelte der hoofdstad, gelegen op een eiland in de Seine, en met de overige straten verbonden door de vermaarde Pont Neuf. Voortgaande uit den tuin der Tuilerien, en gekomen op het midden van de brug van dien naam, wordt het gezigt aanstonds allervoortreffelijkst. Aan de eene zijde spreidt de prachtige en uitgebreide reeks van allerlei soort van kolonades, die de Seine als bezoomen, zamengesteld door de vereenigde paleizen van de Tuilerien en de Louvre, eene aaneenschakeling van heerlijke bouwkunst ten toon, zoo treffende, alsof deze bijna onafzienbare straat alleen gebouwd ware om de meesterstukken van die kunst bijeen te brengen. De destige, reine breedte, en (het luid vreemd) het bedaarde voorkomen der kaaijen, die in statelijke witheid ter zijde van de

{==25==} {>>pagina-aanduiding<<}
rivier als schijnen te rusten, en het doorschijnend groene (*) van het water, leveren een' verfrisschenden voorgrond aan het tasereel. De groote huizen van bijzondere personen aan de overzijde der Seine maken een goed geheel uit met de openbare gebouwen, en leiden het oog op korten afstand naar het Paleis der Kunsten en naar de Munt; zijnde de paleizen in dit kwartier waarlijk zoo veelvuidig als de mindere gebouwen. Achter deze streek rijst de grond, waarop de hoofdstad gebouwd is, steil naar de hoogte, en de Fauxbourg St. Germain vertoont gevolgelijk allerlei soort van pittoreske vertooningen. Het dak van het Pantheon verhest zich bovenal in glans en bekoorlijke pracht; het bepaalt het oog van den aanschouwer door het ontzettende van zijne hoogte, en bindt het aan zich door het bevallige van den bouw. De zustertorens van St. Sulpice prijken in lageren rang voor het gezigt; en, wendt zich het oog naar de andere zijde, naar de menigte van zware en hooge gebouwen, welke het volkrijkste en nijverigste gedeelte van Parijs kenschetsen, de oude torens van de cathedrale kerk van Notre Dame zullen steeds het tegenwoordige met het verledene verbinden in eene plaats, waar de schakels van deze soort weinige zijn en meestal verbroken.
Voorwaarts gaande uit het kwartier der paleizen, worden de vertooningen meer zonderling, de nieuwe, hoewel min grootsch, vermakelijker, en, misschien, algemeener oplettendheid wekkende. De bijzondere helderheid van de lucht te Parijs (bijzonder althans, zoo het schijnt, voor een' Engelschman zet elk voorwerp een' schitterenden glans en allezins verwonderlijke duidelijkheid bij. De afstanden worden als verminderd wegens de doorschijnendheid van de middelstof, door welke henen zij gezien worden, en men is, gevolgelijk, meer in het regte oogpunt van de voorwerpen voor zich. Het algemeene uitwerksel hiervan is dat van een Venetiaansch schilderstuk, of van het voordeel, dat men trekt van sommige soorten van glazen, bij het beschouwen van natuurlij-
{==26==} {>>pagina-aanduiding<<}
ke voorwerpen. En zoodanig is de golvende en wemelende levendigheid, verscheidenheid en vrolijkheid, - zoodanig de ontwikkeling van karakter, beroep en contrasten, van bezigheden en vermaken, van mannen, vrouwen, dieren en allerlei soort van dingen, - zoodanig, met één woord, de uitbarsting van al het krioelen en bewijs van Fransche aanwezigheid, dat het gansche tafereel, te zamen genomen, de houding heeft van eene verbazende tentoonstelling.
Hoekige schiereilanden van hooge gebouwen springen uit van de overzijde van de Pont Neuf: een reusachtig boordsel van steenen huizen, morsig van aanzien, onregelmatig, en zonder dat men weet, wat men er van maken moet, ziet van hunne hoogte in het groene kristal der riviere, en wordt als eene fraaije teekening teruggekaatst uit hare diepte. Sterk schitterende kleuren, zoo zeldzaam in Engeland, ziet men hier overal verspreid. Ziet gij de straten over, de roode doeken, die het hoofdsiersel der boerinnen en der dienstmeiden uitmaken, schitteren aan alle zijden met de uiterste levendigheid. Het is tien tegen één, wanneer een korps militairen den weg afkomt, of de soldaten, eenen doortogt zoekende, zoo als hier dikwerf te pas komt, zullen zich eerder onder de overige voetgangers mengen, dan hunnen weg door dezelve foroéren; zoodat men hunne geweren en unisormen hier en daar door de tusschenvakken van passagiers en rijtuigen ziet schitteren. Bedrijf en gerijfelijkheden schijnen als uit de huizen geloopen te zijn; niet alleen vogels in kooijen en bloemen en heesters in potten, maar de keurigste prenten en boeken, kleedingstukken en opschik vermeerderen het gejoel door het geschreeuw en de winzucht der uitventers. Aan de oppervlakte van het water ziet gij breede vlotten in menigte, met overdekte lootsen, door de getraliede vensters van welke onverwacht als voor den dag springen de witte floddermutsen, rijkgekleurde doeken en welgevleeschte naakte armen van honderden waschvrouwen, plassende en spoelende haar linnen in de Seine, en met de glinsterende droppen hare vrolijke aangezigten besproeijende.
Een Engelschman, als zoodanig, staat verbaasd, dat weinige of geene booten, voor vermaak of bedrijf geschikt, zich op de Seine vertoonen. De menigte van bruggen is hiervan misschien eene der oorzaken; trouwens, de smaak der Parijzenaren valt in geenen deele op watertogten. Waarschijnlijk

{==27==} {>>pagina-aanduiding<<}
weten zij niet, dat men van het water partij kan trekken ter bevordering van vermaak, ten zij in een bad of sonteinwerk. Men moet hun echter het regt doen van te bekennen, dat zij het water hoogachten, voor zoo ver het ter reiniging en verfrissching kan dienen. Er is geene straat, waarin men niet onderscheidene openbare baden aantreft, en groot is het aantal daarvan aan de rivier. Zij zijn voorhanden voor alle klassen en rangen van elke sekse; sommigen ‘voor de dames,’ anderen ‘voor de vrouwen;’ zij strekken hunne lang uitgerekte buizen tot in het water, als zoo vele geschilderde Leviathans, en derzelver decoratien (wat toch is in Parijs niet opgesmukt?) vermeerderen de algemeene levendigheid van het tafereel. De zwemschool verdient desgelijks opmerking: het is een breed drijvend bad; de mannen, die er gebruik van maken, zijn, door eene order van de Policie, verpligt, eene zeer middelmatige schort om hunne heupen te dragen, en met dit offer aan de welvoegelijkheid ziet men hen door vrouwelijke bedienden op kopjes koffij onthaald, daar steeds eene van de sekse hen bedient, zoo wel als overal elders, waar mannen te zamen komen.
De contrasten in Parijs, zoo als ik gezegd heb, zijn zeer afgebroken, en dit vermeerdert gevolgelijk het belangrijke van het tafereel. Uit het venster van een voortreffelijk gebouwd huis, dat zich op eenen afstand verheft, ziet men somwijlen een' lap van een beddelaken fladderen: een fraai uitgehouwen beeldwerk, dat men in Engeland zorgvuldig in orde zou houden, mag, in Parijs, jaren achtereen geschonden op zijne plaats blijven. De uithangborden voor de winkels zijn uitstekend fraai - dat is te zeggen,zij zijn fraai voor uithangborden, en zeer dragelijk als schilderstukken. Ieder man in Frankrijk, die de verfkwast opvat, mag zich eenigermate vleijen een dragelijk kunstenaar te zullen worden; en de beste kunstenaar van Frankrijk is, in de gewigtigste opzigten, weinig meer dan dragelijk. Het natuurlijk gevolg is eene uitgieting, als 't ware, van decoratien, waarlijk uitstekende in de minst belangrijke opzigten, daar een Engelsch bezoeker niets verwacht te zien dan rijk besmeerde prullen; doch, bij het naauwkeurig opnemen, vindt hij van de andere zijde, met betrekking tot vereischten, welke hij als wezenlijk beschouwt, zekere gemeenheid en slordigheid,

{==28==} {>>pagina-aanduiding<<}
kwalijk strookende met het verheven karakter van den uitwendigen opschik. De uithangborden alzoo, waarvan ik gewaag, schoon zij bij eene akademische tentoonstelling als schilderstukken konden verschijnen, lokken u dikwerf uit, om eene menigte van dingen naauwkeuriger op te nemen, waarover een handwerksman van Bondstreet zou blozen, indien dezelve bij hem voorhingen. Hetgene gij op de straten ontwaart, is alles in denzelfden geest. ‘Vergun mij de eer, dat gij toestaat te passéren,’ zegt een haveloos deurwachter, onder het afnemen van zijn' hoed, tegen een wijf, dat met gebradene kastanjes te koop zit. Een priester, in vollen kerkelijken dos uitgestreken, zal op de straat blijven staan, om een half uur lang met een dienstmeisje te kakelen en te lagchen. Boven eene ellendige deur, in een naauw en morsig straatje van de Fauxbourg St. Germain, dat het oudste gedeelte van Parijs is, staat te lezen: ‘Salon de Littérature,’ en men zegt ons, dat daar binnen lessen worden gegeven in Botanie, Pathologie, Physiologie, enz. Zij, die er verkeeren, zijn onbekenden, schepsels van gemengd ras, half soldaat, half student, vinnig en trotsch van uitkijk, met kaal gesletene kleederen en eene losse ongebondene houding. Een van de gemeenste koffijhuizen onderscheidt zich door het opschrift: ‘de wijze Athener.’ Er inkomende, wordt gij met eene bevallige buiging begroet door Madame, die hier in deftige houding gezeten is, om de bewustheid te verspreiden van de tegenwoordigheid van een vrouwelijk wezen, (zoo onontbeerlijk voor de Franschen in alle omstandigheden en van allen rang, het zij kiesch of grof, wellevend of gemeen) en om den post van haren man te vervullen door een vlug en knaphandig oppertoezigt over alles, terwijl hij waarschijnlijk in de keuken haar werk verrigt. Waagt hij het, om zijne
witte slaapmuts te vertoonen binnen de grenzen van de opperheerschappij zijner dame, dan schreeuwt zij met een' toon van verwonderde lastgeving, die toch niet snibbig is, omdat zij komt uit den mond van haar, die nooit tegengesproken wordt: ‘Eh - mon ami! - que faites vous ici? allez, allez - vite - vite!’ en - hij sluipt henen. In een' hoek ziet gij een' slecht gekleeden oppasser een glaasje morelle - brandewijn inschenken onder eene buste van Socrates voor een nog haveloozer personaadje, die men, om zijne wapperende eere-
{==29==} {>>pagina-aanduiding<<}
teekens, voor Monsieur le Marquis kan nemen; in een' anderen een afgietsel van de Venus in de Louvre vlak tegenover een' grooten spiegel, welke hare gedaante terugkaatst, en een heerlijk effect, als een contrast met vuile muren, een' morsigen haard, en onderscheidene andere blijken van gemeenen aanleg, veroorzaakt. Aan eene der tasels discoureerden, over een dominésspelletje, twee mannen in losse overrokken, welker geheele kleeding hen in Engeland onder de laagste klasse van het gemeen zou plaatsen, met een air van aangelegenheid en schranderheid, hetwelk men in goed gezelschap en door kennis aan de wereld gewoon is op te doen. Op eene andere plaats zag men een' stijven saletjonker en een spijtig meisje eene kan bier te zamen drinken, onder het lezen van het jongste dagblad en het tooneelberigt van des avonds te voren.
Voortwandelende door naauwe straten, allerlei vuiligheden en verwarring, komt gij aan een' winkel, waar men haar snijdt en opmaakt voor een' halven stuiver, met het opschrift er boven: ‘Kunst verfraait de Natuur.’ - Een weinig verder haalt een man vol roemvolle herinneringen, die nu grove wollen kleederen naait, u zijnen vorigen rang voor den geest, door zijn uithangbord, als Ex-gaitrier van het derde regiment voetvolk. Welk eene ondernemende en roemrijke natie moet deze zijn, waaronder een haarsnijder voor eenige duiten zich zelven kan streelen met zijnen rang als kunstenaar, en een oude regiments kleêrmaker een' vereerenden titel afleiden van zijn handwerk! Onder dit volk plaatst zich een Ex-gaitrier - dat is te zeggen, iemand, die voormaals soldatenkleêren plagt te maken - in denzelfden rang, als 't ware, met Ex-ministers en Ex-keizers, die eenmaal Europa beheerschten, en, in stede daarvan, zich thans vergenoegen met zich zeer keizerlijk te gedragen over een plekje gronds (Elba) zoo groot als het eiland Wight. Bij de tentoonstelling van moderne beeldhouwkunst in de Louvre was een borstbeeld, dat op het eerste gezigt alleen opmerking scheen te verdienen uit hoofde van de zwaarte der knevels, doch bij eene naauwkeuriger waarneming bleek waardig te zijn eene plaats te bekleeden naast den Laocoön en den Phidischen Jupiter; - een klein strookje papier kondigde, in zeer hoogdravende bewoordingen, aan, dat wij voor ons hadden den Maitre de Ballet van het Theatre de Gaieté!

{==30==} {>>pagina-aanduiding<<}

Dezen zijn de luiden, die handelen zoo als de Franschen handelen, en spreken zoo als de Franschen spreken. Zij vermaken zich met hunne eigene bedrijven met geestdrift, die echter met hunne bekwaamheden niets te maken heeft, maar alleen voortspruit uit de onnoozele omstandigheid, dat het hunne bedrijven zijn. Zij zullen, derhalve, steeds hetgeen zij doen zoo hoogdravend doen als mogelijk is, zonder te blikken of te blozen, wanneer het, uit hoofde van zijnen onbeduidenden aard, slecht uitvalt, of zich te schamen, indien de roem, waarop zij azen, het gevolg is van omstandigheden, die in het algemeen voor schandelijk gehouden worden. Alles, wat zij voor het licht brengen, alles, waarop zij eenigen invloed hebben, neemt de kleur en het bepaalde karakter aan van hunnen eigenen geest, juist gelijk men de voorwerpen in een' morsigen spiegel, die daarop zijne eigene vuiligheid terugkaatst, wankleurig en verdraaid waarneemt. Onder dit volk is niets in achting, dat niet schittert, en niets, dat schittert, in minachting. - Bij hen is het onververmijdelijk een ding van de grootste aangelegenheid, welk kostuum een Senateur moet dragen, die over hunne constitutionéle Charters zal discutiéren, of een lid van het Instituut, die eene redevoering uitspreekt voor eene vergadering, welke hem niet verstaat. Een statige optogt ter invoering van een nieuw Gouvernement, of de toezegging van een groot nationaal feest, door deszelfs invloed te geven, zal hen te allen tijde doen berusten onder eene verandering van dynastie; en, wordt eenig schouwspel loosselijk naar hunnen smaak voorgesteld, zij zullen er zeker niet over nadenken, wat er heimelijk mede bedoeld wordt.
Doch, om voort te gaan met mijne beschrijving van de straten van Parijs. Een van derzelver in het oog loopende trekken is de oplettendheid, die men ontdekt op alle kleine behoesten en grillige verlangens, met oogmerk om zijn voordeel te doen met aanbiedingen ter vervulling van dezelve. Dit veroorzaakt groote drukte en gewoel, en werkt krachtig mede, om zekere levendigheid van geest gaande te houden onder de voetgangers. Krijgt gij den inval, om te willen weten, hoe zwaar gij zijt, velerwegen treft gij personen en werktuigen aan, om u op het eigen oogenblik te voldoen. Aan de Boulevards en andere voorname streken vindt gij kramen, die list bij gerijfelijkheid voegen, om u te lokken.

{==31==} {>>pagina-aanduiding<<}
Zoo vindt gij, bij voorbeeld, in eene derzelven elk artikel (en verbazend groot is de verscheidenheid daarvan) te koop voor dertig stuivers, en zoekt er uit, wat u bevalt: in eene andere kraam ziet gij vijftien stuivers met groote letteren geschreven, als de algemeene prijs. Allerlei soort van behandeling van dieren wordt openlijk verrigt door vrouwen, zittende op stoelen op straat, met eene beschrijving van het beroep, dat zij drijven, die juist niet altijd binnen de grenzen der vrouwelijke kieschheid blijft, op een stuk bordpapier. Bureaux des Eerivains bieden de dringendste noodigingen aan den minnaar, den koopman, den staatsman, of den man van letteren, die, door een onnoozel toeval, geen schrijven hebben geleerd, om binnen te treden en hun voordeel te doen met de talenten, die gereed liggen om zich te vertoonen. Gebradenen kastanjes brengen overal het gehemelte in verzoeking door een' aanval op de reukzenuwen. Meisjes, die niet afgewezen willen worden, stoppen u ruikers bloemen in de handen. Fruitvrouwen dringen op u in met heerlijke trossen druiven. Schoensmeerders vleijen den nationalen trots der Engelschen, met luide te schreeuwen: ‘cirage Anglais!’ Een kerel draagt een geschilderd kastje op zijn' rug, waaruit gij kunt gerijfd worden met lekkere dranken, als limonade, tisane, - enz. enz. enz.






Relaas van het voorgevallene, betrekkelijk het nemen van een vaartuig met geld en Fransche douaniers, door negen Groninger schippers, bij de Zoutkamp, op den 16 nov. 1813.

Mijnheer de Redakteur!

Daar de juiste teboekstelling van de Geschiedenis der laatste Staatsomwenteling U blijkbaar ter harte gaat, vertrouwt de Ondergeteekende, dat Gij niet aarzelen zult, ook het navolgende, betrekkelijk het nemen van een schip met geld en Fransche Douaniers, bij de Zoutkamp, met eene sloep, door negen Schippers, vergeleken met het verhaal van de Heeren h. bosscha en j. konijnenburg, in hunne respective werken: Geschiedenis der Staatsomwenteling in Nederland, en: Nationaal Gedenkboek der hernieuwde Nederlandsche Unie,

{==32==} {>>pagina-aanduiding<<}
in het volgend Nommer van uw alom geacht Maandwerk te plaatsen; te minder, daar de steller van het volgend Relaas zelf aan het hoosd der genoemde Schippers zich bevond, en dus in staat is, om, met en benevens zijne togtgenooten, het meest juist en volledig getuigenis van het eigenlijk voorgevallene te geven. Ik ben enz.

De Ondergeteekende, eertijds Schipper, maar toenmaals Logementhouder te Groningen, bevond zich bij de komst der Russen aldaar onder de vrijwillige Rustbewaarders te paard.
Op den 15 Nov. 1813, 's morgens ten 10 ure, vernomen hebbende, dat in den vroegen ochtend van dien dag een schip met geld, vervuld met Fransche Douaniers, uit Groningen vertrokken was, maar oordeelende, dat hetzelve nog wel te achterhalen en te nemen zoude zijn, indien dat met eene gewapende sloep geschiedde, deed hij daartoe, uit eigene beweging, den voorslag aan eenigen zijner kennissen, namelijk de Schippers ibe schelts, harm smit, derk alberts hoff,pieter muntendam, sjoerd jacobs schuiring, jacob smit, hemme j. lewe, en kornelis knook; en, toen dezen met hem geresolveerd waren, gaf hij daarvan mede opening aan den Heer Kolonel busch, en met dezen Heer ook aan den Baron rosen, Bevelhebber der Russische troepen, die het vrijwillig ontwerp van den Ondergeteekenden en zijne medegenooten goedkeurde, en hem vroeg, hoe vele Kozakken hij aan de Zoutkamp tot zijne adsistentie begeerde. De Ondergeteekende antwoordde daarop: ‘20 man is genoeg:’ waarop de Baron rosen hem verzekerde, dat dezelve den volgenden morgen (zijnde het alstoen reeds avond) vroegtijdig op de Zoutkamp zouden zijn. De Ondergeteekende, na vergeefsche pogingen nog meerdere medestanders te verkrijgen, vertrok dien zelfden avond ten 11 ure, met genoemde zijne makkers, allen gewapend, met eene sloep uit Groningen, met een' fellen Z.W. wind en veel regen. Des anderen daags, 's morgens omtrent 4 ure, ontdekten zij bij den Roodenhaan het Fransche schip, ten anker liggende; doch, op de Zoutkamp, althans door de tegenwoordigheid der Kozakken, hopende versterkt te worden, roeiden zij, in stilte, het schip voorbij.

{==33==} {>>pagina-aanduiding<<}

Omtrent ten 7 ure kwamen zij op de Zoutkamp, alwaar alles nog Fransch was, hoewel de komst der Russen binnen Groningen ook aldaar was bekend geworden. Nog geene Kozakken vernemende, en het Fransche schip nog niet gearriveerd zijnde, begaf hij zich met zijne makkers in stilte aan wal en naar een Logement, ten einde kondschap aldaar van een en ander te nemen, en, indien de Kozakken onverhoopt niet kwamen, dan te pogen nog eenige lieden aldaar aan te nemen tot adsistentie, overmits hij wel gevoelde, dat hij tegen het groot aantal gewapende Douaniers, die zich in het schip bevonden, zwak genoeg was, en misschien door gebrek aan manschap de onderneming zou mislukken. De Ondergeteekende c.s. bewoog dan ook dadelijk dertien man uit de Zoutkamp, om hen in den aanslag op het bedoelde schip te ondersteunen; doch deze allen, ongewapend zijnde, moesten henengaan, om hier en daar wapenen op te zoeken.
In dien tusschentijd inmiddels, even over 10 ure, zag de Ondergeteekende het verlangde schip reeds naderen, oplaverende met allen spoed, zonder dat de beloofde Kozakken verschenen, en eer de dertien aangenomene manschappen nog teruggekomen waren.
Er was echter nu geen tijd te verliezen, en een vast besluit te nemen, wilde men de prooi niet laten ontsnappen. Doch de Ondergeteekende, staat makende op den schrik der Franschen, en vertrouwende op de regtvaardigheid der zaak, was tevens in dit oogenblik verre van aan het gelukken derzelve te wanhopen. Hij oordeelde het echter raadzaam, alle mogelijke voorzorg te gebruiken; en hij zond daarom terstond hemme j. lewe naar den Kommandant der batterij, (een' Brabander) om hem zijn doel te melden, en te vragen, of hij bereid was hem te adsisteren, indien het schip niet wilde bijdraaijen: waarop deze antwoordde, dat, als men slechts een pistoolschot deed, hij dan op de batterij gereed zou staan. Op dit berigt besloot de Ondergeteekende, terstond in de sloep te stappen; dan, in de haast en als door overloop van tegenheid, bleven harm smit en derk alberts hoff, die op dat oogenblik niet bij de hand waren, aan wal; zoodat hij zich slechts met zes zijner makkers in de sloep bevond. Hij gaf, bij het afroeijen, het afgesproken sein door een pistoolschot; waarop terstond het schip

{==34==} {>>pagina-aanduiding<<}
bijdraaide en ten anker ging, als ten gunstigen voorteeken voor den Ondergeteekenden en zijne togtgenooten.
Op het schip aanroeijende, verscheen niet één der Douaniers op het dek; zoodat men zonder slag of stoot zich aan het boord klampte en op het dek sprong. De Ondergeteekende, hierdoor nog meer bemoedigd, liet een der luiken openen, en, hebbende in de eene hand de sabel en in de andere een pistool, eischte, met eene forsche stem, de overgaaf van allen, met geld en bagaadje, als krijgsgevangenen, in naam der Russen; zich wel verzekerd houdende, dat van eenen fermen aanval het geheele gelukken der onderneming afhing, gelijk dan ook de ondervinding leerde; want de Fransche Douaniers, als door schrik bevangen, waren doodbleek, onderwierpen zich terstond, en leverden, in dat zelfde oogenblik, ons alle hunne wapenen over. Zij deden echter het voorstel, om ons het geld (in drie vaten en een koffer geladen) en alle hunne bagaadje te laten, indien wij slechts hunne personen met het schip lieten vertrekken; doch ons antwoord was: ‘Neen! neen! alles moet meê naar Groningen.’ Waarop zij dan ook, zonder verder tegenzeggen, gehoorzaamden.
Alle de geweren, pistolen, sabels en degens, die de Franschen ons hadden overgeleverd, borgen wij op een Visscherman, die met ons naar Groningen terugging; belastende de Ondergeteekende harm smit met de bewaring van een en ander op het gemelde schip.
De Ondergeteekende bleef met zijne overige zeven (*) makkers op het Fransche vaartuig, houdende zelf met twee geladene pistolen de wacht op het dek, van de Zoutkamp tot Groningen; wordende de wacht in het ruim door twee zijner makkers waargenomen, die om de twee uren door anderen werden afgelost, ten einde de Franschen en het geld te bewaren.
Des namiddags ten 1 ure zeilden wij, bij het opkomen van den vloed, en met een' halven storm en zwaren regen, met den voornoemden Visscherman, van de Zoutkamp naar Groningen, alwaar wij des avonds ten 11 ure behouden aankwamen, latende echter de Ondergeteekende zijne makkers nog

{==35==} {>>pagina-aanduiding<<}
gedurende den nacht de wacht houden, tot des anderen daags 's morgens ten 10 ure, toen de Franschen en alles ontscheept werden. De laatsten zullen zich over de behandeling, hun aangedaan, nimmer beklagen, daar zij door ons volk van eten en drinken voorzien en geschikt behandeid zijn.
In de drie vaten en den koffer was, zoo men verzekert, omtrent f 80,000-:-, wordende zulks bij de aankomst te Groningen in handen gesteld van den Baron rosen, die zijne vreugde over de welgelukte onderneming betuigde, door te zeggen: das ist hüpsch! das ist schön! bepalende zijn Ed., dat aan den Ondergeteekenden eene somme van f 1000-:- en aan ieder zijner makkers f 500-:- tot een geschenk zoude gegeven worden, ofschoon niemand onzer eenige belooning vorderde; waarom dan ook de Ondergeteekende, niets boven zijne makkers begeerende, de aan hem meer geschonkene f 500-:-, naar evenredigheid, onder zich en de zijnen verdeelde. - Het resterende geld is bij den genoemden Baron rosen verbleven.
Dit volledig en waarachtig, zoo wel als naanwkeurig verhaal van eene gebeurtenis, die men de eer wel heeft willen aandoen van in de gewigtige Geschiedenis der Omwenteling van 1813 te vermelden, en die, ofschoon zij van geen eminent belang was, echter altijd dienen kan tot een bewijs, dat de Hollanders wel de vrijheid, maar geenszins den moed verloren hadden, moge strekken ter verbetering der daarvan voorhanden zijnde verhalen.
Immers, wanneer men hiermede vergelijkt de berigten van de Heeren bosscha en konijnenburg, dan zal men beiden onvolledig vinden, hoewel de eerste naauwkeuriger is dan de laatste, als die het geval zóó doet voorkomen, alsof de Russische bevelhebber eenige andere manschappen had afgezonden, doch welke, geene adsistentie op de Zoutkamp bekomende, de zaak zouden hebben laten steken, indien niet toevallig aldaar de Ondergeteekende met zijne makkers zich daartoe vereenigd had. Geheelenal zonder waarschijnlijkheid. De Russische Bevelhebber gaf noch aan anderen, noch ook zelfs aan den Ondergeteekenden, bevel tot het nemen van het schip in quaestie; het was niet dan het vrijwillig opzet van hem en zijne makkers. En de verzekering van den Heer konijnenburg: de geldsom werd in des Landschaps kas

{==36==} {>>pagina-aanduiding<<}
gestort, is zeker abusief, daar de Ondergeteekende daarvan nimmer iets, maar wel het tegendeel, vernomen heeft.
De Ondergeteekende echter - hoe het ook met dat geld moge gegaan zijn - zal zich altijd (zijnes goeden oogmerks bewust) verblijden over zijne onderneming. Belooning vorderde hij daar niet voor; maar wel huisvestte bij hem naderhand de stille hoop, dat deze gebeurtenis aanleiding mogt geven, dat hij op de eene of andere wijze in 's Lands dienst mogt worden geëmploijeerd. Dezen wensch voedde hij nog meer, toen hij sedert al spoedig, door eene reeks van ongelukken, met vijs moederlooze kinderen, buiten vast bestaan geraakte; zoodat hij, even vóór den Veldslag van Waterloo, vrijmoedigheid meende te mogen hebben, om te verzoeken, bij de Flotille op de Schelde te worden geplaatst; gelijk hij zich ook naderhand bij den Direkteur - Generaal der Convooijen en Licenten adresseerde; beide reizen met alle noodige bewijsstukken, doch ook beide reizen vruchteloos!
Met het bovenstaande in uw geacht Maandwerk te plaatsen, zal UEd. den Ondergeteekenden, en ligtelijk ook den beminnaar van de Geschiedenis onzes dierbaren Vaderlands, eenen dienst betoonen; terwijl U altijd daarvoor dankbaar zijn zal hij, die de eer heeft te zijn

Uw bedstendige Lezer

roelof schenkel.

Groningen,

den 11 Dec. 1816.

Philips de H en de schilders. eene echte bijdrage tot de karakterkennis van dien monarch.

Koning philips de II van Spanje is, door verscheidene der voortreffelijkste Geschiedschrijvers en Dichters van onderscheidene natiën, tot een der bekendste karakters geworden, welke de Historie immer heeft ten toon gehangen. Dan, in Duitschland [nog meer bij ons!] zweeft hij iedereen, die slechts eenigermate buiten zich rond gezien heeft, inzonderheid sedert schiller's groote, sterksprekende teekening, niet slechts als historisch karakterbeeld eens verschrikkelijk consequenten tirans, maar nog meer als in dadelijkheid uitge-
{==37==} {>>pagina-aanduiding<<}
drukt ideaal aller tirannij in den grooten stijl, voor oogen. Doch, waar dit eenmaal met een beeld plaats heeft, daar is elk voor zich gewoon, hetzelve, naar de mate zijner rijkere of armere verbeelding, nog verder uit te werken; en deze voorstelling drukt zich nu het gevoel zóó diep in, dat aan derzelver juistheid niet meer te twijfelen valt - geen ander denkbeeld zich verheffen kan.
Zoo verklaar ik het mij ten minste, dat ik alle, met de Geschiedenis zelfs weinig bekenden, verwonderd en ongeloovig vond, wanneer ik hun zeide, dat philips toch ook waarachtig, en in den bepaaldsten zin, menschelijke oogenblikken had, en dikwijls had; dat hij zich in dezelven ook bijzonder gaarne aan gelukkige menschen aangesloten, en zich alzoo eenigermate met het algemeene karakter der menschelijkheid (humaniteit) verzoend, ten minste voor het oogenblik verstaan had.
Intusschen is het wezenlijk waar; en men geloove niet, dat de Koning in deze uren slechts zulke menschen naderde, om hen met dezelfde verachtelijke onverschilligheid te behandelen, als de leeuw de muis in zijne manen laat spelen; of dat het slechts vlugtige oogenblikken zouden geweest zijn, wanneer hem vrouwen, tot welke hem de hartstogt trok, zachtere gewaarwordingen als ingeademd hadden; of eindelijk, dat hij dan, gelijk anders dikwijls, door geheime zielekwelling als 't ware afgemat en week gemaakt, tot dengenen gevloden zij, dien hem het oogenblik bragt, om denzelven daarna weer des te harder van zich te stooten. Neen, het waren uren, meermalen terugkomende uren, wanneer hij zoo gerust, als menschen van zijne soort ooit worden kunnen, zoo bedachtzaam, als hij altijd was, dezen of genen onafhankelijken, onvooringenomenen, vrolijken, vrijmoedigen, gelukkigen mensch geheel opzettelijk opzocht, om zich over hem, zijne zelfverkozene werkzaamheid, zijne beschouwing der dingen, zijn gesprek - ja, zijne scherts zelve, te verheugen, zich daarmede te verkwikken.
Het is bijzonder streelend, in de verborgene reten van woeste, onvruchtbare rotsen eenige planten, of wel bloemen, te ontdekken: zou het niet even zoo zijn met dergelijke bloesems van zachte, menschelijke gevoelens, in karakters, die, gelijk philips, naar dusdanige rotsen zweemen?
Schilders waren het voornamelijk - talentrijke, opgeruim-
{==38==} {>>pagina-aanduiding<<}
de, luchthartige schilders, aan welken zich de Koning met genoemde bedoeling gaarne overgaf. Dat het juist schilders waren, lag blijkbaar meer in uitwendige betrekkingen, dan juist in zucht tot hunne kunst, of vermaak in de eigenheden, welke zij als schilders bezaten. Philips achtte slechts ééne kunst - die, welke met hemzelven veel overeenstemmends had; de bouwkunst. Besteedde hij aan andere kunsten desgelijks niet weinig, dit was nu eenmaal onvermijdelijke gewoonte aan alle groote hoven van dien tijd; en een aantal beroemde kunstenaars diende toen de meeste Westersche Vorsten ten naastenbij even zoo, als een rijk uitgeruste Harem den Oosterschen. Dan, welke andere klasse van levendige en belangrijke menschen uit den middelstand had dezen Monarch, bij zijne soort van hofhouding, zoo na kunnen gebragt worden; wie hadden in zijne tegenwoordigheid zoo ongestoord, wie in hunne eigene werkzaamheid en in hunne betrekking tot den Koning, de Grooten en Geestelijken zoo onverschillig kunnen blijven, als juist schilders?
Onder diegenen nu, welke philips op de gemelde wijze onderscheidde, mag vooreerst coello genoemd zijn, een historie- en portretschilder van meer verdienste dan roem, die voornamelijk onder de Coloristen op eenen hoogen rang aanspraak maakt. Koning philips verschafte hem verscheidene jaren bezigheid in het Escuriaal, en begaf zich in dezen tijd zeer dikwijls, ja somtijds meermalen 's weeks, langs geheime trappen in zijne werkplaats: want alles moest geheim geschieden, wat philips als mensch deed te voorschijn komen - waardoor echter tevens de opmerker verzekerd was, dat hierbij geen, tot een of ander berekend doel opgevat, masker in het spel was. In deze stonden, in deze vertrekken liet zich dan de Monarch, die midden onder zijne wachten voor verborgene dolken sidderde, ongewapend en onbewaakt over aan eenen jongen, ligtzinnigen, opvliegenden, niets minder dan vreesachtigen man! Hij, wien anders alles slechts in staatsie en knielend naderen mogt, zag hier dezen jongman in zijne gewone huiskleeding en in vrij gekozene bezigheid!
Coello had, in gevalle de Koning kwam, geen ander voorschrift, dan te doen, alsof hij hem niet bemerkte - wanneer het namelijk dezen niet zelv' behaagde, zich te doen bemerken. Meestal deed philips dit niet; maar, gelijk zijn alba en wallenstein het spreken hatende, vergenoeg-
{==39==} {>>pagina-aanduiding<<}
de hij zich met stom te gaan nederzitten, en den vrolijken kunstenaar, even als deze zijn werk, met zwijgende deelneming te beschouwen. Doch, ging philips's bijna nimmer uitgeputte misnoegdheid, gedurende zulk een bezoek, niet slechts in weldadig zelfvergeten en stille tevredenheid over, maar klom deze zelfs tot opgeruimde welwillendheid en eene vlaag van vrolijke bezieling, dan begon hij zelfs te spreken, en coello mogt nu zeggen, wat hij wilde - hoe luchtiger, hoe vrijer en trouwhartiger, des te beter. De Grooten aan het hof hadden hunne spions, die het hun oogenblikkelijk melden moesten, wanneer de Koning den geheimen trap betreden had: zij waren zeker, hij zou in de zachtste stemming terugkeeren, voor welke hij in het geheel slechts vatbaar was, en men kon hem dus thans voordragen, wat men op eenen anderen tijd niet bestond te wagen. En, toen coello in zijne vroege, mannelijke (en philips's late) levensjaren stierf, toonde de Koning meer weemoedige deelneming, dan toen zijn carlos opgeofferd werd, en zijne vier Gemalinnen in het graf zonken.
Nog enger, en te gelijk van langer duur, was philips's betrekking tot coello's leermeester, den voortreffelijken portretschilder moro, die, vroeger dan coello, vele jaren in het Escuriaal woonde en bezig gehouden werd (*). Zijn gedrag jegens dezen man was, over het geheel, hetzelfde als omtrent coello, niettegenstaande de leermeester niets had van de behendigheid en aardigheid zijns leerlings, maar, hartstogtelijker, grilliger, ruwer en eigenzinniger, in trots en ijdelheid dikwijls overijld, luidruchtig, ja baldadig werd. Philips verdroeg de vlagen dezer geestgesteltenis met waarlijk bewonderenswaardige toegevendheid, hield zich gewoonlijk alsof hij ze niet merkte, en rekende hem zijne talenten, zijne vlijt en zijne trouwe verknochtheid zoo hoog aan, dat zich al het andere zonder nadeel daarvan liet aftrekken. In stede van algemeene schilderingen, echter, moge hier liever de Anecdote plaats vinden, waardoor moro ten laatste toch over zijn lot verderfelijk besliste en zijnen val veroorzaakte.
Koning philips bezocht hem juist weer in zijne werkka-
{==40==} {>>pagina-aanduiding<<}
mer, en moro bleef, als gewoonlijk, voor zijn ezel bezig. De Koning was heden in de zachtste, welwillendste stemming. Dit, en waarschijnlijk dat juist heden sommigen der eerste lieden van het hof tegenwoordig waren, zette den ijdelen schilder tot den onbezonnensten moedwil aan. Hij had juist zijn penseel in karmozijn gedoopt. De Koning, die reeds eene poos achter hem gestaan had, legde thans zijnen arm met goedheid op moro's schouder; en nu streek deze eensklaps met het volle penseel over de hand van philips, zoodat zij eene dikke, bloedroode streep verkreeg - philips's hand, die zelfs door Vorsten en Vorstinnen slechts knielend gekust mogt worden! - in tegenwoordigheid van verscheidene Grooten van het hof! - op eenen tijd, dat philips nog onlangs zelfs zijnen alba, toen deze, op dringende aanleiding, zonder aangemeld te zijn, in zijne kamer getreden was, had toegeroepen: ‘Eene stoutheid, als de uwe, had de bijl verdiend!’
Zekerlijk hing op dit oogenblik het geheele lot, ja het leven des onbezonnenen aan een haar, aan een' oogwenk. De hoflieden waren verbleekt, en wachtten verstijfd op den afloop der schenddaad. De Koning zag eene poos stil en ernstig op de roode hand. Thans beesde ook moro, die zijne roekeloosheid nu op ééns inzag. Nu ging philips's ernstige miene in eene zachtelijk lagchende over; en zoo wilde hij zich zwijgend van hem keeren, toen de schilder, doordrongen van de genade zijns Gebieders, nederstortte, en zijne voeten kuste. De Koning verwijderde zich, zeide geen woord, en zoo mogt ook hem geen woord gezegd worden. De zaak scheen te volkomener afgedaan, toen philips, na eenige dagen, wederom, als te voren, de geheime trappen naar moro beklom.
Waarschijnlijk was zij het ook werkelijk bij den Koning; maar niet alzoo bij de Grooten en Geestelijken aan zijn hof. Gevoelden zij zichzelven in de beleediging der Majesteit vernederd? of hielden zij des Konings vergevende nederbuiging voor eene al te bedenkelijke afwijking van het stelsel, dat hij tenmaal verkozen had en zou blijven aankleven? of eindelijk - hetgeen het waarschijnlijkste is - geloofden zij, dat een man, die zoo iets waagde, en bij wien dat er door ging, wel menigeen' onder hunzelven kon gevaarlijk worden? In 't kort, het gansche beloop werd bij het heilig Officie aange-
{==41==} {>>pagina-aanduiding<<}
bragt. De eerwaardige vaders vonden voor den Koning, voor zichzelven, en zelfs voor den misdadiger - dien zij, om des Konings liefde wille, schroomden geheel op te offeren - geen gelukkiger uitweg, dan dat zij verklaarden: anton moro, geboren in het van ketterij niet vrije Utrecht, daarna eene poos verwijld hebbende in het ongeloovige Engeland, moest een of ander geheim toovermiddel bezitten, waarmede hij de zinnen en krachten des Konings, wanneer deze in zijne nabijheid was, wist te verlammen; waardoor kerk, staat en den geheiligden persoon des Monarchs zelv' het uiterste gevaar dreigde.
Zoo werd de zaak den Koning, en, als door geheim verraad, doch geheel opzettelijk, ook moro aangebragt. Deze, sidderende voor de magt dier regtbank, bad den Koning dringend om zijn ontslag. Philips sloeg dit verzoek eerst af, en verzekerde hem, zelfs bij eigenhandig schrijven, van zijne bescherming en de voortduring zijner gunste. Hij mag echter - zoo anders deze verzekeringen niet gegeven waren, om slechts den schijn der hoogste oppermagt te redden - vervolgens wel bemerkt hebben, dat hij zijnen lieveling ten minste aan een pijnlijk onderzoek niet zou kunnen onttrekken; en zoo ontsloop de beangste kunstenaar, naar het schijnt met heimelijke oogluiking van beide partijen, uit het rijk, en begaf zich naar Brussel, werwaarts hem nog rijke bewijzen van de vereering en prachtige mildheid zijns Konings volgden.

Thomas Paine op het ziekbedde.

Het volgende is een uittreksel van eenen brief, ontvangen door den Heer william dilwyn, van Walthamstow, in Essex, van zijne dochter in Amerika. De schrijfster is van de onbetwistbaarste eerbiedwaardigheid, en schijnt onlangs het berigt ontvangen te hebben, medegedeeld door eene persoon, geen minder aanspraak op vertrouwen makende. De laatste had zich opgehouden bij een huisgezin, digt in de nabuurschap van den beruchten thomas paine, wonende te Greenwich, digt bij Nieuw-York, en had, gedurende zijne jongste krankheid, bijgedragen tot zijne verkwikking, door, bij gelegenheid, voedsel en verfrisschingen voor hem toe te

{==42==} {>>pagina-aanduiding<<}
bereiden en te zenden, geschikter voor zijnen toestand, dan hij gemeenlijk genoot. Deze verkoos de berigtster zelve te brengen bij zijn bed; schoon zijne persoonlijke omstandigheden zoo beklagelijk waren, dat de lucht van de kamer naauwelijks te verduren was. Bij het volbrengen van dezen pligt der menschelijkheid, had zij gelegenheden tot gesprek met hem, welke der schrijsster geloofsgrond geven, dat hij een nieuw bewijs opleverde van Dr. young's verzekering: ‘De menschen mogen als dwazen leven, zij kunnen niet als dwazen sterven.’ De brief vermeldt al verder, dat zij hem dikwijls schrijvende vond, en geloofde, naar hetgeen zij zag en hoorde, dat, wanneer zijne pijn het toeliet, hij meestal daarmede bezig was, of met het gebed, in de houding van welk laatste zij hem meermalen zag, wanneer hij meende alleen te zijn. Op zekeren dag vroeg hij haar, of zij ooit ‘De Eeuw der Rede’ gelezen had; en, hierop bevestigend geantwoord zijnde, verlangde hij haar oordeel te weten over dat boek. Zij hernam, dat zij slechts een kind was, toen zij het las; en waarschijnlijk zou hij niet begeeren te weten, wat zij er toen van dacht. Waarop hij zeide, dat, indien zij oud genoeg was om te lezen, zij ook wel in staat was om eenig gevoelen te vormen; en hij verwachtte eene openhartige opgaaf van haar, welk dat gevoelen was geweest. Toen zeide zij, dat zij het voor het gevaarlijkste, verleidelijkste boek hield, dat zij immer zag; dat, hoe meer zij las, hoe meer zij wenschte te lezen, en hoe meer zij hare ziel vervreemd vond van alwat goed was; en dat zij, uit overtuiging van deszelfs kwade strekking, hetzelve verbrand had, zonder te weten, wien het toebehoorde. Paine antwoordde hierop, dat hij wenschte, dat allen, die het gelezen hadden, zoo wijs waren geweest als zij; en voegde er bij: ‘Zoo ooit de Duivel een zaakbezorger (Agent) op aarde had, ik ben er een geweest.’ Op eenen
anderen tijd, terwijl zij in zijne kamer was, en het hoofd des huisgezins naast zijn bed zat, kwam een van paine's vorige makkers binnen; maar, hen ziende, ging hij haastig weer naar buiten, de deur met geweld naar zich trekkende, en zeggende: ‘Mijnheer paine, gij hebt geleefd als een man; ik hoop, gij zult als zoodanig een sterven.’ Waarop paind, zich tot zijne bezoekers keerende, zeide: ‘Gij ziet, welke ellendige troosters ik heb.’ - Eene ongelukkige vrouwspersoon, die hem uit Frankrijk vergezeld

{==43==} {>>pagina-aanduiding<<}
had, beweende haar jammerlijk lot, aanmerkende: ‘Voor dezen man heb ik familie en vrienden, bezittingen en godsdienst opgegeven; oordeel dan van mijne ellende, daar hij mij zegt, dat ik met de beginselen, welke hij mij heeft ingeprent, niet zal uitkomen!’




De ring van Polykrates.


Eens stond hij op zijn trotsche woning, 
En naast hem stond Egyptes Koning, 
En zag met hem op Samos neêr: 
‘Wie durft zich tegen mij verzetten? 
Dit alles,’ sprak hij, ‘vreest mijn wetten, 
En dient mij met ontzag en eer.’ 
 
‘Gij moogt der Goden gunst ervaren: 
Die eertijds uws gelijken waren, 
Die heeft uw schepter slaaf gemaakt: 
Nog één maar,’ liet de gast zich hooren, 
‘Nog één maar kan uw voorspoed storen: 
Nog één benijder leeft en waakt.’ 
 
En eer de Vorst had uitgesproken, 
Daar stond een bô, in 't goud gestoken, 
En sprak aldus den dwingland aan: 
‘Laat, Heer! laat lof noch wierook sparen, 
Laat luidkeels klinken stem en snaren, 
En krans de kruin met lauwerblâan. 
 
Uw vijand is in 't stof gevallen: 
Hem velde, voor Miletes wallen, 
Uw trouwe Veldheer Polydoor.’ 
Hij zegt, en doet een bloedig bekken 
Op eens voor beider oog ontdekken, 
En houdt des vijands kop hun voor. 
 
De Koning siddert bij 't aanschouwen. 
‘Toch moet ge 't wust geluk mistrouwen,’ 
Herhaalt hij, met verbleekt gelaat: 
‘Uw vloot bezeilt de ontrouwe vloeden: 
Gij hoort de stormen toomloos woeden: 
Wie weet, hoe 't met uw schepen gaat!’ 

{==44==} {>>pagina-aanduiding<<}

En eer hij 't woord heeft afgebroken, 
Daar wordt de feestklaroen gestoken 
En 't welkom rolt van 't juichend strand: 
Daar ziet men de overladen schepen 
Met vreemde schatten binnenslepen 
En ankren in het vaderland. 
 
De koninklijke gast ontstelde: 
‘'k Erken, hoe hoog uw voorspoed snelde; 
Doch ducht het noodlot, ducht het steeds! 
De Kreter, om uw' buit verbolgen, 
Zal schriklijk ligt uw vloot vervolgen: 
Misschien genaakt hij d'oever reeds.’ 
 
En eer dat woord hem is ontvallen, 
Daar schaatren eensklaps vloot en wallen, 
En roepen ‘zege!’ heinde en veer: 
‘De Kreter is in zee bedolven, 
Zijn schepen zijn een prooi der golven, 
De orkaan joeg hem in d' afgrond neer.’ 
 
De Koning hoort en staat verwezen. 
‘Voorwaar, uw heil is hoog gerezen; 
Maar nogtans,’ zegt hij, ‘beef en schroom! 
Een nijdig God vervolgt uw schreden: 
Volmaakt geluk is hier beneden 
Niets anders dan een valsche droom. 
 
Mij ook, mij lonkte 't noodlot tegen: 
Ik zag mijn' schepter en mijn' degen 
Met voorspoed en geluk bestraald; 
Maar diep betreur ik kroost en erven: 
Ik had een' zoon, en zag hem sterven! 
Ik heb 't geluk mijn schuld betaald. 
 
Dus, wilt gij grooter ramp vermijden, 
Roep dan den Hemel aan om lijden, 
Bid onspoed bij uw' voorspoed af. 
Niet een, hoe rijk in heil te noemen, 
Trad hier zijn baan ten eind langs bloemen, 
Noch zeeg, na louter vreugd, in 't graf. 

{==45==} {>>pagina-aanduiding<<}

En zoo geen God uw beê wil hooren, 
Geloof mijn' raad: voorkom zijn' toren: 
Roep zelf u in den rampspoed neêr. 
Wat schat uw hoven ook omvatten, 
Neem vrij de keur van al uw schatten 
En werp die in 't verslindend meer.’ 
 
De dwingland beeft en zegt bestorven: 
‘Van wat ik heerlijks heb verworven, 
Is deze ring het kostbaarst goed: 
Hem wil ik offren aan de baren; 
Zoo moog mij 't lot haar gunst bewaren!’ 
Hij zegt en werpt hem in den vloed. 
 
En naauwlijks is de nacht vervlogen, 
Daar treedt een visscher voor zijne oogen, 
En buigt, met zwaren last belaân: 
‘Heer!’ zegt hij, ‘'k heb een visch gevangen, 
Zoo als er nooit in 't net bleef hangen, 
En bied haar u eerbiedig aan.’ 
 
En toen de kok de visch ontleedde, 
Daar gilt hij 't uit bij de eerste snede 
En ijlt voor Polykrates troon: 
‘Uw ring, door 't gulzig meer verslonden, 
Is in de maag der visch hervonden: 
Erken, o Vorst! de gunst der Goôn.’ 
 
Toen riep de gastvriend, langs hoe banger: 
‘Vaar eeuwig wel! ik toef niet langer, 
't Is hier niet veilig, neen, o neen! 
De wraak der Goôn zal u verderven; 
Vaarwel! ik wil met u niet sterven.’ 
Zoo sprak hij en vlood ijlings heen. 
 
Naar het Hoogduitsch van schiller.

tollens 






Nachtwaak bij de wieg van mijn kind.


Wat deert u toch, mijn lieveling! 
Dat u de slaap ontvliedt? 
Daar alles, in dit nachtlijk uur, 
De zoetste rust geniet. 

{==46==} {>>pagina-aanduiding<<}

Dan sluimert gij een oogenblik, 
En wakker zijt gij weêr: 
Gij ligt het hoofdje schreijend op, 
En legt het schreijend neêr. 
 
Lief kindje! ik bid u schrei zoo niet; 
Ach! staak uw droeve klagt: 
Want vader is en blijft bij u, 
En houdt bij u de wacht. 
 
Hij waakt, gezeten aan uw wieg, 
En derft, om u, zijn rust: 
Dit zegt niets, als een zoete slaap 
Uw weenend oog maar kust. 
 
Maar zacht! ... zij sluimert zachtkens in. 
'k Verheug mij ... maar, o neen! 
Die sluimer wisselt treurig af 
Door tranen en geween. 
 
En als ik dat geween dan sus 
En wisch dien bangen traan, 
Dan staan haar de oogjes toch zoo droef 
En pijnlijk ziet zij me aan: 
 
Dan kreunt ze weêr en snikt zoo luid, 
Dat mij het harte breekt, 
En aan mijn oog een traan ontrolt 
En op haar handjes leekt. 
 
o Droeve! vader voelt uw smart; 
Uw lijden wordt het mijn': 
Ja, 'k droeg, met blijdschap, wat u deert, 
Kon 't u tot laasnis zijn. 
 
Schoon gij dien hechten band niet kent, 
Die ons te zaam verbindt, 
'k Gevoel toch dat ik vader ben 
En schrei met u, mijn kind! 
 
'k Ben vader, en ik min u teêr: 
Uw heil verblijdt mij 't hart. 
'k Ben vader, en wanneer gij lijdt, 
Baart mij dat lijden smart. 

{==47==} {>>pagina-aanduiding<<}

Maar - lijden! ... ja, dit is het lot, 
Dat ons op aard' verbeidt: 
Ja, doornen zijn alom, mijn kind! 
Op 't levenspad verspreid. 
 
Hier bloeit wel eens een lenteroos, 
Maar ach! met korten duur. 
Wat 't morgens heerlijk prijken mogt, 
Is dor in 't avonduur. 
 
Ginds praalt de schoone nachtvorstin, 
En zweeft den hemel door; 
Maar zwang're wolken pakken zaam, 
En 't duister dekt ons spoor. 
 
Mijn kind! gij kent en voelt nog niet, 
Wat hier de wereld teelt: 
Haar voorspoed is een waterbel, 
Haar vreugd een schaduwbeeld. 
 
Wel hem! die, als het leed hem prangt, 
Het oog ten hemel slaat; 
Die sterk is door 't geloof in God, 
En nooit dien God verlaat. 
 
Loop' dan het wiss'lend levenspad 
Door nacht en rampwoestijn, 
Voor hem verdwijnt die wildernis, 
Eens zal het morgen zijn. 
 
Ja, morgen! morgen! gij genaakt; 
'k Ontdek uw' eersten gloor; 
Ja, morgen! uw vertroostend licht 
Dringt tot mijn venster door. 
 
Zijt welkom, ochtend! zijt gegroet! 
Schenk leven aan mijn lied. 
Maar zacht ... mijn teeder wichtje slaapt: 
Mijn zangster! wek haar niet. 
 
Zij slaapt, met de onschuld op 't gelaat, 
Gelijk een engel lacht. 
o, Slaap, mijn kleine lieveling! 
Maar ongestoord en zacht. 

{==48==} {>>pagina-aanduiding<<}

Zoo gaat de storm de stilte voor, 
De duisternis den dag: 
Zoo volgt, op 't wiss'lend levensspoor, 
De vreugd het droef geklag. 
 
17-18 April,

1816.

w.h. warnsinck, bz. 





Edele bloedverwantschap.


Een arme schelm, veroordeeld om te hangen, 
Voelt zich door doodlijke angsten prangen, 
En smeekt genade van zijn' regter, Lord bacon. 
Zie hier, hoe hij zijn pleit begon: 
‘Grootachtbaar Heer! ei, schenk mij 't leven: 
'k Ben (met verlof gezegd) ligt een van uwe Neven. 
Gij heet bacon; mijn naam is hog; 
En (met respect) zoo weet gij toch, 
Dat Hog een Zwijn, en Bacon Spek beteeken'; 
En, zoo ik mij niet grof misreken, 
Dan zullen zeker spek en zwijn 
Van oudsher bloedverwanten zijn.’ 
Gij dwaalt, sprak Lord bacon: 'k mag op deze eer niet hopen, 
Ten zij dan dat ge u op laat knoopen: 
Men snijdt geen spek toch van een zwijn, 
Of 't moet eerst opgehangen zijn! 
 
IJ. 





Arm, maar eerlijk.


Gij spot, in uw' vergulden wagen, 
Mij ziende, hoe ik steeds te voet, 
In 't ruwste weder, wandlen moet; 
Maar 't valt mij ligt, dien spot te dragen, 
Waar schurkentrots te dwaas meê praalt: 
Gij rijdt in een' gestolen wagen, 
En mijne laarzen zijn betaald! 







{==49==} {>>pagina-aanduiding<<}

Mengelwerk.

Verhandeling, over de maatregelen der ouden omtrent de armoede, en de opmerking, die dezelve verdienen in onzen tijd.

Door Mr. D.J. van Lennep (*).

De geslagen vijand van het Christendom, Keizer julianus, erkent in een' zijner brieven, dat de deugd van liefdadigheid toen ter tijd alleen bij de Christenen te vinden was, die dezelve bewezen ook aan behoeftigen buiten hunne kerk; en, daar hij niet zonder grond vaststelde, dat aan deze oorzaak vooral de steeds toenemende aanwas van het Christendom moest worden toegeschreven, spoort hij in dien brief den Landvoogd van Galatië aan, om toch niets onbeproefd te laten, ten einde de aanhangers van het Veelgodendom, door het verzorgen der armen, door het stichten en onderhouden van gasthuizen en andere inrigtingen van liefdadigheid, met de Christenen te doen wedijveren. Het komt mij niet waarschijnlijk voor, dat julianus hierin naar wensch geslaagd zij. De leer der Dichters en Zedemeesters van het oude Griekenland, dat en vreemden en smeekelingen en bedelaars onder de bescherming van jupiter stonden, zal wel vruchteloos door den Keizer zijn ingeroepen. Hoe voortreffelijk deze leer was uitgedacht, om bij ruwe menschen door godsdienstige vrees uit te werken, wat het bloot medelijden niet te weeg kon brengen, op den duur had zij hare kracht verloren bij de dagelijksche opmerking, dat het velen onbarmharti-
{==50==} {>>pagina-aanduiding<<}
gen naar schijn in hun leven welging, en bij de minachting, in welke eene toenemende beschaving allengs de oude Godsdienstleer met hare fabelen, en dus ook het gezag van jupiter zelven, vervallen deed. Men hoore de Attische Redenaars hunne vaderstad verheffen, als de toevlugt en beschermplaats van verdrevene Vorsten of volkeren, van ongelukkige ballingen en smeekelingen; alle die schitterende voorbeelden van barmhartigheid zijn ontleend uit tijden, die ons Griekenland nog in zijne kindsche jeugd voorstellen. Latere eeuwen mogten in dien roem niet deelen; en bij de luide toejuiching, die de lof der gastvrije
en meêdoogende voorzaten telkens van het Atheensche volk ontving, paarde zich maar al te dikwijls koele onverschilligheid, en zelfs nu en dan wreedheid, jegens ongelukkigen. Wat de lessen der Dichters en het voorbeeld der vaderen in het zoo beschaafd Athenen niet vermogten, zullen die zelfde lessen en de vermaningen des Landvoogds in Galatië onder julianus bij de dienaars van jupiter en cybele niet hebben uitgewerkt. Twee drangredenen, die de Christenen aansporen tot liefdadigheid, konden bij de vereerders van het Veelgodendom geene plaats vinden. Zij hadden noch het zeker vooruitzigt van een volgend leven, voor den liefderijken zalig, voor den boozen heilloos, noch het denkbeeld der verbroedering van alle menschen, gegrond op het denkbeeld van éénen God, éénen gemeenschappelijken Vader. Maar, indien, bij het missen dezer drangredenen, de betrachting ook der liefdadigheid onder de Heidenen steeds gering was, zoo moet wel bij een iegelijk, die over dit onderwerp nadenkt, de vraag ontstaan, wat er dan bij hen geworden zij van die behoeftigen, voor welke thans de liefdadigheid zorgt, en wat er al door hunne wetgevers of staatsbestuurders gedaan zij ter afwending der gevaren, welke, bij eene steeds klimmende behoefte, voor den staat zelven van de zijde eener tot wanhoop gebragte menigte te duchten zijn.
Het onderzoek van deze vraag kwam mij ten uiterste

{==51==} {>>pagina-aanduiding<<}
gewigtig voor, althans in den tijd, dien wij beleven. Immers, hoewel de Christelijke liefdadigheid nog in geenen deele verflaauwd is, en, gelijk wij vaststellen, niet verflaauwen zal, zoo wordt het echter meer en meer bedenkelijk, of zij alleen ter afwending der gevaren, zoo even door mij bedoeld, op den duur wel genoegzaam zijn zal. Wanneer in sommige onzer groote steden het getal der behoestigen reeds gelijk staat met de helft der bevolking, ja dezelve overtreft, dan is werkelijk het kwaad tot eene hoogte geklommen, die gegronde vrees mag baren voor de toekomst, en men voelt zich als gedrongen, om met de ondervinding ook van vroegere eeuwen raad te plegen, of ons deze veelligt iets aan de hand kan geven, hetgeen strekken moge, om, in den worstelkamp van liefdadigheid en behoefte, aan de eerste steeds de overhand te doen behouden. Ik heb mij dus op dit onderzoek toegelegd, en niet kunnen nalaten, daarbij tevens de oorzaken van armoede en behoefte in de burgermaatschappijen na te gaan. Hier thans eene spreekbeurt moetende vervullen, zij het mij vergund, eenige mijner waarnemingen en bedenkingen over dit onderwerp aan U, MM. HH., voor te dragen. Daar de stof belangrijk, maar de behandeling derzelve in vele opzigten moeijelijk is, durf ik meer dan immer staat maken op uwe goedgunstige aandacht en toegevendheid. (*)
Ik onderscheide drie soorten van behoeftigen. Tot de eerste behooren zij, wien het, bij nijveren wil en genoegzame ligchaamskrachten, evenwel aan middelen van bestaan ontbreekt. Tot de tweede zij, wien, bij het voorhanden zijn dier middelen, meest de wil ontbreekt, om dezelve op te sporen en te bezigen. Tot de laatste breng ik hen, die, bij eenen misschien goe-
{==52==} {>>pagina-aanduiding<<}
den wil, door ouderdom of ligchaamskwalen belet worden eenigzins voor eigen bestaan te zorgen.
Ik begin met de laatste soort, omdat zij ons het minste lang behoeft op te houden. Men weet, dat bij Grieken en Romeinen de ouderdom algemeen geacht was. Zonder thans onze tijden te willen lasteren, (want ook wij voeden achting voor de grijsheid) wil ik niet onopgemerkt laten, dat dezelve noodzakelijk hooger moest geschat worden in een' tijd, toen men nog geene of althans nog weinige boeken had, en de wetenschap, op lange ervaring gebouwd, de kennis van vroegere menschen en zaken, een onderhoud, even aangenaam als leerrijk, nergens beter voor de jeugd te vinden was, dan bij die vriendelijke, eerbiedwaardige grijzen, die van vele jaren heugenis droegen, veel gehoord, veel gezien, veel ondervonden hadden, en zoo gaarne, even als nestor bij homerus, aan den luisterenden kring van jongeren eenige wijze lessen en vermaningen, gestaafd en veraangenaamd door zoetvloeijende verhalen, mededeelden. In dien tijd kon de ouderdom niet ligt gebrek lijden. De raadsplaatsen, de waardigheden, de onderscheidingen in den burgerstaat moesten bij voorkeur aan de grijsaards ten deel vallen. Het was voorts te Athenen den kinderen als een heilige pligt opgelegd, voor het onderhoud hunner verzwakte ouderen te zorgen. Wie dit verzuimde, werd met eerloosheid gestraft, en verloor zijne regten als burger. Alleen dán waren de kinderen van deze verpligting ontheven, wanneer het bleek, dat de ouders niet gezorgd hadden, om hun, jong zijnde, zoodanig eene kunst of handwerk te doen leeren, waarvan zij in het vervolg eerlijk bestaan konden. Beide wetten strekten om behoefte voor te komen; beide bevestigden de inspraak der natuur, die de kinderen leert dankbaar te zijn jegens hunne ouderen, maar ook wil, dat de ouders bij der kinderen opvoeding wijsselijk eenige zorg voor hun toekomstig onafhankelijk bestaan dragen. Eene wet, gelijk aan de eerste, zal in onze dagen, bij den heilzamen invloed

{==53==} {>>pagina-aanduiding<<}
der Christelijke zedekunde, niet wel noodig zijn. Dan het voorbeeld der tweede zoude misschien aanleiding kunnen geven ter overweging, of de staat zijne zorg voor het verstandelijk onderwijs van behoeftige kinderen ook niet behoort uit te strekken tot die voor hun onderwijs in eenig handwerk of ambacht. Wij zullen gelegenheid hebben, hiervan in het vervolg nog iets te zeggen.
In de zoogenoemde Prytaneën der Grieken werden alleen die genen opgenomen, welke gewigtige diensten aan het vaderland bewezen hadden. Eigenlijk gezegde Oudemannenhuizen waren er in de staten der aloudheid niet. Alle instellingen van dezen aard heeft men aan de Christelijke beschaving te danken. Kinderlooze grijsaards konden dus oudtijds tot behoefte en verwaarloozing vervallen. Doch de eerste was minder te vreezen voor hen, die, geene kinderen hebbende, ligter iets van hunne winsten hadden kunnen overhouden; en voor de laatste werd de grijsaard meestal door den hoogen eerbied, dien men toen voor den ouderdom had, beveiligd.
Zij, die in den oorlog waren verminkt geworden, werden te Athenen, volgens eene wet van pisistratus, op landskosten onderhouden. Te Rome ontbrak het den zoodanigen nimmer aan het noodige onderhoud, daar een eerlijk ontslag uit den dienst altijd van aanzienlijke belooningen verzeld ging. Het zij genoeg, dit kortelijk vermeld te hebben. In den lof dezer instellingen, als voorbeelden voor ons ter navolging, uit te weiden, zoude geheel overbodig en onvoegzaam zijn, daar de liefdadigheid onzer natie te dezen opzigte zelve een voorbeeld aan de nakomelingschap kan opleveren.
Voor andere gebrekkigen vind ik niet, dat bij de Ouden van wege den staat zorg gedragen wierd. Ook nog heden is deze soort van behoeftigen ter genade van het bijzonder mededoogen overgelaten. Daar dit mededoogen, door Christelijke liefde aangespoord, mild is

{==54==} {>>pagina-aanduiding<<}
in het geven van aalmoezen, zijn voorzeker de gebrekkige bedelaars nu veel minder te beklagen, dan zij oudtijds waren. Evenwel vindt zich het menschelijk en Christelijk gevoel beleedigd door het akelig gezigt dezer gebrekkigen, ter verzameling van aalmoezen doorgaans op de straten hun verblijf houdende, en aldaar niet zelden aan felle koude of onguur weder blootgesteld: en het smartelijke dier opmerking wordt nog vermeerderd door de bedenking, dat deze menschen, zich alzoo aan lediggang en luiheid gewennende, tevens in zedelijkheid teruggaan; dat zij, bij het onzekere der aalmoezen, wel eens te weinig, doch doorgaans meer dan zij noodig hebben ontvangen, en van dit meerdere, bij gebrek aan goede beginselen, veelal een zeer slecht gebruik maken; dat, eindelijk, het gemakkelijke dezer levenswijze voor den luiaard somtijds zelfs den niet gebrekkigen vervoert, om door schandelijk bedrog het medelijden ook aan zich cijnsbaar te maken. Een burgerlijk Invalidenhuis, immers een openbaar toevoorzigt over de gebrekkigen, is dus, naar mijn inzien, iets, dat aan de menschlievende instellingen onzer beschaafde en Christelijke burgermaatschappijen bijna overal nog ontbreekt.
Voor de zieke behoeftigen is hier te lande en elders door de openbare Gasthuizen bij uitnemendheid gezorgd. De tempels van esoulapius te Epidaurus, te Athenen en elders ontvingen en herbergden wel zieken, die dan voorts hunne genezing van de zorg der priesters of de wonderkracht der om hulp gesmeekte Godheid verwachteden. Maar deze inrigtingen waren blijkbaar minder voor armen dan voor rijken, wijl niemand, zoo het schijnt, zonder offerande tot dezelve werd toegelaten.
Dan, zoo de wetgevers oudtijds geene zorg voor de zieke of gebrekkelijke armoede gedragen hadden, er was echter eenigzins door hen gezorgd, ten einde deze soor van behoeftigen niet te zeer vermenigvuldigde. Lycurgus had verboden, eenige kinderen op te voe-
{==55==} {>>pagina-aanduiding<<}
den, dan die welgeschapen en gezond ter wereld kwamen. Volgens eene wet van romulus, door eene latere der Tienmannen bevestigd, mogt een vader de wanschapene vrucht, mede na ingenomen raad der buren, dadelijk, hetzij dooden, hetzij te vondeling leggen. Ook te Athenen en elders was hieromtrent vrijheid gelaten; en van deze vrijheid werd door de behoeftigen vooral veel gebruik gemaakt. Hunne uitzigten slechts bepalende tot het tegenwoordig leven, dat voor hen reeds kommerlijk was, en het meer nog zijn zoude voor hun ziekelijk of gebrekkig kind, meenden zij het derven van dit leven voor het kind zelf eene winst te zijn. Minder nog zal ons dit ergeren, dan dat zelfs de grootste wijsgeeren der oudheid, aristoteles zoo wel als plato, den kindermoord hebben goedgekeurd en aangeprezen. Men houde echter in het oog, dat, gelijk wij thans onze betrekkingen en waarde als mensch met reden boven die van burger stellen, juist het omgekeerde in Griekenland en te Rome plaats had. Waar het vaderland sprak, moest niet zelden de stem der menschheid zwijgen. Dat vaderland had vooral verdediging, had soldaten noodig. Kon het dus belang stellen in het leven van een voorwerp, dat den staat nimmer van dienst, dikwijls tot bezwaar zijn zoude? Deze en soortgelijke bedenkingen deden ook den verstandigsten onder de Ouden uit het oog verliezen, dat met een ziekelijk ligchaam somtijds uitmuntende geestvermogens gepaard gaan, en dat ook ziekelijke kinderen dikwijls tot sterke menschen opgroeijen. Het laatste kwam hun onzeker voor; het eerste woog minder bij hen, dan het thans bij ons weegt, omdat zij het
uitwendig schoon des ligchaams bijna als het kenmerk eener schoone ziel beschouwden, en, welk eene waarde zij ook aan de ziel toeschreven, echter van hare hooge bestemming en onsterfelijkheid niet dan duistere denkbeelden konden vormen. Ieder gevoelt, hoe veel wij te dezen opzigte aan het Christendom verschuldigd zijn. Doch, hoe meer ons dit het onmenschelijke doet inzien van het middel, oudtijds uitgedacht ter we-
{==56==} {>>pagina-aanduiding<<}
ring van behoefte uit wanschapenheid of ligchaamszwakheid, hoe meer de ondersteuning dezer ongelukkigen door de Christelijke liefdadigheid bij ons op hoogen prijs moet geschat worden.
Minder lof verdient het geven van aalmoezen aan dezulken, wien geene ziekte of gebrek des ligchaams, maar alleen traagheid en vadzigheid, van het arbeiden terughoudt. Weinig vinden wij deze soort van armen bij de Ouden vermeld. En geen wonder! Bij eene minder algemeene zucht tot liefdadigheid waren ook de aanlokselen tot lediggang en bedelarij minder. De armen, ons in den Plutus van aristophanes voorgesteld, zijn grijsaards, die met hard werken naauwelijks den kost kunnen verdienen. Van dezelfde soort waren alle die genen, wier belang de Romeinsche gemeenslieden moesten voorstaan. Zij, die om brood en spelen schreeuwden, behooren tot veel latere tijden, toen de heffe aller natiën naar de hoofdstad van het reusachtig Keizerrijk was zaamgevloeid. Oudtijds had te Rome een bedelaar, die werken kon, verontwaardiging in stede van medelijden verwekt. Ook in Griekenland kon de ledigganger met geene hoop op goed gevolg bedelen, zoo hij niet daarbij de kunst verstond van zich óf door pluimstrijkend gevlei óf door vrolijke kortswijl bij de rijken aangenaam te maken. Deze toch gaven noch de lekkere beten hunner gastmalen, noch eenige andere geschenken geheel om niet. Zij wilden, dat dezelve verdiend zouden worden; en de tafelschuimers moesten die te meermalen zuur verdienen. Reeds de bedelaar irus in de Odyssea is de speelbal der vrijers van penelcpe, op wier wenken hij de stad rondvliegt om boodschappen over te brengen, tot wier vermaak hij met ulysses om een stuk gebraden geitenvleesch moet vechten. Het ging den lateren Parasiten doorgaans niet veel beter dan dezen irus. Liever, dan zoo groote smaadheden te lijden, zochten vele, bij een toenemend zedebederf, voor hunne luiheid voedsel uit het bijgeloof, en liepen bedelen als dienaars
en priesters van

{==57==} {>>pagina-aanduiding<<}
isis, cybele, of de Syrische Godin. Doch ook deze ondervonden dikwijls hoon en teleurstelling. Op sommige plaatsen, zoo als in de Grieksche volkplanting Marseille, was dit bedelen bij eene wet verboden. Solon, die gewild had, dat de ouders hunne kinderen eene kostwinning zouden doen leeren, had bij eene andere wet elken ledigganger met eerloosheid geschandmerkt; en Athenen mogt zich langen tijd beroemen, geene bedelaars binnen zijne muren te hebben.
Met de vestiging van het Christendom in het Romeinsche Keizerrijk, zag men, ten gevolge der verkeerde liefdadigheid van sommigen, spoedig de bedelarij dermate toenemen, dat, reeds in den jare 382 na christus geboorte, Keizer gratianus en zijne ambtgenooten zich verpligt vonden eene wet uit te vaardigen tegen hen, die zich, schoon gezond en sterk van ligchaam, onbeschaamd het bedelen veroorloofden. Bij welke Regeringen van Europa werden niet in latere tijden soortgelijke wetten gemaakt, herhaald, met nieuwe strafbepalingen aangedrongen? Wijl zich vele Besturen vergenoegden de bedelaars van hun grondgebied te weren, waren deze, vooral toen alom nog kleinere staten en steden eene soort van oppermagt bezaten, langen tijd als raketballen, die men zich onderling toekaatste. Zoo werd dan het kwaad verplaatst, maar niet weggenomen. Beter waren die inrigtingen, bij welke men de luije bedelaars tot arbeid noodzaakte. Zoo mag onze stad roem dragen op haar Werkhuis, hetwelk echter beter deszelfs doel bereikt zoude hebben, indien het van den beginne af aan door den lande ondersteund en van landswege ware bestuurd geworden. Voor zoo verre dergelijke inrigtingen, althans bij den aanvang, een te groot bezwaar voor den staat zouden opleveren, waren in dat geval de bijdragen der liefdadigheid beter besteed. Ik heb echter tegen vele dezer inrigtingen, en de soort van werk in dezelve, bedenkingen, die ik meende bij deze gelegenheid in het midden te moeten brengen.
De soort, namelijk, van behoeftigen, over welke ik thans

{==58==} {>>pagina-aanduiding<<}
handel, sluit zich in een zeker opzigt aan die der zieken en gebrekkigen, van welke ik te voren sprak. Die traagheid toch en vadzigheid, welke wij bij de lagere klassen van het gemeen, vooral in de steden, waarnemen, gaat gepaard met een' ongezonden toestand des ligchaams. Ik onderstel, MM. HH., dat vele uwer het Leidsch gemeen kennen. Dit voorbeeld zal dan voldoende zijn om aan te duiden, wat ik eigenlijk bedoel, gelijk het tevens zal kunnen strekken om de bron van het kwaad min of meer reeds kenbaar te maken. Om gezond te zijn, heeft de mensch niet slechts brood of ander geschikt voedsel, maar ook bij dat voedsel vrije lucht en beweging noodig. De natuur heeft hem niet gevormd om drie vierde van zijn leven in een bedompt vertrek zittend door te brengen. Deze levenswijze kan niet missen ten nadeele van zijn gestel, ten nadeele zijner zedelijkheid te werken. Het gedurig inademen van bedorvene lucht doet allengs zijn bloed en sappen ontaarden. Naauwelijks kunnen nog zijne verstramde leden hem met loomen tred van zijne slaapstede naar het weefgetouw, van dit naar zijne slaapstede voeren. Hij versuft bij het eentoonig handwerk, dat hij drijft. Verloren voor de schoone tooneelen der natuur, vergeet hij zijne betrekking tot God. Zijn geest wordt meer en meer klein, bekrompen, arm aan zielverheffende denkbeelden. Zij, die met hem opgesloten arbeiden, allen aan hetzelfde euvel kwijnende, kunnen hem door hunnen omgang, of laat ik liever zeggen zamenzitten, geen voordeel, geene verbetering aan verstand of hart, wel verdere ontaarding van beide en grooter zedebederf toebrengen. Vadzige en verlaagde ouders telen zwakke, ongezonde, naar geest en ligchaam trage kinderen voort. Veel is het, zoo deze eens de plaats der ouders aan het weefgetouw vervullen kunnen. Tot anderen arbeid zijn zij geheel ongeschikt. Wat dan, zoo, door veranderde omstandigheden, de fabrijken vervallen of stilstaan, en daardoor aan deze soort van menschen ook het noodige
voedsel begint te ontbreken? Wat dan? - Ziet op

{==59==} {>>pagina-aanduiding<<}
Leiden, MM. HH.! Van 28,000 inwoners hebben thans meer dan 14,000 bedeeling noodig; 8,000 zijn buiten staat om te geven; naauwelijks 6,000 zijn er overig, om den zwaren last dier bedeeling te torschen.
Bij deze beschouwing moet ik wel, ondanks de kreten, van vele kanten tegen dezelve aangeheven, die vernuftige uitvindingen, door welke werktuigen voor de fabrijken de plaats van menschenhanden vervullen, niet slechts als een middel ter gemakkelijker aanschaffing van vele noodwendigheden, maar ook als een middel ter voorkoming van vele jammeren, als een middel ter volmaking van het menschdom, hier met dankbaren lof vermelden, en den wensch uiten, dat dezelve meer en meer algemeen mogen gebezigd worden. Die zittende kunsten, (artes sellularioe) welke de Romeinen reeds als voor mannen onvoegzaam beschouwden, en daarom aan de laagste klasse van het gemeen overlieten, welke cyrus aan de overwonnen Lydiërs opdrong, om door vadzigheid hunnen moed te fnuiken; die kunsten, nu door werktuigen gedreven, zullen der luiheid geen verleidend en bedriegelijk voedsel meer aanbieden, en hij, die brood verlangt, zal zich genoopt vinden, hetzelve op eene den mensch meer voegende wijze te gaan zoeken. Want, schoon zittende handwerken voor den man inzonderheid te wraken zijn, zijn dezelve echter ook voor vrouwen en kinderen op den duur ongezond en nadeelig; en het ware daarom te wenschen, dat men, bij de inrigting van openbare werkhuizen en werkplaatsen van behoeftigen, aan zoodanigen arbeid de voorkeur gaf, die met beweging des ganschen ligchaams en het genot der vrije lucht gepaard ging. Bij deze zorg voor de gezondheid der werkgasten zoude men ook moeten trachten hunnen gezonken geest op te beuren, en de vonken van kennis en beschaving wederom bij hen op te wekken. Hoezeer het onderwijs van volwassenen moeijelijker valt dan dat van kinderen, durf ik echter vaststellen, dat bij de groote vorderingen, die de leerwijze, in de laatste jaren vooral, onder ons gemaakt heeft, zeer wel een onderwijzer zoude kunnen

{==60==} {>>pagina-aanduiding<<}
gevonden worden, die deze taak met gewenscht gevolg op zich nam. Of zoude, daar toch hier inzonderheid Christelijke ijver heilrijk op het hart des onderwijzers zelven zoude werken, en hem best tot zijnen moeijelijken post in staat stellen; zoude, zeg ik, geen dier Genootschappen, die ter uitbreiding van het Evangelie zoo wel hier als elders zijn opgerigt, te dien einde eenen met het noodige toegerusten leeraar kunnen afzenden, om licht te verspreiden onder dezulken, tot wien wij zeker nog nadere betrekking hebben, dan tot de wilden van Afrika of Otaheite?
Door Leiden tot een voorbeeld te nemen, heb ik andere steden geenszins willen uitsluiten. De fabrijksteden kennen schier alle de opgenoemde plaag, of loopen gevaar, dezelve eenmaal te leeren kennen. In eene handelstad, als de onze, is dezelve niet zoo algemeen. Er is daar meer strekking tot bedrijf, beweging, vervoer, drukte. Een enkel handelhuis houdt honderd, ja fomtijds duizend menschen bezig aan. allerlei soort van werk, waarvan het minste deel zittende verrigt kan worden. Men hijscht, men torscht, men kruit, men bestelt, men ontlaadt, men scheept af, men vaart. Er bestaat eene gedurige afwisseling, eene steeds verschillende wrijving van menschen en zaken. Hierdoor is de geest bij allen opgewekter en de aanleiding tot traagheid minder. Zoo het waar zij, (en vele waarnemingen schijnen dit te bevestigen) dat bij menschen, zoowel als bij planten en dieren, het zoogenaamd kruisen der rassen, of de verbinding met vreemde bestanddeelen, het best paal en perk stelt aan het anders onvermijdelijk teruggaan der geslachten, dan heeft ook daaromtrent eene handelstad vooruit, wijl de gestadige toevloed van vreemdelingen, die voor een gedeelte zich met der woon nederzetten, telkens aldaar de bevolking bij gedeelten als vernieuwt. Is het echter dat de handel langen tijd stilstaat, zoo moeten wel alle deze voorregten eener handelstad mede ophouden. De werkzaamheid wordt in haren loop gestremd. Vele huisgezinnen verliezen met hunnen arbeid alle middelen van

{==61==} {>>pagina-aanduiding<<}
bestaan, en vervallen daardoor tot armoede en behoefte. De liefdadigheid biedt hulp, waar zij kan; somtijds meer en langer dan zij moest. De bedeeling blijft voortduren, ofschoon de werkelijke nood voorbij is, omdat uit behoefte lusteloosheid, uit lediggang luiheid geteeld is, en de behoeftige telkens de gelegenheid verzuimt, om weder aan vorigen of anderen arbeid, en daardoor aan eerlijk verdiend brood, wakkerheid en genot des levens, te geraken. Hoe zoude het anders verklaard kunnen worden, dat de registers der Huiszittenhuizen getuigen van huisgezinnen, die gedurende meer dan eene eeuw de weldaad der bedeeling genoten hebben? Ik noem het weldaad; maar ik moest het zoo niet genoemd hebben. Hier hapert het aan de inrigting der maatschappij. Niet slechts die ontvingen, ook die gaven zijn van luiheid te beschuldigen. Men heeft het minder moeijelijk gevonden, aalmoezen uit te deelen, dan de oorzaak der behoeste op te sporen, en middelen te beramen om haar te weren. Dat het euvel hier zeer oud is, blijkt uit het reeds gezegde. Voorts heeft men slechts in wagenaar's Beschrijving van Amsterdam de geschiedenis der Huiszittenhuizen na te zien, om overtuigd te worden, dat de armoede niet eerst nu, ten gevolge der laatste neringlooze tijden, tot zoo vele huisgezinnen is doorgedrongen; maar dat van oudsher het getal der bedeelden in deze stad doorgaans veel grooter geweest is, dan men, bij den vorigen bloei van Amsterdam, onder een wijs bestuur met reden zoude hebben moeten verwachten. De oorlogen, in het midden der achttiende eeuw door dezen staat met Engeland gevoerd, kunnen wel als voorname oorzaken dezer verarming worden opgegeven; maar nimmer had zij zich van dien tijd af door eene reeks van volgende geslachten uitgestrekt, indien er toen bij het herstel van den vrede meerdere zorg gedragen was om de bedeelden tot den arbeid aan te sporen, en indien toen reeds de stads
Armenscholen met haar verbeterd onderwijs bestaan hadden. Hoe doelmatig dit middel zij, om armoede voor te

{==62==} {>>pagina-aanduiding<<}
komen, is voldingend door meer dan ééne proef bevestigd, daar nu reeds in die zelfde geslachten, welke sedert honderd jaren en meer bedeeld werden, kinderen, op de scholen opgevoed,naderhand de bedeeling hebben kunnen missen.
Wij vinden bij de Ouden niets, dat eenigzins naar eene dergelijke inrigting zweemt. Maar - men vergete dit niet - zij hadden dezelve ook minder noodig. Die soort van behoeftigen, voor wier kinderen de Armenscholen inzonderheid nuttig zijn, was bij hen schier niet aanwezig. Zij kenden geene bedeeling, veel min geslachten van bedeelden bij opvolging. Weinigen dursden zich onder hen aan luiheid en lediggang overgeven, omdat er onder hen voor dezen weinig of niets te hopen viel. Wie arbeiden kon, zocht daarom door arbeid een bestaan te vinden, waarin hij ook doorgaans naar wensch slaagde. Somtijds, echter, kon het geburen, dat verwoestende oorlogen, dure tijden, of eene overmatige bevolking, den nijveren burger verhinderden, genoegzame vruchten van zijn' arbeid in te oogsten, of zelfs buiten de gelegenheid van te arbeiden stelden. Hier ontstond dus de derde soort van behoeftigen, wien het, bij vereischte ligchaamskrachten en de grootste nijverheid, echter aan middelen van bestaan ontbrak. Waar deze soort menigvuldig was, had de staat alles te vreezen. De verarmde landbouwers deden te meermalen het Romcinsch Gemeenebest op zijne grondvest schudden. Geen wonder, zoo de oude wetgevers en staatsbestuurders deze soort van behoefte altijd zoo veel mogelijk zochten voor te komen, of, waar zij reeds mogt aanwezig zijn, den staat van dezelve te ontlasten. De betrekking, door romulus tusschen de Patriciërs en Plebejers, of Patronen en Clienten, te Rome daargesteld, deed den laatsten bij de eersten dikwijls in hunne behoefte onderstenning vinden. Dan, de inhaligheid der Patriciërs maakte welhaast deze ondersteuning tot een bezwaar, daar zij het geleende met woeker terug eischten, en zich jegens den onvermogenden schuldenaar

{==63==} {>>pagina-aanduiding<<}
hard betoonden, schoon zij zelve aanleiding hadden gegeven tot dit onvermogen, door, ter voldoening hunner eerzucht, oorlogen op oorlogen aan te kweeken, die de arme Plebejers buiten staat stelden, om, in het gerust bebouwen hunner akkers, middelen ter afdoening der schuld en geheele redding uit hun ongerief te vinden. Vandaar de bewegingen, die, door het aanstellen van gemeenslieden en andere bepalingen ten voordeele der gemeente achtervolgd, den Romeinschen Raad meer en meer het gevaar eener tot wanhoop gedrevene behoefte deden inzien. Gelukkig, dat de bijna onafgebroken voorspoed der Romeinsche wapenen hem in staat stelde, om, telkens ten koste der overwonnen volkeren, akkers en buit onder de behoeftige Romeinsche burgers uit te deelen, en, bij ongewone duurte van levens middelen, van den overvloed der schatkist gebruik te maken tot aankoop van koren buitenslands, dat vervolgens aan het Romeinsche volk voor een' bepaalden, doorgaans zeer matigen, prijs verkocht werd.
Op deze wijze bleef Rome langen tijd in rust, tot dat eindelijk, bij het gedrogtelijk aangroeijen der Romeinsche magt, de bevolking ook der hoofdstad in diervoege aanwies, dat alle evenredigheid tusschen dezelve en de zekere voorhanden zijnde middelen van bestaan moest ophouden. Elke poging, om die evenredigheid te herstellen, werd, bij het missen van haar doel, eene aanleiding tot burgeroorlog; welke worsteling geen einde nam, dan met den val van het Gemeenebest, en de geheele ontaarding van den lageren burgerstand te Rome tot een' hoop verachtelijk graauw, overgelaten ter genade van den Keizer, die zelf ter genade stond van zijne Pretoriaansche lijfwachten.
Het waren deze gevaren eener overmatige bevolking inzonderheid, tegen welke de Grieksche wetgevers hunne doorgaans kleine staten, de Grieksche wijsgeeren hunne denkbeeldige burgermaatschappijen hebben willen beveiligen, door óf de huwelijken niet dan onder zekere bepanngen toe te laten, óf vrijheid te geven tot het te

{==64==} {>>pagina-aanduiding<<}
vondeling leggen der kinderen, waar de ouders geene middelen hadden om ze op te voeden, óf de moeders van een reeds talrijk huisgezin aan te sporen om hare nieuwe vrucht in het begin der zwangerheid te doen verloren gaan. Aristoteles geeft dezen raad, wier onmenschelijkheid de Grieken niet zal gestuit hebben, daar het nog veel onmenschelijker dooden of te vondeling leggen der kinderen, vooral van het vrouwelijk geslacht, als eene zeer gewone en natuurlijke zaak beschouwd werd. Theben alleen maakte eene uitzondering, in welke stad men, bij onvermogen ter opvoeding van een jonggeboren kind, hetzelve echter niet mogt dooden of te vondeling leggen, maar brengen moest aan eene daartoe gestelde Overheid, onder wier opzigt het in slavernij verkocht werd, mits de kooper aannam voor de opvoeding zorg te dragen. Ook te Rome was, bij eene mindere vrijheid tot het dooden of te vondeling leggen, het verkoopen der kinderen meer in zwang, en de vaders van een talrijk kroost stonden niet zelden een of meer hunner spruiten als in eigendom aan anderen af, die dezelve dan als hunne kinderen opvoedden. Bij de eilanders der Zuidzee vinden wij de gewoonte der Atheniënsers en van andere Grieken weder. De vrome zendelingen hebben er met kracht tegen geljverd; en deze ijver zal het doel bereiken, indien zij tevens voor de opvoeding der aldus behoudene kinderen kunnen zorgen: zoo niet, dan zal de nood, die over het moederlijk gevoel zegevierde, ook wel ras hunne vermaningen doen in den wind slaan. Een eiland, elke bepaalde uitgestrektheid gronds, kan slechts een bepaald getal bewoners voeden. Van deze, inderdaad onloochenbare, waarheid doordrongen, meenden vele Grieksche wetgevers als een maximum van burgers voor hunne staten te moeten vaststellen, en, ten einde men boven dit maximum niet
gaan zoude, was de vrijheid tot het te vondeling leggen der kinderen, hoe onmenschelijk dan ook, ten minste doelmatig. Doch ik verwonder mij, dat zij immer het beperken der huwelijken als tot dit doel

{==65==} {>>pagina-aanduiding<<}
leidende beschouwd hebben; nog meer, dat zij daaromtrent navolgers gevonden hebben onder sommige latere wijsgeeren en staatkundigen. Waar men belet in het huwelijk kinderen te verwekken, worden deze buiten het huwelijk verwekt, en komen dan nog veel zekerder tot last van den staat.
Laat ons, Christenen, bij eene meerdere beschaving, niets weder willen invoeren of aanprijzen, hetgeen strijdig is met de inspraak der natuur, of beleedigend voor het teeder gevoel der zedelijkheid. Laat ons niets van de Ouden willen overnemen, dan hetgeen betamelijk zoo wel als nuttig is. Zijn de middelen, door hen ter voorkoming eener al te groote bevolking uitgedacht, niet van dien aard, de wijze, op welke zij zich van een' reeds bestaanden overvloed van inwoners ontlasteden, verdient lof en aanprijzing. Allerheilzaamst in alle opzigten was het afzenden van volkplantingen, door de Fenicische en Grieksche steden, naar kusten en streken, óf weinig nog bewoond, óf door eenig toeval ontvolkt geworden. Daar vonden de behoeftigen hetgeen zij t' huis niet vinden konden, akkers en een eerlijk middel van bestaan. Zijt vruchtbaar en vermenigvuldigt, en vervullet de aarde! was het woord der Godheid aan het vroege menschdom. Zij waren vruchtbaar en vermenigvuldigden, maar dachten niet om de aarde te vervullen, en zouden welhaast, zelfs in de vruchtbare velden van Sinear, gebrek, honger en pestziekten ondervonden hebben, indien eene hooger magt hen niet gedwongen had uiteen te gaan. Met Goddelijke wijsheid was de plek, toen door hen bewoond, uitgekozen, vanwaar, even als uit het middelpunt eens cirkels, gelijkelijk volkplantingen konden uitgaan naar alle toen reeds bewoonbare streken van den aardbodem. Ten noordoosten vonden zij Assyrië en Armenië, ten noordwesten het schoon Klein-Azië; vandaar was het oversteken naar Europa, over den engen Bosporus en Hellespont, zelfs in de eerste beginselen der scheepvaart ligt. Ten zuidoosten lagen de rijke landouwen, door de

{==66==} {>>pagina-aanduiding<<}
Indus en Ganges besproeid; ten zuidwesten Egypte, het naaste zoo wel als het vruchtbaarste gedeelte van Afrika. Eene gelukkige ligging aan de Middellandsche zee deed al vroeg reeds de Feniciërs zich op de scheepvaart toeleggen, misschien vroeger tusschen de eilanden der Roode zee of op de stroomen van den Nijl aangeleerd. De inval der Israëlieten in Kanaan deed bij het uitdrijven der landzaten dezen eene toevlugt zoeken in de vast versterkte steden der Feniciërs, die, alzoo overvloeijende van inwoners, volkplantingen afzonden naar alle de kusten der Middellandsche zee, waar zich overal bij de uitwateringen der rivieren gronden voor den landbouw geschikt, overal de voordeelen van denzelfden gunstigen hemel aanboden. - Athenen en andere steden van Griekenland volgden naderhand het voorbeeld der Feniciërs, door het stichten van volkplantingen, vooral in Italië, Sicilië, Thracië en langs de boorden der Euxynsche zec. - De Romeinen namen ook telkens het middel der volkplantingen te baat, om zich van eene overvloeijende volksmenigte te ontlasten; doch hunne stichtingen waren minder weldadig, omdat zij steeds door verwoestingen waren voorafgegaan. Alleen de Romeinsche volkplantingen aan de oevers van Moezel en Rhijn waren heilzaam, omdat zij daar en landbouw en beschaving met zich bragten. Wijder strekten zich deze zegeningen uit, door den nooit volprezen ijver der eerste predikers van het Christendom, in Duitschland. Aan hen danken wij de driehonderd steden, op welke zich nu dat land
verheffen mag; aan hen de vruchtbaarheid der gronden, op welke, ten tijde van tacitus, noch granen, noch vruchtboomen voortwilden. - Eene min edele zucht dreef in latere tijden de Europeanen tot het opsporen der rijke gewesten van Azië en Amerika. Zij zochten goud en overtolligheden, geene voldoening van nooddruft en behoefte. Zij zonden volkplantingen uit, die verwoesting en verderf met zich voerden, de aarde ontvolkten, niet vervulden. De inboorlingen der noorderlijke landen vergingen onder den vreemden invloed

{==67==} {>>pagina-aanduiding<<}
eener verzengde luchtstreek. Langzamerhand echter werd men door ondervinding wijzer. Een menschlievender geest begon te heerschen. Behoedzaamheid en gewoonte leerden de nakomelingen eene lucht verdragen, voor de vaderen eertijds zoo verderfelijk. Ook in de volkplantingen zag men uit naar min onzekere bronnen van volksbestaan, naar landbouw en vreedzamen handel. Noord-Amerika, onder een' gematigden hemel, bood daartoe zijne havenrijke kusten en de bijna grenzenlooze uitgestrektheid zijner landouwen aan. Reeds nu telt het millioenen inwoners, en houdt nog niet op van gretig tot zich te nemen al wat in Europa geene middelen van bestaan of geene tevredenheid meer vond. o Volkplanting, vóór bijna twee eeuwen in dat land door Hollanders gesticht! o nieuw Amsterdam! waarom heeft de betrekking opgehouden, die eertijds tusschen u en dit Amsterdam bestond? Wat thans uit de Nederlanden naar u henen vloeit, moge de bevolking hier van haren overvloed ontlasten, maar gaat ook geheel voor Nederland verloren. De landbouwers van het voorgebergte der Goede Hoop zijn mede aan het moederland vreemd geworden. Het gezegend Brazilië is thans voor Portugal, wat het voor de Nederlanden had kunnen zijn. Van de volkplantingen, die ons overblijven, zijn er geene zoo rijk in onbebouwde landen, geene door getemperde luchten voor Europeanen zoo gezond, voor de wakkere, onvermoeide nijverheid zoo gunstig. Met dat al beproeve men daar liever te bebouwen, wat bebouwd kan worden; men zoeke zich liever, even als eertijds de Feniciërs en Atheniënsers, verre en schaars bewoonde landen voor de vestiging van nieuwe volkplantingen op; men gedooge liever de verhuizing van een deel onzer bevolking
naar het grondgebied van vreemde Vorsten of natiën, waar onmetelijke akkers nog gebrek hebben aan handen ter bebouwing, - dan dat men ooit zoude moeten zeggen: weest niet vruchtbaar en vermenigvuldigt niet, opdat geene bovenmatige bevolking u aan al het jammer van behoeste en gebrek

{==68==} {>>pagina-aanduiding<<}
ter prooije geve! Gods gebod luidt: vervullet de aarde! en zij is nog naauwelijks half vervuld. Amerika begint meer en meer tot zijne bestemming te naderen; maar Afrika en het grootste gedeelte van het noordelijk Azië liggen nog bijna woest. En wat wijs ik u naar verre gewesten! Zijn er hier in Europa geene onbebouwde landen meer te ontginnen? Is hier in ons Rijk zelfs de aarde vervuld, zoo als zij moest zijn? Men blijft opeengepakt in steden, waar de bronnen van bestaan voor eene zoo groote bevolking wel in vroeger tijd aanwezig waren, maar sedert lang meerendeels ophielden te vloeijen - en velden van onafzienbare uitgestrektheid blijven in Gelderland, Utrccht, Drenthe, Overijssel, Braband sedert eeuwen woest en ledig liggen. Onze voorvaders hebben zich eeuwigen lof verworven, door in Holland poelen en meren tot weiden en bouwlanden te hervormen; en deze lof ontvonkt ons tot geen' naijver, om, als zij, van het water terug te vorderen, wat het oudtijds aan het land ontroofde! Men heeft in Holland gebrek aan gronden, en nog nooit is men bedacht geweest, om, door het doorsteken van de naaste keten zeeduinen, zich een' weg te banen naar de achterwaarts gelegene duinvalleijen, waar zoo vele honderden morgen lands voor veehoederij en landbouw als gereed liggen. Ook het dorste zand kan menschen voeden; ook de schraalste duin- en heigronden kunnen, onder het wijs opzigt van een goed bestuur, door de nijverheid in vruchtbare beemden herschapen worden. Derwaarts leide men de overmatige bevolking onzer steden af. Daar stichte men nieuwe volkplantingen, onder toevoorzigt van 's lands regering. Daar ontvange de nu opgewekte vlijt in gepaste bijdragen der liefdadigheid kracht en aansporing tot de heilrijkste
pogingen. Ik weet, dat van het verzwakt gemeen onzer steden zulke pogingen eer te wenschen dan te wachten zijn. Maar ik vind hier eene reden te meer, om tegen eene verdere verbastering in het vervolg te waken. Ik vind hier eene nieuwe reden om te wenschen, dat zich de zorg

{==69==} {>>pagina-aanduiding<<}
voor de opvoeding der arme kinderen meer ook met het ligchamelijke bemoeije, en althans sommige van hen tot landbouwers opleide; gelijk men dit vóór eenige jaren met de Aalmoezeniers weezen hier ter stede niet zonder goeden uitslag begonnen heeft. Dan zullen voegzame ontledigingen der steden, op gezette tijden, eene mogelijke zoo wel, als eene gewenschte zaak zijn. Dan zal paal en perk worden gesteld aan de ontaarding van het geslacht, tot welke slecht voedsel, bedorvene lucht, en gebrek aan de noodige beweging, op den duur aanleiding geven in de steden; ontaarding, die te meermalen, helaas, heeft moeten worden opgemerkt door mij en anderen, wier pligt het was, in deze of gene betrekking, onderzoek te doen omtrent de jaren van arme kinderen, en daarbij op hunne ligchaamsgrootte acht te geven; ontaarding zoo ontzettend, dat ik dikwijls indachtig werd aan de Indiaansche leer omtrent het eind der Calijug of eeuw des onheils, en niet meer lagchen kon om de voorzegging, dat 's menschen hoogte alsdan die eens koolstruiks naauwelijks overtreffen zal.
Zeker is het, MM. HH., dat, indien de Voorzienigheid niet waakte, en al wat onder de menschen goed en deugdzaam is zijne verpligting niet gevoelde om in de wegen der Voorzienigheid te arbeiden, het kwaad, zedelijk en ligchamelijk, even zeer de overhand zou nemen, tot eindelijke geheele vernietiging des menschdoms, als het nu bedwongen wordt, en, zoo wij vastelijk vertrouwen, meer en meer bedwongen zal worden, door de onvermoeide pogingen van deugd en verlichting ter volmaking van het menschelijk geslacht. Zedelijke en ligchamelijke opleiding der jeugd tot wakkere en gezonde nijverheid, en bestendige zorg der regering, dat de nijvere steeds, het zij binnen-, het zij buitenslands, zulk een' arbeid vinde, als den mensch naar zijnen aanleg en bestemming voegt; eene bij alle standen werkzame Christelijke liefdadigheid, opdat het behoeftig kind onderwijs, de kloeke en vlijtige al het vereischte tot zijn werk, de door jaren, ziekte of lig-
{==70==} {>>pagina-aanduiding<<}
chaamsgebreken onvermogende hulp en verzorging vinde - ziet daar wat men van de tegenwoordige beschaving hopen mag! - Wetgevers der aarde, aanschouwt haar, hoe zij groot en schoon en van God gezegend is, bedenkt wat de mensch reeds op haar gedaan heeft, wat hij verder nog op haar verrigten kan, en gij zult, verre van met de wijsgeeren der oudheid den loop der bevolking te willen stuiten, niet vreezen, naar Gods woord, den menschen toe te roepen: weest vruchtbaar en vermenigvuldigt u, en vervullet de aarde!

Iets, over het Drieburger mineraal-water.

Aan den Redacteur der Vaderlandsche Letterocfeningen.

Mijn Heer!

In uw verdienstelijk werk der Vaderlandsche Letteroefeningen voor Oct. 1816. No. XIII. bl. 615. vinde ik een Berigt aangaande het Schwalbacher Bron-water; in een vorig nommer heb ik met veel genoegen gelezen Iets over het Geilnauer Mineraal-water, door den kundigen M.D. f. van der breggen cz. opgegeven; en nu laatstelijk in No. XIV. voor Nov. 1816. bl. 662. over de waarde van het scheikundig onderzoek der minerale wateren; een zeer belangrijk vertoog, waaruit blijkt, dat werkelijk de Heeren Doctoren meer dan te voren indachtig zijn omtrent den aard der minerale wateren, en, het nuttig gebruik daarvan ondervindende, dezelve naar den aard der ziekten aan hunne lijders voorschrijven. In vroegere tijden waren de minerale wateren minder bekend. Spa, Aken en Pyrmont waren genoegzaam de eenigste bronnen, die bezocht werden; en zelden werden er hier te lande minerale wateren gedronken. Het Fachinger, toenmaals bekend onder den naam van Borneerwater, of Nassausch water, werd in warme zomerdagen met citroen en suiker als lekkernij gebruikt, maar niet als medicijn, zoo als het nu al veel bij graveel of zwak-
{==71==} {>>pagina-aanduiding<<}
ke maag wordt voorgeschreven. Onder deze voortreffelijke Bron-wateren is er één, dat, weinig bekend, echter zeer heilzaam is, en als zoodanig reeds bijna anderhalve Eeuw geleden beschreven is. Ik meen de Drieburger Mineraal-bron, weinig uren van Paderborn, en omtrent 600 treden van het stedeken Drieburg gelegen. Voormaals behoorde de eigendom van deze Bron aan den Bisschop van Paderborn, en derzelver minerale wateren werden voor rekening van de Domeinkamer verzonden en verkocht, tot dat de Baron van suntorpff, Brunswijksche
Opperjagermeester, dezelve met alle aanhoorigheden in den jare 1782 kocht, (Driburger Taschenbuch, 1811, herausgegeben von Dr. w.a. ficker, f. 88) die alles heeft aangewend, wat tot gemak van het gebruik der wateren en baden dienen kan, nieuwe badhuizen en zalen gebouwd, wandelingen aangelegd, herbergen en logement in de badhuizen ingerigt, alwaar men, voor gematigde prijzen, kamers, bediening, ontbijt, middag- en avondeten, als ook allerlei wijn, bekomen kan. - Omtrent de deugden en het gebruik der wateren en baden, leze men Physicalisch Chimische Beschreibung des Gesundbrunnens zu Driburg. Hildesheim, 1783. Als ook j.d. brandis, M.D., Anleitung zum gebrauche der Driburger Baden und Brunnen. Munster, 1792.
Reeds was deze Bron vermaard in den jare 1668, hetgeen blijken kan uit de Monumenta Paderbornensia, p. 239, waarin de ziekten en ongemakken, voor welke dit mineraal-water toen reeds zoo heilzaam was, beschreven zijn. Nader heeft de vermaarde Chymist westrumb de bestanddeelen van dat Drieburger water vergeleken met het Pyrmonter en Meinberger, blijkens de hier nevens gevoegde Vergelijkingstafel, waaruit kundige Doctoren en Chymisten kunnen beoordeelen, voor welke kwalen hetzelve kan en behoort gebruikt te worden niet alleen, maar in hoe verre hetzelve, vooral door de meerdere hoeveelheid wuntersalz en vaste lucht, boven andere dergelijke Bron-wateren verkiesbaar is.

{==72==} {>>pagina-aanduiding<<}
Het is alhier even gemakkelijk te bekomen als het Pyrmonter, dat eveneens de Wezer tot Bremen afkomt, en men kan hetzelve in groote, middelbare en kleine flesschen krijgen, welke laatste verkieslijker zijn dan de grootere, dewijl men dan de hoeveelheden naar de zieken bepalen kan, en minder gevaar loopt van het vervliegen der bestanddeelen; daar de groote flesschen, te veel voor ééne portie zijnde, tot den anderen of meerder volgende dagen moeten bewaard worden, en daardoor veel van de kracht verliezen. - Ik ben, enz.


Vergelijkingstafel van het Drieburger, Meinberger en Pyrmonter Mineraal-water.
Bestand-deelen.	in 25 ℔ Drieburger-water.	in 25 ℔ Pyrmonter-water.	in 25 ℔ Meinberger-water.
	greinen.	greinen.	greinen.
Koolzuur ijzer.	33	15	8¾
Koolzure kalk.	175	125	142½
Koolzure bitteraarde.	7	+	+
Zwavelzure kalkaarde.	270	188	12½
Zwavelzure bitteraarde.	65	175	38¾
Zwavelzure soda, of glauberzout.	300	70	15
Zoutzure soda.	6	25	40
Zoutzure kalkaarde.	6	+	+
Zoutzure bitteraarde.	12	39	38¾
Harsachtige stot.	6	13	7½
Keiaarde.	+	2½	+
Aluinaarde.	+	+	+
	in 16 kubiekduimen water	in 16 kubiekduimen water	in 16 kubiekduimen water
Koolzuur gas, of vaste lucht.	28 kubiekduimen.	22½ kubiekduimen.	12 kubiekduimen.
Het met + geteekende is in de beschrijving niet bepaald.



{==73==} {>>pagina-aanduiding<<}

Eenige bijzonderheden, rakknde den krokodil.

(Medegedeeld door een' Nederlander.)

Aan den Redacteur der Vaderlandsche Letteroefeningen.

Mijn Heer!

In een der vorige Nommers van uw geacht Maandwerk, vond ik omtrent de Krokodillen, dat deze dieren nimmer de Javanen, of Inlanders, eenig leed doen. (*) Op grond van eigene ondervinding, gedurende een verblijf van ruim veertien jaren op verschillende plaatsen in de Indiën, meene ik deze opgave te mogen tegenspreken, daar mij ten minste 12 of 13 Inlanders bekend waren, die door den Krokodil zijn verslonden, op plaatsen, waar ik mij bevond. In het algemeen heerscht zelfs het gevoelen, dat, indien een Europeër van Inlanders is verzeld, hij geen of minder gevaar loopt, wijl een Krokodil het liefst op de Zwarten aanvalt. Ik voor mij geloove, dat hij, hongerig zijnde, aanpakt, dien hij het beste krijgen kan. Immers zijn mij voorbeelden bekend, zoo wel van Inlanders, die, van Europeërs verzeld, door dit schrikdier werden overvallen, als van het tegenovergestelde. Duidelijk nog herinnere ik mij den dood van den Timmerman specht (†), te Macassar, in den jare 1805. Deze man, een dolle jager, dwong een' jongen Inlander, hem met eene zeer kleine lippa-lippa (kanoo) over de rivier bij
Tello (nagenoeg 4 uur gaans van de hoofdplaats) te brengen; ofschoon de zich daar bevindende Inlanders hem uit bezorgdheid verzochten, liever eenige oogenblikken te willen wachten, wanneer hij van een grooter vaartuig zoude worden

{==74==} {>>pagina-aanduiding<<}
voorzien. Geen twintig voet van den wal, sprong een vervaarlijke Krokodil met zijn' klaauw op den rand van het vaartuig, hetwelk natuurlijk het onderstboven keerde. Dadelijk greep het gedrogt den ongelukkigen specht, een zwaarlijvig man van ten minste 180 ℔, en verdween met denzelven; terwijl de kleine Macassaar onverhinderd naar wal zwom.
De volgende bijzonderheden omtrent dit schrikkelijke dier zullen mogelijk niet onbelangrijk zijn.
De Krokodil legt eijeren in een aanmerkelijk getal: dezelve zijn niet veel grooter dan een ganzenei, van eene vuilachtig witte kleur, met eene blaauwachtige streep of gordel in het midden.
Even als de tijger, is hij zeer bang, en gemakkelijk te verjagen: hij valt nooit iemand aan, dan geheel onbemerkt en ter sluik; en dan nog slechts, als hij door zwaren honger is geprangd.
De monden van de rivieren op Java, in welke meestal een zeer sterke stroom is, leveren hun overvloedig voedsel, door de menigvuldig afdrijvende krengen; en dit is, dunkt mij, de reden, dat men op Batavia zoo zeldzaam hoort van menschen, die door den Krokodil zijn verslonden, hetgeen veel meer gebeurt op plaatsen, waar geene groote rivieren zijn. Somtijds grijpt hij zijne prooi met den muil; somtijds slaat hij dezelve met zijn' staart eerst omver. Men zegt, dat hij zelden zijnen roof dadelijk geheel opvreet, maar dien eerst onder den modder stopt en laat rotten.
Ik heb het lijk gezien van een voornaam Inlander, hetwelk was aangespoeld op dezelfde plaats, waar hij drie dagen te voren, bezig met visschen, in het gezigt van drie zijner kleinkinderen, door een' zeer grooten Kaaiman was weggeslagen. Het ligchaam was geheel ongeschonden, uitgenomen den linker arm, die tot aan den schouder was opgevreten. Dit is het eenigste voorbeeld van dien aard, mij bekend.
De Krokodil bezit, naar mijn gevoelen, de zintuigen van het gehoor en den reuk in een' hoogen graad. Zijn slaap is zeer vast; en, als hij op den oever van eene rivier in de zon ligt te slapen, (hetgeen hij echter nooit doet in de nabijheid van huizen, of op plaatsen, waar veel vaartuigen passéren) kan men wel over hem heen springen, zonder dat hij wakker wordt. De Luitenant roseveld, te Macassar, ontmoette, met een jagend gezelschap, een' kleinen slapenden Krokodil

{==75==} {>>pagina-aanduiding<<}
aan den oever van de rivier van Goa, en schoot hem, met eene pistool stijf aan den kop, dood. De Heer claassen, Tractements-boekhouder op dezelfde plaats, stond, zoo als hij meende, op een' stam of stuk hout, hetwelk een paar duim onder water in het gras lag, en schoot op eenige eendvogels, wanneer hij een' schok gevoelde en op verscheidene voeten afstands in het water viel; terwijl een vrij groote Krokodil, op welken hij gestaan had, en die door het schot was wakker geworden, in het gezigt van verscheidene personen, die zijn gezelschap uitmaakten, met twee à drie sprongen de nabijgelegen rivier bereikte. Ligt een Krokodil wakker buiten het water, dan ziet men hem van tijd tot tijd angstig den kop ronddraaijen; bij het minste gerucht loopt hij overhaast in het water, of, is hij er niet ver af, dan bereikt hij hetzelve gewoonlijk met éénen vervaarlijken sprong.
Het is algemeen bekend, bij een ieder, die de Indiën heeft bezocht, dat zeer vele Inlanders aan een verwantschap tusschen het menschelijke en Krokodillen-geslacht gelooven; hierdoor meenen zij de zoogenaamde Kaaimans-bezweringen te moeten verklaren. Deze belagchelijke dwaling vindt vooral plaats bij de Inboorlingen van de kust Celebes en naburige eilanden. Wordt een Krokodil gevangen, men neemt wel de vrijheid hem om het leven te brengen, maar, met een stuk wit linnen omwonden, wordt hij behoorlijk begraven; vooraf, echter, wordt zijn ligchaam als overdekt door de talrijke offeranden van wierook, betel, pisang, bloemen en dergelijke. Van vele ziekten is de Krokodil de oorzaak; en eene offerande, als boven, in een mandje in het water gelaten, doet zeer vertrouwend op spoedig herstel hopen.
Deze, de menschheid onteerende, dwalingen daargelaten, is het echter zeker, dat men in Indiën op honderden plaatsen menschen aantreft, die, voor een weinigje gelds, uit meren en rivieren, Krokodillen doen te voorschijn komen. Doch dit is zeer wel te verklaren. Uit het boven aangehaalde toch wegens den fijnen reuk en het sterk gehoor, aan deze dieren eigen, laat zich gemakkelijk afleiden, dat een Krokodil eenigzins tam kan gemaakt worden; dat hij, op een zeker geluid, of op den reuk van het een of ander, wordende gevoed, daaraan gewoon wordt, vooral op plaatsen, waar hij moeijelijk voedsel krijgen kan; dat hij, altoos door dezelfde menschen gevoêrd wordende, ook deze leert onderscheiden, en

{==76==} {>>pagina-aanduiding<<}
in zekeren zin gehoorzaam wordt; dit toch is het geval met alle, zelfs de verslindendste roosdieren.
Ten slotte, zal een verhaal van mijn bezoek aan het Kaaimans meer, in Java's oosthoek, hier niet onaangenaam zijn.
Hetzelve ligt in het District van Passaronang, ongeveer 3½ uur van de hoofdplaats, bij een dorp, waarvan de naam mij ontgaan is. Het is, naar mijne gissing, wel 60 voeten boven de oppervlakte der zee, en in den omtrek een groot half uur gaans. Het water heeft eene groenachtige kleur. - Met eenig gezelschap bevond ik mij ten huize van den Heer h.o. de weerth, Resident van het gemelde District; en wij werden door zijn Ed. uitgenoodigd, het meer te gaan zien. Wij bereikten hetzelve tegen acht ure des morgens, en begaven ons in een opzettelijk boven water vervaardigd bamboezen huisje, waar wij op thee, konfituren enz. werden onthaald; terwijl de Demang (het hoofd) van het dorp alles tot de zoogenaamde bezwering in gereedheid bragt. Terwijl deze wierook brandde, en hij de Krokodillen schreeuwende riep, (ieder van hen had een' vorstelijken naam, welken zij, volgens het voorgeven, volmaakt kennen) begaven zich 9 of 10 Inlanders te water, ieder met een stuk van een' pisangboom, op hetwelk een hoen met een touwtje was vastgebonden. Zij bragten dezelve een groote 30 voet van wal, naar gissing 12 à 15 voet van het huisje, waarop wij ons bevonden. Spoedig zagen wij verscheidene groote Krokodillen uit verschillende hoeken komen aanzwemmen. Ieder van hen maakte koers naar een van de hoenders. (De Krokodillen zwemmen, veeltijds, met een gedeelte van den kop en met de oogen boven water.) Digt bij dezelve duikten zij geheel onder; dan in een oogenblik kwamen zij wederom boven, grepen met eene onbegrijpelijke vaardigheid het hoen, en verdwenen met hetzelve. Na verloop van omstreeks eene halve minuut, kwamen zij wederom boven, met den kop regtstandig in de hoogte en het hoen nog in den bek, hetwelk zij dan boven water inslokten. - Alle de hoenders waren nu geconsumeerd, op één na. Ook zagen wij een' zeer grooten Krokodil, die van de overzijde van het meer kwam
aanzetten. Een van de reeds genoten hebbende vond echter inmiddels goed, naar het overblijvende hoentje te zwemmen, en zoude dit waarschijnlijk ook genuttigd hebben; dan, een en-
{==77==} {>>pagina-aanduiding<<}
kele schreeuw van den Demang deed hem dadelijk zeer gehoorzaam terugkeeren, en ieder kreeg zijn bescheiden deel.
Ik meen bij die gelegenheid te hebben verstaan, dat er niet meer Krokodillen in het meer zijn, dan 9 of 10, of zoo veel wij er zagen. Zij schijnen er in gebragt te zijn; en het is dan ook wel mogelijk, dat, daar het meer niet zeer groot is, zij hunne jongen opeten.

T.

De onschuldige moordenaar, of de zeldzame moord.

(Historical Memoirs of my own Time. By Sir n.w. wraxall, Bart.)

De nabijheid der noordelijke provincien van het Koningrijk Napels aan de grenzen van den Kerkelijken Staat, en de gemakkelijkheid voor misdadigers in beide landen om eene wijkplaats te vinden door over de grenzen te gaan, geeft meermalen gelegenheid tot het plegen van de afgrijselijkste misdaden.
Omstreeks het jaar 1743 werd zeker persoon, ogilvie genaamd, een Ierschman van geboorte, een beroemd heelmeester te Rome, wonende aldaar niet ver van de Piazzi di Spagna, uit zijn bed geroepen op aandrang van eenige vreemdelingen, die om den bijsland van zijne kunst vroegen. Zij hielden voor zijne deur stil met eene koets; en, de deur geopend hebbende, ontdekte hij twee gemaskerde mannen, die begeerden, dat hij oogenblikkelijk met hen ging, dewijl het geval, waarin zij hem noodig hadden, geen uitstel leed, en vooral moest hij niet vergeten zijne lancetten mede te nemen. Ingevolge hiervan trad de heelmeester in de koets; doch naauwelijks waren zij de straat uit, waarin hij woonde, of men gaf hem te verstaan, dat hij zich moest getroosten om geblinddoekt te worden, dewijl de persoon, bij welke men hem brengen zoude, eene dame was van hoogen rang, welker naam en woonplaats volstrekt verborgen moest blijven. Ook aan dezen eisch onderwierp hij zich; en, nadat men een groot aantal straten had omgereden, waarschijnlijk met oogmerk om te verhoeden, dat hij eenig denkbeeld vormde van het gedeelte der stad, werwaarts men hem bragt, hield de koets eindelijk stil. De twee heeren, die hem vergezelden, stegen nu af, en, hem wederzijds onder den arm nemende, geleidden zij hem in een huis. Na het opklimmen van eenen naauwen trap, kwam men in een vertrek, waarin

{==78==} {>>pagina-aanduiding<<}
hem de blinddoek afgenomen werd, die zijne oogen bedekte. Een zijner leidslieden gaf hem hierop te verstaan, dat het noodzakelijk ware, eene dame van het leven te berooven, die hare familie onteerd had, en dat men hem had gekozen om dit uit te voeren, bewust van zijne bedrevenheid in zijne kunst; dat hij de dame in de naaste kamer zou vinden, geheel bereid om zich aan haar lot te onderwerpen; en dat hij op staanden voet hare aderen moest openen, eene dienstbetooning, welke rijkelijk zoude beloond worden.
Op het eerste voorstel weigerde ogilvie volstrektelijk het plegen van eene daad, zoo geheel strijdig met zijn gevoel: doch de beide vreemdelingen verzekerden hem, met plegtige bedreiging van wraak, dat zijne weigering slechts voor hemzelven doodelijk zoude zijn, zonder in het minste te kunnen baten aan het voorwerp zijns mededoogens; dat haar vonnis onherroepelijk was geveld; en dat, indien hij niet verkoos een soortgelijk lot te ondergaan, hij zich moest onderwerpen, en den dienst doen, dien men van hem vergde. Aldus in het naauw gebragt, en al zijn bidden en voorstellen vruchteloos vindende, trad hij de kamer in, alwaar hij eene dame vond van eene zeer belangrijke gedaante en voorkomen, naar het uiterlijke aanzien in den bloei harer jeugd, gekleed in een luchtig morgengewaad. Onmiddellijk daarop plaatste eene vrouwelijke bediende voor haar eene wijde tobbe met warm water, waarin zij hare beenen dompelde. Ver van eenige hindernis toe te brengen aan het bedrijf, waartoe zij wist dat hij gekomen was, verzekerde de dame hem van hare volkomene onderwerping, hem biddende om het over haar gevelde vonnis zoo spoedig mogelijk ten uitvoer te brengen. Zij voegde er bij, dat zij ten volle verzekerd was, dat er geene vergiffenis te hopen ware van hen, die haar veroordeeld hadden tot den dood, die alleen haren misstap boeten konde; en dat zij zichzelve geluk wenschte, dat zijne menschlievendheid haar lijden zou verkorten, en weldra hetzelve doen ophouden.
Na eenen korten, maar heftigen strijd met zijn eigen hart, beseffende, dat er geene mogelijkheid overbleef ter redding of ontsnapping, noch voor de dame, noch voor hemzelven, daarenboven krachtig gedrongen om zijn werk te verhaasten door de personen, die buiten stonden, en, ongeduldig over zijn dralen, dreigden geweld aan hemzelven te plegen, indien hij langer sammelde, haalde ogilvie eindelijk zijn lan-
{==79==} {>>pagina-aanduiding<<}
cet uit, opende de aders der dame, en liet haar in korten tijd doodbloeden. De Edellieden, het lijk naauwkeurig onderzocht hebbende, om zich te overtuigen van de zekerheid des doods, gaven vervolgens den heelmeester hunne tevredenheid te kennen, en boden hem eene beurs met sequinen aan; doch hij weigerde dit bloedgeld met opgekropte verontwaardiging, verzoekende alleen zich van een tooneel te mogen verwijderen, waaraan hij zonder afgrijzen niet denken konde. Zij stonden zijn verzoek toe, en, hem op nieuw geblinddoekt hebbende, leidden zij hem denzelfden trap af naar het rijtuig; doch die trap, zoo als gezegd is, naauw zijnde, verzon hij, om aan eene of beide zijden van het beschot, telkens, terwijl hij trap voor trap afdaalde, zonder dat zijne leidslieden het bemerkten, de teekens van zijne vingers, die met bloed bevlekt waren, te drukken. Met dezelsde voorzigtigheid, welke men gebruikt had om hem van zijn huis herwaarts te brengen, werd hij nu ook weder te huis gebragt; en, bij hun vertrek, bevalen hem de beide gemaskerden, om, indien hij zijn leven lief had, het gebeurde nimmer bekend te maken, en er zelfs, zoo mogelijk, nooit weder aan te denken. Zij voegden er bij, dat, indien hij het ooit in de gedachten kreeg om het te openbaren, of zelfs maar om er naauwkeurig onderzoek naar te doen, hij onmisbaar aan hunne wraak zou opgeofferd worden. En hiermede, aan de deur afscheid van hem genomen hebbende, vertrokken zij, hem overlatende aan zijne eigene overdenkingen.
Des volgenden morgens, na eene langdurige besluiteloosheid, bepaalde hij zich, om, welk gevaar ook zijne persoonlijke veiligheid mogt loopen, in zulk een verfoeijelijk misdrijf niet te deelen door het te verbergen. Intusschen was het eene bedenkelijke en moeijelijke onderneming om de aanklagt te bewijzen, dewijl hij te eenemaal onkundig was van de plaats, werwaarts men hem gevoerd had, zoo wel als van den naam en rang der dame, welke hij van het leven beroofd had. Zonder nogtans zich te laten afschrikken door deze bedenkingen, begaf hij zich regelregt naar den Secretaris der Apostolische Kamer, en openbaarde hem alles, met al de omstandigheden; er bijvoegende, dat, indien de Regering hem in hare protectie wilde nemen, hij niet wanhoopte om het huis uit te vinden, en de eigenlijke moordenaars te ontdek-
{==80==} {>>pagina-aanduiding<<}
ken. Benedictus de XIV, (lambertini) toen op den Pauselijken stoel gezeten, had niet zoo dra dit berigt ontvangen, of hij nam de krachtdadigste maatregelen om de misdadigers te ontdekken. Eene wacht van de Sbirri, of geregtsbedienden, werd op des Pausen bevel aangewezen om ogilvie te vergezellen, die, uit sommige omstandigheden, door hem opgemerkt, besluitende, dat hij buiten de stad Rome was uitgevoerd geweest, begon met de landgoederen te bezoeken, die buiten de muren der hoofdstad verspreid liggen. Zijne navorschingen bleken bij de uitkomst zeer gelukkig te zijn. Op het landgoed Papa Julio, gesticht door Paus julius den III, (del monte) vond hij de bloedige teekens met zijne vingeren op den muur gedrukt, en herkende gelijktijdig het vertrek, waarin hij der dame het leven had benomen. Het paleis behoorde aan den Hertog van bracciano, het hoofd van welke aanzienlijke familie gezamenlijk met zijnen broeder dezen moord gepleegd hadden aan hunne eigene zuster. Zoo dra zij bemerkten, dat
dezelve ontdekt was, namen zij de vlugt over de grenzen, alwaar zij de vervolging van het geregt gemakkelijk te leur stelden. Hier eenigen tijd vertoefd hebbende, verwierven zij vergiffenis, door tusschenkomst van hunne vermogende vrienden, en het betalen eener aanzienlijke geldboete aan de Apostolische Kamer; en verder onder voorwaarde, om, bij wijze van schoorsteenstuk, in de kamer, waar het misdrijf gepleegd was, eene koperen plaat te laten stellen, waarin dat misdrijf en hun berouw moest gegraveerd zijn. Deze plaat, met de inscriptie, was daar, weinige jaren geleden, nog werkelijk aanwezig.

Laura Aldobrandini.

Obrizzo, Hertog van Ferrara, uit den huize este, had van zijne beminde, behalve drie zoons, ook eene dochter, welke den naam - laura aldobrandini verkreeg. Zij werd gehouden voor eene der eerste schoonheden van haren tijd, en verbond met de uiterste teederheid van de vrouwelijke inborst eenen hoogen, vasten zin.
Onder de vele vreemdelingen, welke het hof hares vaders bezochten, was ook leo visconti, een neef des magtigen Aartsbisschops van Milaan, joannes visconti, die

{==81==} {>>pagina-aanduiding<<}
destijds op niets minders was bedacht, dan om zijnen huize de opperheerschappij van gansch Italië te verschaffen. Leo zag de schoone laura voor de eerste maal bij eene processie; zij was geheel in aandacht verzonken, en geene harer gedachten behoorde aan de aarde. De jongeling ontvlamde in hevige liefde, en welhaast was zijn hart met deze liefde alleen vervuld. Laura was zijn eerste woord bij het ontwaken; laura riep hij honderdmaal in zijne droomen.
Zijn eenig denken en streven was van nu af aan, het meisje zijne liefde te verklaren. Dit had echter zijne zwarigheden: want laura leefde zeer ingetogen, en verscheen nooit bij hoffeesten. Het gelukte hem eindelijk, een' harer dienaars om te koopen, en door dezen een briesje in hare slaapkamer te brengen. Laura vond het, des nachts bij het ontkleeden, op een tafeltje liggen. Doch, daar niemand weten wilde, wie het briefje geschreven had en hoe het daar gekomen was, verbrandde zij hetzelve ongeopend.
De jongeling vernam dit reeds den anderen morgen, en verzonk in diepe zwaarmoedigheid. Hij had gehoord van eene waarzegster, die in een eenzaam huisje, buiten de poorten van Ferrara, naast het Magdalena-kerkhof woonde. Derwaarts begaf hij zich, en bezwoer de oude, hem te zeggen, of hij bij laura beantwoording zijner liefde vinden zou.
‘Ik zal mijne dooden vragen,’ mompelde de waarzegster, en steeg in een diep gewelf neder, waaruit, toen zij den steen van hetzelve wegschoof, een renk der verrotting opklom. Met ontzetting ontwaarde leo het klapperen van doodsbeenderen, en een bedompt roepen in eene hem vreemde sprake. De waarzegster kwam weder uit de diepte op; hare haren schenen gezengd door zwavelvuur, en haar verlept gezigt was nog bleeker en ingevallener dan te voren.
‘Laura aldobrandini zal nooit hare liefde scheiden van hare hand!’ riep zij met eene heesche stem.
Leo wilde nog eenige vragen doen; maar de oude gaf hem een teeken, zich te verwijderen. ‘Ga,’ zeide zij; ‘de dooden worden onrustig, wanneer het bloeijende leven hen nadert.’
Hij ging, en had nu vast besloten, bij den Markgraaf om laura's hand aan te houden. Te huis komende, ontdekte hij dit voornemen zijnen leidsman, den kamerheer panfilo, die zich alle moeite gaf, hem daarvan af te brengen. Doch,

{==82==} {>>pagina-aanduiding<<}
te vergeefs stelde hij den van liesde dronken jongeling de gevolgen voor; te vergeefs deed hij hem begrijpen, dat zijn oom, de magtige Aartsbisschop van Milaan, alles te werk zou stellen om dit huwelijk tegen te werken; te vergeefs herinnerde hij hem aan de toenemende grootheid des huizes van visconti en laura's onwettige afkomst. ‘Zij moet de mijne zijn, al zou ik ook Italië voor haar opgeven!’ dit was het gansche antwoord, welk de stijfkop gaf.
Panfilo vaardigde terstond eenen ijlbode naar Milaan tot den Aartsbisschop af; doch leo lachte er om, liet zich des anderen daags bij den Markgraaf aandienen, en vroeg om de hand zijner dochter. Den Vorst was zulk eene aanvraag wel onverwacht, maar niet onaangenaam. ‘Wanneer gij de bewilliging van uwen oom verkrijgen kunt, zoo hebt gij ook de mijne,’ was het antwoord. Te gelijk bewerkstelligde hij tusschen laura en den Graaf eene zamenkomst in den tuin van het slot. Laura's aanvalligheid, haar edel voorkomen, de verhevenheid van haren blik, en de betooverende toon harer spraak, verstrikten den jongeling ten volle in onlosmakelijke banden. Laura bleef bedaard, en gevoelde niets van wederliefde. Wel kon men aan leo's houding en gelaat niets berispen; maar laura ontdekte terstond in hem het trotsche en gesloten bestaan, hetwelk noch toe te geven, noch te weêrstaan weet.
Het antwoord des Aartsbisschops bleef niet lang uit; het bestond, voor leo, in de weinige woorden: ‘Mijn neef heeft zijne bruid onder de eerste Vorsten-dochters van Italië te zoeken; want zijne ersenis is een Hertogdom.’ Panfilo ontving te gelijk geheime voorschriften van gedrag, en het bevel, terstond met den Graaf uit Ferrara te vertrekken. Deze wilde hiertoe geenszins besluiten; hij dreigde zelfs met zelfmoord, en zijne heftige gemoedsgesteldheid liet alles vreezen. De Markgraaf geraakte hierdoor in eene niet geringe verlegenheid; want hij had te vreezen, dat de toorn des Aartsbisschops op zijn huis zou vallen, en hij kende deszelfs onverzoenlijkheid. Hij ging dus met een bekommerd hart naar zijne dochter, om met haar te raadplegen. Zij bedacht zich kort, en zeide: ‘Ik wil op het land gaan, of in een klooster, en mij daar zoo lang verborgen houden, tot deze dwaze neiging van het jonge mensch zal geweken zijn.’
Terwijl zij over de plaats spraken, waar laura voor

{==83==} {>>pagina-aanduiding<<}
eenigen tijd haar verbijf zou nemen, bragt een oude dienaar een mandje met bloemen. Toen hij het der Gravinne aldobrandini wilde overhandigen, werd hij bleek, beesde krampachtig, en zonk als levenloos ter aarde. Laura riep hare lieden; de lijsarts des Hertogs werd ijlings er bij gehaald; hij vond het voorval zonderling, vorschte na, schudde het hoosd, en beet den Markgraaf in het oor: ‘De bloemen zijn vergistigd, en waarschijnlijk heeft ze de oude bij het binnenbrengen beroken.’
De ongelukkige werd weer tot zichzelven gebragt; maar zijn verstand was gekrenkt, en het was nu niet meer te ontdekken, wie hem de bloemen gegeven had.
De Markgraaf giste wel, dat de Aartsbisschop in het spel was, en Signor panfilo zich ten werktuig gebruiken liet. Hij beminde zijne dochter op het teederste, en had het kostbaarste willen geven voor hare redding. Doch deze was niet gemakkelijk te bewerkstelligen. De Markgraaf sprak er over met zijnen biechtvader, eenen eerwaardigen grijsaard van de orde der Barrevoeters. ‘Ik vertrouw God steeds meer dan mijzelven,’ zeide de monnik; ‘ik zal bidden, en, wat ik dan voor het beste houde, uwer Heerlijkheid mededeelen.’
Pater hilarion begat zich in de kapel, en wierp zich daar voor het altaar neder. Plotseling kwam in zijne ziel eene gedachte, als van boven; hij stond op, en ging naar den Markgraaf terug.
‘Brengt gij mij goeden raad, eerwaardige pater?’
‘Mijns bedunkens is er geene zekerheid voor de Gravin aldobrandini, ten zij haar naam uit de rij der levenden verdwijne.’
‘Hoe meent gij dat?’
‘Wij geven haar voor dood uit.’
‘Men zal het niet gelooven.’
‘Men zal het wel moeten gelooven. Uwe Heerlijkheid kan op de trouw en bekwaamheid van haren lijfarts rekenen, en desgelijks op de bescheidenheid der Priores der Ursulerinnen. Anders behoeft niemand van het geheim te weten.’
De afspraak werd nu met den arts gemaakt, en ook met laura, die zich moedig naar den voorslag schikte.
Reeds den avond des zelfden dags werd door gansch Ferrara het berigt verspreid, dat de schoone laura aldobrandini in het klooster der Ursulerinnen gegaan was. De

{==84==} {>>pagina-aanduiding<<}
Graaf visconti beet op de lippen, toen hij het vernam. ‘En zij moet toch de mijne zijn!’ riep hij, en stampte op den vloer. - ‘Zij is eene bruid des Hemels,’ antwoordde panfilo. - ‘Men zal zien, wie ze den anderen moet afstaan!’ voerde hem de Graaf met bitterheid tegen, en liep in 't vrije veld, en broeide zeldzame aanslagen.
Des anderen daags liet hij zich bij den Markgraaf aanmelden; doch deze nam zijn bezoek niet aan, want hij wilde den Aartsbisschop ook niet de geringste aanleiding tot nieuwe verdenking geven.
De Graaf ging naar het klooster der heilige ursula, hetwelk een uur van de stad, over de Po, in een moerassig oord lag. Bij den aanblik der eenzame muren werd hij iets bedaarder in zijn binnenste. Hij zette zich onder eenen zwarten populier neder, die aan den weg stond, en smeedde allerlei ontwerpen, doch erkende bij ieder deszelfs onuitvoerlijkheid.
Langzamerhand viel de avond, en met het graauwen der schemering zonken de huiveringen der eenzaamheid op de aarde neêr. In het klooster werd eene klok geluid; derzelver toon was zacht en zwaarmoedig.
‘Is dat de bidklok?’ vroeg de Graaf aan een meisje, dat melk en vruchten naar het klooster bragt.
‘Neen; het is de doodklok,’ antwoordde het meisje.
Den jongeling werd het wonderlijk te moede. Op dit oogenblik stapte een man, op een' muilezel, het kloosterhof uit naar de stad.
‘Voor wie luidt die klok?’ vroeg leo.
‘Voor de schoone laura aldobrandini,’ antwoord. de de man. ‘Ik moet den Markgraaf het berigt des plotselingen doods van zijne dochter brengen.’
‘Zij is dus toch eene bruid des Hemels geworden,’ mompelde de jongeling, na een lang stilzwijgen, ‘en hatelijk gewormte zal het schoone, bloeijende lijf verteren!’
Hij stond op, en zwierf nog eene poos in het veld rond. Bij zijne komst aan de stad hoorde hij reeds voor alle poorten van den plotselingen dood der schoone laura spreken, en hier en daar uitten ook eenigen het vermoeden, dat zij vergeven was geworden.
Toen de Graaf te huis kwam, zeide hij tegen zijnen geleider: ‘Gij hebt buiten twijfel vernomen, mijn edele pan-
{==85==} {>>pagina-aanduiding<<}
filo, dat de schoone laura de mijne niet worden kan, doordien zij die van geenen man in het geheel worden kan. Van haren dood mompelen de lieden allerlei. Is er iets waars aan, zoo weet ik zeer wel, wie het vredesdrankje gekookt, en haar aan den Hemel overgeleverd heest. Voor u, edele fanfilo, zal ik alsdan een soortgelijk drankje laten bereiden, waaraan gij echter niet misschien eenen dag lang, maar dagen en jaren lang sterven zult. En nu, slaap wel; overmorgen ga ik naar Venetië, en u raad ik te gaan, waar de stroppen het duurst zijn, want daar moogt gij uw leven wel het langst rekken.’
Met deze woorden verwijderde zich de Graaf, en liet panfilo in groote verlegenheid achter. Het gepraat van laura's dood was hem terstond aangebragt, en eene vergiftiging scheen hem hier niet onwaarschijnlijk, maar ditmaal ten minste kon hij zijne handen in onschuld wasschen.
De Graaf visconti nam des anderen daags afscheid ten hove; de Markgraaf gaf hem de verzekering, dat zijne dochter geenen geweldigen dood gestorven was, maar, na sterke verhitting en plotselinge bekoeling, aan een toeval. Dit bedaarde den jongeiing, die, zonder dat, den levensdraad van Signor panfilo der Schikgodinne had uit de hand gerukt. Hij verliet Ferrara nog denzelfden avond, om smartelijke herinneringen, meer hartstogtelijk dan innig, te verstrooijen.
De dag der begrafenis van de schoone laura brak aan. Haar vader ging des avonds te voren naar Modena; maar zijne drie zonen waren bij het lijkseest tegenwoordig, benevens veel volk uit Ferrara. Daar laura's broeders niet in het geheim waren, en diep in de ziel treurden over het verlies hunner zuster, zoo woonden zij ook slechts de lijkmis bij, en verlieten de kerk, toen de kist uit de Sakristie gebragt werd, en het requiem begon. De kist was open. Laura lag er in als eene heilige, op welker lijk de verrotting geen vat heeft. Zij had een wit gewaad aan, eenen leliekrans om het hoofd, en in de over de borst geslagen handen eenen rozekrans van roode koralen. Het lied der eenwige rust begon; de priester trad toe, en zegende de doode in. Geen oog bleef droog. De kist werd hierop door twaalf nonnen uit het koor in het ruim der kerke gedragen, waar de ingang in het graf was. Hier zou zij blijven staan tot na de Vesper, en dan in den grafkelder worden bijgezet.

{==86==} {>>pagina-aanduiding<<}

De aanwezigen verdwenen voor en na; slechts een jong pelgrim bleef als vastgeworteld bij de kist staan, en beschouwde de verbleekte trekken der hemelsche gedaante. Toen hij niemand meer in de kerk bespeurde, knielde hij voor de doodkist neêr, boog zich over dezelve, trok van laura's vinger eenen eenvoudigen gouden ring af, en stak haar daarvoor eenen kostbaren diamant aan. Op dit oogenblik stond de Priores voor hem, en zeide:
‘Wat doet gij hier, pelgrim? Gij zult toch de dooden niet berooven.’
‘Ik heb slechts geruild,’ antwoordde de pelgrim, ‘en waarlijk niet om snood gewin; immers, zie slechts beide ringen, eerwaardige vrouw!’
‘Maar, waartoe dit?’
‘Die hier sluimert, moet eene heilige zijn, want in haar aangezigt is niets van dood en zonde. De ring, dien zij gedragen heeft, zal mij beschutten op mijne gevaarlijke wegen.’
‘Gij zijt geen gewone pelgrim?’
‘Wel heeft mijne hand ook het zwaard gevoerd, eerwaardige vrouw!’
‘Uit wat land komt gij?’
‘Uit Duitschland.’
‘Wilt gij mij uwen naam niet zeggen?’
‘Ik heet walter von schoneck. Een oude monnik heeft mij voorspeld, ik zou de laatste van mijnen stam zijn. Hier wilde ik mij wel in eene doodkist nederleggen, om eenmaal naast en met dezen Engel te ontwaken. Vaarwel, eerwaardige vrouw! en wanneer mijn weg mij wederom naar uw klooster voert, zoo veroorloof, dat ik het aangezigt dezer verheerlijkte nog eenmaal aanschouwen mag.’
Hij boog zich snel over de kist, kuste laura's hand, en verwijderde zich uit de kerk.
Laura werd op den bestemden tijd in het graf gebragt. De Priores, eene nabestaande harer moeder, verwijderde zich geen oogenblik van de doodkist, en tegen den avond kwam de lijsarts met eenen vertrouwden dienaar des Markgraafs; want het uur was welhaast daar, dat de werking van den slaapdrank ophouden, en de aan den dood gelijke sluimering zou eindigen.
(Het vervolg en slot hierna.)


{==87==} {>>pagina-aanduiding<<}

Schiller's eerste bezoek.

Eene zonderlinge Ontmoeting.

Schiller had, sedert eenige jaren, door De Roovers, Fiesko, en Kabaal en Liefde, de opmerkzaamheid van geheel Duitschland gaande gemaakt, doch bijzonder door het laatste dezer treurspelen ons vrouwen, als kaarsen de muggen, tot zich getrokken en - gezengd. Hij woonde thans te Leipzig, en mij zou binnen kort eene reis door deze stad voeren. Ik had zorge gedragen, dat men met hem van mij gesproken had; en men had mij verzekerd, dat hij mij zijne persoonlijke kennis gaarne zou toestaan. Ik meldde hem den dag mijner aankomst, en verzocht, dat hij mij een kaartje mogt laten vinden, dat mij het uur bepaalde, wanneer ik hem spreken kon. Ik kwam des avonds aan; ik vond het kaartje: des volgenden middags ten zes ure kon ik hem verwachten.
Ik was vroeg op, doorliep (ik was destijds nog zeer jong) de hoofdtooneelen van genoemde treurspelen, en wat ik bij dezelven gedacht en gevoeld had. Ik kon naauwelijks eten. Nu maakte ik mijn toilet, zoo goed, maar ook zoo eenvoudig, zoo bescheiden, inzonderheid zoo weinig aanzienlijk, als mogelijk. Mijne bedienden konden naauwelijks genoeg haast maken. Klokslag vier ure was ik gereed, en schrikte voor twee vervelende uren wachtens, die mij voor de deur stonden. Des te aangenamer, en vleijende bovendien, was het mij, dat reeds vóór vijf de bediende binnenkwam: De Heer Doctor schiller. - Hoe! deze beleefde, welgevoedde, zich volkomen wel bevindende gestalte; deze levendige en schitterende oogen, met den vrijen, vasten blik; deze satirieke trek om den mond; deze elegante, ligte kleeding; deze gemakkelijke houding; deze wellevende voorkomendheid; dit ligte, kwellende wenden des gespreks - dit, dit alles bezit hij? bezit schiller? Dus riep ik een en andermaal uit, toen hij mij na een half uurtje verlaten had. Hemel, wat hebt gij uzelve wederom bij den neus gehad! - Bevallen heeft hij mij, zeer bevallen; maar toch geheel niet op die wijze, als hij mij moest bevallen hebben. - Of, zou hij ook, viel mij nu in, tegen u, als eene dame, opzettelijk den beschaafden, aardigen man van conversatie hebben willen spe-
{==88==} {>>pagina-aanduiding<<}
len? Mijn bloed bruiste sterker; mijne wangen gloeiden. Daar kwam de bediende: Mijnheer schiller. Het is zoo, dacht ik. Thans ziet hij zijnen misslag in, en komt terug om dien goed te maken.
Ik ga hem te gemoet: een geheel ander, insgelijks zeer knap man, treedt binnen! Eene naauwelijks middelmatig lange, eenigermate gezette, krachtige, maar niet vieezige gestalte; groote, opene oogen vol geest; ernstige miene; tamelijk vaste, hechtende blik; in den beginne eenigzins koele, afgemetene, maar doorgaans welvoegelijke, eenigermate hooghartige manieren; weinige woorden, maar vol zin; eene wat langzame, nadrukkelijke, welluidende spraak. - Dát, riep het in mij, dát is de ware schiller! Met dien nagemaakten heeft de een of ander uwer vrienden u beet gehad, en dat zal zich wel vinden.
Na de eerste hoffelijkheden, wendde ik het gesprek op poëzij en kunst. Hij liet zich daarover gaarne in; bij sprak doordacht en te gelijk ongemeen innemend. Van tijd tot tijd begon hij te critiséren; hoe donkerder zijne uitspraken wierden, des te helderder werden zijne oogen, en zoo verbeeldde ik mij ten minste hem te verstaan. Slechts één ding bevreemdde mij daarbij - juist in hem: hij sprak de Franschen zoo voor! Welligt buigt en schikt hij zijne grondbeginselen ten uwen gevalle, dacht ik, en gevoelde mij op nieuw fijn gevleid. Des te onaangenamer was het mij, dat hij na een half uurtje reeds afbrak, en, in spijt van mijn verzoeken, heenging, doch met belofte van spoedig weer te komen.
Dus was de beeldtenis, die gij u van hem ontworpen hadt, toch niet gansch gemist! zeide ik. Slechts nog strenger, duisterder, ruwer, veel minder verpligtend en hoofsch van manieren, hebt gij u hem voorgesteld, en vuriger, ontzagwekkender! Des te beter, dat het anders is! of - wat zegt mij mijn gevoel? - ook wel niet des te beter! - Terwijl ik dit wil uitmaken, is er de bediende weer: Daar is nog een Mijnheer schiller, die verzoekt.... - Hoe! wat? riep ik verbaasd, en mijn geduld verliet mij. Juist trad binnen een zeer lang, mager man, grof van beenen, zeer sprekend van trekken, bleekgeel van kleur, diepliggende maar doordringende oogen, eenigzins stijven maar niet afschrikkenden blik, ongunstig gekleurd en voorgedaan hoofdhaar, eenigermate verwaarloosde kleeding, min of meer onbehouwen in het uit-
{==89==} {>>pagina-aanduiding<<}
wendige, en alles, wat hij met eene diepe, bijna holle stem eentoonig daarheen zeide, was: Ik ben u dank schuldig, dat ge mij zelve gelegenheid gegeven hebt om u in persoon te leeren kennen.
Mijne ontevredenheid stond voor het imposante der verschijning. Ik zocht mij te herstellen; het gelukte niet zoo terstond, en hij werd verlegen over mijne verlegenheid. Mijnheer, begon ik eindelijk, hier heeft een misverstand plaats. Wie gij ook zijn moogt - -
Ik ben schiller, zeide hij zeer droog en koud.
Ik weet niet, wat mij daarin wederom mag gepikeerd hebben; ik was waarlijk in staat om nibbig te antwoorden: Ik heb niet geweten, dat deze beroemde Dichter eene zoo talrijke samilie in Leipzig had, dat er misverstanden mogelijk waren - -
Hij werd eerst nog meer verlegen, zag mij vervolgens donker aan, zeide geen woord, en bragt mij juist daardoor bijna van mijn stuk.
Mag ik u verzoeken, begon ik eindelijk weer, eene rol af te leggen, die, zoo als ik zie, u geneert, en die de aardigheid, welke men schijnt voor te hebben, zou kunnen bederven?
Hij zweeg nogmaals eene poos, stond stokstijf, zag mij verdrietig in het gezigt, en antwoordde nu met ernst en waardigheid, maar zonder iets beleedigends in den toon: Eene rol kan ik niet afleggen; ik heb er geene op mij genomen. Eene aardigheid kan ik ligt bederven; ik ben er niet van onderrigt. Dus zal ik liever afscheid nemen.
Hier boog hij zich een weinigje, en wilde gaan. Ondertusschen kwam de bediende: De beide andere Heeren schiller.
Wie? zeide de lange man zeer bevreemd - intusschen kwamen ze beiden binnen en naar mij toe, verzoekende om verschooning. - Hoe? zeide de ernstige man nu vriendelijker: Gij hier, lieve ünger? en gij, beste huber?
Ja, liefste Tragicus! antwoordden beiden; wij hebben ons, met behulp van uwen roem, bij deze dame eene goede receptie willen bezorgen. Dat wij op denzelven zoo veel vertrouwen gesteld hebben, verdient de erkentelijkheid, dat gij ons nu helpt ontschuldigen.


{==90==} {>>pagina-aanduiding<<}

Leonore

Een treffend Voorval.

Leonore, uit een der oudste Napelsche Geslachten, was eene volmaakte schoonheid, indien er ooit zulk eene bestond. Zij was aan Don manuel de arrigo, een' Edelen Spanjaard, Kapitein van een Oorlogschip, verloofd. Door eene Fransche vrouw opgevoed, gevoelde en dacht zij geheel in den geest dier natie. Zoo zeer zij vanhier haren aanstaanden echtgenoot beminde, zoo weinig peilde zij de diepten van zijnen stilzwijgenden, maar edelen aard. Zijne gerustheid nam zij voor koelheid, zijn zwijgen voor onverschilligheid. Een ongelukkig oogenblik bragt haar op het denkbeeld, zijne jaloezij op te wekken: zij geliet zich, diensvolgens, eenen anderen te begunstigen, ofschoon zij inderdaad onschuldig was.
Don manuel werd bedrogen door den schijn: drie dagen bleef hij weg. Leonore, vreezende hem voor altijd verloren te hebben, was werkelijk troosteloos. Eindelijk verscheen hij weder: beroepspligten moesten hem verontschuldigen. Hij was ernstig, maar teederder dan voorheen. ‘Hoe bemin ik u, mijne leonore!’ zeide hij, terwijl hij haar in zijne armen sloot. Eenige minuten daarna sloeg hij haar een watertogtje voor. Het was eerst negen ure 's avonds; het landhuis lag digt aan zee. Met vermaak stemde leonore in zijn voorstel.
Een verrukkelijke zomernacht; een liefelijk koeltje; de zee spiegelglad; heldere maneschijn. Don manuel zond de roeijers weg - ‘De boot is ligt,’ sprak hij. Zij stapten er in. Hij zat voor leonore, het gelaat naar haar toe gekeerd; de maan scheen haar in het aangezigt. Zijne blikken rustten met welbehagen op hare schoone gestalte. Hij bad haar om zijn lievelingslied, dat begon met de woorden: Eeuwig tot den dood beminnen, en met den regel sloot: En tot in den dood vereend. Zij zong het met het innigst gevoel.
Intusschen had zich Don manuel tamelijk verre van land verwijderd. Leonore bemerkte zulks.
‘Mijn manuel!’ riep zij, ‘wat wilt gij? waarheen voert ge mij?’
‘Ten dood!’ antwoordde hij somber.
‘Ten dood? ... Wilt ge mij vermoorden?’

{==91==} {>>pagina-aanduiding<<}

‘Neen! Wij zullen te zamen sterven.’
‘Waarom? Wat heb ik dan misdreven?’
‘Gedenk uwer daad!’
‘Om Gods wille, hoor mij!’
‘Het is te laat. Ik heb den zachtsten dood voor u gekozen.’
In dit oogenblik omvatte hij hare knien, en riep: ‘Dierbare vrouw! Eeuwig tot den dood beminnen, en tot in den dood vereend!’ - De maan verborg zich achter wolken; de boot begon te zinken; leonore verloor hare bewustheid.
Tot zich zelve gekomen, bevond zij zich in hare kamer, van haren vader, den Geneesheer en hare kamerjuffer omringd. Eene heftige koorts bragt haar aan den rand des grafs; zij herstelde - om des te ellendiger te zijn. Kort daarop nam zij den sluijer aan, en na anderhalf jaar eindigde de dood haren onuitsprekelijken rouw.




Wiegelied.


Slaap nu, slaap zachtkens, mijn dierbare wicht! 
Sluit uwe held're blaauwe oogjes nu digt! 
Buiten is 't donker en stil als in 't graf .... 
Slaap - moeder weert van u de onheilen af. 
 
't Is een gelukkige tijd nog voor u; 
Spoedig, ach! spoedig is 't anders dan nu: 
Daalt eens de zorg op uw bedsponde neer, 
Lieve, dan slaapt ge zoo rustig niet meer. 
 
Eng'len, zoo vriend'lijk als gij, en zoo zacht, 
Zweven om 't wiegjen en houden de wacht: 
Naderhand dalen ze ook neêr van omhoog, 
Maar ach! dan wisschen ze een' traan uit uw oog. 
 
Slaap dan! Ofschoon ook de middernacht naakt, 
Eng'len zijn bij u... en moederlief waakt! 
Rust dan, gerust op die zorgende min! 
Vroeg ook of laat, moeder sluimert niet in. 
 
(Het Hoogduitsche gevolgd.)

spandaw. 






{==92==} {>>pagina-aanduiding<<}

De jas.


Een spotter, steeds gewoon zijn' spotlust bot te vieren, 
En afgerigt op scherts in allerlei manieren, 
Bevond zich eens, op zekren tijd, 
In eenen kring, waar men gewoonlijk de uren slijt 
Met onderling zich te vermaken, 
Al koutend over vele zaken, 
Waarbij de kaarten en den wijn 
Het allerminst vergeten zijn. 
Juist was het wintertijd; de regen 
Viel stortend van den bemel neêr, 
En dit maakte onzen jongen heer, 
Toevallig zonder jas, verlegen: 
Wie toch wordt gaarne druipend nat? 
De snaak, op alles steeds gevat, 
Was op een' vond bedacht, die hem hiervoor mogt hoeden; 
Een' vond, dien niemand kon vermoeden. 
Uit een der spellen werd een kaart 
Behendig opgezocht; en deze, heel bedaard 
En ongemerkt straks aan den kapstok opgehangen, 
Deed hij de plaats van eenen jas vervangen: 
En, daar men hem uit 't oog verloor, 
Ging hij, in dezen jas gedoken, heimlijk door. 
Maar de eig'naar van het kleed, die, toen 't gezelschap scheidde, 
Ook neffens andren naar zijn winterhulsel zocht, 
En zijn verbeelding reeds door 't streelend denkbeeld vleide, 
Dat dit onsmaaklijk weêr op hem toch niets vermogt, 
Stond wel verwonderd en verlegen, 
Dewijl een nietig kaarteblad, 
Dat aan een bandje was geregen, 
De plaats van zijnen jas hier ingenomen had. 
‘Hij werd ontwijfelbaar gestolen.’ 
Doch 't bleef, bij navraag, niet verholen, 
Wie zich het eigendomlijk regt 
Op dit gewaad had toegelegd. 
Des andren daags, toen men zich bij den roover meldde, 
En hem, ter toetsing, eerst dit avontuur vertelde, 
Toont hij den jas, en was ten antwoord straks gereed: 
‘Het belge u niet, mijn vriend,’ sprak hij, ‘dat ik uw kleed 
Gebruikte, om daarin voor den regen als te schuilen: 
Die schoppen zeven heest, mag voer den jas die ruilen!’ 
 
groebe. 







{==93==} {>>pagina-aanduiding<<}

Mengelwerk.

Nieuwjaarsgroet

Opgedragen aan het Amsterdamsche Eerste Departement der Maatschappij Tot Nut van 't Algemeen, den 13 Januarij 1817.

Door Hendrik Harmen Klijn.

‘- - - Het dichtstukje, mijne Hoorders! waarmede ik deze voorlezing wenschte te besluiten, is door mij opzettelijk vervaardigd voor deze eerste spreekbeurt in het nieuwe jaar. - Er ligt mij, naast mijne dierbaarste betrekkingen, niets méér aan het hart, dan mijn dierbaar Vaderland. Lang zag ik smachtende uit naar deszelfs verlossing. Deze naderde; onze naam, rang, roem en heil werden hersteld; en de overtuiging, dat ons Vaderland het gelukkigste land van Europa worden konde, trof mij met blijdschap. Natuurlijk dus, dat ik, peinzende over den gang van het u voor te lezene dichtstukje, mijzelven vroeg: Heeft nu de verbetering van ons lot inderdaad het gelijke uitwerksel gehad op ons hart? - Waarom konde ik hier geen volmondig ja antwoorden! Waarom stonden mij hier zoo veel wrevelmoed, nimmer te voldoene begeerten, overdrevene eigenliefde, miskenning van den uitmuntenden, edeldenkenden Man, die, als Koning, al den last van zoo vele tegenstrijdige belangen torschen, en zoo veel vernietigd volksgeluk weder oprigten moet, zoo onmiddellijk in den weg, en deden mij met weemoed zwijgen! - Ondertusschen zijn er voor den waarlijk regtschapen man, die niets anders zoekt of bedoelt dan het geluk van het verloste Vaderland, oogenblikken in het leven, waarin hij het als nuttig, noodzakelijk, ja pligt-
{==94==} {>>pagina-aanduiding<<}
matig beschouwt, zich het verkeerde onbewimpeld voor te stellen, en er raad en leering uit te trekken. Zulke oogenblikken zijn voorzeker die, waarin belangrijke overgangen ons bij den loop der menschelijke lotgevallen meer doen stilstaan, - zijn die bij den aanvang van een nieuw jaar. Als zoodanig nu ook meende ik mij dat tijdstip ten nutte te moeten maken, en onszelven datgene levendig voor te stellen, wat de voleindiging onzer redding nog terughoudt, of nog onvolkomen doet zijn. De overtuiging hiervan deed mij eene poging wagen, om U op de volgende eenvoudige wijze mijne gewaarwordingen te verzinnelijken.
Ontvangt en beoordeelt dus als zoodanig, M.H., het dichtstukje, waartoe ik thans eene dubbele mate uwer welwillendheid, daar de wijze van bearbeiden mij geheel vreemd was, inroep.’ (*)

Het zou gewis onhoflijk zijn, 
En hebben vast een' lompen schijn, 
Zoo ik dit statig uur iets sprak, 
Waarin niet iets tot leering stak: 
Want heden nam het onde jaar, 
Met al zijn' voorspoed en gevaar, 
Met alles, wat het vroeg of gaf, 
Een plegtig afscheid van ons af. 
 
Gewis, in zulk een' laatsten stond 
Ontsluiten zich en hart en mond; 
Dan spreekt men dikwerf gul en ras 
Een ernstig woordjen op zijn pas, 
Opdat het oude niet verkeer', 
Alvorens het iet nuttigs leer', 

{==95==} {>>pagina-aanduiding<<}

Want wie toch brengt zijn kleed ter kas, 
Zoo lang er smet of stof op was; 
Of wrijft er niet de kreuken uit, 
Eer hij het in de lade sluit; 
En legt er niet wat juchtleêr bij, 
Opdat het van de mot blijv' vrij? 
Want als men ééns verzuimt het kwaad, 
Dan vindt het nergens heul noch raad. 
Welaan dan, zien wij, met geduld, 
Eerst aller, en dan elk zijn bult; 
En trekken wij dan, tot besluit, 
Daar raad en troost en leering uit. 
 
Ik spreek niet van dat jaar of dag, 
Toen elk zich zelf als Koning zag, 
En zich vergaapte aan ijdlen schijn, 
En alles baas en heer wou zijn; 
Toen vele groote en kleine liên 
Waand' in hunn' uil een' valk te zien; 
Toen elk gaf van veel kennis blijk, 
En alles vrij was en gelijk; 
Osschoon die Vrijheid was heel stijf, 
En had een' Franschen rok aan 't lijf, 
En die Gelijkheid zoo veel gaf 
Als 't lang reeds uitgedorschte kaf, 
Daar van de welvaart, die zij schiep, 
Slechts 't oog van volheid overliep, 
En elk toch, als der kindren hand, 
Bleef aan zijn strooijen pop verpand. 
 
Ook zwijg ik van dat schriklijk uur, 
Toen twist en tweedragt al hun vuur 
Langs Hollands uitgezogen grond 
Verspreidde', en niemand uitkomst vond; 
Dat toen de slimme vogelaar, 
Die lang reeds had zijn netten klaar, 
En eerst een lokkend deuntje zong, 
Doch langzaam ons in 't valnet drong, 
Nu toesloeg, en, met wrok en gram, 
Ons slagwiek, pluim en veren nam. 

{==96==} {>>pagina-aanduiding<<}

Ik maal ook niet, wat schoone dag 
Elk na die nachtwaak rijzen zag; 
Hoe Neêrland, voor der volken oog, 
Rees met verjongde kracht omhoog, 
En Vorst en Volk in 't schoonst verbond 
Een onverwrikbaar bolwerk vond; 
Zóó zelfs, dat, toen het wangedrogt 
Weêr op kwam dagen uit zijn krocht, 
En tellende onze geestdrift niet, 
Het op die rots te bersten stiet. 
 
Neen, 'k kwel niet met dat kwaad uw' geest! 
Die booze dagen zijn geweest: 
Want hij, die alles had getart, 
Werd in zijn eigen net verward; 
Zijn list en woede zijn gestuit, 
En, of hij nu al zingt en fluit, 
Geen mensch gelooft zijn vleijen meer; 
Men kent den vogel aan zijn veêr, 
En sloot, voor 't kwaad door hem verrigt, 
Zijne ijzren kooi voor altoos digt. 
 
Maar, 't geen mij thans speelt voor den geest, 
Is niet hetgeen er is geweest; 
Neen, vrinden! zeker en gewis, 
't Is iets dat nog aanwezig is. 
Want, als men trouw op alles let, 
Wie durft dan zeggen, dat de smet, 
Die onze schande had beslist, 
Reeds gansch en al is uitgewischt? 
't Is daarom nuttig in dit uur, 
Bij 't statig wislen der natuur, 
Dat we allen zien, hoe deze vlek 
Nog de oorzaak is van veel gebrek; 
Opdat elk braaf en eerlijk man 
Mag schuiren, wat hij schuiren kan. 
 
Wel nu dan, vrinden! zijn we opregt; 
De waarheid dient hier rond gezegd: 
Heeft elk van ons genoeg geleerd? 
Is elk van ons genoeg bekeerd? 

{==97==} {>>pagina-aanduiding<<}

Trad, voor der Franschen wusten zin, 
Weêr de oude trouw de huisdeur in? 
Is elk weêr vrolijk en vernoegd, 
Nu hij gerust zijn' akker ploegt? 
Is elk te vreden in zijn' stand? 
Mint elk zijn' Vorst en Vaderland? 
Wacht ieder, met gepast geduld, 
Dat eens het tijdstip word' vervuld, 
Waar 't Vaderland, na zoo veel pijn, 
Weêr sterk, en rijk, en groot zal zijn? 
 
Helaas! het nooit verzaad Belang 
Zingt nog zijn' ouden, wrevlen zang; 
De Waan, die alles beter weet, 
De Nijd, die alles zich vermeet, 
De Wrevelmoed, die 't hart verteert, 
De Trotschheid, die zoo gaarn regeert, 
De Hebzucht, nooit verzaad of vol, 
't Speelt alles nog zijne oude rol. 
‘Ziet! (roept men) wat ook schijnt hersteld, 
Hoe 't koopgebrek de Beurs nog kwelt; 
En hoe vol zorg, en ongewis, 
En klein de gansche winst nog is! 
Hoe moeijelijk nog de Ambachtsman 
Zijn daaglijksch brood verdienen kan! 
Hoe de Armoede om haar deel nog loopt, 
En men nog Huis en Hoven sloopt!’ ..... 
Daar men vergeet, dat iedre wond, 
Die diep was in het vleesch gegrond, 
Of ziekte, die verouderd was, 
Nooit op het eerste woord genas; 
Maar, al wat kwelt aan lijf of geest, 
Alleen door tijd en vlijt geneest. 
 
Wie hoort nog vaak den klaagtoon niet: 
‘Dat niemand nog vermindring ziet, 
Maar dat blijft drukken last bij last; 
Terwijl het bij geen' heilstaat past, 
Dat alles wordt zoo duur betaald, 
En 't geld wordt daaglijks afgehaald.’..... 

{==98==} {>>pagina-aanduiding<<}

Daar men vergeet, hoe dat 's lands kas 
Ten bodem uitgeplonderd was; 
Dat enkel geestdrist, moed en geld 
Ons volksgeluk en kracht herstelt; 
En hoe veel, ondanks al 't gemis, 
(Hoe kort nog) reeds verholpen is. 
 
Maar, of men weinig klaagt of veel, 
Die 't roer stuurt, krijgt zijn grootste deel: 
‘Dan deugt zijn want niet, of zijn touw; 
Dan dacht men, dat hij wenden zou; 
Nu moest hij zeilen tegen wind; 
Dan mort men, dat hij 't spoor niet vindt, 
Nu rigt hij zich te veel naar 't Noord, 
En zeilt dus niet zoo als 't behoort; 
Dan wendt hij zich te ver naar 't Zuid, 
En heest dus 't doel der reis verbruid.’ .... 
Daar men vergeet, dat ieder land, 
Dat hebben zal een' vasten stand, 
En voor veel onheil zijn behoed, 
Geen Noord van 't Zuiden scheiden moet; 
Dat dus, voor elk, ons vrij gewest, 
Waar men zich keert, of wendt, of vest, 
Voor iedren rang, voor elken stand 
Moet zijn hetzelfde Vaderland. 
 
‘Nu is de Koning al te zacht; 
Dan toont hij te onbesuisd zijn magt, 
Let niet genoeg op aller zin, 
En dwingt maar vreemde wetten in; 
Nu was inschiklijkheid zijn pligt; 
Dan is hij niet genoeg verlicht, 
Want hij gelooft niet als gewis, 
Dat onze kaars het zonlicht is.’ 
 
Of als hij, die geen regt ooit schond, 
Maar vrijheid aan de drukpers bond, 
Doch hem, die dit te roekloos schendt, 
Die band, noch wet, noch pligten kent, 
En 't eene kwaad op 't andre propt, 
Soms op zijn lompe vingers klopt; 

{==99==} {>>pagina-aanduiding<<}

Dan schreeuwt men, zonder veel beraad, 
‘Dat heel de Grondwet van den Staat 
Nu krachteloos en ongewis, 
En slechts een leus of weerhaan is!’ 
 
Zóó zet men alles op den schop; 
Zóó zoekt men 't kleinst gebrek zelfs op: 
Daar hij, die dwaas zich dit vermeet, 
Gewis op d' eigen stond vergeet, 
Dat ieder huis, hoe groot of sterk, 
Toch is en blijft een menschenwerk, 
Terwijl hij, die het vitten mint, 
Daar ligt een klein gebrek aan vindt; 
En dat de Vorst, die rust, en tijd, 
En leven onze welvaart wijdt, 
Ja, als het nood en pligt gebiedt, 
Zijn eigen bloed zelfs niet ontziet, 
Voor elk, die eerlijk denkt, gewis, 
Al dwaalt hij, nog beminlijk is. 
 
Slaat vrij uwe oogen in het rond, 
En ziet, of niet, langs Neêrlands grond, 
De Weelde nog haar lokaas strooit, 
En 't al in bonte hulsels tooit. 
 
Nog is, hoe zeer men 't ook gelooft, 
Het Twistvuur niet geheel gedoofd; 
Daar 't weinig helpt, wat me ook verfoeit, 
Zoo 't kwaad niet gansch wordt uitgeroeid: 
Want, of men op den poel al schempt, 
Daar wordt de poel niet meê gedempt. 
 
De eenvoudige Godsdienstigheid, 
Die ééns door Neêrland was verspreid, 
Nam die, in ieder huisgezin, 
Reeds weer haar' ouden zetel in? 
 
Streeft iedre vrouw en ieder man, 
Zoo ijvrig als men streven kan, 
Dat de Overdaad niet strekk' tot kruis, 
Maar Orde en Vlijt kroone ieder huis? 

{==100==} {>>pagina-aanduiding<<}

Wordt reeds ons kroost niet meer besmet 
Door Fransche Wustheid, Waan, of Wet? 
Maar wordt het, als echt Neêrlandsch bloed, 
In onze Zeden opgevoed? 
 
Staan onze Trouw en Woord weêr vast, 
Gelijk het Nederlanders past? 
En zijn reeds onze Deugd en Eer, 
Voor heel Euroop, een spreekwoord weêr? 
 
Komt, vrinden! vragen wij 't ons hart, 
Wat ons hier soms nog strekt tot smart, 
En wat, van alles, wat beklijft, 
Ons nog te betren overblijft. 
Want, deugt niet in elks huis dat kwaad, 
Het deugt nog minder in den staat; 
Het dringt door iedren stand dáár heen, 
Gelijk de kanker door het been. 
 
Zijn wij dus wijs en welbedacht, 
En smoren we elke onnutte klagt: 
Want, is het heil van ons gewest 
Niet door onwrikbren moed bevest? 
 
Lacht niet ons vrije volksbestaan 
Van ver weêr de oude grootheid aan? 
 
Spreekt, leeft, en handelt elk niet vrij, 
En volgt, wat voor hem waarheid zij? 
 
Werd niet door liefde, en trouw, en regt 
Ons lot aan 't magtigst volk gehecht? 
 
Dient elk niet, (wat gezegend lot!) 
Zoo als hij dacht en wenschte, God? 
 
Hest niet, wat welvaart ook vervloog, 
De Handel reeds weêr 't hoofd omhoog? 
 
Waait niet weêr Neêrlands vrije vlag, 
Zoo ver men volken tellen mag? 
Is niet haar schandvlek uitgewischt? 
Heeft niet ook zij dien strijd beslist, 

{==101==} {>>pagina-aanduiding<<}

Die 't rot, dat naar geen regt ooit vraagt, 
Van d' Oceaan heeft weggevaagd? 
 
Komt, vrinden! dat hier 't hart besliss', 
Of niet ons lot reeds heerlijk is? 
Komt, leggen we allen, bij het graf 
Van 't oude Jaar, de smetstos af! 
En trekken wij nu, tot benuit, 
Uit alles nog dees lessen uit: 
 
‘Er dwaalt geen schaap ooit uit de baan, 
Of veel, die 't zelfde pad ook gaan.’ 
 
‘Daar velen smeden, is 't gewis, 
Dat slag te houden noodig is.’ 
 
‘Hij, die het licht te vinnig snuit, 
Bluscht dikwerf alle kaarsen uit.’ 
 
‘Hij 's dwaas, die alles blindlings prijst; 
Hij 's braaf, die breuk of scheur ons wijst; 
Maar hij slechts is een edel man, 
Die heelt al wat hij heelen kan.’ 
 
‘Maar hij, die altoos mort en vit, 
En altoos op zijn luimen zit, 
Of hij gebrek of feil ook ziet, 
Hij heeft de regte geestdrift niet.’ 
 
Beminnen wij dan, vroeg en laat, 
Hem, die voor ons ter nachtwaak gaat, 
Die rustloos zorgt, en ons gewis 
Geen Koning slechts, maar Vader is. 
 
Voor 't vrijgestreden Vaderland, 
Voor onzen naam, en taal, en stand 
Hebbe ieder, op zijne eigen wijs, 
Altoos en goed en leven prijs. 

{==102==} {>>pagina-aanduiding<<}

Want, schoon men in de wei' al vecht, 
En met geweld den twist beslecht, 
Naauw echter naakt de wolf het dal, 
Of alles schoolt, in dat geval, 
Zich digt te zaam, en groot en kleen 
Klemt zich met dubble kracht aaneen; 
Daar nu, op dien gesloten kring, 
Wat kracht het ondier ook ontving, 
Hoe hij ook aanvall' op dien buit, 
Zijn razernij en woede stuit, 
En hij, alom bedreigd, verjaagd, 
Terstond het dal wordt uitgevaagd. 
 
Klemt, Nederlanders! hart en hand 
Zóó zamen voor het Vaderland; 
En zorgt, dat, hoe gij soms verschilt, 
Of hem, die stuurt of ment, bedilt, 
Gij altoos, als weêr 't vreemd geweld 
Genaakt uw vrijgestreden veld, 
Uw' kleine', onnutten twist vergeet, 
En 't zaam een' kopren ringmuur smeedt, 
En, vóór ge uw erf ter prooi weêr geeft, 
Eer op den laatsten puinhoop sneeft! 
 
In dat vooruitzigt, vrinden! dan, 
Smake elk, wat men hier smaken kan! 
De lieve Vrede banne al 't kruis, 
En bouwe op nieuw en hof en huis! 
Ras trede, bij elk huisgezin, 
Weêr de oude, volle welvaart in! 
De eenvoudige Godsdienstigheid 
Zij meer en meer bij ons verspreid! 
De Koning, ons zoo goed gezind, 
Die allen als zijn kindren mint, 
En onvermoeid, bij dag en nacht, 
Voor onze welvaart houdt de wacht, 
Vinde eens het loon, zijn trouw bereid, 
In aller liefde en dankbaarheid! 
 
Lang blijv' deze eedle Maatschappij 
Niet slechts de roem van Maas en IJ, 

{==103==} {>>pagina-aanduiding<<}

Maar, door haar schoonen, nutten stand, 
De kroon van 't vrije Nederland! 
 
Zoo storte dan de Alzegenaar, 
Ook in dit nieuwbegonnen Jaar, 
Op Vorst, en Volk, en Vaderland, 
Op iedren kring, op iedren stand, 
Op elken leeftijd, meer en meer, 
Zijn gunst, en liefde, en zegen neêr! 
Dan nadert zeker eens die tijd, 
Waarvan 't vooruitzigt ons verblijdt, 
Dat Neêrland weêr, met kracht omgord, 
Het oud, gezegend Neêrland wordt. 


Over de geloofsleuzen in de protestantsche kerken, en de houding, welke de protestanten ten aanzien van dezelve, inzonderheid in onze dagen, behooren aan te nemen.

De onvolmaaktheid der menschen is oorzaak, dat er sekten in den Godsdienst bestaan. Zij bestaan zelfs in den Christelijken, wiens eenvoudige zin door ieder onbedorven gemoed kan worden begrepen. Zij zijn in 't Protestantendom, hetwelk daardoor tot onbestaanbaarheid met zichzelve is vervallen.
Deze sekten zijn gebouwd op zekere geloofsleuzen, geloofsbelijdenissen, leerstelsels. Deze zijn door zekere personen, in zekere tijden, als hoofdsom der bijbelsche waarheid voorgesteld; en te gelijk is bepaald, dat zij, die in 't vervolg tot die gemeenschap, welke zoodanige geloofsleus had aangenomen, wilden behooren, gehouden zijn zouden, dezelve ook te nemen voor de hoofdsom der bijbelsche waarheid, en dus de plaatsen der H.S., op welke dat leerstelsel gebouwd was, zóó en niet anders te verstaan, er die en geene andere gevolgen uit af te leiden, dan de eerste stellers der geloofsleus gedaan hadden.

{==104==} {>>pagina-aanduiding<<}

Maar de tijden veranderen, en de menschen ook. Het gebeurt na verloop van eeuwen, door velerlei omstandigheden, dat de menschelijke geest eene andere leiding aanneemt, en datgeen, wat in den aanvang dier eeuwen voor onbetwistbare bijbelsche waarheid werd gehouden, dit nu niet meer wordt. Deze omstandigheid kan geenszins ten nadeele van den Bijbel worden uitgelegd, alsof deszelfs inhoud zoo duister en onzeker ware. Integendeel, zij pleit voor denzelven. Want men ziet de menschen van hunne stelsels naar den Bijbel terugkeeren; waardoor zij bewijzen, dat zij te voren door dezelve van hem afgeweken waren.
Welke is nu de betamelijke houding van den Protestant, wanneer hij de onvolkomenheden inziet van het leerstelsel, hetwelk hij tot hiertoe heeft aangekleefd? Deze: dat hij dit zijn inzigt eerlijk en openhartig belijde, zijn leerstelsel geheel, of datgeen ten minste, wat hij niet meer voor bijbelsche waarheid houden kan, ter zijde legge en voor vervallen verklare, en voor de waarheid, die hij in de plaats daarvan aanneemt, rondborstig uitkome.
Dan, is er niet misschien een andere weg op? ‘Wij verklaren ons tot dusver aangenomen leerstelsel anders. Wij vinden er den waren zin van, welken onze voorvaders niet ontdekt hebben. Het leerstelsel is tot dusver niet goed verklaard, maar gelijk wij het thans verklaren komt het beter uit, kan het bijbelsch-wijsgeerig bewezen worden waarheid te zijn, en geen gezond verstand kan aarzelen het aan te nemen.’
Deze weg heeft deszelfs eigenaardige zwarigheden. Ik vrees, dat de geheele stelling aangaande het misverstand van vroegere tijden, en de bevoegdheid, zoo wel als geschiktheid, om het leerstelsel beter te verklaren dan de voorouders gedaan hebben, op vele valsche vooronderstellingen rust, die, weggenomen zijnde, haar zullen doen vervallen - en ten andere ben ik beducht, dat, wanneer wij Protestanten aldus te werk gaan, wij ons onder deze of gene verdenking zullen brengen.

{==105==} {>>pagina-aanduiding<<}

Is niet eene geloofsleuze, die eeuwen lang misverstaan en verkeerd verklaard kan worden, eene tegenstrijdigheid in zichzelve? Eene vastgestelde geloofsbelijdenis, toch, kan wel niets anders en niets minders moeten wezen, dan eene handleiding, door welke een ieder, de eenvoudigste zelfs, als met eenen opslag van het oog, gebragt wordt tot erkentenis van de hoofdsom der waarheden, welke uit den Bijbel bijeen te zoeken en tot een geheel te brengen, om meer dan ééne reden, niet ieders zaak voorondersteld wordt te wezen. Maar wat heeft nu de leek gewonnen, wanneer de geloofsbelijdenis, die hem gegeven wordt, wederom zoo duister is, dat dezelve, van den aanvang der vaststelling af aan, let wel! onder de oogen der stelleren, ja door dezen zelve, verkeerd verstaan en verkeerd verklaard wordt? - Met te zeggen: ‘onze kerkleer is tot dusver niet wel begrepen en niet wel verklaard,’ wordt aan alle voorgangeren, en aan hen, welke die kerkleer ontworpen hebben, eene pligtpleging gemaakt, wegens welke ik geenen grond vind hen te benijden. Neen! eene kerkleer moet voor geene verkeerde opvatting vatbaar zijn; zij moet eenen zekeren weg wijzen, of zij wijkt van hare natuur af en mist haar doel. Het is noodzakelijk, dat elke letterlijke opvatting de door de stellers bedoelde waarheid inhoude; want hun oogmerk was, datgeen, wat zij voor waarheid hielden, zoo tastbaar duidelijk voor te stellen als het voorgesteld kon worden, en geenszins, om het afhankelijk te maken van onderscheidene uitleggingen. Daarom heeft men, ten aanzien eener kerkleer, met de letter, en niet met den geest te doen - en alles, wat men afwijkends van hare letter uit haar afleidt, onder den naam van geest der kerkleer, dat is haar inhoud niet, dat hebben de stellers niet bedoeld, en, stonden zij eens uit hun graf op en hoorden deze betere uitlegging der wijzere nakomelingen aan, zij zouden zich over dezelve hoogelijk verwonderen. -
Waar derhalve geloofsleuzen bestaan, daar zijn zij van 't begin af aan klaar en duidelijk gesteld geworden; de

{==106==} {>>pagina-aanduiding<<}
zin, die in den aanvang aan dezelve gegeven werd, is de regte; en het is eene volstrekte strijdigheid tegen de natuur eener kerkleer, dat zij eeuwen lang misverstaan en verkeerd verklaard, en de uitlegging der, zoo veel later levende, nakomelingen, schoon afwijkende van vroegere, de ware zoude wezen.
Behalve dat nu dit eene tegenstrijdigheid in zichzelve is, komt er nog bij, dat twisten altijd de oorsprong der geloofsleuzen, althans van zekere punten in dezelve, zijn geweest. Deze zijn dus ontworpen ter wederlegging van eene zekere partij. En waar het op wederleggen aankomt - wij kennen immers de algemeene geneigdheid der menschen om te willen gelijk hebben - daar zouden de stellers van zoodanige formulieren zich onzeker hebben uitgedrukt! daar zoude de uitlegging, die tegen partij gerigt was, de verkeerde wezen! Dit gaat niet. Integendeel, wij lateren, willen wij zekerheid aangaande den zin dier formulieren hebben, moeten ons in de geschiedenis naar die tijden begeven, waarin zij ontworpen zijn, en vragen: tegen wien zijn dezelve gerigt? wat wilde dus het kerkelijk leerstelsel weêrleggen? wat, in tegenoverstelling van de meening der tegenpartij, als waarheid vaststellen? - Het antwoord moet altijd wiskunstig uitkomen; en geene latere tijden kunnen den zin eener kerkleer veranderen, zonder den geheelen staat des geschils te vernietigen en - partij gelijk te geven.
Uit dit een en ander volgt nu, dat het eigenlijk zoo veel als niets gezegd is: ‘wij gaan van 't kerkelijk leerstelsel der voorvaderen niet af; maar wij begrijpen het beter dan onze voorgangeren, en dragen het in dezen beteren zin aan de tijdgenooten voor.’
Maar wat is het dan, dat er onder dezen naam bij zulke kerkgenootschappen, die uitstaande geloofsbelijdenissen hebben, geschiedt? - Hoort slechts, wat de oplettende leek zegt, zoo wel die geen, die met hetgeen hem nu wordt voorgehouden tevreden, als die ontevreden is. Geen van beiden zullen u zeggen, dat het ou-
{==107==} {>>pagina-aanduiding<<}
de stelsel, mits anders verklaard, gepredikt wordt; maar beiden zullen, de laatste met onwil, en gevende zijnen prediker namen, die wel wat anders beteekenen dan ‘betere uitlegger van het oude stelsel,’ en de eerste met welvoldaanheid, zeggen, dat men van het oude niets meer hoort - dat er thans geheel anders geleerd wordt, dan de ouden deden. Dit is het naïve oordeel van den genen, die spreekt gelijk hij de zaken natuurlijk inziet; en wordt er ook al bij gemeld, dat deze en die, van ouds gewone, uitdrukkingen nog nu en dan gebezigd worden, er wordt wel duidelijk bij te kennen gegeven, dat zulks zoo maar wat om de leus gedaan wordt.
Wanneer men let op de bronnen, waaruit de verandering van denkwijze is voortgevloeid, moet het in 't oog loopen, dat deze verandering wel iets meer is, dan gezondere verklaring van het oude leerstelsel. Stel, dat het overbekend is, dat een kerkgenootschap, door de vlijtige beoefening der schriften van geleerde mannen uit een of meer anderen, tot meerder licht gekomen is. Wanneer nu dit kerkgenootschap, dat anderen tot leermeesters heeft gehad, dezen, tegen wien het misschien voorheen als partij overstond, nader komt in 't leerbegrip - iets, hetwelk ten tijde der ouden niet zoude zijn gebeurd, die ook de denkwijze der gezegde schriften zeker zouden veroordeeld hebben, gelijk de genen, die gelijk die ouden denken, nog doen -: wie zal dan zoo dwaas zijn, deze verandering van denkbeelden, deze toenadering, die een zijstap op eenen geheel tegenovergestelden weg is, te houden voor niet meer, dan voor eene gezondere opvatting des ouden leerbegrips?
De gevolgtrekking is dus deze: een kerkgenootschap, dat vaste geloofsformulieren heeft, en van dezelve in 't geheel, of van deze of gene punten in dezelve, afwijkt, is niet bezig met het geven van eenen beteren zin aan de woorden dier kerkleeren; maar het is niet meer van de meening der ontwerpers, het denkt over die zaak nu anders, misschien geheel tegenovergesteld,

{==108==} {>>pagina-aanduiding<<}
en verklaart stilzwijgend de meening der vaderen geheel of gedeeltelijk vervallen. De leeraar, die zijner gemeente, schoon ingewikkeld, voorpredikt: ‘de leer der vaderen is tot dusver door u niet wel begrepen; ik zal ze u anders en beter uitleggen’ - die verklaart daarmede alle zijne voorgangers, tot aan de tijden, waarin die leer ontworpen is, toe, voor onkundige menschen, en misleidt zijne gemeente. En wanneer hij ouderwetsche spreekwijzen tusschenbeiden invlecht, zonder daarbij te denken, wat zijne oudere hoorders van der jeugd af aan gewoon zijn geweest er bij te denken, dan doet hij met zijne kerkleer, gelijk met het Christendom de Neologen, tot wien een Recensent, bij gelegenheid der beoordeeling van preken, die in dien smaak waren, in een Hoogduitsch tijdschrift, eens zeide: ‘Wist de hoorder, wat gij met die uitdrukkingen, die hij geheel anders verstaat en verstaan wil hebben dan gij doet - wist hij, wat gij met dezelve meent, hij zou opvliegen, zijn boek nemen en ter kerk uitloopen.’
Deze manier van doen kan niet anders dan van den nadeeligsten invloed op de zedelijkheid van den leeraar zijn; want hij wordt daardoor aan 't plooijen, schikken en menschenbehagen gewoon, en doet voor de waarheid minder dan niets, omdat hij niet behoorlijk afbreekt, wat afgebroken, noch behoorlijk opbouwt, wat opgebouwd moet worden, met één woord, den menschen niets degelijks geeft.
Het ligt geheel in de natuur der zaak, dat kerkelijke leerstelsels eindelijk vervallen moeten. Zij behelzen uitdrukkingen en uitleggingen des Bijbels, die haar ontstaan aan de hitte van den strijd te danken hebben, en die de koelere nakomeling, al is hij niet eens zoo veel verstandiger, niet meer kan aannemen. Zij behelzen meeningen, die in den geest van dien tijd, waarin zij geleerd werden, te huis behooren; die beantwoorden aan den trap van verstandelijke beschaving, toen bereikt, aan de wijze, waarop de hervormers hunne godsdienstige vorming verkregen hadden, aan de denkbeel-
{==109==} {>>pagina-aanduiding<<}
den, die hun tot op hun verlaten van de Roomsche kerk waren eigen geweest, en waarvan later aangenomene altijd nog eenigzins kleur behouden moesten. - Wie, die niet geheel onbedreven is in de geschiedenis der Protestantsche kerk, of onbekend met den geest, uit welken de hervorming is geboren, ziet niet in, dat deze leerstelsels in 't geheel niet hadden behooren te bestaan, vooral niet als verbindende formulieren, die hunnen belijderen al het verdere nadenken ontzegden? De geest des Protestantendoms, immers, is de verwerping van alle menschelijk gezag in zaken des geloofs, en de aanneming van dat des Bijbels, als het eenige wettige. Maar wanneer nu een Protestantsch Synode, zonder eenig gevoel der inconsequentie, waaraan het zich schuldig maakt, zich vermeet te bepalen, wat als bijbelsche waarheid op deszelfs gezag moet aangenomen worden, - wie geeft dan aan ons, Protestanten, het regt, eene gelijke magt aan een Concilie der Roomsche kerk te betwisten? En ofschoon wij al zeggen: ‘ja, maar wij verdoemen de andersdenkenden niet; ook beletten wij niemand, van ons in gevoelen te verschillen, en ons kerkgenootschap te verlaten,’ - zoo is deze onderscheiding evenwel niet voldoende; want op deze wijze noodzaken wij toch hen, die tot ons kerkgenootschap willen behooren, blinde volgelingen te zijn, en
brengen hen in ongelegenheid, daar de overgang uit het eene kerkgenootschap in het andere toch, uit hoofde van velerlei betrekkingen, ook vele zwarigheden heeft. Dat, eindelijk, de liefdeloosheid, waarmede de Protestanten elkander behandeld hebben, van de zucht tot verdoemen, der Roomsche kerke eigen, in de uitwerksels niet verschilt, heeft geen bewijs noodig. Alleen dit moet nog aangemerkt worden, dat, naar mate een Protestant meer overtuigd is, dat een andersdenkende door zijn verschil in denkwijze geenszins van de zaligheid is uitgesloten, zijne liefdeloosheid een zoo veel te verschrikkelijker aanzien verkrijgt, en hem te hatelijker doet voorkomen.

{==110==} {>>pagina-aanduiding<<}

Groot en bespottelijk is verder de onbestaanbaarheid, wanneer wij, aan den eenen kant, voorstanders van kerkelijke geloofsformulieren zijn, en dezelve verdedigen met alle die kunstgrepen, welke daarop uitgevonden zijn; terwijl wij, aan den anderen kant, er van afwijken, maar gehouden willen worden voor handhavers en ontvouwers van derzelver waren zin, welke wij zeggen lang miskend te zijn. - Neen! dat is braaf en eerlijk, dat is Protestantsch, dat zal de waarheid en de eenheid in de Protestantsche kerk bevorderen, wanneer elk Protestant voor zijn gevoelen onbewimpeld uitkomt; wanneer hij betuigt: ‘dit of dat punt der geloofsformulieren is, naar mijn inzigt, niet overeenkomstig met den Bijbel; deze of die gevolgen houden, naar mijne bijzondere overtuiging, geen steek.’ - Deze handelwijze is te gelijk eene betuiging: ‘ik acht den Bijbel boven de formulieren, en verwerp deze laatste, wanneer ik ze met den welverklaarden Bijbel strijdig vind.’ - Wij moeten niet zeggen: ‘de Bijbel is altijd de toetssteen der formulieren geweest; de vaders hebben aan denzelven elk punt der geloofsleuzen beproefd, en de formulieren gelden dus slechts in zoo ver, als zij de quintessence des Bijbels zijn; gelijk zij zelve ons dan ook de vrijheid toestaan, om te verwerpen, wat wij, bij nader onderzoek, niet met den Bijbel overeenkomstig mogten vinden.’ Zeggen wij dit, dan wordt de vraag noodzakelijk: ‘waarom is dan niet ten allen tijde van deze vrijheid gebruik gemaakt?’ En wordt er geantwoord: ‘dit is ten allen tijde geschied; maar men vond in de formulieren niets, wat, als strijdig tegen den Bijbel, verworpen had moeten worden:’ dan werpt het kerkgenootschap, dat aldus spreekt, zich ten uitsluitenden bezitter der ware Bijbelverklaring op - en er moet wederom gevraagd worden: ‘waarom vindt gij het dan juist nu eerst noodig te betuigen, dat uw leerstelsel tot dusver niet wel verklaard en begrepen
is, en dat gij eerst nu er den waren zin van moet opgeven?’ Het gedrag,

{==111==} {>>pagina-aanduiding<<}
hetwelk wij straks, als den Protestant betamende, hebben voorgesteld, is geenszins strijdig met die wijsheid en voorzigtigheid, die om der zwakken wille, en om der waarheid niet meer na- dan voordeel te doen, pligtmatig is; maar de wijsheid, die pligt is, is zeer onderscheiden van de maskering om des eigenbelangs wille.
Aan den anderen kant is het even zoo zeer pligt, dat de Protestant, die in gemoede zich overtuigd houdt, dat zijne geloofssormulieren met den Bijbel overeenstemmen, voor dit zijn gevoelen mede rondelijk uitkome, en, is hij leeraar, overeenkomstig hetzelve predike, zonder zich te storen aan de afkeuring van hen, wien dit niet smaakt. Ook dit te mogen doen, daarvoor is hij Protestant, en hij handelt in dezen niet tegen den geest van het Protestantismus, wanneer hij slechts zich onthoudt van anderen door zijn gezag aan dat zijner formulieren te willen onderwerpen. Dit laatste alléén is Anti-protestantismus. Wanneer de geloovige aan zijne formulieren slechts de liefde bezit, dan heb ik, schoon hij van een ander kerkgenootschap zij dan ik, met hem oneindig liever te doen, dan met hen, die verlicht willen heeten, daarbij de eene onbestaanbaarheid op de andere stapelen, en, in hunne doorgaande houding tegenover andersdenkenden, wel wat anders aan den dag leggen, dan liefde. Eindelijk gebeurt het ook dikwijls, dat er weggeworpen wordt, zonder dat men zelf regt weet op welken grond, alleen omdat de geest van den tijd het wil, dat dit of dat verworpen worde; en het geval is geenszins onmogelijk, dat een lid van het eene Protestantsche kerkgenootschap eens aan een van een ander vroeg: ‘gij werpt daar zoo dit of dat weg, of, gelijk gij het noemt, gij geeft eene betere verklaring aan de woorden van uw geloofsformulier: weet gij wel, waarom gij dat doet? dat uwe verklaring minder grond heeft dan de oudere, vermits in het door u geloochende meer wijsgeerige waarheid ligt, dan gij denkt?’
Daar zijn dus slechts tweederlei soort van Christe-
{==112==} {>>pagina-aanduiding<<}
nen, die den naam van Protestanten waardiglijk dragen, en die beide daardoor tot één worden, dat zij vrijheid van denken handhaven. Vooreerst zij, die, afwijkende van eenig leerstelsel, hetwelk zij voor 't uiterlijke toegedaan zijn, daarvoor openhartig uitkomen, en belijden, dat zij in deze of gene punten niet meer van de meening der voorvaderen zijn; en ten tweede diegenen, welke, terwijl zij het leerstelsel van hunne kerk voor overeenstemmend met den Bijbel houden, dat ook belijden, zonder de overtuiging van anderen aan de hunne te willen onderwerpen. Dit alles kan en moet geschieden met die voorzigtigheid en gematigdheid, waarin de Zaligmaker en zijne Apostelen de beste voorgangers zijn. Instellingen, die bloot menschelijk waren, ontzeiden zij volstrekt al 't gezag. De Goddelijke instellingen van Mozes - nooit gelijk te stellen met geloofsformulieren, door menschen zonder Goddelijke zending opgesteld - reinigden zij van misbruik en verdraaijing, en ontkenden geenszins, maar leerden derzelver vervallen gezag, schoon zij ze niet met geweld afschaften.
Wanneer wij nu niet zoo handelen, gelijk Protestanten betaamt, vrijheid nemende en vrijheid latende, dan brengen wij ons onder menigerlei verdenking. Aan onszelve zullen wij het te wijten hebben, wanneer de vijanden der Protestantsche kerk ons van onbestaanbaarheid beschuldigen, en op dezelve hunne hoop bouwen, dat die kerk eens wederom als zoodanig zal vervallen. Onze schuld zal het zijn, wanneer niet zij alleen, maar ook Medeprotestanten, tot ons zeggen - vooral wanneer in 't een of ander land aan onze belijdenis bijzondere voordeelen verbonden zijn, of geweest zijn - dat het ons niet om de waarheid, maar om den boventoon onzer kerk, al zou die ook slechts in schijn bestaan en wij in stilte nog zoo veel toegeven, te doen is, en wij deze, ten zachtste uitgedrukt, eerst zoeken, en het zoeken van het Koningrijk Gods voor eene tweede zaak houden, aan de eerste ondergeschikt; want beide kun-
{==113==} {>>pagina-aanduiding<<}
nen niet gepaard gaan, daar het eerste andersdenkenden van ons verwijdert, die, hoe genegen zij ook zijn mogten, met ons eene, op het woord des Bijbels gebouwde, gemeente van Christus uit te maken, het zich nimmer zullen laten welgevallen, den eenen sektennaam met den anderen te verwisselen; te meer, daar zij datgeen, wat in onze geloofsformulieren kennelijk met den Bijbel overeenstemt, of wat wij door nadere verklaring mogen verbeterd hebben, ligt ook bezitten, (vooral wanneer wij later licht van hen ontleend hebben) en daarom niet van geloofsbelijdenis behoeven te veranderen. De verschilpunten zijn, God dank! nooit vele, noch ter zaligheid afdoende geweest; juist dit bewijst, dat menschelijke hartstogten de oorzaak der sekten zijn geweest - en zouden zij dat nu, in onze, in vele opzigten toch waarlijk verlichte, eeuw, moeten blijven? Dat zou jammer zijn. Maar wanneer ondertusschen de sekten blijven, dan zal 't zoo uitkomen, dat menschelijke driften nog niet zullen geleerd hebben, zich aan de stem van den Godsdienst te onderwerpen. En welk
Protestantsch kerkgenootschap nu te dezen aanzien eene voorname rol moge spelen, het zal zich ten toon stellen, en geen der anderen zal zich door deszelfs staatkunde laten misleiden. De prediking: er is geen verschil onder de Protestanten - zal, door 't vasthouden en voor verpligtend verklaren van de letter der formulieren, dadelijk tegengesproken zijn; want waar men deze voor verpligtend houdt, daar bestaat wel degelijk verschil tusschen hen, die zich - al is het ook maar om de leus - aan dezelve verbinden, en hen, die dit niet doen, of die andere hebben; en deze prediking zal voor eene krijgslist worden gehouden.
Van welke zijde de zaak ook moge beschouwd worden, den, de Protestant, die aan geloofsleuzen een verbindend gezag toekent, spreekt zichzelven in die hoedanigheid tegen. Dit blijkt, wanneer men slechts eenvoudig bedenkt, dat dezelve nooit die nuttigheid hebben te weeg gebragt, die men er van opgaf. Ik wil

{==114==} {>>pagina-aanduiding<<}
niet ontkennen, dat er tijden geweest zijn, waarin, inzonderheid tegenover de Roomsche kerk, datgeen, wat de Protestantsche leerde, in een kort begrip zaamgesteld moest worden. Maar met geloofsleuzen, waardoor Protestanten zich van elkander afzonderden, is het gelijk met de ergernissen: zij moesten er wel komen, omdat de menschen zijn die zij zijn - echter wee den genen, door wien zij, als steunsels van 't gezag eener sekte, tegen betere overtuiging aan, als verpligtend worden behouden en voorgesteld! want dit geschiedt zonder eenige noodzakelijkheid, ja ten koste van 't eenvoudig, zuiver Christendom. Die twisten, waardoor zij zijn voortgebragt, kunnen onder Protestanten niet weder ontstaan. Al wat de waarde van een zuiver bijbelsch Christendom gevoelt, al wat wezenlijk godsdienstig verlicht is, spreekt van vereeniging en haakt er naar, en wil, wat bijzaken aangaat, gaarne den broeder deszelss meening laten, terwijl hij hem evenwel als deelgenoot aan éénen Heer, aan één geloof, aan éénen doop, aan éénen God den Vader, en aan ééne kerk Geest omhelzen, en als medelid der ééne kerk erkennen wil. Waartoe dan nu nog geloofsleuzen, die haat en scheiding wekken, die nu eerst regt begrepen en verklaard worden; terwijl het er zeer wel door kon, dat men ze in dien tijd, waarin men zich van dezelve als scheidsmuur ter afzondering van anderen wilde bedienen, en alzoo haar regterlijk en bepalend gezag noodig had, misverstond, en dus zoo goed als niet had? - En zouden zij die orde, die eenheid wel ooit hebben voortgebragt, wel ooit die leiding aan den ongeleerden hebben gegeven, welke als oogmerk der geloofsleuzen worden opgegeven? Waartoe deze vraag? De geschiedenis der kerk spreekt duidelijk genoeg. Waarom hebben zij nooit andersdenkenden overtuigd? Wij zullen antwoorden: ‘omdat die eigenzinnig waren, en onvatbaar voor overtuiging.’ - Maar, mijne broeders! deze
beschuldiging ontvangen wij van onze Medeprotestanten gaaf terug; en wie heeft nu gelijk? - Nog meer.

{==115==} {>>pagina-aanduiding<<}
Wanneer hebben ooit geloofsleuzen de leden van een en hetzelfde kerkgenootschap tot volkomene eenheid in denkwijze gebragt? Deze vraag wil ik niet grondig beantwoorden, omdat ik dan genoodzaakt zoude zijn ergerlijke tooneelen op te halen. Laat ons slechts denken aan de onderscheidene aanhangen in eene en dezelfde sekte, en wij weten genoeg. Neen! om eene, ten minste schijnbare, eenheid in de kerk te bewaren, om de gemoederen onder één geloofsjuk te dwingen, om te beletten, dat de afwijking van 't geloof, die in eene gezindheid hier of daar plaats mogt hebben, zich openbare, om derhalve te kunnen zeggen: ‘in onze kerk is alles eensdenkend’ - daartoe weet ik slechts één middel: het uitbannen of verbranden van andersdenkenden. Wanneer dit middel niet gebezigd wordt, zult gij altijd in een en hetzelfde kerkgenootschap menschen vinden, die de vrijheid nemen, en bij gelegenheid voor die vrijheid zullen uitkomen, om over dit of dat punt anders te denken, dan de uitstaande geloofsbelijdenis voorschrijft.
Daar zijn zaken in den Bijbel, die door geen aardsch verstand op zinnelijke wijze kunnen begrepen worden, welke wij daarom geheimen noemen. Ik zal mij terstond voor onze Protestantsche geloofsbelijdenissen verklaren, wanneer derzelver voorstanders mij kunnen aantoonen, dat eenig geloofsformulier deze zaken bevattelijker heeft voorgesteld, dan de Bijbel dit doet. Zij zullen, integendeel, veel moeite hebben het verwijt te ontduiken, dat dezelve in de geloofsformulieren niet nog onbegrijpelijker geworden zijn. Waar leeft toch de mensch, die Gods onderwijs verbeterde?
De stellers van, en de geloovigen aan de geloofsbelijdenissen hebben, als Protestanten, aanstonds het verbindend gezag der formulieren stilzwijgend moeten tegenspreken, omdat zij ze op den Bijbel bouwden, en, kwamen er bedenkingen tegen op, deze uit den Bijbel - hoe dit dan ook in zijn werk mogt gaan - moesten beantwoorden. Dit is het tegendeel van de consequentie der Roomsche kerk, die tot de leeken zegt: ‘gij kunt

{==116==} {>>pagina-aanduiding<<}
den Bijbel niet uitleggen of verstaan; daarom zal de kerk u zeggen, wat er in staat, en daarin moet gij berusten, zonder eenig verder bewijs te vorderen.’
Eindelijk, wij prijzen aan en bevorderen de lezing van den Bijbel. Maar wanneer de menschen eerst uit de geloofssormulieren moeten te weten komen, wat in den Bijbel staat, of wanneer die de onmisbare leidslieden zijn, om de hoofdsom van de leer der zaligheid in den Bijbel te vinden; waarom zeggen wij dan: ‘leest den Bijbel vlijtig’ - en niet: ‘leest geloofsformulieren’?
Terwijl dan de symbolische stukken der Protestantsche kerken, hoe natuurlijk en onschuldig zij gedeeltelijk in de wereld mogen gekomen zijn, het geloof, de orde en de eenheid der denkwijze niet kunnen bevorderen; daar zij meer haat dan liefde, meer bespotting van den Godsdienst dan vereering, en derhalve meer ongeloof dan geloof, meer verwarring dan orde in het rijk der waarheid hebben veroorzaakt - terwijl de Protestanten zelve niet ontkennen durfden, dat zij den Bijbel alleen regterlijk gezag in zaken des geloofs toekenden, en dus, daar zij ook hunner geloofsleuzen een gelijk gezag stilzwijgend wilden toegekend zien, in duizende tegenstrijdigheden vervallen moesten - wat moet men nu denken van hen, die dit alles weten, en toch, Onprotestantsch genoeg, de symbolen met alle magt vasthouden?
Ik wil in geene uitersten vallen, noch de hulp en leiding, die de ongeoefende bij 't lezen van den Bijbel, in zekere tijden en onder zekere omstandigheden, volstrekt noodig heeft, ontkennen. Maar de ondervinding heeft immers geleerd, dat de geloofsformulieren, gelijk zij nu zijn, ook eeuwen lang door leeraar en leek kwalijk begrepen en uitgelegd kunnen worden. Dus heeft de ongeoesende bij 't lezen van die formulieren weder van voren af aan hulp en leiding noodig, en kan er dan nog niet eens op rekenen, dat zijn leidsman hem den regten weg leidt. - En ten andere, wat ook het geval wezen moge, wanneer menschen den Bijbel voor het

{==117==} {>>pagina-aanduiding<<}
eerst in handen krijgen, zou dat eeuwig, ook in landen, waar de Bijbel zoo algemeen in handen is, en zoo veel gelegenheid gevonden wordt, naar denzelven van der jeugd af aan onderwezen, in deszelfs regt verstand en toepassing door aanhooring der prediking en door geschristen geleid te worden, noodig blijven? - Bovenal moet men in 't oog houden, dat er een volstrekt onderscheid blijft tusschen leiding of hulp, en geloossdwang. Daar bestaat geene menschelijke kunst of wetenschap, waaromtrent de leermeester meer zoude kunnen doen, dan den leerling op den weg helpen; terwijl deze den waren geest, die hem door geenen mensch kan ingestort worden, zelf moet vinden. Daarom blijft ook nooit een denkend leerling, nadat hij eenmaal de gronden van zijnen leermeester heeft ontvangen, volkomen deszelfs volgeling, maar gaat op 't eind zijnen eigenen weg - en zulks te meer, naar mate de leermeester zelf minder geest bezat, of de kunst min werktuigelijk en meer voor geest vatbaar is. En wat is minder werktuigelijk, dan de Godsdienst? wat kan derhalve minder, den eigenen voortgang hinderende, bepalingen dulden? waarin zijn dezelve minder vergeeslijk, te meer, daar tegen dwaling in de gronden door den Bijbel zelf zoo degelijk is gezorgd?
Wat is dan nu echt Protestantismus? Dit, dat er geprotesteerd worde tegen al het menschelijk gezag in zaken des gelooss. Dat de Bijbel voorgesteld worde als eenige regter in dezen. Dat de Christen verpligt worde, datgeen te gelooven, wat de Bijbel met ronde woorden, als volstrekt noodig ter zaligheid, gebiedt te omhelzen. Dat men de waarheden, die uit dit ééne, als noodzakelijke gevolgen, voortvloeijen, als ook die, welke zóó in den Bijbel staan, dat geene, het zij oudheid, oordeel-, taalkundige of echt wijsgeerige, uitlegging regt geve, dezelve anders op te vatten dan zij daar staan, den leek helpe vinden, en hem met bescheidenheid oplettend make op de grenzen van zijn aardsch verstand. Dat men hem aan den heiligen en zaligmakenden inhoud des Bijbels, en al wat daaruit voor zijne deugd en blijmoedigheid voortvloeit, gestadig indachtig make, en hem verpligte, de echtheid van zijn geloof door reinheid van hart en zeden te bewijzen. Dat men hem de vrucht van eigen onderzoek en nadenken - dezelve zij nu overeenkomstig met de aangenomene symbolen, of van dezelve afwijkende - aanbiede ter ei-
{==118==} {>>pagina-aanduiding<<}
gene beproeving. Maar dat men hem voorts in alle dingen, waaromtrent de Bijbel niets stellig bepaalt, die vrijheid late, die hij als denkend wezen, als Protestant, en als Christen eischen kan. De dwaling immers, - gesteld ook, dat dezelve al eens iets, wat wij voor hoofdzaak houden, van verre raakte - wanneer zij uit het hoosd, maar niet uit het hart komt, zal niet verdoemen. Daar kan op het éénig fundament des heils, jezus, christus, veel gebouwd worden, dat wel verbranden moet; maar het kan nooit zoo slecht zijn, dat het den bouwmeester verdoeme - en wanneer het hem verdoemde, dan ware ook zijn grondslag de regte niet geweest. En voorts, wie zijn wij, die eens anderen huisknecht oordeelen? Hij staat of valt zijnen eigenen Heer. Doch hij zal wel vastgesteld worden: want
God is magtig hem vast te stellen. Wie uit slechtheid van hart den Bijbel verwringt, zal door geen menschelijk gezag ooit tot het regte geloof gebragt worden: derhalve wordt door 't gebruik van den Bijbel op zichzelve de deur tot het ongeloof niet opengezet, en door verbindende formulieren niet gesloten. Eenheid van denkwijze ten aanzien van bijzonderheden, en ten aanzien van datgeen, wat boven ons aardsch verstand gaat, komt er nooit, zoo lang menschen menschen blijven: waarom dan die hersenschim met geweld nagejaagd, en de menschen gedwongen, (er is velerlei soort van dwang) zich bij eene sekte, als bezitster van het ware geloof, te voegen? De menschen moeten ruimte behouden, om ook iets door nadenken te vinden; zoo moet hun geloof hun eigendom worden. Vrijheid, daaromtrent openlijk gegeven, zal Christelijke eenheid meer bevorderen dan dwang, of de roepstem ééner kerke: ‘ik alleen bezit de ware uitlegging des Bijbels.’ - In vrijheid alleen kan de menschelijke geest zich ontwikkelen. Het kan gebenren, dat de vrije denker deze of gene uitlegging, door hem gehoord of gelezen, niet toestemt: maar hij zal er het zijne uit nemen, zonder tegenkanting tegen hetgeen hem niet bevalt. Maar wil men hem echter tot de aanneming hiervan dwingen, dan ontstaat er twist, ijdele twist, die nooit goeds, maar altijd kwaads voortbrengt. Wanneer de ongeoesende den Bijbel leest, en daarbij in de gelegenheid is, datgeen, tot welks verstand geleerdheid wordt vereischt, zich te laten verklaren, of wanneer hij kinderlijk genoeg is, dat voor de hand aan deszelfs plaats te laten; wanneer hij den Bijbel leest on-
{==119==} {>>pagina-aanduiding<<}
der die leiding, welke ik straks genoemd heb, en men laat hem dan zijnen eigenen gang gaan, - dan zal hij (ik spreek altijd van dengenen, die de waarheid ootmoedig biddend zoekt) in den Bijbel oneindig meer, wat tot zijn verstand en hart spreekt, vinden, dan men hem met dwang kan opdringen.
Hoe noodig ook de leiding zij, de Bijbel moet en wil zonder opgevatte vooroordeelen worden gelezen - en zoo zeer elke uitlegger, als Protestant, de vrijheid heeft bescheiden te zeggen: ‘ik heb, na rijp onderzoek, gemeend dit voor waarheid te moeten houden,’ zoo min heeft een, of heeft eene sekte, het regt te zeggen: ‘mijne leer alleen is de zuivere bijbelsche waarheid.’ Dit hebben de Apostelen zelve niet in dien zin gedaan; integendeel worden Hand. XVII:11. die van Bereën geprezen, omdat zij het woord van Paulus en Silas met alle toegenegenheid ontvingen, onderzoekende dagelijks in de Schriften, of deze dingen alzoo waren.
Maar bovenal: worden wij overtuigd, dat in onze geloofssormulieren veel gebrekkigs is, en veel, wat den toets des Bijbels niet kan doorstaan, laat ons daarvoor gematigd en voorzigtig - men moet geenen haat vreezen, maar wel ergernis der zwakken - uitkomen, en niet ons behelpende met de armzalige uitvlugt: ‘zij zijn niet goed verklaard; maar, nu wij den regten zin opgeven, kome een ieder tot ons, en hij zal het ware licht vinden!’ - Laat ons dus vermijden de onbestaanbaarheid, die daarin ligt, dat wij aan den eenen kant moeten erkennen, met al onze geloofsbepalingen eeuwen lang gedwaald te hebben, maar aan den anderen toch derzelver heerschend gezag willen handhaven.
Ik geloof, dat er thans een tijdvak is verschenen, waarin het ons, Protestanten, hoogstnoodzakelijk is, wel toe te zien, wat wij doen; en daarom gaf ik het bovenstaande in bedenking. De Roomsche kerk schijnt wederom eenige poging te willen in 't werk stellen, om de Protestantsche tot zich te trekken. Dit zal zij niet gedaan krijgen door 't geschrijf van eenen le sage ten broek, noch door 't voorbeeld van eenen weppelman: maar onze eigene houding zal daaromtreut veel beslissen. Wij moeten zorgen, dat wij getrouw blijven aan onze beginsels als Protestanten; dan kan niets ons deren. De Roomsche kerk zegt, dat er geene eenbeid onder ons is, noch komen kan. Dat zal de Roomsche kerk eens zien, zoodra de Protestantsche haar waar belang erkent, en

{==120==} {>>pagina-aanduiding<<}
echt Protestantsch wordt! - En wij, Protestanten, zouden dit niet weten? Verstaan wij dan in 't geheel geene kerkelijke geschiedenis, die ons allerklaarst leert, hoe, in 't begin der hervorming, de vijanden groeiden in de twisten tusschen de twee groote Protestantsche partijen; hoe zij die bevorderden, en hoe veel nadeels de Protestantsche kerk daardoor aan zichzelve heest toegebragt? Of ontbreekt het ons volstrekt aan de gave om wijzer te worden door ondervinding?
Wanneer wij op deze vragen een ongunstig antwoord moesten geven, zou men dat een ongelukkig noodlot kunnen noemen. Men konde er over treuren, maar men behoefde niet onwillig te worden. Maar daar is eene andere reden, waardoor Protestanten belet worden Protestanten te zijn.
Daar is een stand in de maatschappij, eerwaardig en van grooten invloed. Hij bevat de opvolgers der Apostelen, en is bestemd, om, gelijk deze, het zout der aarde te zijn. De Voorzienigheid heeft aan hen opgedragen, het licht der ware Godskennis steeds brandende te houden, en de kerk van Christus op te bouwen. Zij heeft hen gesteld tot leidslieden in 't geloof, en tot medewerkers der blijdschap van de hun toevertrouwde zielen.
Dan, het is van den aanvang af aan het ongelukkig lot onzer aarde geweest, dat dit zout voor 't grootste gedeelte smakeloos werd; dat zij, die leiden moesten, zich den dwang, die beschermen moesten zich de dwingelandij veroorloofd hebben; dat zij, die gesteld waren om te bouwen, afbraken; dat zij heerschen of haten moesten. Welke andere stand in de maatschappij zal op genen den eersten steen werpen? Elke immers misbruikt de gelegenheden, welke hij heeft tot voldoening van drist of belang, en de geestelijke heeft, uit zeer natuurlijke redenen, vele. Ondertusschen is het even zoo natuurlijk, den wensch te uiten, dat deze belangrijke stand eenmaal de hoogheid zijner bestemming moge inzien, en van de Apostelen leeren, aardsch voordeel te versmaden, tijdelijke smart voor blijdschap te houden, wanneer het dierbaarste, wat de menschheid heeft, en wat hem te bewaren en naar de behoeften van eenen ieder uit te deelen gegeven is, de waarheid, daardoor kan gered worden. In alle eeuwen hebben vele sterren van de eerste grootte in dezen stand geschitterd: maar altijd zijn er meer Kajaphassen dan Nikodemussen geweest, en helaas! wat ook al niet der waarheid vijan-
{==121==} {>>pagina-aanduiding<<}
dig was, was zwak en liet zich medeslepen of door gezag verblussen. De groote hoop in dezen stand heeft de eer bij menschen liever dan de eer bij God, vraagt eerst, wat het belang, en daarna, wat de waarheid vordert. Hiervan is 't gevolg minachting en wantrouwen bij al wat op Godsdienst doordenkt, waarin dan ook de welmeenende uit dien stand moet deelen.
De geestelijken zijn oorzaak van de twisten en onbestaanbaarheden in de Protestantsche kerk - zij zijn ook verpligt, dat kwaad te genezen, en ook zij alleen, als leidslieden der menschheid, zijn er in staat toe. Daar is meer te strijden dan met het ligchamelijk zwaard; daar valt te strijden tegen het rijk der duisternis, der ondeugd, des ongeloofs. Gij, wien God gezonden heeft om de waarheid te beschermen en haar rijk uit te breiden, deze strijd is uw post! Waar geestelijke heerschzucht zich verheft, daar wint het rijk der duisternis ontwijfelbaar veld. Wordt het dan nu geen tijd, eenmaal te wandelen in die nederigheid, die geenen naam van heerschappij begeert, en die 't ware kenmerk is van Christus leerling? - eenmaal van eenen Paulus te leeren, niet uzelven te prediken, maar Christus, en aan te dringen: één is uw meester, Christus? Gelijk Paulus zich en Apollos slechts dienaars noemde, zoo zijn het Kalvijn, Luter en Menno ook; en zich naar hen te noemen, is het werk van vleeschelijke menschen. - Daar is thans in uw midden zoo menig uitmuntend man, op wien de wereld ziet, aan wien de groote post, leeraars des Christendoms te vormen, is toevertrouwd - o gij zout der aarde, word niet smakeloos! gij rijkbegaafden, verbergt uw licht niet onder eene koornmate!
De tijd werkt mede. Menschelijke leerstelsels wankelen en zullen instorten, gelijk ieder werk door menschenhanden gebouwd. Wat er goeds in is, dat alleen zal blijven, gelijk het Evangelie, waar het uit ontleend is, en zal van onder de puinhoopen ten voorschijn treden gelijk een goede geest. Algemeene beschaving des verstands helpt thans ook den ongeleerden, om in den Bijbel te vinden, wat hij tot zijne zaligheid behoeft; daarentegen neemt de askeerigheid van gewetensdwang met den dag toe. Zoodra de Bijbel door den Bijbel en echt Christelijke wijsbegeerte, maar niet meer door menschelijke magtspreuken wordt verklaard, krijgt ook de zoogenaamde eenvoudigheid, door de Neologen voorgesteld,

{==122==} {>>pagina-aanduiding<<}
die het Evangelie tot een dor stelsel van zedeleer en menschelijke wijsbegeerte maken, den doodsteek, bij al wat godsdienstig gevoel heeft, maar door het ingewikkelde der menschelijke leerstelsels van 't geloof werd afgeschrikt. Verlichte regeringen wenschen niets vuriger dan vereeniging der sekten, en doen te dien einde, wat zij kunnen en mogen: waarom zouden zij, die voor de uitbreiding van waarheid en deugd staan moeten, juist de éénigen zijn, die dit middel tegenwerkten?
Schoon denkbeeld! Eéne Christelijke - ja, al ware het bij voorraad slechts ééne Protestantsche kerk, waarvan elk lid den Bijbel in de hand heeft, kinderlijk en onbevooroordeeld hem bezigt, er in zoekt en vindt, wat hij voor zijn hart noodig heeft! Eéne Christelijke kerk, in welke niemand des anderen meening wil beheerschen, ja zelfs den schijn daarvan versoeit! Eéne Christelijke kerk, in welke de leidslieden des geloofs enkel naar die waarheid zoeken, die de menschen verlicht, verwarmt, verbetert; haar met belangstelling voordragen, omdat Christus en de Apostelen haar geleerd hebben - in welke zij, als getrouwe dienaars van Christus en uitdeelers der verborgenheden Gods, uit den schat van hun denken, onderzoeken, gevoelen en ondervinden, allerlei ten voorschijn brengen, wat menschen verbeteren kan; opdat een iegelijk er het zijne uit neme, en allen geleid worden tot het ééne middelpunt des heils - in welke zij zich verheugen wanneer zij Christenen vormen, maar er niet aan denken hunne sekte te doen heerschen! - Schoon denkbeeld! wanneer zult gij wezenlijkheid ontvangen?




Eene bijdrage tot de voorterffelijkheid van den Roomsch-Katholijken godsdienst

(Extract uit een' brief uit Gent.) (*)

- - Op Zondag, den 12den dezer maand, bij gelegenheid van mijne laatst gedane reis door de Noordelijke Departe-
{==123==} {>>pagina-aanduiding<<}
menten, bevond ik mij te M ....., Departement Noord-Holland, in de nabuurschap van Amsterdam, alwaar, des morgens ten 9 ure, het gelni der klokken de godsdienstoefening van dien dag aankondigde. Ik besloot, de onderscheidene kerken van die stad te bezoeken, en ging alzoo in eene kleine kerk, aan de Roomsch-katholijke godsdienstoefening toegewijd. Na de verrigting van de mis, beklom de pastoor den predikstoel, las aan de gemeente voor de gewone lesse van dien dag, uit den brief van den Apostel Paulus aan de Romeinen, hoosdd. XII:1-6, waaruit hij vervolgens ten tekst nam vers 4 en 5. Na eene inleiding, waarin hij zeer beknopt ontvouwde den geest van Christelijke liefde en verdraagzaamheid, welke in dit geheele hoofddeel van des Apostels brief voorgedragen en aanbevolen wordt, ging hij over, om zijne hoorders meer bijzonder te bepalen bij de hoofdwaarheid, die in den voorgelezen tekst geleerd wordt, en bij den invloed, welken dezelve op alle Christenen behoort te hebben. Deze hoofdwaarheid was: dat wij allen één ligchaam zijn in Christus, en allen leden onder elkander. Hij ontwikkelde dit kort, uit hetgeen de tekst van den Apostel verzekert, en toonde de gronden aan; zijnde het gezag van onzen Zaligmaker, in de heilige bladen, op zoo vele plaatsen, door hem aangehaald, - de leer der Apostelen in hunne brieven, - en het eigenaardige, dat het ligchaam in Christus bestaat uit vele leden, welke, osschoon allen hetzelfde werk niet doen of hebben, toch allen leden zijn onder elkander. Hierop ging hij tot het tweede stuk over: den invloed, welken die waarheid op alle Christenen moet hebben; vooreerst: Christelijke broederliefde. Ieder mensch moest in God zijnen Vader en in alle menschen zijne broeders beschouwen, en, met hen, onvermoeid naar het groote doelwit der
Christelijke volmaaktheid trachten. Ten tweede: Christelijke verdraagzaamheid. Het hart van ieder Christen moest steeds vervuld zijn met de weldadige gevoelens van toegevendheid, zachtmoedigheid en algemeene verdraagzaamheid. Ieder, die Christen heeten wil, moest alle menschen met opregte genegenheid en verdraagzaamheid omhelzen, en vooral niet vergeten, dat zij allen tot één en hetzelfde huisgezin behooren. Hierop bleef hij meer en meer, met ernst en nadruk, aandringen, zonder van andersdenkenden te spreken, en eindigde deze allezins stichtelijke predikatie met een even hartelijk gebed, waarin hij den

{==124==} {>>pagina-aanduiding<<}
geest van liefde en verdraagzaamheid, voor alle menschen, met een warm gevoel, van den Hemel assmeekte.
Ik overzag deze gemeente met een innig genoegen, en dacht bij mijzelven: Gelukkige plaats, waar zulke voorgangers, zulke pastoren worden gevonden! gelukkige gemeente, die met zulk geestelijk voedsel onderhouden wordt! mogt deze geest des Christendoms algemeen en overal zóó verkondigd worden!
Ik ging, uit deze kleine, naar de groote kerk, aan de godsdienstoefening der Hervormden toegewijd, alwaar voor eene talrijkere schare gepredikt werd - zoo het mij toescheen - eene belijdenispredikatie, vóór de bediening, naar aanleiding van den Catechismus; want ik kwam, nadat de tekst reeds was afgelezen. De prediker was alleen bezig met den Catechismus te verdedigen tegen de Roomsch-katholijken. Bij elke vraag, die daartoe maar eenigzins konde aanleiding geven, streek hij de Roomsch-katholijken wakker door. Op een' vrij onzachten toon, voer hij uit tegen de aflaten, het koopen van dezelven, en het verlossen van anderen daardoor; tegen het vagevuur, en wat dies meer zij. Hij met de zijnen hadden alleen het regte, het orthodoxe geloof; maar de Roomschen slechts een kerkgeloof. Ook de Roomsche Heiligen kregen er duchtig om. Vervolgens werden de Roomschen ellendig doorgehaald, als zich niet houdende aan de geboden Gods, maar aan die van een' Paus, welke bij deze gelegenheid ook vrij wat doorgestreken werd. Nu voer hij driftig uit tegen de goede werken, zoo als die bij de Roomschen zijn aangenomen; daarna sprak hij over de twee Sakramenten, en wierp de anderen, bij de Roomschen erkend, als bijgeloovigheden, praatjes en vertelsels van hunne priesters, maar in eens achter de bank, en zoo al voort. Dit alles ging gepaard met zoo veel drift, zelfs met zoo veel onkunde in de leer der Roomsch-katholijke kerk, dat ik bloosde, eenen prediker, op den kansel, voor de geheele gemeente, zulk eene taal van ongematigdheid te hooren voeren. Met innig medelijden overzag ik de menigte, welke het nu weder eene week met dit zielevoedsel doen moest, en verliet de kerk, vragende bij mijzelven: Ben ik hier in een der Noordelijke Departementen, in de nabuurschap der stad Amsterdam, waar men zoo zeer roemt op verlichting en verdraagzaamheid? Zijn dan hier ook nog zulke domme, onverdraagzame geestelijken?

{==125==} {>>pagina-aanduiding<<}
Wordt er dus niet alleen in de Roomsch-katholijke kerk, maar ook daar buiten, geraasd en getierd; waarom dan toch telkens de gelegenheid gezocht, om de Roomsch-katholijke kerk alléén deswege aan te vallen?
Mogt deze bijdrage dienen, om te doen zien, dat er over en weder misbruiken plaats hebben, welke over en weder, door weldenkenden, worden afgekeurd, en waarop alleen onkunde en onverdraagzaamheid kunnen neêrkomen, bij het behandelen van verschillen over de gewigtige zaak van den Godsdienst.

Gent, den 20 Januarij 1817.

Binnenlanden van Afrika.

Het is bekend, dat een Amerikaansch bootsgezel, robert adams, die met het schip Charles op de westkust van Afrika in 1810 schipbreuk had geleden, en zes jaren in Arabische slavernij bleef, in 1815 te Londen werd ontdekt; en heeft men eene verzameling gemaakt van hetgeen hij voor en na verhaald heeft van zijn veelvuldig lijden onder de Mooren, die hem en het overige scheepsvolk gevangen namen. Hij is de eerste van alle Blanken, die immer Tombuctoo, dat groote voorwerp van veler navorschingen, bereikt heeft. Door eenen zamenloop van gansch onvoorziene gebeurtenissen, heest hij zich eenigen tijd te dier stede opgehouden, en, gelijk natuurlijk te verwachten was, men heeft zich vele moeite gegeven om berigten van hem in te winnen. Het navolgende is een uittreksel uit de gemelde verzameling, te Londen 1816 bij murray uitgegeven, welke aanmerkelijk uitbreidt de berigten, die men reeds bezat door den arbeid van Majoor houghton, welken de Mooren gedood hadden; den Heer horneman, van wien men niets gehoord heeft sedert vijftien of zestien jaren, toen hij van Cairo te Tripoli kwam langs den weg van Mourzouk, en van Tripoli op reis ging naar Tombuctoo; en den niet min ondernemenden reiziger mungo park. De togt van adams verschilt van dien van alle zijne voorgangers in Afrika, en vult alzoo, tot zekere uitgebreidheid, de wijde gaping, welke in de geographie van dat land plaats heeft.
Men heeft berekend, dat hij, van den tijd zijner schipbreuk te Elgazie tot aan zijne komst te Tombuctoo, 1290 (Eng.) mij-
{==126==} {>>pagina-aanduiding<<}
len te voet gereisd heeft, en van Tombuctoo tot aan zijne komst te Mogadore nog daarenboven 1624, te zamen uitmakende 2914 mijlen. De Heer dupuis, die, jaren lang, als Engelsch Vice-consul te Mogadore woonde, en adams afkocht, bevestigt ten grooten deele, door veelvuldige aanteekeningen, zijne berigten. Gedurende zijn verblijf ten huize van dezen Heer werd hij geconfronteerd met onderscheidene personen, die zelven geweest waren op de plaatsen, die hij beschreef, en bijzonder met eenen jongen Neger, die in de taal der Negers gesprekken met hem hield, die tot hem kwam om met hem te praten, en hem eene verscheidenheid van vragen voorstelde omtrent zijn eigen vaderland, met dat gevolg, dat hij ten volle overtuigd was, dat adams daar inderdaad geweest was. Het schip was vergaan op een zandig strand, daar gras noch lover wies. Men vond er niets, dat naar berg of heuvel geleek, noch (de rots, waarop het schip strandde, alleen uitgezonderd) iets anders dan zand, zoo ver als het oog kon reiken. De Mooren, die hen gevangen namen, hadden sluik haar, doch waren gitzwart; hunne kleeding bestond uit weinig meer dan een deken of dierenhuid om den middel, terwijl zij borst en armen, en alles, wat onder de knien is, volstrekt naakt houden. De mannen hadden noch schoenen noch hoeden, maar droegen het haar zeer lang; de vrouwen hadden een' kleinen morsigen lap om hare hoofden geslingerd, in den smaak van een' tulband. Zij woonde in tenten, gemaakt van eene stoffe, die veel geleek naar grove dekens, uit geitenhaar en schapenwol zamengeweven; doch sommigen van hen hadden in het geheel geene tenten, maar verschaften zich
die thans uit de zeilen van het schip, die hun al mede tot kleeding dienen moesten. De mannen waren besneden. Zij Schenen geheel ontbloot van alle gereedschappen om spijze te koken. Hunne manier, om visch toe te bereiden, bestond in het droogen van dezelve in de zon, nadat zij die eerst in dunne stukjes gesneden hadden, en het braden daarvan in het heete zand. Zij waren zoo uitermate behoestig, dat, wanneer er geen visch te vangen was, zij gevaar liepen om van gebrek om te komen. Behalve de Mooren, was er onder den hoop een jong man, die het voorkomen had van een Franschman, schoon gekleed als een Moor. Daar de Kapitein van de Charles Fransch sprak, trad hij met dezen man in gesprek, die hem vertelde, dat hij, een jaar geleden, van Santa-Cruz, een der Kanarische eilanden, met

{==127==} {>>pagina-aanduiding<<}
sommigen zijner landgenooten, in een klein vaartuig ontsnapt was; doch dat zij, het strand genaderd om geiten te vangen, zich in de onmogelijkheid hadden bevonden, wegens de branding, om het scheepje weder in zee te krijgen, waardoor zij op nieuw gevangen genomen waren: zijne makkers had men landwaarts opgezonden. Deze Renegaat verkeerde gemeenzaam en at en sliep met de Mooren; en, hoewel hij het loochende, was er weinig twijfel aan, of hij was Mahomedaan geworden.
Bij het aan land komen van adams en zijne lotgenooten, werden zij geheel naakt uitgekleed door de Mooren, die hunne kleederen onder den grond verborgen, zoo wel als hetgeen van het wrak kwam aandrijven. Dus blootgesteld aan de verschroeijende hitte der zonnestralen, werd hunne huid als bedekt met blaren, en des nachts waren zij genoodzaakt om holen in het zand te delven, ten einde zich zoo veel koelte te verschaffen, dat zij inslapen konden. Dit was niet de eenige ellende; want de Mooren krielden van luizen, die tot adams en zijne makkers overliepen.
De Kapitein werd kort na hunne aankomst ten dood gebragt met een zwaard, dat de Mooren uit de kajuit van het schip genomen hadden, omdat de man zich dreigende gebaren had veroorloofd. Hij bood geen tegenweer, zoo zeer was hij door ziekte verzwakt.
Ten einde van tien of twaalf dagen maakten de Mooren toebereidselen om te vertrekken, en verdeelden de gevangenen onder zich. Adams en twee anderen geraakten in den dienst van omstreeks twintig Mooren, (bestaande uit mannen, vrouwen en kinderen) en verlieten weldra de kust, vergezeld van drie kameelen, die met water beladen waren, terwijl een vierde visch en bagaadje droeg. Zij reisden ongeveer tien of twaalf mijlen daags dwars over eene woeste vlakte, hier en daar met kleine heuvels en steenen bezaaid, en allen te voet, met uitzondering van eene vrouw, die een kind op haren rug droeg; en ten einde van dertig dagen (in welken tijd hun geen menschelijk wezen ontmoet was) kwamen zij op eene plaats, alwaar zij dertig of veertig tenten vonden, en een' waterplas, omringd van eenige weinige heesters; en dit was het eenige water, dat zij aangetroffen hadden sedert het verlaten van de kust. Hier vertoefden zij eenige dagen, toen de Mooren aan adams en zijne lotgenooten voorstelden, hen

{==128==} {>>pagina-aanduiding<<}
te vergezellen bij eene expeditie naar Soudenny, om zich slaven aan te schaffen. Daar zij in de magt der Mooren waren, hadden zij geene keuze, en togen er op af met achttien van deze Barbaren en negen kameelen, die beladen waren met water en gerstemeel. Na verloop van twee dagen, voegden zich bij hen twaalf andere Mooren en drie kameelen, en nu trok men gezamenlijk in eene Z.Z. ooste rigting door de woestijne, reizende van vijftien tot twintig mijlen elken dag. De Mooren maakten staat, dat zij, dezerwijze voortreizende, na verloop van tien dagen eene plaats zouden bereiken, alwaar zij zich van water konden voorzien; doch wijl het weder schromelijk heet was, en dit in het drooge saizoen, en zij nu ter plaatse kwamen, waar zij het water verwacht hadden, zijnde eene wel van omtrent negen voeten diep, vonden zij die te eenemale uitgedroogd. Juist nu liep hunne voorraad van water zeer naar het einde, en zij namen toevlugt tot het noodmiddel, om de pis der kameelen met hunnen schralen voorraad te vermengen. Omtrent vier dagen later kwamen zij in de nabuurschap van Soudenny, alwaar zij zich eene week lang verborgen hielden achter heuvels en kreupelbosschen, loerende op de inwoners, en eerlang zich meester makende van eene vrouw, die, met een kind op den arm, en twee kinderen (jongetjes) nevens haar, in de nabijheid der stad wandelde. Gedurende de volgende vier of vijf dagen hield de partij zich schuil, toen op zekeren avond, terwijl zij op den grond uitgestrekt lagen, omstreeks veertig of vijftig Negers zich vertoonden, met dolken, bogen en pijlen gewapend, die hen allen tot één toe gevangen namen, zonder dat iemand den geringsten wederstand beproefde, bindende sommigen de handen, en den ganschen hoop in de stad drijvende. Gedurende den nacht werden zij bewaakt door nagenoeg een honderdtal Negers, en des anderen daags
bragt men hen voor den Gouverneur, het hoofd van het stadsbestuur, met name mahamoud, een afzigtig leelijke oude Neger, die bevel gaf om hen in de gevangenis op te sluiten. De plaats, waar men hen gevangen hield, was een muur van leem van nagenoeg zes voeten hoogte, waarnit zij ligt zouden ontsnapt zijn, hoe streng ook bewaakt, indien deze Mooren ondernemende gasten geweest waren; doch het tegendeel was het geval: het waren zeer bloohartige schepsels. Hier bewaarde men hen eenige weinige dagen, met oogmerk om hen naar Tombuctoo

{==129==} {>>pagina-aanduiding<<}
te zenden, hetgeen dan ook na verloop van vier dagen gebeurde, onder bedekking van zestig gewapende manschappen met achttien kameelen en drommedarissen. Gedurende de tien eerste dagen trokken zij oostwaarts aan, omstreeks vijftien of twintig mijlen daags, terwijl de gevangenen en de meeste Negers liepen, en de officieren twee aan twee op kameelen of drommedarissen gezeten waren. Dewijl de gevangenen allen een voorgevoel hadden, dat zij ter doodstraffe geleid werden, poogden verscheidene van de Mooren te ontsnappen; ingevolge waarvan, na een kort beraad, veertien hunner ten dood gebragt werden, die men onthoofdde in een klein dorpje, waardoor de togt liep: en, tot afschrik voor de overigen, werd de bebloede kop van een van dezen drie dagen lang aan den hals van een' der kameelen gehangen, tot dat dezelve zoo begon te stinken, dat men dien moest wegnemen. In dit dorp droegen de inboorlingen gouden ringen in hunne ooren; zelfs hadden sommigen er twee in elk oor: zij hadden een gaatje door het middelrif van den neus, waaruit bij sommigen hunner afhing een wijde ovale ring, die tot bijna over den mond hing. Zij bleven hier slechts één dag, en, toen hunnen koers rigtende naar het noordoosten, trokken zij naar Tombuctoo, hunnen togt verhaastende tot op twintig mijlen daags, en dien in vijftien dagen ten einde brengende.
Bij hunne aankomst te Tombuctoo werd de geheele hoop voor den Koning gebragt, die bevel gaf om de Mooren op te sluiten, terwijl hij adams en zijn makker, die een Portugesche jongen was, als een paar zeldzaamheden met zich naar huis nam, alwaar zij bleven gedurende al den tijd, dat zij zich in Tombuctoo ophielden.
Eenigen tijd na hunne aankomst, begonnen de Koningin en hare oppassters uren achter elkander te gaan zitten, om adams en zijn' lotgenoot aan te kijken. Zij bewezen hun veel vriendelijkheid; en reeds bij de eerste ontmoeting boden zij hun eenig brood aan, dat onder de asch gebakken was.
De Koning en Koningin, met name woollo en fatima, waren zeer oude menschen met grijze haren. De Koningin was zeer zwaarlijvig. Hare kleeding bestond uit blaauw nankings, geboord met gouden galonnen van onderen en om de schouders, hebbende eenen gordel of strook van dezelfde stoffe, hangende ter halver wege van het kleed, en slechts tot

{==130==} {>>pagina-aanduiding<<}
eenige weinige duimen beneden de knien reikende. De kleederen van de overige vrouwen van Tombuctoo, schoon minder opgesierd, waren van hetzelfde satsoen. Het hoofdsiersel der Koningin was een blaauwe nankingsche tuiband; doch zij droeg dien alleen bij plegtige gelegenheden, of wanneer zij uitging. Behalve den tulband, had zij hare haren rijkelijk bestoken met vierkante beenen versiersels, veel gelijkende naar dobbelsteenen, en van eene uitstekende witheid. Groote gouden hoepringen droeg zij in hare ooren, en verscheidene halssnoeren, sommige van goud, en andere van koralen van verschillende kleuren. Zij droeg geene schoenen, en gevolgelijk schenen hare voeten (om mij te bedienen van de eigene woorden van adams) zoo hard en droog te zijn ‘als de hoeven van een' ezel.’ Buiten het blaauwe nankings opperkleed, waarvan ik gewaagde, droeg de Koningin somwijlen een onderkleed van wit neteldoek, op andere tijden rood gekleurd. Deze kleur trok men uit eenen rooden wortel, in de nabuurschap groeijende, en omstreeks anderhalf voet lang. Adams zag nimmer óf de Koningin óf eenige andere der inwoners in zijde gekleed; want, ofschoon er van tijd tot tijd zijden stoffen door de Mooren worden aangevoerd, schijnen die alleen te dienen voor den buitenlandschen handel.
Des Konings kleeding bestond in een' blaanwen nankingschen overrok, met goud afgezet, gouden epaulettes, en breede boorden aan de mouwen, almede van goud galon. Somtijds draagt hij een' tulband; doch ook niet zelden gaat hij blootshoofds uit. Wanneer hij door de stad wandelt, gaat hij meestal zijn gezelschap eenige passen vooruit. Zijne onderdanen begroeten hem met hoofd- en ligchaamsbuigingen, of met aanraking van zijn hoofd met hunne handen, welke laatste zij dan kussen. Wanneer hij zijne onderdanen in zijn paleis opwacht, was het zijne gewoonte om op den grond te zitten, en hunne wijze van begroeten om hem het hoofd te kussen.
Het huis of paleis van den Koning is gebouwd van leem met gras gemengd (niet wit gemaakt), bestaat uit acht of tien kleine vertrekken gelijkvloers, en is omringd vaneenen muur van dezelfde bouwstoffe, waartegen het huis aangebouwd is. De ruimte binnen den ringmuur is nagenoeg een halve morgen. Wanneer een reizend koopman herwaarts komt, moet hij alle zijne koopwaren in het paleis brengen ter bezig-
{==131==} {>>pagina-aanduiding<<}
tiging voor den Koning, met oogmerk, zoo als voorondersteld wordt, om de belasting te betalen, die er op gelegd mag zijn. De hovelingen van den Koning, die hem steeds omringen, maken doorgaans omstreeks een dertigtal uit, en zijn gewapend met dolken, bogen en pijlen. In eene voorraadkamer van den huize ontdekte adams omstreeks twintig musketten, van Fransch maaksel, zoo het scheen, waarvan een met een' dubbelen loop voorzien was; maar hij merkte niet, dat er immer gebruik van gemaakt werd.
Een zeer geruimen tijd na de aankomst van adams en diens reisgenoot, plagt het volk bij groote hoopen naar hen te komen staren; velen van dezen schenen eenige dagreizen van de stad met dat bepaalde oogmerk derwaarts te komen. De Mooren bleven naauw opgesloten in de gevangenis; maar adams en de Portugesche knaap hadden vrijheid om hen te bezoeken. Ten einde van zes maanden kwam er eene karavane van handeldrijvende Mooren met tabak, en verlosten, na verloop van eenige weken, de geheele partij. De juiste hoeveelheid wist adams niet; maar die bestond in de lading van vijf kameelen, met uitzondering van ongeveer vijftig pond gewigt, die de Mooren voor zich hielden. Deze Mooren schenen, zoo als hij hoorde, hier zeer wel bekend te zijn, dewijl zij jaarlijks, gedurende het regensaizoen, naar Tombuctoo kwamen.

Laura Aldobrandini.

(Vervolg en slot van bl. 86.)

Laura sloeg hare schoone oogen weer op; een draagstoel was voor haar in gereedheid. De arts bragt haar op een klein landgoed, dat hij in de nabijheid van Ferrara bezat, en waar zij eenige dagen bleef. Vandaar geleidde haar haar oudste broeder op het gebied van Toskane bij eene tante, de Gravin dalla casa, welke op een landhuis in eene eenzame streek aan de zee woonde. Zij was sedert vele jaren weduw, en hield zich alleen bezig met de opvoeding van twee dochters van nog teedere jaren. Laura, die thans den naam van rosa dalla casa aannam, leefde hier zeer te vreden; doch spoedig verzamelde zich eene nieuwe onweerswolk boven haar hoofd.

{==132==} {>>pagina-aanduiding<<}

Hare tante ontving zeer zelden bezoek; zij was in een klooster opgevoed, en hield niet van gezelschap; doch dagelijks ging zij met hare nicht in de bedevaartskerk van het H. kruis, welke omstreeks haar landhuis lag, en door de monniken eens daarnevens staanden hospitaals bediend werd. In de nabijheid der kerke woonde ook een man van middelbare jaren, uit wien niemand wijs worden kon, en dien men in den omtrek Signor nioumo noemde. Hij droeg gemeenlijk Spaansche uniform, en men fluisterde elkander in het oor, dat hij met de zeeroovers in verbindtenis stond, welke niet zelden de Toskaansche kust verontrustten.
Eenmaal ontmoetten de twee vrouwen dezen man, bij het uitgaan der kerke. Laura had juist haren sluijer opgeslagen, dewijl de dag zoel was. Signor nioumo staarde de jonkvrouwe met groote oogen aan, bleef als onbewegelijk staan, en gaapte haar nog na, toen zij reeds achter de boomen van het landhuis verdwenen was. Hij beproesde van nu af aan al het mogelijke, om in het huis der Gravin toegang te verkrijgen; doch te vergeefs. Eindelijk viel hij op de gedachte, een schriftelijk aanzoek te beproeven. Zelf de schrijfkunst niet magtig zijnde, liet hij door eenen ander een teeder briesje voor zich opstellen, waarin hij laura, zonder omwegen, zijne hand, benevens zijn vermogen, aanbood. Hij hield haar voor eene behoeftige nabestaande der Gravin, en vleide zich op zijne voordragt spoedig een vrolijk ja te erlangen. Slechts wist hij niet, hoe hij den brief bestellen zou. Hij hoopte zijnen bode onder de dienaarschap der Gravin dalla casa te vinden, en ontdekte daaronder ook eenen, dien men het op 't oogenblik aanzag, dat hij voor geld en goede woorden te hebben was. Alleen met het briefdragen wilde hij zich niet inlaten; het was hem reeds bij zijn vorige heerschap slecht bekomen, zeide hij, en hij zou gewis ook ditmaal van brood en dienst verjaagd worden.
Signor nioumo ging eenigzins gramstorig onder de populieren voor zijne woning op en neder; want de liefde, gelijk zij in edele gemoederen alles schoons en heerlijks voortbrengt, zoo teelt zij in goddelooze giftig onkruid. De zon was juist aan het ondergaan. Een pelgrim kwam op het huis toe, en bad Signor nioumo om herberg voor den nacht. ‘Gij schijnt mij een stoute borst,’ zeide deze, ‘en moogt ligt gaarne een stuk gouds verdienen. Zie, daar op gindsche land-
{==133==} {>>pagina-aanduiding<<}
huis woont de Gravin dalla casa met hare nicht, de schoone rosa. De vrouwen zullen u gaarne innemen; gij vindt dan gelegenheid, der schoone rosa dit briefje te overhandigen, en dit hier is uwe belooning.’ Met deze woorden reikte hij den pelgrim een briefje en een stuk gouds toe. ‘Het voegt mij wel niet, minnebriefjes over te brengen,’ antwoordde de pelgrim, en zag hem scherp aan; ‘nogtans wil ik dit bezorgen; doch behoud uw geld: want hetgeen regt is, moet een pelgrim doen om Godswil; het onregte geheel niet.’
De pelgrim was geen ander dan walter von schoneck. Hij was in dezen oord verdwaald geraakt, en het was te laat, om nog eene stad te bereiken. Den Signor kende hij zeer goed, schoon hij denzelven ook slechts eenmaal gezien had; doch deze kende hem niet.
‘Ik was kuorrig,’ zeide walter tot zichzelven, terwijl hij naar het landhuis ging; ‘ik was knorrig over mijn afdwalen van den regten weg; doch welligt is deze weg de regte, en heeft de lieve God mij herwaarts gezonden om onheil te voorkomen.’
De Gravin ontving hem liefderijk, en liet hem wijn, brood en vruchten voorzetten. Zij vroeg hem naar zijne bedevaarten, en waarheen hij thans dacht te gaan.
‘Jegens u heb ik geen geheim, edele vrouw; uw huis heeft van ondsher trouw den Keizer en het rijk aangehangen, en de aanmatiging der Paussen helpen beteugelen. Ik ben Ridder walter von schoneck, een dienstman van Keizer karel den IV, die mij naar Italië gezonden heeft met mondelijke bevelen aan eenige Vorsten en Heeren, die hem aanhangen. De Keizer denkt binnen eenige maanden zelf naar Italië te komen. Ik heb mij in een pelgrimskleed gestoken, om de verdenking en het gevaar te ontgaan; want de Bisschop van Rome heeft niet alleen overal zijne handen, maar ook zijne oogen en ooren.’
De Gravin was verheugd over dit vertrouwen. Zij sprak met hem nog menigerlei van haren overledenen gemaal, en van hare leefwijze. - ‘Gij hebt eenen slechten gebuur,’ zeide walter, die zich thans zijnen last herinnerde, het briefje voor den dag haalde, en vertelde, hoe hij er aan gekomen was.
‘Kan deze onbeschaamde mensch gelooven, dat mijne

{==134==} {>>pagina-aanduiding<<}
nicht eenen brief van hem zou aannemen?’ riep de Gravin eenigzins verontrust.
‘Ik ken hem,’ antwoordde walter; ‘men moet tegen hem op zijne hoede zijn; hij is een Piemontezer, heet crivello, diende in de Keizerlijke armee, en zou om verraad geworgd worden. De Keizer, die juist in het leger kwam, schonk hem, uit ontijdig medelijden, genade. Ik zag hem, daar hij reeds den strop om den hals had, en zijn gezigt heeft zich mij diep ingedrukt. Voor het overige zal ik hem zijnen brief bij de eerste gelegenheid teruggeven.’
De Gravin was te vreden, en bad hem tevens, de zaak niet aan te roeren in tegenwoordigheid van hare nicht, om deze niet te verontrusten.
Eene klok riep tot het avondeten. De Gravin bragt haren gast in de eetzaal, welker vensters op den tuin uitzagen. De deur van een zijvertrek opende zich, en daaruit kwam laura, met twee aardige, kleine meisjes aan de hand. Walter wist niet, wat hem overkwam, en kon zijne verbazing niet bedekken. Deze nam nog toe, toen hij zijnen diamant aan laura's vinger ontdekte.
‘Zijt gij niet wél, Mijnheer von schoneck?’ vroeg de Gravin bezorgd.
‘Vergeeft, edele vrouwen!’ antwoordde walter; ‘het is zonderling, ik meende eene verschijning te zien, en nog -’
‘Zie ik er dan uit als eene verschijning?’ viel hem laura lagchend in de rede.
‘Edele Gravin!’ zeide walter, ‘gij ziet er uit als eene hemelsche verschijning, en gelijkt naar de heilige, welke ik onlangs in het klooster der heilige ursula in de doodkist zag.’ De beide vrouwen werden verlegen. Doch de Gravin dalla casa zeide, na kort overleg: ‘Heer Ridder! wij geven vertrouwen voor vertrouwen. Gij hebt mij tot meesteres van uw geheim gemaakt; ik maak u heer van het onze.’ Nu vertelde zij in weinige woorden laura's geschiedenis. Walter hoorde met groote deelneming toe, en gaf der vrouwen het troostelijk berigt, dat het gevaar meest voorbij was. ‘De Aartbisschop van Milaan,’ zeide hij, ‘is zeer ziek, ja zonder alle hoop van genezing; en zijn neef, de Graaf leo visconti, is naar Palermo gegaan, en in eenen togt tegen de ongeloovigen begrepen.’

{==135==} {>>pagina-aanduiding<<}

Het onderhoud werd thans vrolijk en ongedwongen, en de Duitsche Ridder liet zoo veel schranderheid, moed en regtschapenheid blijken, dat de Gravin hem genegen werd, en laura alvast een weinig liefde voor hem kreeg; te meer, daar ook zijne gedaante en zijne manieren veel innemends bezaten.
Des anderen morgens werd het ontbijt in den tuin gebruikt. Laura ontdekte aan walter's hand haren ring.
‘Ridder! hoe komt gij aan dezen ring?’ vroeg zij haastig, en op het oogenblik berouwde het haar, de vraag gedaan te hebben.
‘Dezen ring heb ik van de hand eener doode genomen, als eene heilige reliquie,’ antwoordde walter, en zag laura zoo smeekend aan, alsof hij zeggen wilde: laat hem mij toch; hij is mij al te lief!
‘Bij slot,’ lispelde laura, en wierp een' blik op haren diamant, ‘bij slot hebt gij zelfs wel met mij geruild?’
‘Het is zoo,’ was des Ridders antwoord; ‘doch hoor eenen billijken voorslag. Laat mij uwen ring slechts zoo lang, tot gij eene - juist niet slechte, maar toch dubbelzinnige daad van mij verneemt; en leg mijnen ring af, en draag hem niet weer, alvorens ik iets gedaan hebbe, wat eenen Ridder eere doet.’
De Gravin was van meening, dat de voorslag niet onbillijk was, en hare nicht zich dezelve kon laten welgevallen. Laura antwoordde glimlagchend: ‘Daar komt niets van; want de Ridder zal het ons zoo min zeggen, wanneer hij goeds, als wanneer hij kwaads verrigt.’ Walter verpandde zijn ridderlijk woord daarvoor, en de Gravin zeide, hij zag er zoo eerlijk uit, dat zij het op zich nemen durfde, borg voor hem te blijven.
Het gesprek werd lang gaande gehouden, en walter hield het eindelijk voor voegzaam, afscheid te nemen. De Gravin bad hem, nog een paar dagen bij haar uit te rusten; en laura zeide wel niets, maar zij stond er zoo bij, dat men dit bij staan voor eene hartelijke bede kon laten gelden. De Ridder willigde met blijdschap in; ook was zijne tegenwoordigheid te Florence op dit oogenblik zoo dringend niet.
De Ridder had nooit zaliger dagen doorgebragt, dan op dit landgoed. Ook bragt hem ieder uur het hart der schoo-
{==136==} {>>pagina-aanduiding<<}
ne laura een weinig nader. Het zijne had zij reeds geheel in de doodkist veroverd.
Het scheen hem ten hoogste noodig, nog gedurende zijn verblijf bij de Gravin, het woelen des Signors crivello perk te stellen. Hij ging tegen den avond tot hem in zijne woning, en gaf hem het briefje terug, met te kennen geving, dat de nicht der Gravin in het geheel geene brieven aannam, uitgezonderd van personen van hare familie, en ook niet eens over hare hand kon beschikken, zonder de toestemming harer aanzienlijke en magtige bloedverwanten te Florence, welken het ook slechts eenen wenk kosten zou, om den Signor, in geval hij zich niet wilde laten gezeggen, tot rede te brengen.
De Piemontezer lachte kwaadaardig, en liet den pelgrim staan, die zijne terugreize aannam met groote bezorgdheid: het lagchen van Signor crivello had hem niet behaagd.
Het was om den tijd der avondschemering. Walter zag aan zijne regterhand de overblijfselen eens tempels van minerva, waarvan nog slechts eene poort en eenige zuilen stonden. Hij ging op de puinhoopen aan, en zette zich aan den voet eener zuil neder. De eerste sterren werden aan den hemel zigtbaar; het was in de rondte stil en plegtig; walter dacht aan laura, en zag op naar de ster der liefde, als wilde hij haar over zijn noodlot ondervragen. Op eens vernam hij voetstappen; een man ging de ruïnen in, dien terstond een tweede volgde. Zij stonden zeer digt bij den Ridder, doch konden hem niet bemerken, want de schaduw eener zuil verborg hem.
‘Hoor, nicolo,’ zeide een der beide mannen, ‘thans is eene goede vangst te doen. Aan onze kust kruist een zeeroover uit Tunis; zijn kondschapper is in mijn huis. De Donzella rosa is op de markt te Tunis tweeduizend sechinen tusschen broeders waard. Wij geven haar voor duizend, en deelen den kooppenning te zamen. Gij verstaat mij, nicolo?’
‘Voor vijfhonderd sechinen ben ik er bij,’ zeide de ander.
‘Dus morgen om middernacht,’ begon de eerste weer; ‘gij zorgt, dat wij opene deuren vinden, en wijst ons den weg naar de slaapkamer der Donna rosa. Twintig man zul-
{==137==} {>>pagina-aanduiding<<}
len wel toereikend zijn tot deze par force - jagt; buiten u zijn immers naauwelijks vier weerbare mannen in het slot.’
‘Die kunt gij buiten de rekening laten,’ hernam de ander. ‘Wanneer de deur naar den tuin gesloten blijft, en de deur der galerij, zijn zij allen afgesneden, en niemand kan te hulp komen.’
Walter herkende aan de sissende stem den Piemontezer, en aan den naam nicolo den portier der Gravin. Langer kon hij zich niet inhouden; hij trok zijn korte zwaard, dat hij bestendig onder den pelgrimsrok droeg, stortte op de schelmen in, en met den eersten houw tuimelde crivello ter aarde. Nicolo nam de kans waar, en ontsprong.
‘Gij hebt vergeten den pelgrim mede te tellen!’ riep walter, en stiet den kermenden Piemontezer het staal in de borst. Hierop ging hij naar het landhuis terug, en verhaalde aldaar, wat hem bejegend was.
Van dit oogenblik af aan sloeg laura's hart nog slechts voor haren grootmoedigen redder. Doch walter had den moed niet meer, zich te verklaren; want thans, dacht hem, zou het luiden als eene vordering van dankbaarheid. Eerst in het uur des afscheids trad de Gravin tusschen den Ridder en hare nicht, met de woorden: ‘Ik wil zeggen, wat gij geen' moed hebt elkander te zeggen. Gij, Ridder von schoneck, bemint mijne laura; en gij, laura, bemint dezen jongman. Nu, zoo schaamt u ook niet, het woord eeuwige trouw uit te spreken!’ De gelieven zagen de een den ander aan, en gaven elkander de hand. ‘Hier en dáár!’ zeide walter. - ‘Hier of dáár!’ herhaalde laura.
De Ridder ging naar Florence, en vandaar naar Ferrara, waar de Keizer reeds aangekomen was. Laura en bare tante kwamen bijna te gelijker tijd daar aan. De Markgraaf bewilligde gaarne in het huwelijk zijner dochter met den Duitschen Ridder, en de Keizer zelf geleidde de bruid naar het altaar. Het geluk der vereenigden was groot, maar niet van langen duur. Laura stierf, een half jaar na hunne verbindtenis, op de reis naar Duitschland, en walter bragt slechts haar lijk mede naar den burg zijner vaderen. Hij bouwde een klooster, waarin hij naast haar begraven werd, en met hem ging zijn geslacht onder. In het Vogesische zijn nog de ruïnen van zijn stamhuis te zien.


{==138==} {>>pagina-aanduiding<<}

Beschrijving en afbeelding van een hoen met een menschen-aangezigt. Door den Hoogleeraar Fischer (*).

[Annals of Philosophy van thomson, Oct. 1816, en daaruit overgenomen in de Bibliothèque universelle, (Britannique) Nov. 1816.]

Nooit nog heeft het zeldzaamste dier zoo zeer de algemeene nieuwsgierigheid gewekt, als thans een hoen met een menschelijk profiel (†), in het district van Belef, in het Gouvernement van Tula, en hetwelk Z.E. de Gouverneur-civiel bogdanoff heeft gezonden aan de Keizerlijke Universiteit van Moscou, als een voorwerp, harer aandacht waardig.
Naauwelijks had ik het gekregen, of de nieuwsgierigen verschenen in menigte, en derzelver getal nam van dag tot dag, ja bijna van uur tot uur, dermate toe, dat mijne woning ze dikwijls niet kon bevatten, en ik verpligt werd bekend te maken, dat men hetzelve niet dan op bepaalde dagen en uren kon bezigtigen.
Ter voldoening van dezulken, die dit beest niet kunnen komen zien, heb ik van hetzelve eene zeer getrouwe afbeelding doen vervaardigen, welke ik thans met eenige opmerkingen doe verzeld gaan.
Dit hoen is van middelmatige grootte, dat wil zeggen, van acht duimen hoogte en veertien lengte. Deszelfs kleur is grijs gepareld, en donkerder op eenige plaatsen, inzonderheid aan het uiteinde der vederen. Ten aanzien van den vorm des ligchaams en de wijze van bestaan, verschilt het niet van andere hoenders; in den kop alleen bestaat de zeldzaamheid. In stede van den gewonen bek, heeft het eene soort van neus, en het geheel een menschelijk gelaat, gelijkende naar dat eener

{==139==} {>>pagina-aanduiding<<}
zeer oude vrouwe. De bek ontbreekt volstrekt, en de kakebeenen zijn zulkerwijze ingetrokken, dat zij eindigen, waar de neusgaten bij gewone hoenders zijn geplaatst. Deze kakebeenen zijn bedekt met vleesch, en eindigen in eene soort van lippen. Van voren gezien, schijnt de kam eene soort van neus te vormen, onder welken zich de neusgaten openen, waarvan het linker gesloten schijnt; maar de misleiding is volkomen, wanneer men, gelijk somtijds gebeurt, aldaar een druipen ontwaart, of eene stoffe, die zich aldaar verzamelt. Met de benedenkaak is een vleezig uitwas verbonden, hetwelk niet gevonden wordt bij gewone hoenders, en de plaats van kin vervult, waarop men hier en daar eenige baardharen ziet. Dit vleezige deel verlengt zich tot aan de ooren, gelijk in andere hoenders. De oogen zijn rond en zwart, en derzelver iris is vermiljoenrood. Het onderste der oogen is blaauwachtige vleeschkleur, en bezaaid met ruwe haren, die digter worden bij de ooren, wier opening zij bedekken. De vereeniging van dit zonderlinge geeft dezen kop eene treffende overeenkomst met een zeer oud menschen-aangezigt, vooral wanneer men de vederkuif daarvan afzondert; en hoe meer men dien kop beschouwt, inzonderheid als het hoen eet, hoe meer de gelijkenis verbaast. Ingevolge van dit maaksel, kan het beest de soort van voedsel niet tot zich nemen, die hetzelve past. In plaats van bek niet anders hebbende dan eene soort van mond, kan het niet dan zeer bezwaarlijk graankorrels opnemen; de vooruitstekende neusgaten verhinderen het insgelijks te drinken, en men voedt het met brood, gedoopt in water of melk. Het geeft de voorkeuze aan wittebrood en room; en wanneer men het met de hand hennepzaad aanbiedt, eet het zulks met graagte; ook houdt het, gelijk andere hoenders, veel van gehakt vleesch, graan, enz.; op kaas is het mede zeer gesteld. Het is zeer mak, gelijk alle vogels, wier bek, het zij door geboorte of toeval, onvolkomen is. Bij voorkeuze eet het uit de hand, wijl het zich
dikwijls aan den mond kwetst, wanneer het genoodzaakt is, van harde ligchamen zijn voedsel tot zich te nemen. - De tong is kort en vleezig, en heeft de gedaante van eene driehoekige gebogen spade.
Sedert ik dit hoen in mijne kamer houde en uit de hand voede, kent het mij zeer wel, is altijd gaarne bij mij, als ik aan tafel zit te eten of thee te drinken, en geeft zijne be-
{==140==} {>>pagina-aanduiding<<}
hoeste door een bijzonder geklok te kennen. Zijn geluid, hoewel zwak, is dat van andere hoenders, en dikwijls, wanneer het alleen is, kakelt het als een hoen, dat eijeren legt. Ofschoon geen bek hebbende, maakt het de gewone bewegingen met den kop als andere vogels, die de beide zijden van den bek op harde ligchamen afvegen. Het schijnt het bijzijn van menschen te verkiezen boven dat van wezens van zijne soort. Wanneer men een ander hoen bij hetzelve brengt, vertoont het blijken van toorn, doet de vleugels langs den grond slepen, verheft zich op zijne pooten, en slaat het geluid van eenen haan, die zich tot het gevecht bereidt. In de keuken is dit hoen in openbaren oorlog met de anderen en verjaagt hen, maar vlugt op zijne beurt op het zien van den haan. Intusschen schijnt het denzelven sinds eenigen tijd minder te vreezen, en ik hoop, dat die afkeerigheid allengs geheel zal uitslijten. Het is schroomvallig in de open lucht, en verschuilt zich in het gras, zoodra het raven of roofvogels ontdekt, of het minste gerucht verneemt. Wanneer het, op het keukenvenster zittende, raven ziet vliegen, duikt het bij al derzelver bewegingen, en schijnt van vrees bevangen. Het ruide, toen ik het, nu vier maanden geleden, kreeg, en dit houdt nog niet op; misschien heeft die langzaamheid haren oorsprong in het ontoereikend voedsel; evenwel wordt zijne pluimaadje meer en meer digt en glinsterend. Zijne pooten zijn sterk, en de schubben, die dezelve bedekken, zien er uit als die van een hoen van twee jaren. Het heeft geene sporen; ik weet niet, of het dus ter wereld gekomen is, dan of het die in eenig gevecht heeft verloren, of door de koude. Het mist eenen nagel aan den regter poot, en twee aan den linker.
Ten aanzien van de oorzaak dezer afwijkingen, stelt de Schrijver een denkbeeld voor, hetwelk ons als zeer fijn gevonden voorkomt, en, zoo het ook niet den sleutel daartoe aanbiedt, ten minste op den weg geleidt, om dien te vinden.
Hij ziet, volgens stellige wetten, in de geheele bewerktuigde natuur, eene algemeene en gedurige neiging tot gedaantewisseling, en vooral tot uitzetting. Deze neiging is bijzonder werkzaam in de gewassen, vooral in de verschillende tijdperken der ontkieming. Bij wezens van verhevener aard is deze geheime werking meer verborgen. Bij de laagste klas-
{==141==} {>>pagina-aanduiding<<}
sen der dierlijke schepping schijnt zij aan het wonderbaarlijke te grenzen. Het is door deze vormkracht, dat het bloed, hetwelk door de aderen vloeit, bij het dier, in vaste deelen veranderd wordt; zij is het misschien, welke de dierlijke zelfstandigheid der polypen enz. tot eene kalkachtige schelp vormt. Men kan zich dus ligtelijk verbeelden, dat, in de reeks der ontwikkelingen, door de gedurige werking dezer vormkracht voortgebragt, de toevallige tusschenkomst van eene andere kracht de uitwerkselen der eerste wijzigt: hierdoor ontstaan die onvolmaakte en uitbottende vormingen, welke wij in de wangedrogten opmerken.
De Schrijver noemt de kunstenaars, tot de Universiteit behoorende, (de Heeren pharof en osipof) die het hoen met de grootste naauwkeurigheid geteekend hebben. De plaat is gegraveerd naar hunne teekening; en die wij den Lezer aanbieden, is eene juiste, hoewel eenigzins verkleinde, kopij.
Vóór tien jaren werd in Polen desgelijks een hoen vertoond, op het hier beschrevene en afgebeelde gelijkende.


{== afbeelding 
	==} {>>afbeelding<<}
    



{==142==} {>>pagina-aanduiding<<}

De koninklijke familie van Lattakoo aan den maaltijd.

(Campbell's Reizen in Zuid-Afrika.)

De Koningen van Frankrijk en sommige andere Europesche Monarchen beschouwen het als eene hof-etiquette, om, op zekere dagen, in het openbaar te spijzigen. Het volgende berigt van een openbaar Afrikaansch Koninklijk banket geven wij hier met de woorden van den Heere campbell.
De Koninklijke familie spijsde in een' hoek van het voorplein bezijden het huis. De Koning scheen zich te onderscheiden door het zitten naast den pot, welke de gekookte boonen bevatte, waarop zij te gast waren, en het houden van den éénigen lepel, welken wij ontwaarden, waarmede hij zichzelven en zijne vrienden bediende, door elke hand, die men hem bij beurte toereikte, met eene portie te vullen. Eene van de Koninklijke Prinsessen was bezig om met eene bijl een' gedroogden penszak in kleine stukjes te hakken, om dien in een' pot te steken om gekookt te worden, het zij om het tegenwoordig gastmaal daarmede te vergrooten, of om voor een volgend maal gereed gemaakt te worden. Eene van matebee's zusters sneed een stuk vleesch, dat er zeer morsig uitzag, en deed het in denzelfden pot. Zeker zou een Engelschman (of Hollander) haast liever van honger sterven, dan eene noodiging aannemen, om met den Koning van Lattakoo te spijzigen!
Gelijk hunne Abyssinische broederen, is dit volk zeer verre van naauwnemende magen te bezitten. Zij eten met smaak het vleesch van leeuwen, tijgers, kameelpaarden, quachas, enz.

Schrijven uit Algiers.

Een geleerde Dervis heeft dezer dagen een geschrift uitgegeven, waarin hij onwederlegbaar betoogt, dat de onderdanen van Zijne Hoogheid, den Dey, eigenlijk niets anders dan geboren lastdieren, en volgens derzelver natuur bestemd waren, op vier voeten te gaan, lasten te dragen, en der zweep des drijvers onderdanig te zijn. Dat zij tegenwoordig op twee

{==143==} {>>pagina-aanduiding<<}
beenen loopen, en tegen slagen en overlast morren, is enkel eene kwade gewoonte, wijl Z.H., in eene regte lijn van den Profeet afstammende, van zijnen doorluchtigen stamvader is uitverkoren, zich van deze diermenschen te laten dragen, naar willekeur van hun lijf te beschikken, en het regt heeft, hen deze ontaarding te ontwennen, en tot hunne oorspronkelijke bestemming en viervoetige dierlijkheid terug te brengen. - Naar men verneemt, zal hij dit doorwrochte werk aan Z.H. opdragen, en mag zich vleijen, met de decoratie van de gouden eereketen versierd te worden.




Het laatste acquit à caution, of een trek van fransche geestigheid.

Het was in den avond van den 18den November 1813, toen te K......k de Fransche Douaniers op hun vertrek stonden, dat de veerman van het nabijgelegen veer te Z......d, hiervan onkundig, zich aan het Bureau vervoegde, en een Acquit à caution verzocht, tot het vervoeren van tien varkens naar S..d.
De ontvanger, niet wetende, welke houding hij bij dit voorval zoude aannemen, daar hij zoo veel mogelijk zijn vertrek en dat zijner onderhoorigen wilde geheim houden, nam een stuk papier, en schreef daarop:
La Douane se trouvant en desordre, les Registres emballis et le Receveur en goguette; bon pour transporter d'un endroit à un autre dix Cochons sans compter le maitre.
Quartier - general de confusion, le jour de la retraite.
(Signé) G......e.
Dat is:
‘Het Kantoor der Douanen zich in wanorde bevindende, de Registers ingepakt en de ontvanger in eene vrolijke luim; goed om te vervoeren van de eene plaats naar de andere tien Varkens, zonder den Schipper mede te rekenen.
In het Hoofdkwartier van verwarring, den dag van den aftogt.
(Geteekend) G......e.’
Doende hij gemelden veerman daarvoor drie schellingen betalen.





{==144==} {>>pagina-aanduiding<<}

Bij de wieg van mijn dochtertje.


Lieve kleine! 't Oog geloken, 
In het wiegje neêrgedoken, 
En geschommeld in de rust, 
Met een lachje op 't aangezigtje, 
Rust ge zachtkens, minlijk wichtje! 
Door de liefde in slaap gesust. 
 
Ja, de liefde spreidde 't bedje, 
Droeg u met een wiegend tredje, 
En zij vlijde u zoetjes neêr, 
En zij deed u, door het schomlen 
Van het wiegje, zachtkens domlen, 
Tot ge gaaft geen kreuntje meer. 
 
Ja, de liefde schudde 't kussen, 
Vlijde 't hoofdje zacht er tusschen, 
Drukkend daar een kuiltjen in; 
Kleine platje! reeds zoo olijk 
Schuilt ge er achter, en lacht vrolijk, 
Als de schalksche God der Min. 
 
Liefde kuste u op het bekje, 
En, u drukkend onder 't dekje, 
Schikte zij de zachte sprei; 
En gij trokt de wenkbraauwboogjes 
Tot een lachje, maar uwe oogjes 
Sloten zich door 't zoet gevlei. 
 
Slaap gerust, aanminnig kindje! 
Liefde zorgt, dat u geen windje 
Of geen mugje deren mag: 
Zoetjes tripplend op de teenen, 
Trekt zij 't wiegkleedje om u henen, 
En verbeidt met vreugd den dag. 
 
Slaap dan zachtkens, hartediefje! 
Vaders vreugde, moeders liefde! 
Liefde waakt voor uwe rust. 
Groei in lieve aanvalligheden, 
En word eens ('t zijn onze beden) 
Vaders glorie, moeders lust! 
 
H. Ke. 
7 Oct. 1816. 

No. II. Meng. bl. 80. reg. 9. v.o. staat Hertog, lees Markgraaf.


{==145==} {>>pagina-aanduiding<<}

Mengelwerk.

Bedenkingen, over den tijd.

(Vervolg en slot van bl. 8.)

De eigenlijk genoemde dag, of de tegenwoordigheid der zon boven den gezigteinder, zonder de lijst der schilderij, den dageraad, die hem voorafgaat, en de schemering, die hem volgt, bevat op de geheele oppervlakte der aarde niet even vele uren. Onder den evenaar is hij altijd twaalf uren, onder de aspunten zes maanden en nog meer lang, en in onze klimaten naar gelange der saizoenen. De langste dag bevat zestien uren in den zomer, de kortste acht in den winter; alle de tusschenuren tusschen deze twee getalen worden in de twee tegen elkander overstaande saizoenen, de lente en den herfst, herhaald. Maar hetgene hier bijzondere opmerking verdient, is, dat de lengte der dagen, over de geheele oppervlakte der aarde, met de onderscheidene saizoenen in verband staat, in diervoege, dat de aangenaamste saizoenen altijd de langste en de minst aangename de kortste dagen bevatten. Bij de aspunten, alwaar men slechts twee saizoenen heeft, zomer en winter, duurt de zomer, zoo wel als de dag, meer dan zes maanden. Maar aan deze uiteinden des aardbols is de gestadige tegenwoordigheid der zon, gedurende al dien tijd, naauwelijks toereikende, om het ijs, aldaar voorhanden, week te maken, en de schors te smelten; ieder jaar ontstaat er een nieuw ijs op het oude, en de aarde, even als een grijsaard, die het einde zijner loopbane nadert, wordt oud bij hare eindpalen. Onder den evenaar, alwaar de dagen, zoo wel als de nachten, bestendig twaalf uren lang zijn, heeft men slechts één saizoen; de zomer is altijddurende, zijn vuur wordt nimmer uitgebluscht, en de zware hitte,

{==146==} {>>pagina-aanduiding<<}
welke aldaar wordt gevoeld, is alleen dragelijk voor de menschen, die aldaar wonen, omdat zij door de koelte der nachten wordt getemperd. Men weet, dat dit klimaat, voor het overige door zoo vele nutte voortbrengsels zoo zeer begunstigd, de morgen- en avond-schemering mist, en men er van een helder licht in eene dikke duisternis vrij spoedig overgaat. De oorzaak van dit verschijnsel, aan dit gewest bijzonder eigen, is volstrekt onbekend. De dagen zijn zonen des lichts, de saizoenen dochters der luchtsgesteldheid. Te Parijs, op negen-en-veertig graden noorder breedte, heeft de zomer lange dagen, de winter de kortste, en de twee overige saizoenen de dagen even lang. Door een' onmerkbaren overgang worden deze dagen langer of korter, en gaan wij uit het eene saizoen in het andere over. De nacht, de morgenstond en de dag zijn naauw aaneen verbonden; de dag, de avondschemering en de nacht raken elkander aan. Wanneer de dag in schoonheid wint, verliest de nacht zijne bevalligheden; wanneer de nacht boven onze klimaten heerscht, begint er de dag, als 't ware, slechts van verre zich te vertoonen; welhaast staat de nacht een gedeelte van zijn gebied af; de dag breidt het zijne uit; hunne krachten worden gelijk; de dag bekomt eindelijk de overhand, en de nacht, als overwonnen, brengt zijne schaduwen onder een' anderen gezigteinder over. Wat de saizoenen aangaat; de lente, door hare zachte luchtsgesteldheid en welriekenden dampkring, voert ons naar den zomer, die ons door zijne hitte verschroeit; en de vruchtdragende herfst, allengskens bekoelende, voert ons naar den winter, die ons van koude doet verstijven. Alle deze overgangen geschieden van stap tot stap, en als op eene onmerkbare wijze; derzelver verbindingen zijn verborgen; de onvermoeide tijd gaat altijd met eenparigen tred voort, en het eerste oogenblik der duurzaamheid is met onmerkbare tinten aan de eindelooze eeuwigheid verbonden. Van de tijdperken des menschelijken levens is insgelijks het eene op het
andere gebonwd; de geslachten volgen

{==147==} {>>pagina-aanduiding<<}
elkander ongevoelig en in stilte op; de heerschappijen zijn aan de heerschappijen geketend, en de aaneenschakeling des menschelijken geslachts werd sedert den eersten mensch niet afgebroken. Iet verwonderlijks is deze ongelijkheid der saizoenen en dagen, deze overeenstemming der dagen met de saizoenen. Wat zouden wij in den winter doen op een' zeer langen dag met een' zeer kouden dampkring, een' nevelachtigen hemel, velden zonder groen, kale boomen, en tuinen zonder bloemen? De nacht, die alles met zijnen gestarnden sluijer bedekt, en alle die vergulde werelden aan onze oogen vertoont, is inderdaad eene weldaad; zonder haar zouden wij ongelukkig zijn; het doel der natuur zoude niet bereikt worden. De winter is de tijd der rust, de nacht, de slaap der aarde; zijne grijze haren verbergen een hart vol vuur; een nieuw leven zal hem van nieuws bezielen; het is een Hercules, die zijne werkzaamheden hervat; het is een Theseus, uit de kolk van den Tartarus snellijk opkomende; het is een jonge Bacchus, de prooi van Indië op zijne zegekar voerende; het is een Adonis, dien de tranen van Venus aan het licht wedergeven; het is de Egyptische Feniks, die op het altaar van Heliopolis uit zijne asch wordt herboren: zijne vleugels zijn gespannen, hij vliegt, en alle de bevalligheden van het jaar volgen hem op de hielen!
Bij de lengte der dagen, van welke wij, ten aanzien der onderscheidene klimaten en in de onderscheidene saizoenen, gesproken hebben, moet men nog den dageraad en den schemeravond voegen, of het licht, hetwelk des morgens het opgaan der zon voorafgaat, en des avonds op haren ondergang volgt. De oorzaak van dit verschijnsel moet gezocht worden in de straalbuiging os afwijking, welke het licht ondergaat door zijnen schuinschen overgang uit het luchtledige of den ether in den dampkring; eene afwijking, die het de oppervlakte der aarde doet naderen, en ons het licht der zon doet genieten, zelfs haar beeld aanschouwen, vroeger dan wij haar werkelijk zien. Dit licht wordt ontbonden,

{==148==} {>>pagina-aanduiding<<}
verwt de wolken, en vormt die schitterende kleuren, welke den opgang der zonne voorafgaan. Het is dit gekleurd verschijnsel der straalbuiging, waarin de dichters de godin van den morgenstond gezien hebben; zij ontsluit de poorten des dags met hare rozevingeren, en de dochter der lucht en der zon heeft haren troon in den dampkring. De dageraad begint en de avondschemering eindigt, voor ieder punt der aarde, wanneer de zon achttien graden beneden derzelver gezigteinder is, gemeten op eenen cirkel, die regtlijnig daar boven staat. Hieruit volgt, ondersteld zijnde dat de zon regtlijnig met den gezigteinder opgaat, en dat hare schijnbare beweging vijftien graden in een uur is, dat de morgenen avond-schemering beide een uur en twaalf minuten duren, waardoor de dag twee uren en een half zal verlengd worden; eene verlenging, welke wij in de evennachtspunten, in de lente en den herfst, genieten. Indien het gestarnte des dags eenen cirkel beschrijve, welke schuins op den gezigteinder staat, moet het noodwendig meer dan achttien graden in dezen cirkel nederdalen, om aan hetzelfde getal graden te beantwoorden, op den regtlijnigen cirkel gemeten; waartoe meer tijds zal vereischt worden, en waardoor de morgen- en avondschemering langer zullen duren. Te Parijs heeft men drie dagen in het jaar, 21, 22 en 23 Junij, dat er geen nacht is; de avondschemering is nog niet geëindigd, of de dageraad verschijnt reeds aan den hemel; de twee uitersten van den dag raken elkander, en een cirkel van licht dient ons tot eene kroon. Reeds heb ik aangemerkt, dat er onder den evenaar morgen- noch avondschemering is. Bij de aspunten, alwaar de dag zes maanden moest duren, duurt hij elf maanden; eene vermeerdering van vijf maanden. De evenaar is de gezigteinder der aspunten; de dageraad begint, wanneer de zon achttien graden beneden den gezigteinder is; de avondschemering eindigt, wanneer zij even zoo vele graden is gedaald: diensvolgens zal de zon twee maanden noodig hebben, om
van deze achttien graden tot

{==149==} {>>pagina-aanduiding<<}
aan den evenaar te klimmen, zes maanden om bij den keerkring te komen en vandaar terug te keeren, en twee maanden om van den evenaar tot achttien graden daar beneden neder te dalen; gevende in alles tien maanden dag. Maar, gedurende de twee overige maanden, die het jaar vol maken, blijft de maan, in ieder derzelven, vijftien dagen boven den evenaar of den gezigteinder der aspunten, makende eenen maan-dag van eene maand, die, bij de tien overige gevoegd, de bovengenoemde elf maanden uitmaken. De nacht-maand, die er nog overschiet, is van licht niet geheel ontbloot; de morgen- en avond-schemering der maan, de terugkaatsing des lichts door sneeuw en ijs, en het noorderlicht, zijn genoeg om haar te verlichten, en tot gids te dienen voor de dieren der aarde, en voor de zeegedrogten, welke de natuur in deze barre gewesten heeft opgesloten. Nuttig is derhalve de straalbreking voor de aarde, niet alleen omdat zij ons eenige oogenblikken langer de tegenwoordigheid der zon doet genieten, maar ook omdat zij, de morgen- en avond-schemeringen doende ontstaan, de duurzaamheid van het licht verlengt. ‘De natuur,’ heeft zeker wijsgeerig starrekundige gezegd, ‘heeft trapswijze afnemingen daargesteld, om onze vermaken voor te bereiden en onze smarten te verminderen. Wij zien den dag aanbreken als eene flaauwe hoop; hij ontvlugt ons, zonder dat men er op bedacht is; en het licht vergaat, even als onze ligchaamskrachten, even als de gezondheid, de vermaken, het leven zelf, zonder dat wij het bemerken.’
Zoodanig zijn de grondbeginsels van den natuurkundigen tijd en het tijdsbestek, den mensche verleend, om zijn doel te treffen.
De tijd is de gemeene rijkdom der menschen; door middel van denzelven wordt alles te onder gebragt, verwisselt alles, neemt alles eene andere gedaante aan; de kunsten worden geboren, de wetenschappen worden beschaafd, het geluk der volken neemt toe. De natuur opent voor ons haren schoot, schenkt

{==150==} {>>pagina-aanduiding<<}
ons hare schatten met eene kwistige hand; de tijd verschaft ons de middelen en de mogelijkheid, om dezelven tot onze behoeften, tot onze neigingen en onze vermaken te doen dienen; hij is het werktuig, waarvan de mensch, om uit te vinden, te volmaken, te verkrijgen, te verspillen en te genieten, zich bedient; hij is insgelijks de koopwaar, aan allen gemeen; twee onvermoeide werklieden, het vernuft en de nijverheid, bevinden zich in de werkplaatsen, en bouwen eenen troon voor het menschelijk geluk; bij wijlen dringen de magt en de rijkdom daarin door, en maken ze tolpligtig; doch welhaast neemt hunne bestemming de overhand, en de rijkdom en de magt worden op hunne beurt schattingschuldig aan het vernuft en de nijverheid.
Eene der streelendste bekoorlijkheden, welke over 's menschen leven zijn verspreid, ten einde alle de oogenblikken van hetzelve aan te vullen, is de arbeid. Bezigheid verkort voor hem den dag, en verlengt het jaar; de ledigheid, daarentegen, verlengt den dag, en maakt het jaar korter; aldus is het vermaak verknocht aan hetgene men als een kwaad beschouwt, en het kwade of de smart aan eenen toestand, dien men voor gelukkig houdt. De mensch, die arbeidt, en wiens uren allen vruchtbaar zijn, vervolgt zijnen weg zonder den tijd te zien vlugten; het oogenblik der rust verschijnt, en nu leert hij deszelfs snelheid kennen. Alle zijne dagen, van elkander onderscheiden, vertoonen hem dezelfde uitkomst; de werkzaamheid is de ziel daarvan; maar wanneer hij, aan het einde van het jaar, alle zijne gedachten, alle zijne daden, en alwat hij heeft voortgebragt, zich tracht te herinneren, wordt deszelfs duurzaamheid grooter, en zijne twee uitersten worden door een onnoemelijk getal daadzaken vaneengescheiden. De Sybariet, daarentegen, wiens verbeelding stilstaat, wiens leven niets anders is dan eene langdurige rust, zucht onder den last der uren, loopt denkbeeldig den tijd vooruit, klaagt over deszelfs traagheid, en, met het oog op zijn uurwerk gevestigd, wacht hij op het

{==151==} {>>pagina-aanduiding<<}
oogenblik, welk hem een nieuw vermaak moet aanbrengen, reeds door de hoop versleten, of de gewone wellustigheden, de eenige asleiding van zijne eeuwige verwachting. Alle zijne eenzelvige dagen schijnen hem zoo vele eeuwen; maar wanneer hij, aan het einde van het jaar, zichzelven rekenschap wil doen van zijn leven, en zijne onvruchtbare uren van nieuws verschijnen, dan blijft de tijd stom, de uren zijn verdwenen, het jaar versmelt tot een punt, het begin des levens is als tegenwoordig, de zandlooper keert zich, en de laatste korrel vloeit welhaast daar henen!
Intusschen bestaan er wezens, voor welken de tijd niet is geboren, wier leven slechts een oogenblik is, die geen denkbeeld hebben van de duurzaamheid, welken het vermaak slechts eenmaal streelt, wien de hoop nimmer toelacht, welken de zoete naam van vader, vriend, beminde niet roert, welken de overdenking niet tot werkzaamheid noopt, wier bij wijlen vleijende gesprekken zonder zamenhang en zonder bedoeling zijn. Hunne gedachten zijn even los en vlugtig als de nachtelijke droomen; hunne verbeeldingskracht is een beweegbare spiegel, die den indruk der beelden, welke hij ontvangt, niet kan behouden; en de lijdende en ellendige opslag van hun oog is pijnlijk en treurig. Deze rampzaligen zijn de verstandeloozen en zotten. Voor hen heeft de tijd vleugels noch zeissen; de natuur vertoont slechts ééne plaats en één gelaat; hun geheele leven is betrekkelijk; maar, indien het van vreugde en geluk ontbloot zij, het voert hen naar den dood zonder vreeze en zonder kwelling.
Wat ons aangaat, welken de tijd bestuurt en de rede regeert, laten wij het overschot van ons leven niet meer te kort doen, laten wij de dwaze verkwisting daarvan doen ophouden; dat ieder oogenblik ons aantreffe in de betrachting der deugd en op den weg des waren geluks, en laten wij niet vergeten, dat een monarch, de wellust des menschelijken geslachts, op den troon uit-
{==152==} {>>pagina-aanduiding<<}
riep: Amici! diem perdidi. ‘Vrienden! ik heb eenen dag verloren.’

Waarom sterven er menschen aan geneeslijke kwalen? (*)

I.


Ars longa - occasio praeceps. 
 
hipp. 

- Bijna zoude ik zeggen, omdat zij hunne toevlugt nemen tot de kunst en de artsen, en niet geduldig de pogingen afwachten en doorstaan, die de natuur te harer redding in 't werk stelt. Wat willen wij toch van eene kunst verwachten, die, boven alle andere, het voorregt schijnt te hebben van door weetnieten en domkoppen beoefend te worden? Want, zoo horatius zich ergerde, dat elk, die ooit een paar rijmen aan elkander lapte, zich deftig in den rei der dichters plaatst, al weet hij er ook niets van, en al heeft hij er geen' den minsten aanleg toe, moet zich een regtschapen geneesheer nog veel meer ergeren, dat elk, die slechts weet, dat een glas water den dorst verslaat, vriend en vijand met zijne medicinale raadgevingen vermoeit. Maar beunhazen, zal men zeggen, bederven alle kunsten en ambachten; en daarenboven ziet men niet alleen die menschen sterven, die tot dezelven hunne toevlugt nemen, maar wel degelijk ook zulken, die de heeren raadplegen, welke tot het gild van galenus gerekend worden. En vergelijkt men dan, op de sterflijsten, de ziekten, waarvan zij gezegd worden het slagtoffer geweest te zijn, dan bemerkt men al spoedig, dat velen onder een verkeerd hoofd gebragt zijn, en dat het, wil men zeer naauwkeurig zijn, noodzakelijk is, op die lijs-
{==153==} {>>pagina-aanduiding<<}
ten eene nieuwe rubriek te stellen voor de menigte, welke door de pillen en drankjes, die ze geslikt hebben, bezweken zijn.
En dit is geen wonder. Er behoort toch zoo veel toe, om zieken behoorlijk te kunnen genezen; en er wordt door hen, die zich daartoe bekwamen, veelal zoo weinig gedaan, om iets van dat veel magtig te worden, dat het waarlijk eer een wonder moet gerekend worden, dat er nog zoo vele zieken den dood ontsnappen, die geen beter veldjagers kon uitkiezen, dan dat heer van Eskulapen, hetwelk als bij dozijnen uit het stof der scholen, schraaltjes toegerust, de maatschappij binnentreedt. Wie den loop der studiën van een' aanstaanden geneesheer, zoo als dezelve zeer dikwijls plaats hebben, nagaat, zal ophouden zich over de gebrekkige kennis dier heeren te verwonderen, en, met ons, in derzelver onkunde en gebrekkige opleiding eene eerste oorzaak van de menigvuldige sterfgevallen, eene gedeeltelijke beantwoording der opgeworpen vraag vinden.
Met een mondvol latijn, en zonder eenige voorbereiding in de natuurkundige wetenschappen, komen de jongelingen, voor de geneeskunde bestemd, op onze hoogescholen. Het eerste, wat zij doen, zoo zij studeren, is, zich met de beenderen en lijken gemeenzaam te maken. Den tienden valt het niet in, dat de mensch slechts een gedeelte is van het groote rijk der natuur en onderworpen aan deszelfs wetten, en dat men tot het bijzonder onderzoek van den mensch niet naderen moet, zoo lang men in dat rijk een vreemdeling is, zoo lang men naauwelijks iets weet van natuurlijke historie, natuur- of scheikunde. Zij leeren die wetenschappen te hooi en te gras, en wanneer dit zoo eens met hunnen tijd uitkomt en de studentenmode het wil. Zij maken er ook niet veel werk van. En waartoe zou dat ook dienen? De optica of de theorie der verbranding leert geene katarrhale koorts genezen. Wat is hier nu het gevolg van? Onbekend met de algemeene natuurkunde, ontmoeten zij in de natuurkunde van den mensch, of

{==154==} {>>pagina-aanduiding<<}
physiologie, telkens onoverkomelijke zwarigheden, en wordt hun de ziektekunde eene bloote optelling en verklaring van eenige half grieksche namen. Natuurlijk is hun de leer der geneesmiddelen, bij dat gebrek van voorbereidende studiën, een collegie van Frans Baltes, waaruit zij niet veel meer wegdragen, dan een of ander geneesmiddel, waarmeê de professor hoog liep, en een paar anderen, die in de mode en voor alles goed zijn, b.v. kina en kwik. Zoo ligt gewapend, vallen zij nu eindelijk op de eigenlijke geneeskunde aan; doch met welk een gevolg, laat zich ligt begrijpen. Zoo veel leeren zij, dat er eene menigte ziekten zijn, en dat men alle zieken den pols voelt en de tong laat uitsteken.
Ja, al weten zij veel meer, al kunnen zij aardig het zijdewee en de leverontsteking, de jicht en het flerecijn van elkander onderscheiden; al weten zij zeer duidelijk de verschillende zitplaats, oorsprong en oorzaken dier kwalen aan te wijzen; en al kennen zij, naar de rij af, alle middelen van buiten, die er ooit, met eenig gevolg, tegen zijn aangewend, - wat baat zulks? zij staan nog telkens verlegen, door hunne geringe kennis van de natuur. Waar natuur- en scheikunde hun konden behulpzaam zijn ter verklaring van de ziekteverschijnselen, of van de werking der geneesmiddelen, staan zij als de domste boer voor het ziekbed te gapen, kijken zeer onnoozel, en halen de schouders op. Daar zij naauwelijks de lessen der hoogleeraren verstonden, hoe zeer dezelven tot hun bekrompen verstand afdaalden, verstaan zij de verheven taal der natuur nog veel minder, waarin zij zich niet het minst geoefend hebben. Voor hen is het licht, dat over de geneeskunde opging, door den hoogen stand der natuurkundige wetenschappen, verloren. Zij zijn als de mollen, welke men in het volle daglicht trekt, - ziende blind.
Deze onkunde en halve wetenschap moet natuurlijk invloed hebben op de beoordeeling en behandeling der ziekten. De hippocratessen, de syden-
{==155==} {>>pagina-aanduiding<<}
hams, de boerhaaves, die in de duisternis licht zien, en in de schemering met zoo veel zekerheid handelen en wandelen als op den vollen dag, zijn zeldzaam. Rijke voorraad van kundigheden, en een, door bewerking van dien voorraad, geoefend oordeel, moet, zal het wél gaan, bij gewone menschen en bij gewone geneesheeren, de plaats vervullen van het genie. Het is ondertusschen niet gemakkelijk, zich dien rijken voorraad te verschaffen; terwijl het genie geen de minste moeite of inspanning kost, ja zelfs elk' aanroeper van apollo, het zij arts of poëet, als van zelve schijnt toe te vloeijen, zoodra zij slechts beginnen te rijmen of den pols te voelen. En menig zieke wordt vermorst, omdat zijn arts, zonder het minste vonkje van genie, hem regt genialisch, volgens de ingeving van het oogenblik, behandelt.
Hoe veel te erger, wanneer de doctor inderdaad een domkop is, en, met de leeken in de kunst, zenuwen en kramp voor eene soort van kwade stoffen houdt, die door het ligchaam vliegen. - En, helaas! het vertelsel van gellert, waarin men, van vier zonen, den halven gek tot geneesheer bestemd ziet, is niet uit de lucht gegrepen; het bevat veeleer eene alledaagsche waarheid.
Maar het is niet alleen de onwetendheid der artsen, welke de kwalen der stervelingen gevaarlijker maakt, dan zij anders zijn zouden: ook velen, welken het waarlijk niet aan kunde en geleerdheid ontbreekt, zijn ongelukkig in hunne behandeling, en studeren voor het kerkhof, omdat zij geen' aanleg bezitten voor eene kunst, waartoe niet minder, dan tot de dichtkunst, eene rijke ader gevorderd wordt. Het is geen gemeen verstand gegeven, de natuur in hare geheimste bewegingen te bespieden, de afgebrokene en geheimzinnige teekenen te verstaan, waarin zij, van het ziekbed, spreekt, en daar, waar alles van het oogenblik afhangt, met eene stoute vaardigheid, hare naauwelijks merkbare wenken te volgen. Eene vlugge bevatting, een gelukkig geheugen,

{==156==} {>>pagina-aanduiding<<}
een scherp oordeel, eene groote mate van standvastigheid, moeten den geneesheer bezielen, zal hij op alles acht geven, van alles partij trekken, het voorledene en de toekomst vereenigen, en, terwijl hij zich door alle omstandigheden schijnt te laten leiden, zich door niets van een na rijp beraad ontworpen geneesplan laten afbrengen.
Doch ook de best ingerigte opleiding, gepaard met het gelukkigst talent, zijn niet voldoende, om den geneesheer, op den duur, wel te doen slagen, wanneer hij niet, door vermeerdering zijner wetenschappelijke kundigheden, en door een verstandig gebruik zijner ervaring, zijn aangeboren en verworven kunstvermogen versterkt en beschaaft. De meeste geneesheeren hebben naauwelijks den doctorshoed op het hoofd, of zij sluiten hunne boeken weg, en meenen zich al wonder wel af te slooven, zoo zij 's middags of 's avonds, onder een pijpje, eens een geneeskundig tijdschrift doorbladeren; even alsof het gedekte hoofd den verkregen hersenschat voor alle vervliegen of verkouden bewaarde. - Maar, gelijk de toonkunstenaar, die zijn instrument jaren in 't stof laat hangen of achteloos behandelt, achteruit leert; gelijk de dichter, die zijne goddelijke kunst slechts ter loops, bij een vriendenfeest of openbare gelegenheid, beoefent, al had hij het talent van homerus, eeuwig een bavius blijft, - wordt de kundigste en schranderste arts een zielloos polsenvoeler, wanneer hij zich zijne dagelijksche ervaring niet ten nutte maakt, zijn geheugen niet verrijkt met het belangrijkste uit zijne waarnemingen, dezelven met die van anderen niet gedurig vergelijkt, en immer nalaat, de verschijnselen aan het ziekbed met de heldere fakkel der natuurkunde toe te lichten. Tot eene gelukkige praktijk is eene voortgezette studie noodzakelijk; maar eene studie, waarvan het ziekbed het middelpunt is. Wij gelooven toch, dat eene opzettelijke beoefening van een of ander bijzonder vak van geleerdheid, het zij letterkunde of wijsbegeerte, of zelfs natuur- en menschkunde, zon-
{==157==} {>>pagina-aanduiding<<}
der bepaalde toepassing op de kunst zelve, niet dan nadeelig kan wezen voor den kunstoefenaar, als zoodanig: want dit leidt zijnen geest van het gewigtig beroep af, waaraan hij zich heeft toegewijd, en hetwelk de geheele inspanning zijner krachten vordert en verdient. Hoe is het
mogelijk, dat een man, verrukt over eene plaats uit de schriften der oudheid, of vermoeid door eenig afgetrokken, wijsgeerig vraagstuk, of vervuld met eene belangrijke ontdekking in natuur- of scheikunde, de gansche kracht van zijnen geest aan de dagelijksche voorvallen der ziekenkamer kan schenken, welke dikwijls zoo nietsbeteekenend schijnen, en waarvan toch altijd leven en gezondheid afhangen? Vanhier, dat eene groote geleerdheid den geneesheer, in de uitoefening zijner kunst, niet zelden meer nadeel dan voordeel verschaft, en dat zij, die op het papier het karakter der verborgenste kwalen meesterlijk schilderen, en de krachtigste geneesmiddelen duidelijk opgeven, somwijlen, in de dadelijke behandeling der ziekten, de meest gewone naauwelijks kennen, en altijd naar het verkeerde hulpmiddel grijpen.
Moet zoo menig lijder de wijsgeerige bespiegelingen of de letterkundige geleerdheid van zijnen arts met den dood bekoopen, menig ander wordt het slagtoffer van de te uitgestrekte praktijk van den zijnen. Het is waar, die geneesheeren, welken de dag bijna te kort is, om het heer hunner lijders te bezoeken, loopen weinig gevaar, hunnen geest met iets anders dan met dezelven bezig te houden; doch zij zijn aan een ander gevaar blootgesteld, hetwelk evenzeer op den armen zieke terugstuit, - het gevaar namelijk, dat zij, door de al te groote menigte van gelijksoortige en evenwel verschillende voorwerpen, in verwarring gebragt, duizelig en als verblind worden, zoodat zij eindelijk, in een' onafzienbaren kring van zieken en ziekten gestadig ronddraaijende, naauwelijks meer weten, waar zij zijn, dus veel minder, wat zij doen. Ook met het beste voornemen en den gelukkigsten aanleg, gaat de ervaring van

{==158==} {>>pagina-aanduiding<<}
dagen en jaren bijna nutteloos voor hen verloren; even als de gulzigaard, dagelijks met spijs en drank overladen, geen voedsel trekt van zijne maaltijden. - Enkelen mogen, door den tooverslag van hun genie, in dien bajert licht weten te brengen; die enkelen zijn meer dan zeldzaam. Over het algemeen moet de overlading met beroepsbezigheden, daar ze den geest vermoeit en opvult met een' nutteloozen ballast van waarnemingen, der volmaking van den arts, als kunstoefenaar, zeer in den weg staan. Men moet dus van zulke drukbezette artsen geene genezing van moeijelijke, vooral niet van slepende, kwalen verwachten; even min als men van een' schilder, die bij het dozijn werkt, een meesterstuk verwacht. En ondertusschen is de genezing van eene moeijelijke, hoewel geneeslijke, kwaal inderdaad een grooter meesterstuk van menschelijk vernuft, dan een Laöcoön of eene Venus de Medicis, om wier wil men naar Italië reist. Men vergt dus te veel van den grooten hoop der artsen. En wanneer men bedenkt, hoe veel de geringe kunde en de gebrekkige geestvermogens der menigte, die het polsvoelen als een handwerk drijven, bij de vorderingen der kunst te kort schieten, zal men zich niet meer verwonderen, dat er zoo vele menschen aan geneeslijke kwalen sterven.
Doch er zijn nog andere oorzaken van dit verschijnsel, welke wij bij eene volgende gelegenheid willen opsporen.
J.V.

Levensschets van Hamlet, prins van Denemarken.

Lang vóór de invoering des Christendoms in Denemarken, huwde hor wendillus, Koning van Jutland, geertrui, dochter van rurik, Koning van Denemarken, bij welke hij eenen zoon had, hamlet genaamd. Fengo vermoordde zijnen broeder hor-
{==159==} {>>pagina-aanduiding<<}
wendillus, trouwde geertrui, en beklom den troon. Hamlet, om zijns ooms naijver te ontgaan, veinsde verstandeloosheid, en werd voorgesteld als zulk eenen afkeer hebbende van valschheid, dat, schoon hij bij aanhoudendheid de meest ontwijkende en belagchelijke antwoorden verzon, hij het nogtans kunstiglijk zoo beleide, van nooit af te wijken van de waarheid. Fengo, de wezenlijkheid van zijn verstandsverlies verdenkende, poogde, langs verschillende wegen, den waarachtigen toestand zijner ziel te ontdekken: onder andere vertrok hij van Elseneur, belegde eene zamenkomst tusschen hamlet en geertrui, begrijpende, dat de eerste zijne wezenlijke gevoelens voor zijne eigene moeder niet zou bedekken, en beval eenen hoveling, zich, buiten weten van beiden, te versteken, met oogmerk om hun gesprek af te luisteren. De hoveling begaf zich, gevolgelijk, in het vertrek der Koningin, en verschool zich onder een' hoop stroo (*). Hamlet, bij het binnentreden van het kabinet, de tegenwoordigheid van eenigen verspieder vermoedende, bootste, naar zijne gewone vertooning van krankzinnigheid, het gekraai van eenen haan na, en, klappende met zijne armen als met wieken, sprong hij op den hoop stroo, en, den hoveling gevoelende, trok hij zijn zwaard, en maakte hem onmiddellijk af; vervolgens sneed hij het
ligchaam aan stukken, kookte het, en gaf het den varkens. Daarna, zijner moeder belijdende, dat hij slechts den dwaas vertoonde, verweet hij haar haar bloedschendig huwelijk met den moordenaar haars gemaals, en besloot zijne rede met te zeggen: ‘In plaats, derhalve, van mijne zinneloosheid te beklagen, beschrei uwe eigene schande, en leer de ontaarding uws eigen gemoeds beweenen!’
De Koningin zweeg, doch werd door deze waarschu-
{==160==} {>>pagina-aanduiding<<}
wingen tot de deugd teruggeroepen. Fengo keerde terug naar Elseneur, zond hamlet naar Engeland, onder het opzigt van twee hovelingen, en verzocht den Koning, bij eenen brief, hem ten dood te brengen. Hamlet ondekte en veranderde den brief, zoo dat de Koning, bij hunne aankomst in Engeland, de twee hovelingen onmiddellijk liet van kant maken, en zijne dochter verloofde aan hamlet, die verbazende blijken gaf van een verheven verstand. Met het einde des jaars keerde hij terug naar Denemarken, en ontstelde het hof door zijne onverwachte verschijning, daar er een gerucht van zijnen dood verspreid was, en toerustingen gemaakt werden tot zijne uitvaart. Zijne gemaakte krankzinnigheid hernomen hebbende, wondde hij met opzet zijne vingers, terwijl hij zijn zwaard trok, hetwelk de omstanders onmiddellijk in de scheede vastmaakten. Vervolgens noodde hij de voornaamste edelen tot een feest, maakte hen dronken, en bedekte hen in dien toestand met een groot gordijn, dat hij met houten pennen aan den grond vastmaakte; vervolgens stak hij den brand in het paleis, en de edelen, in het gordijn besloten, kwamen om in de vlammen.
Gedurende dit voorval, begaf hij zich wederom naar fengo's vertrek, en, het zwaard nemende, dat ter zijde van deszelfs bed lag, leide hij zijn eigen in de plaats. Nu wekte hij hem, en berigtte hem, dat hamlet gekomen was om den moord zijns vaders te wreken. Fengo sprong van zijn bed, greep het zwaard, doch, buiten staat hetzelve te trekken, viel hij door de hand van hamlet. Des anderen daags, terwijl het gemeen zich verzameld had om de ruïnen van het paleis te bezigtigen, riep hamlet de overgeblevene edelen bijeen, en leide, in eene meesterlijke aanspraak, de beweegredenen open van zijn gedrag, bewees, dat zijn oom de moordenaar van zijnen vader was geweest, en besloot met de volgende woorden: ‘Vertrap de asch van het monster, dat, de vrouw zijns vermoorden broeders bezoedelende, bloedschande bij broedermoord

{==161==} {>>pagina-aanduiding<<}
voegde, en met de drukkendste tirannij over u heerschte! Ontvang mij als den dienaar eener regtvaardige wraak, als iemand, die deel neemt in het lijden van zijnen vader en van zijn volk! Beschouw mij als den persoon, die de schande van zijn vaderland heeft afgewasschen, de eerloosheid zijner moeder vernietigd, en u verlost van de willekeur eens monsters, welks misdaden, ware hij blijven leven, dagelijks zouden zijn toegenomen, en uitgeloopen op uwe vernietiging! Erken mijne diensten; en, zoo ik het verdiend heb, bied mij de kroon aan: beschouw in mij den bewerker dezer voordeelen; geen ontaarde, geen moordenaar der zijnen, maar den regten erfgenaam des troons, en den ouderlievenden wreker van 's vaders dood! Ik heb u ontrukt aan uwe slavernij, u in vrijheid hersteld, en uwe eer gezuiverd. Ik heb eenen dwingeland vernietigd, en over eenen moordenaar gezegepraald. De vergelding is in uwe handen; gij kunt de waarde mijner diensten schatten, en op uwe deugd bouw ik mijne hoop en verwachting van belooning.’
Deze aanspraak had de verlangde uitwerking; het grootste gedeelte der vergadering stortte tranen, en allen riepen hem voor Koning uit, te midden van herhaalde toejuichingen.
Hamlet begaf zich, kort na zijne verheffing, te scheep naar Engeland, en liet een schild maken, waarop de voornaamste bedrijven van zijn leven waren afgebeeld. De Koning ontving hem met geveinsde betooningen van blijdschap, verzekerde hem op eene logenachtige wijze, dat zijne dochter dood was, en beval hem aan, naar Schotland te trekken als zijn gezant, en aanzoek te doen bij de Koningin hermetruda. Hij gaf dezen neteligen raad in de hoop, dat hamlet zou omkomen in de poging, daar de Koningin, die opmerkelijk was om hare kuischheid en wreedheid, zulk eenen afkeer had van alle huwelijksvoorslagen, dat geen harer vrijers het lot ontkomen was van te vallen als een offer harer wraak. Hamlet, in spijt aller zwarighe-
{==162==} {>>pagina-aanduiding<<}
den, volbragt de zending, verkreeg, door hulpe van zijn schild, hetgeen der Koninginne een gunstig denkbeeld inboezemde van zijne wijsheid en moed, haar ten huwelijk, en keerde met haar naar Engeland weder. Onderrigt door de Prinses, aan welke hij was verloosd geweest, dat haar vader op zijne vermoording dacht, vermeed hamlet dit noodlot door zich onder zijne kleederen te wapenen, bragt den Koning van Engeland ten dood, en zeilde naar Denemarken met zijne twee vrouwen, alwaar hij, kort daarna, snenvelde in een gevecht met vigletus, zoon van Koning rurik.
Hamlet, voegt er de Historieschrijver bij, was een Prins, die, zoo zijn goed geluk gelijk gestaan had met zijne verdiensten, de Goden zou hebben geëvenaard in luister, en, in zijne bedrijven, de werken van hercules overtroffen.

Iets over den steendruk, of lithographie.

Bij alle de voordeelen der Boekdruk- en Graveerkunst, om, door middel van dezelve, alles, wat der menschheid oorbaar en der maatschappije nuttig was, voor te stellen, na te bootsen, en tot tijdgenoot en nakomelingschap over te brengen, bleef er echter in beide kunsten, hier en daar, nog iets te wenschen over. Bij voorbeeld, om handschriften en origineele teekeningen te kunnen vermenigvuldigen; om Sinésche, Sanscritsche en andere talen te kunnen drukken, welker letters of karakters te talrijk, en dus moeijelijk en niet dan met vele kosten te verkrijgen zijn; om boek- en plaatdruk gelijkelijk te vereeuwigen, enz. De uitvinding van den Steendruk heeft grootendeels deze wenschen bevredigd, en wel op zulk eene voldoende wijze, dat wij het belangrijk genoeg achten, dezelve hier mede te deelen.
Deze, met regt geprezene, uitvinding geschiedde in het laatst der vorige of het begin dezer Eeuwe te Munchen, door aloys sennevelder. Hij had op-
{==t.o. 162==} {>>pagina-aanduiding<<}


{== afbeelding 
	
Steendrukplaat

Imprimerie Lithographique

Polyautography.

Steindruck. Staindŭrk.==} {>>afbeelding<<}
    


{==163==} {>>pagina-aanduiding<<}
gemerkt, dat, wanneer men met eene vetachtige inkt op kalkaardige steenen strepen maakte, dezelve, door middel eener sterke wrijving, eenen afdruk gaven; en tevens, dat deze soort van steen ook vatbaar was voor inzuiging van water. Op deze twee waarnemingen was het geheele stelsel zijner uitvindinge gegrond. Hij wist het voordeel te waarderen, hetwelk men uit de ontdekking van een verschijnsel kon trekken, dat zoo gemakkelijk te verklaren, en echter vóór hem nog niet opgemerkt was. Hij deelde zijne uitvinding aan den Heer a. andré, te Offenbach, mede, door wiens medewerking dezelve reeds spoedig tot eene zekere volkomenheid voor sommige vakken der kunst geraakte, inzonderheid in het muzijkdrukken; hebbende deze daartoe eene drukkerij opgerigt, die ongetwijfeld nu reeds meer heeft opgeleverd, dan eenig tot dusverre bestaand Etablissement van muzijk op tinnen platen.
De Heer andré verspreidde deze kunst naar Frankrijk en Engeland. Te Londen, alwaar zij onder den naam van Polyautographie bekend werd, is zij zeer gevorderd. In Parijs heeft zij de oplettendheid van de Fransche Akademie der schoone Kunsten zoodanig tot zich getrokken, dat eene Kommissie uit dezelve benoemd werd, om deze uitvinding nader te onderzoeken, en een Rapport daarover in te leveren. Deze Kommissie heeft zich bijzonder met de Steendrukkerij van den Heer engelman, te Parijs, bezig gehouden, en haar berigt van dezelve is zeer gunstig.
Daar ons vaderland niet alleen de moeder en voedster van vele kunsten en wetenschappen is, maar ook in vele derzelven de eerste uitvinders heeft overtroffen, zoo was het ons bijzonder aangenaam te vernemen, dat deze nieuwe uitvinding bij ons niet onbekend is gebleven; maar dat er ook in Amsterdam eene zoodanige Steendrukkerij bestaat; van de Heeren e. beijer en a. vinkeles, welke niet alleen aanmerkelijke verbeteringen, maar ook nieuwe uitvindingen in dit vak

{==164==} {>>pagina-aanduiding<<}
gedaan, en deze kunst daardoor tot eene meerdere volkomenheid gebragt hebben.
De eenvoudige bewerking van den Steendruk is deze:
Nadat de steenen genoegzaam glad geslepen zijn, (en wel meer- of minder, naar mate men óf met de pen óf met zwart krijt er op wil teekenen) teekent men op dezelven met eene scheikunstige inkt of met een krijt, die voornamelijk uit oliën en vetdeelen bestaan; dan worden de steenen met een verdund salpeterzuur overgoten, om het inzuigen des waters te bevorderen; en vervolgens met gom overdekt, om dezelven voor bederf te bewaren. Om nu eenen afdruk van deze steenplaat te maken, wascht men eerst de gom daarvan af, bevochtigt dezelve dan, en zwart ze in door middel van eene met leder bekleede tampon; bevestigt de plaat dan in eene holle tafel, waarover eene ijzeren rol gaat, welke door wrijving den afdruk geeft.
Deze zeer eenvoudige bewerking levert groote gerijven voor de kunst op, om namelijk teekeningen van zwart en rood krijt na te bootsen, om oorspronkelijke stukken op eene misleidende wijze af te drukken, om teekeningen met de pen en in de gewasschen manier te vermenigvuldigen, en eindelijk om muzijk te drukken.
De Kommissie der Fransche Akademie van schoone Kunsten merkte in de bewerking van den Heer engelman nog twee groote zwarigheden op; te weten, dat het teekenkrijt, hoewel het zich liet aanscherpen, echter te veel aan warmte of vochtigheid onderhevig was, en dat er zeer vele oefening vereischt werd, om met zijne inkt te teekenen. Deze twee zwarigheden zijn door de vinding van onze voornoemde Amsterdamsche kunstenaars verholpen, daar zij een teekenkrijt hebben uitgevonden, dat even goed teekent, zich laat aanscherpen, en de punt zoo goed houdt, als gewoon goed zwart krijt; ook vinden zij het teekenen met inkt, naar hunne nieuwe manier, niet meer zoo moeijelijk. Daarenboven hebben zij wezenlijke verbeteringen in de werktuigelijke zamenstelling der pers gemaakt, welke

{==165==} {>>pagina-aanduiding<<}
den druk, vergeleken met de Parijsche pers, driemaal sneller doen voortspoeden. Voorts zijn zij in staat, regelmatig Stereotypen te drukken, waartoe de steendruk nog niet gebezigd was, - en prenten op steen te graveren, die de gravure in koper volmaaktelijk evenaren; terwijl de tot dusverre vervaardigde steendrukken in de manier van gravure zich nog altijd tot pen-teekeningen bepaalden.
De kunst, om gravures alzoo (om het dus eens uit te drukken) op eene machinale wijze te vermenigvuldigen, is iets, hetwelk der Amsterdamsche Steendruk-fabrijk alleen eigen is, en door haar alleen bewerkstelligd wordt; en het nadrukken of afdrukken van gedrukte boeken en handschriften hebben zij zoo verre gebragt, dat daarbij niet veel meer te wenschen overig blijft.
Het proefplaatje van hun werk, hetwelk dit berigt verzelt, moge ten bewijze hunner vorderingen dienen.
De spoedige wijze van drukken zoo wel, als de geringere kosten, bevelen overigens deze belangrijke uitvinding ten sterkste aan.
Wanneer deze Fabrijk, die eerst sedert weinige maanden openlijk werkzaam is, de aanmoediging en goedkeuring onzer Landgenooten mag wegdragen, en eens zoo lang zal werkzaam geweest zijn, als die van Parijs, welke reeds in 1807 aanwezig was, dan twijfelen wij niet, of dezelve zal deze kunst tot eenen hoogen graad van volkomenheid gebragt hebben.

Twaalf uren in Zuid-Amerika.

Door Waecker.

Op den 26sten van Lentemaand des jaars 1812 werden Caraccas en de omliggende landstreken van dat gedeelte van Zuid-Amerika door eene der schrikkelijkste aardbevingen verwoest. Vele honderd mijlen van bloeijende provincien werden in wei-
{==166==} {>>pagina-aanduiding<<}
nige oogenblikken door de opgeruide elementen vernield. Duizenden vonden in den schoot der aarde hun graf, en duizenden zagen zich aan een ellendig, verminkt leven prijs gegeven. Ofschoon verscheidene dagbladen deze omwenteling der natuur reeds vroeger oppervlakkig hebben vermeld, verdient echter de navolgende, door eenen ooggetuige daar ter plaatse opgemaakte, beschrijving onze aandacht; daar dezelve dit, in het noordelijk Europa onbekende, ontzettende natuurtooneel in het helderst licht vertoont. Hij verhaalt:
Het verblijf in Zuid-Amerika, met name in Santa-Fe-de-Bogota en Caraccas, verschafte mij eene reeks der aangenaamsle dagen, wier herinnering mij nog verrukt.
Caraccas met zijne ommestreken is te rijk in natuurschoonheden van allerlei aard, dan dat men in het vol genot derzelven de schilderachtigste oorden van Europa zoude ontberen. Mijne uitgebreide bezigheden, en bijzonder mijne bekendschap met de voortreffelijke familie van hugata de los parnado, een' rijken Spanjaard, verschaften mij het afwisselend genot des land- en stadlevens in de belangrijkste opzigten. Hier was ik desgelijks ooggetuige van het tooneel, dat, met voorbeeldelooze woede, dezer groote en rijke provincie den ondergang dreigde.
Ik bevond mij op Paaschvrijdag op een landhuis van parnado. De morgen dezes onvergetelijken dags was ongemeen koel; doch spoedig veranderde de temperatuur des geheelen dampkrings alleropmerkelijkst. De helderste, schoonste zomermorgen, waarin geen wolkje den klaren, zuiveren hemel bedekte, en van rondomme de in jeugdelijken tooi tot het veelvoudigste leven ontwaakte natuur zelfs het hart des ongelukkigen slaass tot vreugd en tot gezang stemde, verkeerde in de drukkendste daghitte, die zelfs door geen zuchtje werd verkoeld.
Tegen elf ure maakte eene onverklaarbare beklemdheid het verblijf in de vertrekken onmogelijk; ik verliet alzoo het landhuis, met een boek in de hand, ten einde de koelte eener, in den tuin gelegene, belommerde rotsgrot te genieten. Vanhier konde ik het gansche westelijke gedeelte des schoonen lands in verre uitgebreidheid overzien. Doch stervend, verssmachtend vertoonden zich de onuitoogbare maisvelden; geen blad bewoog zich aan de groene kokosboomen. Een verzengende gloed was over de breede, stille velden uitgestrekt, en

{==167==} {>>pagina-aanduiding<<}
mensch en dier vond zich genoodzaakt, de holen der rotsen en de koele schaduwen der boomen op te zoeken, om de verterende stralen te ontgaan. Zwijgend scheen alles de ontwikkeling eener groote katastrophe te gemoet te zien. Mijn gastvrije vriend, met zijne beminnenswaardige dochter, had het plekje dezer schoone eenzaamheid en verrukkende speling der natuur, waarheen ik gevioden was, ter verademing gekozen. Zij verrasten mij in zoete herinneringen aan vervlogene dagen. Weldra was eene verfrisschende kokos-kaneelmelk toebereid, die ons ongemeen verkwikte. Parnado had, in spijt van zijne schatten, altijd een' beschaafden, voor wetenschap geopenden geest en een voortreffelijk hart behouden, en zijne kinderen, twee hoopvolle zonen en ééne dochter, een met alle vrouwelijke aantrekkelijkheden rijkbedeeld wezen, naar de edelste grondregels opgevoed. Een vrolijk onderhoud gaf aanleiding tot veelvuldige scherts. Ach! niemand onzer vermoedde, dat de avond ons in tranen vinden zou!
Tegen twee ure had zich in het Oosten eene zwarte wolk zamengetrokken, die eindelijk in majestueuze stilte om het gebergte henentoog, en zich als een lijkkleed uitbreidde. Derzelver rand was door de zon koperrood gekleurd; kleine witte wolkjes vlogen vooruit, om den schrikbaren reus plaats te maken, die langzaam nader en nader voortwentelde, en de toppen der bergen aan het oog onttrok. Wanneer men van deze donkere wolkzee den blik naar den spiegelgladden avondhemel wendde, werd de beklemde borst met magt verheven, en het ontboeide hart mogt als dronken in den weerglans des hemels zich verlustigen. Reeds stoof de regen op de verwijderde savanen neder; een stormwind deed het stof in hooge zuilen hemelwaarts wervelen, en scheen, als een chaos, alles door elkander te willen werpen, - reeds dreunde de donder over het sidderende veld, toen ook wij eindelijk ons gereed maakten, eene veilige schuilplaats te bereiken. Deuren en vensters werden zorgvuldig gesloten, buffels en slaven gereed gehouden, om bij ontstaand onheil aanstonds bij de hand te zijn. In de voorzaal verzameide de Huiskapellaan het overig gezin tot aanheffing van een geestelijk lied, dat inderdaad dit oogenblik in zijne gewenschte werking niet faalde, doch waarbij het echter altijd beklagenswaardig blijst, dat het sissen des bliksems alleen ons tot aandacht dwingen kan!

{==168==} {>>pagina-aanduiding<<}

Een storm joeg een' vuurzwangeren nacht over het land henen, boog de toppen van oude palmboomen diep ter aarde, reet rotsblokken van de spitsen der bergen, en wierp ze den bruisenden stroomen in hunnen loop. Zwavelgele bliksemstralen verlichtten den nacht, van eenen donder gevolgd, waarbij het twijfelachtig werd, of hij zich diep uit het middelpunt der aarde eenen doortogt baande, dan of hij van uit den hemel den grond wilde doen splijten. De vensterruiten sprongen stuk, de glazen in de kasten kletterden, en terwijl de eene donderslag langzaam in de bergen wederkaatste, had zich reeds een andere gevormd, die zich van den vorigen alleen door het sidderen van den grond onderscheidde.
Gedurende dit verdoovend geraas werd het tegenover liggende suikerriet-magazijn door den bliksem aangestoken, en stond in minder dan drie minuten in volle vlam. Welk een ontzettende vuurgloed wierpen deze spitse vlammen ten wolken op! De knappende suiker, die als raketten in de lucht opvloog, wondde en brandde de toeschietende slaven, en omtoog de tegenover staande boomen met eene kandij, door het vuur als diamanten teruggeworpen. Alle porien des houts schenen zich in vuurbronnen te herscheppen, vanwaar de snelste verwoesting uitging. Redding was onmogelijk; te meer, daar de gansche toegeschotene menschelijke hulp geknield lag, en gebeden, zuchten noch kastijdingen spaarde, om - den brand te blusschen. Binnen vijftien minuten vond zich parnado duizend dukaten armer.
Na een uur woedens trok de donderbui voorbij, die slechts streekswijze in en om het gebergte had gewoed. Gedurende en na dezelve had eene ontelbare menigte apen onze romaneske rotsgrot in den tuin bezet, en het gansche oord met hun jammergeschrei vervuld, dat mij nog wel acht dagen de ooren daarvan toetten. Dit allerakeligst weeklagen, niet ongelijk aan het gekerm van hulpbehoevenden en kleine kinderen, grijpt telkens na een onweder in deze streken plaats, en werd hier van de apen, die zich in de aan den noordkant nabijgelegene wouden en gebergten bevinden, deels geaccompagneerd, deels door gedurig toenemende vlugtelingen zoodanig vermeerderd, dat bijkans het even luide gekwak der kikvorschen, het sissen der slangen en het brommen van lastige insekten daardoor verdoofd werd. Twee pistoolschoten

{==169==} {>>pagina-aanduiding<<}
joegen intusschen den ganschen hoop in zijne bosschen terug, werwaarts zij in allerijl henenvlugten.
Het zal ongeveer balf vier in den namiddag geweest zijn, wanneer zich de eerste ligte aardschok deed gevoelen; en aanstonds maakten wij toebereidsels om het landhuis te verlaten, en naar Caraccas terug te keeren. Vier snelle muilezels voerden ons in stevigen draf door de bloemrijke en herlevende velden, die echter nog altijd, ondanks het heftig onweder, door de hitte gedrukt werden. Onze oogen weidden met wellust in de lieselijke dalen.
Terra Firma had zich in korten tijd tot eene der bloeijendste provincien verheven: de hier op zichzelve reeds zoo weelderige natuur beloont de geringe vlijt harer bewoneren duizendwerf. Donkere, schaduwrijke wouden wisselen bevallig af met groene velden en verscholene plantaadjen, welker roode daken van tusschen palm- en ceder-gewelven vrolijk uitsteken. Stroomen ruischen, in bekoorlijke kronkelingen, over rotsblokken door lagchende weiden, en vloeijen in breede plassen naar den verren Oceaan. Mijn oog verlustigde zich, zelfs op dezen schrikwekkenden dag, in dit Zuid-Amerikaansche Tempe. Na een' korten togt kwamen wij, kwartier vóór vijf ure, te Caraccas. Een vierde uurs daarna begon de namelooze ellende.
Van de kerk Alta Gracia klonk de misklok. Het garnizoen stond, deels ter monsteringe, deels tot bijwoning van een lijkfeest, in de straten geschaard. Ondertusschen, gedurende de feestelijke parade-muzijk, liet zich een dompig rommelen onder den grond hooren, hetgeen weldra van sterke schokken, met een geluid als dat des donders, werd gevolgd. Het volk liep ontsteld uit de huizen op de straten en naar de kerken. Ook wij gingen met angstig voorgevoel naar het bijgelegen plein. Naauwelijks waren wij daar gekomen, toen de aarde gelijk eene landzee zich begon te bewegen. De geplaveide straten werden in elkander geschoven; geheele rijen huizen vlogen krakend naar omhoog, en stortten dan al kletterend neder. De aarde sidderde, alsof een bruisend vergif hare aderen wilde doen bersten. Stofzuilen verhieven zich hoog boven de instortende huizen, verduisterden de zon, en vervulden de stad met eenen witten nevel. De ellende had thans in alle straten den hoogsten graad bereikt. Jammerend rukten de vrouwen zich het haar uit het hoofd, wierpen hare ver-
{==170==} {>>pagina-aanduiding<<}
siersels van zich, en geeselden zich. De priesters trokken door de straten in processie ter kerke; de menigte volgde, wierp zich voor hen neder, en biechtte - gewisselijk zeer opregt! Parnado stond daar, van schrik verstijfd, met gevouwen handen; zijne vronw en dochter waren aan den voet eens palmbooms nedergezonken. Ik nam ze beide in den arm, en voerde ze naar huis. Op den weg derwaarts viel eene vrouw als bewusteloos voor ons neder; zij kon niets anders, dan sprakeloos op de derde verdieping van een nabijstaand huis wijzen. Wij wendden den blik derwaarts, en zagen een' bevenden grijsaard, met twee kleine kinderen in den arm, aan het venster om hulp smeeken. De uitgang van het vertrek scheen versperd te zijn, en de zinkende balken hun elk oogenblik den schrikkelijksten dood te dreigen. Maar, wie zou hier redden, waar elk zichzelven naanwelijks konde op de been houden? Juist
wilde ik den grijsaard toeroepen, zich door middel van een aan stukken gescheurd laken neder te laten, toen een heftige schok het huis en de daaraan grenzende achterstraat in puin ter neder wierp, en den grijsaard met de kinderen onder hetzelve begroef. Terwijl te voren eene oogenblikkelijke rust scheen plaats te grijpen, volgde op dezen laatsten schok wederom een onderaardsch woeden en kraken, alsof de aarde uit hare naven wierd gewrongen. Donderende slagen deden derzelver oppervlakte sidderen, en wierpen de straatsteenen tot drie en vier voeten van den grond omhoog.
In dit oogenblik stortte de toren van Alta Gracia tot op den grondsteen, met een allerontzettendst gekraak, ineen; hem volgde het Franciskaner-klooster met al deszelss torens, en daarop de nabij het gebergte gelegene kerk der H. Drievuldigheid, welker hooge, schoone toren, als door tooverij, in den schoot der aarde verdween. In de straat Oviedo opende zich desgelijks de grond, en verzwolg het gansche, vijfhonderd man sterke, militaire geleide eens kerkelijken optogts, alsmede de Ammunitie- en Tnighnizen; eene schoone reeks bouwkunstige gestichten verzelde dezen in hunnen val, en uit den afgrond van die kolk verhief zich een zwarte wervelwind van rook, zand, asch en steenen over de puinhoopen der ongelukkige stad. Duizenden vonden in de ineengestorte kerken en gebonwen hun graf. Duizenden riepen, met hartverscheurend gejammer, hunne naastbestaanden, die of verbrijzeld of

{==171==} {>>pagina-aanduiding<<}
verscheurd door scherpe balken, of met verpletterde armen en beenen op de straten ter neder geworpen waren. Ongelukkigen strekten hunne handen van tusschen de puinhoopen, om redding smeekende, uit; en dikwijls was het onmogelijk, de met de uiterste kracht in elkander geperste muren weg te ruimen; of ook had men de geheele instorting derzelven, en gevolgelijk den oogenblikkelijken dood der ingeklemden, te duchten. Ook ons had het geweld der aardbevinge op de straat ter neder geworpen, waarbij de echtgenoote van parnado den regter arm door den balk van een dak verbrijzeld was. Met hevige smarten worstelende, en den vertwijfelden blik op de puinhoopen van haar huis gerigt, riep zij vergeefs om hare beide zonen. De vader doorzocht de naaste ineengestorte huizen; ik ondervroeg de buren, maar ontving slechts onbevredigende antwoorden. Gedurende onze afwezigheid had de van ziel- en ligchaamssmarten gesolterde moeder hare onmagtige dochter verlaten, en was naar het geheel gespletene huis als heengekropen, ten einde te beproeven om de ingezonkene deur te openen. Dan, bij deze schoone daad van moederlijke liesde verraste haar de Engel des Doods. Een heftige schok zette de balken van het huis in beweging; zij stortten neder, gevolgd van het geheele overige gedeelte der muren, en begroeven de edele, in haren reinen moederpligt, dáár, waar hare zonen reeds gebleven waren. Nu werd het binnendeel van het huis zigtbaar, alwaar de oudste zoon op den divan verpletterd, de jongste in een venster, waaruit hij waarschijniijk had willen springen, doodgedrukt was geworden.
Eenigen der huisgenooten waren intusschen komen opdagen; wij lieten hun het huis over, ten einde zij mogten bergen, wat nog mogelijk was, en ik voerde den rampzaligen man en vader met zijne dochter van de schouwplaats des jammers weg, opdat zij in het vrije veld hun toegenepen harte eenigzins mogten lucht verschaffen. De weg naar de poort geleek eene vernielde vesting, welke door mijnen, bommen, kogels, vuur en zwaard onderstboven is gekeerd.
Op de halfverwoeste daken en muren zag men de nog overig geblevene menschen met sidderende handen geliefde bloedverwanten zoeken; uit alle puinhoopen kropen gekwetsten voor 't licht, terwijl de steenen dropen van het bloed van menschen en beesten. Maar, terwijl dit ijzingwekkend tafereel aan de eene zijde het strafgerigte des Hemels scheen daar te

{==172==} {>>pagina-aanduiding<<}
stellen, opende zich ter andere een waar nationaal verzoeningstooneel. Priesters moesten thans openlijk paren inzegenen, die elkander vóór weinig tijds ontvlugtten; vijandige geburen beloofden den anderen in vriendelijke omarming trouwen bijstand, en vrouwen en meisjes zwoeren, het heilige feest in onafgebroken bidden en vasten te besteden. Ieder gaf der algemeene zedeloosheid en des arbeids op heilige dagen de schuld van de gramschap der kerke gewekt te hebben, welker priesters dezen oogenblik zich ten nutte maakten, om geschenken, geloften en legaten van de gegoede inwoners te bekomen.
Voor de poort had zich een ontzaggelijke dam van zeezand dwars over den weg gevormd, waarboven de toppen van ineengestorte huizen en boomen uitstaken. Nadat wij dezen dam tot drie of vier malen vergeefs beklommen hadden, en telkens weder naar beneden waren gegleden, kwamen wij dien eindelijk gelukkig over, en ontdekten tevens drie onverzeerde, aan eenen boom gebondene, buffels. Parnado maakte zich van dezelven meester, ten einde met behulp dezer dieren zijn naaste landhuis zoo spoedig doenlijk te bereiken. Een kwartier uurs misschien hadden wij in treurig stilzwijgen voortgedraafd, en reeds verduisterden wolken den donkeren top der Syila-rots; de zon daalde achter het tooneel der verwoesting neder; wij dachten nu het laatste bedrijf des grooten treurspels te hebben doorgestaan, - daar beefde de aarde van nieuws, schokken kraakten in dezelve, en de gansche oppervlakte scheen zich te willen opheffen. Het beest, waarop ik zat, werd schuw, schudde angstig met den kop, en rende eindelijk in vollen galop loeijend met mij veldwaarts in. Sprakeloos en bijkans zonder bewustheid, was ik naauwelijks in staat, op het woedende dier te blijven zitten, dat tot aan den hoek van een bosch voortholde, en daar uitgeput nederstortte. Thans bemerkte ik eerst, dat de beide andere buffels mij even snel met hunne halfdoode berijders waren gevolgd. Wij stegen af, lieten de buffels loopen, en wierpen ons afgemat aan den voet eens heuvels neder. De nacht was ingevallen; enkele starren schemerden door gebrokene wolken, en de grond bleef aanhoudend in beweging. Ofschoon wij hier veilig waren, veiliger voor 't minst dan te midden van de ruïnen der stad, zoo overviel ons echter in

{==173==} {>>pagina-aanduiding<<}
deze eenzaamheid en van menschen ontbloote wildernis een doodelijke angst.
Beneden de vruchtrijke velden schenen onzigtbare Magten in strijd; tijgers, leeuwen, apen, slangen en krokodillen huilden en sisten in en om het naaste woud; de toppen der boomen sloegen bij volkomen stil weder kletterend tegen elkander, als wilde een Geestenheer hen ontwortelen. Wij sleepten ons met moeite voort tot aan eenen weg, op welken ons twee voorbijgaande blanken in de nabijheid van het landhuis geleidden. Ook hier ontmoetten wij den gruwel van onafzienbare verwoestingen; en, van de diepste smart ter neder gedrukt, bleef ons niets over, dan op de plaats den morgen treurig af te wachten, dien wij gisteren met feestgezang begroetten.
Dusverre het verhaal van eenen ooggetuige.
Tachtigduizend menschen vonden hunnen dood in dit wijde graf; de hevigste schokken schudden het land driehonderd mijlen verre; dertig steden, ontelbare plantaadjen en bloeijende velden werden puinhoopen, en overal vertoonde zich het beeld der verwoesting.





De slag op de zuiderzee, 1573.

in twee zangen.

Door W.H. Warnsinck, Bernsz. (*)


	Voorzang.
Als 't hart in reine liefde ontbrandt 
Voor 't aangebeden vaderland, 

{==174==} {>>pagina-aanduiding<<}

Kan niets dat edel vuur verdooven; 
Het blijft van onvergangb'ren duur; 
Geen glans gaat ooit dien gloed te boven; 
Hij blaakt als Vesta's heilig vuur. 
 
Wél hem, die, in 't ontwaakt gemoed, 
De kracht voelt werken van dien gloed, 
En uitdrukt in den galm der snaren; 
Die, daar geen kluister hem omklemt, 
Der dicht'ren hemel ingevaren, 
Voor 't vaderland zijn zangen stemt! 
 
Wat wellust, welk een zaligheid, 
Als, aan de hand der kunst geleid, 
De boezem zwelt van zoet verrukken, 
Het vaderland alléén bedoelt, 
En 't rein besef poogt uit te drukken 
In klanken, die de ziel gevoelt! 
 
o Grootste heldenteelt der aard'! 
Uw grootheid blijft het loflied waard' 
Van uw getrouwe en dankb're zonen. 
Maar, wat zegt krans en lauwerkroon, 
o Vad'ren! om uw deugd te loonen? 
Uw deugd, zoo gad'loos groot en schoon. 
 
Wie maalt, naar eisch, uw' moed en kracht, 
Waarmeê ge, in 't worstelperk gebragt, 
Des afgronds magt hebt afgestreden? 
Wie schetst, in Febus godentaal, 
Wat gij, o vad'ren! hebt geleden? 
Wie zingt uw' strijd en zegepraal? 
 
Hier zwicht der dicht'ren citersnaar; 
Het lied van Flakkus noch Pindaar 
Kan ooit uw grootheid waardig loven; 
Zij tart het woeden van den tijd; 
Geen lof gaat ooit uw' roem te boven; 
Hij is d' onsterf'lijkheid gewijd. 

{==175==} {>>pagina-aanduiding<<}

Laat af, mijn zangster! waag het niet: 
Wat zegt uw koud en stam'lend lied, 
Waar grootscher zangers ned'rig zwijgen? 
Kniel neder, buk het hoofd ter aard'! 
Laat af! - zoudt gij den palm verkrijgen, 
Den lof van zulke vad'ren waard'? - 
 
Te zwijgen? - neen: dit waar te veel; 
En schoon geen krans mij vall' ten deel, 
'k Wil zingen van der vad'ren glorie: 
o Ed'len, rijk in deugd en moed! 
'k Verhef uw' kampstrijd en viktorie 
Op Alva's wreeden beulenstoet. 
 
Te zwijgen, waar me een helsche straf! 
'k Zwoer nooit mijn' naam en afkomst af, 
Toen vreemd geweld dit volk verdrukte; 
Ik bragt den dwing'land nooit mijn lied; 
Toen 't all' voor zijn triomfen bukte, 
Zong ik zijn valsche glorie niet. 
 
Maar, Neêrland! eeuwig dierb're grond, 
Waar ik 't geluk des levens vond! 
Voor u-alléén heb ik maar zangen: 
Denk ik aan u, mijn vaderland! 
Dan gloeit mijn borst van rein verlangen, 
En - 'k grijp de harpsnaar van den wand. 
 
Dan zing ik zoo als 't hart gevoelt; 
Maar 't vuur, dat in mijne ad'ren woelt, 
Laat zich door taal noch klanken malen: 
Mijn speeltuig klinkt dan zwak en dof; 
Ik voel mij in mijn vlugt bepalen, 
En als gekluisterd aan het stof. 
 
Gij, priesters in Apollo's koor! 
Zingt mij uw grootsche zangen voor! 
Dan voelt mijn ziel haar kluister slaken; 
Dan, opgevoerd tot hooger stand, 
Doet mij uw gloed den boezem blaken, 
En - 'k zing voor eer en vaderland. 


{==176==} {>>pagina-aanduiding<<}


	Eerste Zang.
Ik zing den ed'len held, die Bossu's trots verwon, 
Den Spanjaard heeft verneêrd, en Alva breid'len kon; 
Die, op de Zuiderzee, dien woesten wreedaard leerde, 
Hoe Holland's waterleeuw zijn wettig erf verweerde, 
Voor 't vaderland en de eer den heldenstrijd volstreed, 
En aan Euroop den roem van Neêrland kennen deed. 
 
o Liefde voor den grond, waarop ik werd geboren! 
Uw godlijk, heilig vuur moet in mijn zangen gloren; 
Schenk gij aan 't kunstgevoel, mij gunstig toebedeeld, 
Die zoete tooverkracht, die met de harten speelt, 
Hier bange ontzetting wekt en dáár een' traan doet vloeijen, 
De taal spreekt van de ziel, de zinnen weet te boeijen; 
Beziel mij, heil'ge zucht voor d'aangebeden grond, 
Waarop ik 't licht aanschouwde en 't heil des levens vond! 
 
Ach! Neêrland's ramp en smaad scheen eind'loos voort te duren: 
Het moordgeschrei steeg op uit Zutphen's veege muren, 
En Naarden's ijss'lijk lot schonk aan het kroost der hel 
Een blij en welkom feest en schrikbaar gruwelspel; 
Een spel, Kastielje waard' en Alva's vloekgenooten, 
In 's monsters brein bedacht en in zijn' raad besloten. 
 
De Heerschzucht, dol van woede en lang verkropte spijt, 
Had Haarlem's grijze vest ten wissen val gewijd. 
De Dweepzucht haatte 't licht, door Koster's kunst ontstoken; 
Die schennis van haar rijk moest schrikkelijk gewroken; 
De stad, waar Koster dacht, vanwaar hij sprak tot de aard', 
Moest bukken voor de magt, rondom haar wal geschaard. 
 
Vergeefs, o Ripperda! poogt gij dat lot te keeren; 
U wacht het moordschavot, na 't moedig stadverweren: 
Vergeefs dat Kenau strijdt, en, met haar vrouwenstoet, 
Het Spaansch geweld weêrstaat met meer dan mannenmoed, 
Ja, op onsterf'lijke eer bij 't nageslacht mag bogen. 
De honger overwint, waar Spanjaards niets vermogen: 
De vesting geeft zich op: de zon der vrijheid daalt; 
Oranje treurt van rouw; Kastielje zegepraalt. 

{==177==} {>>pagina-aanduiding<<}

o Driewerf wreede strijd voor vrijheid en geweten! 
't Bukt all' voor Spanje's magt en Alva's slavenketen. 
Hij kwam, die woeste beul, die niets verschoont of spaart: 
Tibeer gelijk in list, als Nero wreed van aard, 
Als Cesar in den strijd, doen de altijd woeste blikken, 
Het dreigende gelaat den stoutsten zelfs verschrikken. 
Zijne ijz'ren rusting dekt een' boezem van metaal; 
De moord van 't zuchtend volk is hem een feestonthaal; 
Hij hongert naar den roof: door strenge bloedplakkaten 
Spreekt Nederland's tiran tot sidd'rende onderzaten: 
Heel 't land zinkt in een zee van tranen en van bloed; 
De laatste hoop bezwijkt, en, met de hoop, de moed. 
 
't Zegt weinig, dat Lumei met Blois den Briel doen bukken, 
Dáár d'eersten zegepalm voor Neêrland's eerkroon plukken; 
't Zegt weinig, dat De Rijk zich 't schitt'rend eerspoor baant, 
Dat, langs het Zeeuwsche strand, Kastielje's glorie taant: 
Het hart des lands bezwijkt, nu Haarlem is bezweken, 
Nu Alkmaar den tiran haast om genaê zal smeeken; 
Wanneer dan Nassau wijkt, het veege land verlaat, 
Toledo zegeviert en 't volk in ketens slaat! 
 
't Was nacht, en Alva's oog was door den slaap geloken, 
Maar 't lijf genoot geen rust; afzigtelijke spoken 
Verschijnen voor zijn' geest: hij wendt zijn blikken af; 
Het baat den dwing'land niet; hij ziet een open graf, 
En schimmen rijzen op, met nevelen omtogen; 
Zij wijzen op dat graf, en staren naar den hoogen. 
Nu wenkt hem Egmond's geest, en slaat de dorre hand 
Aan 't purperen gordijn van Alva's ledekant, 
En wenkt tot driewerf toe: dit doet den dwing'land ijzen; 
Hij voelt het grijze haar, van schrik, te berge rijzen; 
Zijn boezem jaagt en schokt bij dit geducht gezigt, 
Als stond hij voor God's troon, in 't allerjongst gerigt! 
Het monster gilt, ontwaakt, en slaat zijn' blik in 't ronde; 
't Is hem, of nog het spook zich vasthield aan zijn sponde; 
Hij siddert thans voor 't eerst; zijn hersens zijn ontsteld; 
Nooit sloeg zijn hart zoo bang op 't schrikk'lijk oorlogsveld: 
Dat ak'lig schimgewenk kan 't monster niet vergeten; 
Hij hoort, ondanks zich zelf, thans de inspraak van 't geweten; 
Het spreekt; maar, ach! te spaê: de geest des kwaads verwint, 
En Alva wijt zich nu de lafheid van een kind, 

{==178==} {>>pagina-aanduiding<<}

Dat voor een schaduw beeft, wien 't bloed verstijft in de ad'ren, 
Als 't bleeke licht der maan speelt met het groen der blad'ren, 
Wanneer verbeelding hem een' geest aanschouwen doet 
Met vonken vuurs in 't oog en 't lijf bevlekt met bloed. 
't Getemde roofdier moog, een poos, zijn' aard verzaken, 
Zijn woestheid keert terug, ziet hij zijn banden slaken; 
De dwang, die hem weêrhield, weêrhoudt hem thans niet meer; 
Hij hongert naar den roof, verwoeder dan weleer: 
Zie daar Toledo's beeld! Het ak'lig droomverschrikken 
Betemt zijn' woesten geest voor weinig oogenblikken; 
Maar 't vreess'lijk schrikbeeld week, het bang gevaar verdween, 
En Alva is weêr beul en woedt weêr als voorheên. 
Hij spreekt: ‘Hoe! zou een droom mijn' fieren geest doen beven? 
Stond nog de keuze aan mij, 'k deed Hoorne en Egmond sneven; 
Die slaven van 't gemeen verdienden 't ergste lot; 
Hun taal heeft mij getergd, hun trotschheid mij bespot, - 
Mij, landvoogd van 't gewest en hoofd der Kastieljanen! 
'k Wil mij thans wreken op oproerige onderdanen: 
Ik zweer verderf en dood aan heel dat muitziek rot; 
Hun vonnis is geveld: dat vonnis is - 't schavot. 
Oranje, naauw'lijks waard' door 't staal eens beuls te sterven, 
Moet sneven, mij ten zoen, en geen genaê verwerven. 
De ramp des onderzaats, zijn lijden, zijn verdriet 
Rust op dat schuldig hoofd, maar rust op Alva niet. 
De val van Haarlem zal den trotschaard haast verneêren: 
Ontwijkt hij ééns het land, hij zal er nimmer keeren: 
Het snood misleide volk bukt dan voor Spanje's troon; 
Ik breng het land aan Flips, en hecht het aan zijn kroon. 
'k Wil 't eind zien van een' strijd, roemruchtig voortgestreden, 
En Alkmaar smaken doen, wat Haarlem heeft geleden. 
Het snoode Geuzenrot zal, op het Zuidermeer, 
Bezwijken voor de kracht van Bossu's krijgsgeweer; 
Die held zal haast hun vloot van rankgebouwde schepen, 
Verweldigd in één' slag, aan d'Amstel binnenslepen, 
Of boort hen in den grond en jaagt hen op het strand, 
En steekt het overschot dier booten in den brand. 
'k Zie Holland's noorderdeel haast knielen aan mijn voeten; 
En Spanje, ja Euroop, zal mij als veldheer groeten.’ 
Dus spreekt hij, daar hem 't oog van woede en wraaklust brandt, 
En zweert, der hel getrouw, verderf aan Nederland. 

{==179==} {>>pagina-aanduiding<<}

Maar, schoon dus Alva woedt, ontvonkt in haat en toorne, 
't Volk weent om Egmond's dood, beschreit het lot van Hoorne; 
Het blijft Oranje trouw, trots Spanje's dwing'landij, 
En haat gewetensdwang, en vloekt de slavernij: 
't Zal eer, in 't bangst gevaar, de sluizen openrukken, 
En storten 't land in zee, dan voor Toledo bukken: 
Het heeft zijn helden nog, in strijd en zege groot, 
En tart, voor 't vaderland en Nassau's vorst, den dood. 
 
Ginds, waar, in vroeger eeuw, op schaarsbezochte baren, 
Een enk'le visschershulk 't meer Flevo mogt bevaren, 
Spoelt nu de Zuiderzee, gevormd door d'oceaan, 
Toen 't vaste strand bezweek voor 't buld'ren van d'orkaan, 
De Noordzee zich verhief, met haar ontzetb're golven, 
En 't omgelegen land in d'afgrond heeft bedolven. 
Voorheen werd op dien vloed geen scheepsstrijd ooit aanschouwd; 
Slechts kielen, zwaar bevracht, ter koopvaardij gebouwd, 
Beploegden 't bruisend nat, en welvaart, heil en zegen, 
Vloeide, in elk nad'rend schip, den nijv'ren landzaat tegen; 
De zeevaart werd 's lands steun, de handel klom ten top, 
En 't magtig Amsterdam rees uit moerassen op. 
Hier klonk het laatst vaartwel! dáár 't welkom! van 't kampanje, 
Hier zag men Eng'land's vlag naast die van 't magtig Spanje; 
Het schranderst koopbeleid bragt hier de volken zaam, 
En vlijt en trouw en deugd bekroonden Neêrlands naam. 
Maar, toen, in later tijd, 't geweld ten zetel stapte; 
Toen Spanje's envelmoed 's lands regten snood vertrapte; 
De Kastieljaansche trots, voor elke smeekstem doof, 
Schavotten had gesticht, tot schraging van 't geloof; 
Toen zich het noodgeschrei der martelaars deed hooren, - 
Toen was 't met Neêrland uit en 's volks geluk verloren, 
En 't handelminnend volk, gedwee en zacht van aard, 
Schoot nu het harnas aan, en sloeg de hand aan 't zwaard. 
 
Mijn dierbaar vaderland, der rust ten erf beschoren! 
't Heest uit met uw geluk; uw luister gaat verloren: 
Gij zijt niet meer de pronk, niet meer 't sieraad der aard'; 
't Geweld verdelgt een' grond, zoo roemrijk, zoo eerwaard': 
De lava, uit den mond des kraters losgebroken, 
Terwijl het aardrijk schudt en Etna's toppen rooken, 
Baart min verwoesting, o Sicilie! aan uw strand, 
Dan Spanje's helsche wrok aan 't zinkend vaderland! 

{==180==} {>>pagina-aanduiding<<}

Hoe av'regts is uw waan, vermet'le Kastieljanen! 
Zal dan de vuist eens beuls den weg des vredes banen? 
Granvelle's wrev'le trots en Alva's slaande hand 
Verbinden Nassau's vorst aan volk en vaderland? 
De stroomen dierbaar bloed, die van schavotten vlieten, 
Doen heinde en verr' het zaad des opstands wortel schieten. 
De ontemb're Watergeus durft uw geweld weêrstaan; 
Medina zag zijn woede, en Spanje's vloot verslaan. 
't Gelukke u, Neêrland's staat in 't wis verderf te slepen, 
Het volk ontwijkt uw juk, en bergt zich op zijn schepen. 
Dáár is 't palladium der vrijheid, vrede, en troost; 
Het tweede vaderland van Bato's dapper kroost. 
Laat op zijn heerkracht vrij de Spaansche Xerxes bouwen, 
't Volk mag, in Nassau's telg, Themistocles aanschonwen; 
Welhaast wordt Leiden's wal het nieuw Thermopilé, 
En Salamis herrijst aan 't strand der Zuiderzee! 
 
Aan 't strand der Zuiderzee? - Ja, langs haar breede baren, 
Ziet men der Geuzen vloot nu ginds, dan herwaarts varen: 
Oranje's schrander brein, dat 's lands belangen wikt, 
Heest hier den vlootvoogdstaf aan Dirkszoon toegeschikt. 
Geen titel siert den held, in 't strijden nooit bezweken; 
Maar de adel van de ziel geldt meer, dan 't ridderteeken 
Op Alva's ijz'ren borst: geen zucht naar weidsche praal 
Woont in het ned'rig hart van Holland's Admiraal. 
Weleer aan 't hoofd des raads, in 't eerlijk stadbesturen, 
Wist hij door moed en trouw elks ijver aan te vuren; 
Een Curius gelijk, in deugd als Cincinnaat, 
Was hij de vriend des volks, het voorbeeld van den raad: 
Maar toen geen raden hielp, noch woorden iets verkregen, 
Wierp hij den tabberd af, en vatte d'oorlogsdegen, 
En toog zijn rusting aan, en zwoer den dwing'land af, 
En bleef der vrijheid trouw, en trouw tot aan het graf: 
Het vaderland en de eer zijn Dirkszoon altoos heilig, 
En 't hoog bevel der vloot is in zijn handen veilig. 
 
De landzaat, voor 't geweld, den vrijen haard ontvlugt, 
Bevindt zich op de vloot, en voedt dezelfde zucht 
Voor 't heil van 't vaderland; - het zijn geen hurelingen, 
Waarmeê de dwing'landij de volken poogt te dwingen; 
't Zijn burgers van den staat, door Alva's haat gesard, 
En onder 't krijgsmanskleed klopt een regtschapen hart; 

{==181==} {>>pagina-aanduiding<<}

't Zijn ed'len, door 't geweld van huis en hof verbannen, 
Van have en goed beroofd door Spanje's aartstirannen; 
't Zijn helden altemaal, geteeld uit deugd'lijk bloed, 
En in hun vrije ziel woont godsvrucht, deugd, en moed. 
 
Als de avondstond genaakt, de dag begint te wijken, 
De vloot voor anker ligt omtrent Westvriesland's dijken; 
Als dan de schemer valt, de stilte keert aan boord, 
De schildwacht luist'rend waakt en niets dan stiite hoort, - 
Dan ziet men, op elk schip, de dapp're heidenscharen 
Zich, in vertrouwd gesprek, eendragtig zaamvergren: 
De een meldt, met blijkb're smart. Graaf Egmond's droevig lot, 
Hoe hij den dood ontving op Brussel's hofschavot; 
Een ander, naauwernood den Naarder moord ontweken, 
Spoort elken makker aan, dit gruw'lijk feit te wreken; 
Deez' spreekt weêr van de zege op Grasmaand's eersten dag, 
En toont, hoe, in de Maas, de vloot der Geuzen lag, 
Hoe niets den fieren moed dier helden kon betoomen, 
En, door hun stout bestaan, den Briel werd ingenomen: 
Geen voordeel wordt verdicht, geen neèrlaag wordt verbloemd, 
Maar ieder loff'lijk feit wordt, onbenijd, geroemd: 
Hoe dreigend ook de orkaan des rampspoeds op moog steken, 
Het vroom, opregt gemoed blijft echter onbezweken, 
Gesterkt door eigen deugd, gesterkt door kracht van taal, 
Door hoop op Neêrland's God en Nassau's wrekend staal. 
De grijze Dirkszoon poogt, in die vertrouw'lijke uren, 
Den moed des schepelings te wekken, aan te vuren; 
Hij spreekt hem van zijn gade en van zijn dierbaar kroost, 
En spelt hem blijder' tijd, een' dag van rust en troost. 
Zoo snellen de uren heén; zoo wordt de tijd gesleten. 
Nu houdt de vloteling het sober avondeten; 
Hij rigt zijn dankgebed tot Hem, die 't all' beschikt, 
Terwijl de rust des slaaps hem ongestoord verkwikt. - 
o Dierbaar voorgeslacht, hoe kan me uw deugd verrukken! 
't Geeft wellust aan mijn ziel, voor u de snaar te drukken; 
Uw' lof te zingen, is mijn hemel op deze aard'; 
Maar, gij zijt hooger lof en grootscher dichter waard'. 
Slechts van uw deugd en moed te stam'len, in mijn zangen, 
Is al wat ik vermag. o, Wil die hulde ontvangen! 
Wat aan mijn kunst ontbreek', wordt door mijn hart vergoed. 
Ja, vad'ren! door dat hart stroomt onverbasterd bloed. 

{==182==} {>>pagina-aanduiding<<}

Het scheeprijk Amsterdam hield nog de Spaansche zijde; 
Des Konings watermagt lag hier, gereed ten strijde, 
Van manschap rijk voorzien en moordend krijgsgeweer: 
Het was dezelfde vloot, die, op het Haarlemsch meer, 
De Staatschen had geperst voor de overmagt te wijken, 
En dwong den Watergeus zijn wimpelen te strijken. 
De staf van 't hoog bevel is hier in Bossu's hand, 
Toledo's vloekgenoot - de schrik van Nederland! 
 
Hoe gloeit zijn borst van spijt, dat Alva's legerknechten 
Bezweken voor den Briel, en vlugtten onder 't vechten! 
Maar, Spanjaard in zijn hart, voelt hij een helsch vermaak, 
Denkt hij aan Rotterdam, dat toonbeeld zijner wraak, 
Waar hij 't onschuldig volk meêdoogenloos deed sneven. 
Hoe welkom is 't bevel, door Alva hem gegeven! 
Hoe haakt hij reeds naar 't uur, waarin hij 't Waterland 
Zal tuchtigen met roof, verdelging, moord en brand! 
Hij roept zijn hopliên zaam, in breeden raad vergaderd; 
Elk buigt zich met ontzag, wanneer de vlootvoogd nadert; 
Hij plaatst zich aan hun hoofd, enspreekt, op tretschen toon: 
‘Te lang verdroegen wij der Geuzen smaad en hoon; 
't Voegt ons, op dat geboeft', dien smaad en hoon te wreken; 
't Gedrogt der muiterij de hartaar af te steken: 
Spitsbroeders! komt, met mij, op nieuw gezegepraald; 
Het anker moet geligt, het zeil in top gehaald: 
Komt! Waterland verheerd en aan Oranje ontwrongen, 
't Oproerige gespuis in Alkmaar's wal besprongen, 
De dorpen platgebrand en jong en oud ontzield, 
En dan - der Geuzen vloot veroverd en vernield.’ 
 
't Stemt alles in zijn' wil, den togt niet uit te stellen. 
Haast doet het windgeblaas de breede zeilen zwellen, 
Maar meer nog zwelt de trots in Bossu's wrev'le ziel, 
Daar hij de vlootvoogdsviag ziet wapp'ren van zijn kiel: 
't Gezigt der watermagt, thans onder zijn bevelen, 
Kan zijn vermetel hart en trotschen hoogmoed streelen; 
Hij waant, dat voor zijn komst reeds alles beeft en zwicht, 
En acht den strijd gering en de overwinning ligt. 
Hoe klimt zijn euvelmoed: - naauw is de togt begonnen, 
En reeds is Schellingwoû, als met één' slag, verwonnen, 
En Waterland verheerd. De vlngt wordt algemeen; 
Het krijgsrumoer verdooft het kermen en geween 

{==183==} {>>pagina-aanduiding<<}

Des landzaats, die, vol angst, de slagting poogt te ontwijken, 
Maar 't droevig tal vermeêrt der wreed doorkorven lijken: 
Geen zwang're schoot ontkomt der moord'ren bloedig zwaard; 
Geen zuig'ling wordt verschoond, geen grijze kruin gespaard. 
Gelijk een wreede wolf, beloerend kooi en stallen, 
Van heeten bloeddorst brandt de lamm'ren aan te vallen, 
Het weerloos dier verrast, vaneenscheurt en verslindt, 
Maar, nimmer moordens moê, meer offers zoekt en vindt, - 
Zoo woedt de Kastieljaan, gewoon in bloed te baden, 
Maar kan zijn' heeten dorst niet lesschen of verzaden; 
Hij kent geene and're stem, dan die de wraakzucht spreekt; 
Hij woedt, waar slechts één prooi nog aan die woede ontbreekt; 
En, na volbragten moord, en schennis, en berooven, 
Is huis en have in asch en vonken weggestoven! - 
Neen! 's tijgers schrikb're klaauw kan nooit zóó vreess'lijk zijn; 
Zóó woedt de boschleeuw niet in Asrika's woestijn. 
Herken ik hier uw beeld, o sterv'ling! zoon der aarde! 
De schepping beeft terug van 't monster, dat zij baarde. 
Vloekwaarde dwing'landij! o dweepzucht! godsdiensthaat! 
Door u wordt de aarde een hel en afgrond van het kwaad. 
 
Toledo juicht van vreugd; zijn doel zal hem gelukken; 
Hij spitst het looze brein op nieuwe gruwelstukken; 
Hij brandt van ongeduld naar dien gewenschten dag, 
Die hem de zege meldt op Neêrland's vloot en vlag: 
Maar, echter klopt zijn hart; het kan zijn' geest vervaren, 
Gedenkt hij aan den Geus, gevoedsterd op de baren, 
Gebakerd op de zee, als zoon van d'oceaan, 
Ontembaar als de vloed, gewoon aan 't stoutst bestaan, 
In onverzoenb'ren haat ontstoken tegen Spanje, 
Maar tot den dood getrouw aan vrijheid en Oranje: 
Dan - uitgeleerd in list, veinst hij zich blij van geest, 
En doemt hetgeen hij ducht, en vloekt hen, die hij vreest. 
 
Maar, Neêrland's heldenkroost houdt, in die bange dagen, 
Op eigen kracht en moed, naast God, het oog geslagen: 
Hoe hoog de springvloed rijz', ééns effent zich de zee! 
Die hoop blijft Neêrland bij in 't onverduurbaar wee. 
De zuil, die ééns zijn' roem voor 't wereldrond zal kroonen, 
Derft nog de grootsche praal, die ze eenmaal zal vertoonen: 
Haar grondslag is gelegd; en wat haar bouw vertraagt, 
Bevestigt vaster nog den hoeksteen, die haar schraagt: 

{==184==} {>>pagina-aanduiding<<}

Die weêrstand kan den moed der bouwers slechts vergrooten; 
't Voltooijen van het werk is fier door hen besloten; 
Ééns rijst de zuil omhoog en steekt haar spits naar 't zwerk, 
En 't late nageslacht roemt nóg der vad'ren werk. 


Nukken der fortuin.

(Naar het Hoogduitsch van aug. kuhn.)

De Parijsche vrede van 1814 was gesloten; de wakkere Koning van Pruissen zond de moedige vrijwilligers, die ten deele de vrijheid des vaderlands mede bevochten hadden, naar hunne bakermat terug. In den schoot diens vaderlands, in den kring hunner familien, waren hun de zegeningen des vredes beschoren, voor welken zij zoo heldhaftig hadden gestreden, verheven door het edele zelfgevoel, hunne pligten jegens Koning en vaderland te hebben vervuld, en geadeld door de bewondering der wereld.
Ook hendrik *****, de zachtaardige en beminnenswaardige jongeling, keerde terug naar zijne geboorteplaats, den ligten ransel op den rug, de borst vervuld van zalige herinneringen, en vol van het blijdste voorgevoel. Hij zou zijnen braven vader, zijne beminnenswaardige, werkzame moeder, zijne lieve zusters wederzien, wie slechts de groote, den Pruissen als 't ware aangeborene gedachte: vrijheid des vaderlands, voor vertwijfeling behoedde, en zelfs over het gemis des dienstvaardigen, dankbaren zoons, des liefderijken broeders konde vertroosten.
De rustige jager, het marcheren gewoon, stapte stevig door, en vreugdetranen kwamen hem in de oogen, toen hij de vaderstad in hare volle uitgestrektheid voor zich liggen zag, het welbekende klokkenspel en uurslag door de warme zomerlucht hem tegenklonk, en de aloude torens, getuigen zijns jeugdelijken levens, hem een vriendelijk welkom schenen toe te wenken.
Hij vloog de straten door, naar het ouderlijke huis. De oude beatrix, de verzorgster zijner kindschheid, ontving hem. Verschrikt trad zij terug; eerst door hendrik's herhaalde verzekering, dat hij werkelijk nog leefde, werd zij overtuigd, dat hij de goede, lieve hendrik was, wiens dood in den slag van Montmirail door alle zijne strijdmakkers

{==185==} {>>pagina-aanduiding<<}
bevestigd was, en die van zijne ouders en zusters en de getrouwe beatrix zoo smartelijk was beweend.
‘Ach, God! God!’ riep zij met ontroering uit, ‘hoe zullen zich uwe goede ouders verblijden!’
‘Waar zijn zij?’ vroeg hendrik met drift, ‘en waar zijn mijne lieve zusters?’
‘Vóór een uur eerst zijn zij naar Str....., om zich daar een weinig te verstrooijen. Daar alle uwe kameraden u als dood hebben opgegeven, zoo geloosden zij voor vast, dat het waar was - ik, wij allen hebben het ook geloofd - en de goede oude luî konden er zich maar niet bij neêrleggen. Wat heeft uwe arme moeder geschreid! Wanneer zij een van de jagers zag, die van den krijg waren teruggekomen, kon niemand haar troosten, en de oude heer verzuchtte onophoudelijk: Ach, ware toch mijn hendrik medegekomen!’
De oude weende nu bitterlijk over de te voren geledene smart, en dan weer van vreugde over het gelukkig wederzien; zij kon zich niet weêrhouden, hendrik, haar geliefde zoogkind, te omarmen; en de jonge held, onder wiens ijzeren kruis van de eerste klasse, het grootste sieraad des Pruissischen volks, een gevoelig, dankbaar hart sloeg, drukte, diep geroerd, de brave vrouw aan zijne borst.
‘En hoe hielden zich mijne zusters?’ vroeg de jongeling, met vochtige oogen glimlachende, terwijl hij zich van zijnen ransel ontdeed.
‘Nou,’ hernam de oude, en klopte den beminden gast vertrouwelijk op den schouder, ‘nou, dat is jong volk, dat troost zich ligter. Maar’ (en terwijl zag zij den jongen jager regt hartelijk in de oogen) ‘zij hebben genoeg geschreid. Dat goede jetje, dat u altijd zoo lief gehad heeft - ach! daar kon men in 't eerst niets meê worden. Dikwijls zat zij stil op haar stoel aan het venster, en deed, alsof haar niets deerde. Maar op ééns bragt zij den zakdoek voor het gezigt, en riep uit: o, Mijn lieve broeder hendrik! En dan had men werk, haar weer tot bedaren te brengen. De predikant heeft veel gedaan; en wanneer uwe moeder tegen onzen Lieven Heer begon te murmureren, zond men aanstonds om hem, en dan sprak hij zoo treffend, zoo stichtelijk, dat zij telkens, als een goed Christen, in haar lot berustte.’

{==186==} {>>pagina-aanduiding<<}

‘Eerwaardige grijsaard!’ riep hendrik met gevoelige erkentenis uit, ‘ik ken u!’ - Eensklaps sprong hij op, en zeide: ‘Goede beatrix! ik moet naar Str.....; ik moet mijne beste ouders, mijne lieve zusters zien: vaar wel!’
‘Heer zegen mij!’ riep beatrix verbaasd en half boos ‘- gij hebt zoo lang geloopen, en nog niets gegeten. Blijf hier - rust ten minste een uurtje uit; gij moet eerst een lepel soep gebruiken. De oude luî vindt gij zeker nog te Str....., want vóór tien uur komen zij niet thuis, en nu is 't’ - (terwijl zij knipoogend op de hangklok tuurde) ‘ja waarlijk, het is nog geen twee uur.’
Hendrik liet de goede oude koken en draven; en spoedig was zij, als met verjongde levenskracht, met hare schaal met soep en een bordvol eijeren gereed.
Hendrik lachte. ‘Dat is immers te veel omslag voor een' soldaat!’ zeide hij schertsend.
Het gelaat der goede beatrix werd hoe langs hoe vrolijker. Met innig zielsgenoegen klopte zij den beminden krijgsman telkens op den schouder, en zeide: ‘Nou, nou, haal je hart maar eens op; soldaten eten graag, vooral wanneer zij op marsch zijn. Ik weet dat nog van ouds, uit eigene ondervinding.’ En zij voegde er met zekeren trots nevens: ‘Mijn lieve man zaliger was grenadier onder den ouden frits!’
Hendrik at met goeden appetijt, doch haastig. o, Welke zalige tooneelen des wederziens, na tweejarige scheiding, wachtten hem! Met het eervolle teeken der dapperheid op de liuker borst, konde hij zijne geliefden met het vrolijk bewustzijn tegentreden, van zijnen pligt getrouw en hunner waardig geweest te zijn.
Hij omhelsde beatrix, en vloog naar Str....., werwaarts (het was zondag) de bewoners der hoosdstad bij gansche scharen zich begaven, om, na zesdaagschen arbeid en drukkende zorgen, in den aanblik des bevalligen landschaps zich te verlustigen. Toen nu hendrik de poort achter den rug had; toen hij den vaderlandschen stroom, dien hij als knaapje, als volwassen jongeling had bevaren, aanschouwde; toen de oude, welbekende gezangen uit de af- en aanroeijende booten door eene zachte koelte tot hem werden overgevoerd - toen verdubbelde hij, in zalige verrukking

{==187==} {>>pagina-aanduiding<<}
over de terugkomst in de dierbare geboortestreken, zijne schreden, en was weldra in het vrolijke visschersdorp.
Aan lange tafels, te wederzijden van de kleine straat, waren opgeruimde menschen in bonte groepen gezeten. In de huizen, open naar den kant der straat en des schitterenden strooms, wemelde de blijde menigte door elkaar, niet beleedigend, en dus ook geen' toevalligen duw of stoot envel opnemende.
‘Hendrik! hendrik! hendrik!’ riepen gezellen zijner jeugd den gelukkigen jongeling van verscheidene kanten toe, en sprongen op, en drukten hem aan hunne borst; en aangedaan maakte zich de wedergevondene los uit de armen van den een', om het hartelijk welkom des anderen te beantwoorden.
‘Waar zijn mijne ouders? Karel! willem! ferdinand!’ riep hendrik vol verlangen, ‘hebt ge hen niet gezien?’
‘Ja wel! - o ja!’ antwoordden verscheidene stemmen. ‘Vóór een uur zijn zij naar Tr..... overgevaren. Zij zullen weldra weder hier zijn.’
Maar hendrik was niet in staat, zijn ongeduld te bedwingen; hij deelde zijne oude speelmakkers zijne lotgevallen kortelijk mede, hoe hij gekwetst, gevangen, en door goede verzorging weder hersteld ware, ontrukte zich aan de armen zijner vrienden, huurde eene boot, en, door eenen knaap geroeid, zweefde hij, in het ranke vaartuig overeind staande, en het oog onasgebroken naar den tegenover liggenden oever, met bonte rijen van vrolijke menschen bedekt, over de glinsterende oppervlakte henen. Op ééns ontdekt hij zijne zusters - zij hem - en juichend, van blijdschap half bezweken, roepen zij vader, moeder en vrienden aan den oever, en allen strekken de armen naar den diepbetreurden lieveling uit!
Hendrik, zichzelven niet meer meester, treedt, in weerwil van het waarschuwend roepen van den knaap, op den rand der boot, om, door een' koenen sprong, des te eerder aan land te zijn, en in de armen der geliefden te vliegen..... Daar slaat de boot om, en, in spijt der hulpe, die van alle kanten toeschiet, wordt hendrik met den knaap eerst na verloop van een kwartier uurs, en levenloos, uit den vloed gehaald!

{==188==} {>>pagina-aanduiding<<}

Moeder en zusters zonken in onmagt neder, en lang duurde het, eer de tot bijstand toeschietende vrouwen haar in het leven konden terugbrengen. De vader, nadat hij, in diepe smart verzonken, eenen geruimen tijd als verstijfd gestaan had, nam met bevende handen zijnen hoed van het hoofd, staarde, terwijl heete tranen hem over de wangen biggelden, met pijnlijk verworvene berusting op de ondergaande zon, die haar purper over den vergulden vloed verspreidde, en fluisterde met den toon eens biddenden: ‘God! mijn Heer! mijn Vader! Uw wil geschiede! Wat Gij doet, is wél gedaan.’
Na verloop van een half jaar stierven hendrik's ouders van droefheid over het verlies des geliefden zoons, dien het noodlot hun, die hem, als op het bed van eer gesneuveld, beweend hadden, nog eenmaal op de golven des vaderlandschen strooms als eene verschijning had doen aanschouwen, opdat zij de versche herinnering van de geliefde gedaante aan gindsche zijde des grafs met zich zouden medevoeren.
Henriette, het teêrgevoelige, edele meisje, werd, na een tweejarig lijden, door eene slepende koorts weggenomen; en hare oudere zuster konde langen tijd geenen vaderlandschen strijder zonder de heftigste zenuwtrekkingen aanschouwen. Eerst toen werd zij bedaarder, wanneer zij, een jaar na hendrik's dood, zich met haren verloofde in den echt begaf; en meer nog, toen zij een knaapje kreeg, in hetwelk zij de trekken van haren geliefden broeder volkomen wedervond, en dat haar alzoo dubbel dierbaar was. Beatrix, de voedster van het bevallig wicht; kon zich niet verzadigen van het aan te zien; tot eindelijk een zachte dood ook dezer vrome vrouwe de oogen sloot.




De Nederlandsche taal.


Neen! Neêrland staat zijn' taal niet af! 
Wien God een Neêrlandsch harte gaf, 
En zuiver Neêrlandsch bloed in de ad'ren, 
Dat bruist voor de eer van 't vaderland, 
Die zal dit erfgoed van zijn vad'ren 
Waarderen als een heilig pand. 

{==189==} {>>pagina-aanduiding<<}

Ja, Neêrlands taal is een trezoor, 
Welks schatten, met ondoofb'ren gloor, 
Den nagebuur in de oogen stralen; 
Waarin de deugden, moed en kracht, 
De blanke trouw en de eenvoud pralen 
Van 't onverbasterd voorgeslacht. 
 
Dit heiligdom van 't vaderland 
Werd door uw' zegenrijke hand, 
o Hoofden! Vondels! ons ontsloten; 
En heel een' goudstroom, schitt'rend rijk, 
Hebt gij voor Holland uitgegoten, 
o Onnavolgb're Bilderdijk! 
 
De glorie onzer heldeneeuw, 
De moed van Neêrlands waterleeuw, 
De glans van Neêrlands krijgsbanieren, - 
't Blinkt all' voor ons, in volle praal; 
Nog kraken Neêrlands eerlaurieren 
In Neêrlands grootsche heldentaal. 
 
Zelfs in den zwarten gruwelnacht 
Van schande, en vloek, en jammerklagt, 
Vlood, voor een' poos, het schriklijk duister: 
Ja, Helmers zong... er rees een straal, 
Een volle dag van licht en luister - 
Dat was de zon van Neêrlands taal! 
 
En nu - nu nacht en schand verdween; 
Nu Neêrlands schildleeuw, als voorheen, 
Met fierheid schudt de gouden manen; 
Nu 's ad'laars klaauw hem niet weêrstaat, 
En voor den glans van Neêrlands vanen 
De maan van Mecca ondergaat; 
 
Nu Neêrlands onbesmette Maagd 
Weêr schatting van de volken vraagt, 
De zege aan onze standers snoerend'; 
Nu Neêrlands rijke en stoute taal, 
Haar' eigen' glans ter tinne voerend', 
Doet schitt'ren Neêrlands wapenpraal; 

{==190==} {>>pagina-aanduiding<<}

Nu zouden we, als een slavenstoet, 
Versmadende eigen' overvloed, 
Ons met geleende lompen tooijen? 
En, op uitheemschen klank verzot, 
Den mond naar vreemden tongval plooijen? 
En zijn der volken schimp en spot? 
 
Neen! Neêrland staat zijn' taal niet af! 
Vloek tref' hem, die, verwijfd en laf, 
Nog in het Fransch gareel blijft stappen! 
Wat bralt hij op den naam van vrij? 
Wie vreemden slaafs poogt na te klappen, 
Is rijp voor vreemde slavernij. 
 
spandaw. 






Lierzang bij de geboorte van den jongen prins, uitgesproken in den Amsterdamschen Koninklijken Schouwburg, 22 febr. 1817.


Bij 't plegtige trompetgeschal, 
Bij 't buldren der kartouwen, 
Doe thans de vreugde op trans en wal 
Weêr de achtbre vlag ontvouwen! 
Ja, haal haar in verrukking op, 
En zwier' zij van den torentop 
En gevel en kampanje! 
Hier geev' de vreugde alleen de wet: 
Want Neêrland jubelt, onverlet, 
Met willem van oranje. 
 
Verrukte 't u, den Prins te zien, 
Met lauwren overladen, 
En mogt gij Hem uw hulde biên 
Voor grootsche heldendaden: 
Thans blijve hart noch boezem koel; 
Thans drijft een vrolijker gevoel 
Het bloed met drift door de ader; 
De feestgalm roll' langs wal en strand, 
En vier' den Held van Nederland: 
Hij is Gemaal en Vader! 

{==191==} {>>pagina-aanduiding<<}

Zie, zie in 't Vorstlijk aangezigt 
De vadervreugde gloeijen, 
En 't oog, gehecht aan 't dierbaar wicht, 
Van wellust overvloeijen! 
Nu wordt het, vol aandoenlijkheid, 
In geestdrift weêr tot Haar geleid, 
Die, aan zijn hart gezonken, 
Op Neêrlands hulde regt bekwam, 
En aan oranje's edlen stam 
Een telgje heeft geschonken. 
 
Juich, dierbre Prins! tot vreugd gestemd, 
Want God vervulde uw bede; 
Juich, met uw' Zoon aan 't hart geklemd, 
Gansch Nederland juicht mede. 
Verheug u met den lieveling, 
Waarvoor wij 's Hemels zegening, 
Tot heil van 't nakroost, wachten. 
Een hooger glans omstraalt de kroon: 
Oranje's stam bloeit rijk en schoon, 
Vereerd in vier geslachten. 
 
Ja, stroom' des grooten willems bloed 
Met dat van peter zamen; 
En blijven deugd en heldenmoed 
Ons heilig erf omvâmen; 
En schittre maurits dapperheid, 
En fredrik hendrik's krijgsbeleid, 
In nassau's laatste zonen; 
En schrage een onverwrikbre trouw 
Den roem van Neêrlands staatsgebouw, 
Vereerd door alle kroonen! 
 
En bloei' met d'onverdelgbren stam, 
Zoo rijk aan roem als zeden, 
Altoos ook 't magtig Amsterdam, 
Als Keizerin der Steden! 
Wiegt Brussel ook den Vorstenzoon: 
Tot de eerste parel van de kroon 

{==192==} {>>pagina-aanduiding<<}

Uw' Koningen beschoren, 
Tot sieraad van den Vorstenband, 
Tot pronkjuweel van 't vaderland 
Blijft amsterdam verkoren. 
 
Heft, burgers, heft dan 't feestlied aan, 
En laat trompetten schallen; 
Viert, van de Vadren voorgegaan, 
De vreugde in Amstels wallen; 
Stijge, in deez' heugelijken stond, 
De jubelgalm uit aller mond, 
En dank uit iedre woning; 
Toont, daar die galm door 't luchtruim zweeft, 
Dat niets uw trouw te boven streeft 
Voor Vaderland en Koning! 
 
Zal 't nageslacht Prins willem's Zoon, 
Oranje's welbehagen, 
Tot Neêrlands roem, de Koningskroon 
Met majesteit zien dragen; 
Dan bloeije, bij zijn heerschappij, 
De rijke welvaart nog aan 't IJ, 
Bij handel, kunst en zeden; 
En Amsterdam pronke even schoon, 
Als de eerste parel van zijn kroon, 
En Keizerin der Steden! 
 
M.W. 





Iet ongemeens.


A. 
Hoe dondert ons 't kanon zoo vreesselijk in de ooren? 
B. 
Te Brussel is, deez' dag, aan MARSeen Zoon geboren! 
 
P. 
L. 19 Febr. 1817. 

No. III. Meng. bl. 144. laatste coupl. reg. 2. staat liesde, lees liesje.


{==(1)==} {>>pagina-aanduiding<<}

Programma. maatschappij felix meritis. departement van koophandel, zeevaart, landbouw, fabrijken en trafijken.

Het Departement Koophandel enz. heeft, in eene algemeene Vergadering van de Leden der Maatschappij felix meritis, gehouden den 24sten Februarij l.l., berigt:
Dat op de Prijsstoffe: ‘Welke zijn, over het algemeen, de voor- en nadeelen van zoo vele Associatiën, Reederijen en Kompagnieschappen geweest, als, in betrekking tot den Hollandschen Koophandel, sedert het laatst der 16de eeuw. tot het begin der 19de eeuw, in de voormalige zeven Vereenigde Gewesten, hier te lande, hebben bestaan, of op het laatstgemelde tijdvak nog bestonden? En, in in hoe verre is het voor den Hollandschen Koophandel, bij deszelfs tegenwoordige herleving, allezins nuttig, om de thans nog bestaande Associatien, Reederijen en Kompagnieschappen, (en zoo ja, welke?) te vermeerderen?’



drie antwoorden waren ingekomen, geteekend met de Spreuken:
No. 1. Door Maatschappij Werd Neêrland vrij.
No. 2. Soli Deo Gloria.
No. 3. Constant pour la Patrie,

{==(2)==} {>>pagina-aanduiding<<}

Dat vervolgens, in eene gehoudene bijeenkomst, ingevolge Art: 32 en volg. der Bepalingen, de beoordeeling-billetten zijn voorgelezen; waaruit gebleken is, dat aan den Schrijver der Verhandeling, geteekend met de Spreuk: Constant pour la Patrie, door de meerderheid der Beöordeelaren, de gouden Eerepenning werd toegewezen; terwijl de twee andere stukken, eenparig, werden afgekeurd; als, over het geheel, de vereischten missende, bij Art. 30 der Bepalingen gevorderd wordende.

Hierop zijn, ingevolge Art. 41, de goedkeurende beoordeelingen voorgelezen, waarna het naambillet, bij de bekroonde Verhandeling behoorende, geopend zijnde, bevonden is schrijver te zijn de Wel Ed. Gestr. Heer jacob van manen, adz., Vrederegter van het kanton van Rhenen.

Het Departement Koophandel, met een uitstekend genoegen ontwarende, dat deszelfs bedoelingen, breeder ontwikkeld in het Programma des vorigen jaars, met een gunstig gevolg zijn bekroond, en hierdoor te meerder aangemoedigd wordende, om, bij vernieuwing, door eer en vergelding, alle Landgenooten op te wekken tot alles, wat ter bevordering of verbetering van den Koophandel, Zeevaart, Landbouw, Fabrijken en Trafijken, zoude kunnen verstrekken, heeft dan ook al wederom besloten tot het uitschrijven der hierna volgende Prijsstoffe; om te beantwoorden vóór of op den laatsten Mei 1818, onder uitloving als volgt:
‘Alzoo de toestand van den Landbouw, in de onderscheidene Gewesten van ons Vaderland, zich niet in eenen gelijken bloeijenden staat bevindt; alhoewel de gesteldheid der gronden en de kundigheden van den landbouwer gelijk staan. - Zoo is de vraag: welke zijn de voorname aanleidende oorzaken, (afgescheiden van de cultuur der landen zelve) die dezen algemeenen bloei tegenwerken? en welke middelen zouden er behooren te worden aangewend, ten einde deze oorzaken weg te nemen, en de plaats hebbende beletselen, in dezen, te verminderen of geheel uit den weg te ruimen?’

{==(3)==} {>>pagina-aanduiding<<}

(‘Daar er eene Maatschappij van Landbouw, in ons Vaderland, bestaat; zoo verlangt de Maatschappij felix meritis geene zoodanige beantwoording, welke eigenlijk den Landbouw zelven betreft: maar alléén en voornamelijk de beredeneerde aanwijzing en opgaven ter verbetering van datgene, hetwelk dien Landbouw nog in deszelfs bloei hinderlijk is. Als, b.v. de plaats hebbende omslagen der Belastingen. - De slechte staat van afwatering der binnenlanden. - De slechtheid der binnenwegen, waardoor het vervoeren der produc ten bijna onmogelijk is geworden, - en zoo veel meerder, als elken aandachtigen beschouwer en voorstander van den Vaderlandschen Landbouw gereedelijk in het oog moet vallen.’)
De gouden medaille, nevens getuigschrift, voor de bestgekeurde Verhandeling; en de zilveren, nevens getuigschrift, voor zoodanig stuk, hetwelk gehouden is, het bestgekeurde zeer nabij te komen.
Voorts wordt, bij dezen, herinnerd, dat, onder gelijke uitloving, bij Programma des jaars 1816 is uitgeschreven geworden, ter beantwoording vóór of op den laatsten Mei 1817, de volgende Prijsstoffe:
‘Welke middelen zijn, in betrekking tot de thans weder ontluikende Nederlandsche Zeevaart, het meest geschikt en doelmatig, om, in ons Vaderland, eenen Nationalen Matrozenstand aan te kweeken en te bevorderen?’
Een ieder, onverschillig of hij al dan niet tot het getal der Leden van de Maatschappij felix meritis behoore, die naar den prijs verkiest te dingen, zal zijne Verhandeling, in de Hollandsche taal, door eene andere hand dan de zijne, duidelijk en leesbaar afgeschreven, behooren in te zenden aan den Heer j.a. van lankeren, Directeur van het Departement Koophandel, wonende op den Fluweelen Burgwal bij de Hoogstraat, No. 37, alhier, en dat wel vrachtvrij, te weten:

De antwoorden op de, bereids in het vorig jaar uitgeschrevene, Prijsstoffe, en waaraan thans is herinnerd, vóór of op ultimo

{==(4)==} {>>pagina-aanduiding<<}
Mei eerstkomende, en de antwoorden op de vraag, thans voor de eerste reize opgegeven, vóór of op ultimo Mei 1818; alzoo er na deze tijdsbepaling geene stukken meer kunnen aangenomen worden.

De Verhandelingen zullen niet met den naam des opstellers, maar met eene zekere spreuk behooren geteekend te worden, welke spreuk, insgelijks door eene andere hand geschreven, gesteld zal moeten zijn op een bijgaand verzegeld briefje, in hetwelk de naam, de woonplaats en het beroep of qualiteit van den schrijver, vermeld behooren te zijn.

Voorts zij den schrijveren berigt: dat het Departement, omtrent alle bekroonde Verhandelingen, aan zich voorbehoudt het regt van eigendom; om met en van dezelve zoodanig gebruik te maken, als hetzelve, in naam en van wege de Maatschappij, zal oordeelen te behooren.

Laatstelijk wordt aan de schrijvers der onbekroonde stukken, onder de zinspreuken hier voren vermeld, bekend gemaakt: dat zij derzelver Verhandelingen, benevens het ongeopende naambriefje, kunnen terug bekomen; op vertooning van een billet, den eersten volzin hunner verhandeling inhoudende, en geschreven door dezelfde hand, waarmede het ingekomen stuk is geschreven: - Deze teruggave zal geschieden door of van wege den Heer Directeur van lankeren, ter plaatse hier voren genoemd, op Dingsdag, Woensdag of Donderdag, den 8sten, 9den of 10den April 1817, des nademiddags van 5 tot 7 ure.

Op Last van het Departement
Koophandel voornoemd,

HERMs. BRASZ,

Directeur.
Amsterdam,

17 Maart 1817.





{==193==} {>>pagina-aanduiding<<}

Mengelwerk.

De penningkunde.

Door P. Chevallier, Predikant bij de Walsche Gemeente te Amsterdam. (*)

Er is eene wetenschap, die voormaals grooten roem in Europa had, maar die nu bijna geheel vergeten ligt. Ik bedoel de edele Penningkunde.
Gedurig brengt men, ook in dit gesticht, hulde toe aan allerlei vroegere en latere voortbrengsels van het menschelijk vernuft; maar deze tak van beschaafde kennis wordt naauwelijks aangeroerd. En echter telde men in vorige tijden de uitnemendste geleerden, en mannen van den zuiversten smaak, onder de uitleggers der oude en de ontwerpers der hedendaagsche penningen. Ook, dunkt mij, verdienen zoo vele naauwkeurige onderzoekingen, zoo vele rijpe ervaringen en nuttige mededeelingen in dit vak der schoone letterkunde, die eens eenen spanheim, eenen graevius en gronovius met eere kroonden, nu en dan wel eene kleine herinnering.
Meermalen hoor ik in dezen kring zoo veel goeds en treffends over de kunsten, die het gevoel tot hare bron, de natuur tot haar voorbeeld, en den goeden smaak tot haren leidsman hebben, dat ik, hierdoor opgewekt, gaarne uwe aandacht eenige oogenblikken wenschte in te roepen voor zulk een belangrijk gedeelte der kunst en der fraaije letteren, hetwelk nu geheel uit het oog wordt verloren. Niet, dat ik hier eenig vertoon van geleerde navorschingen in gedachten heb, of u zoude willen doen opklimmen tot den eersten oorsprong der

{==194==} {>>pagina-aanduiding<<}
penningen; u onderhouden over derzelver gebruik bij de meeste beschaafde natien; eene vergelijking maken tusschen de verschillende tijdperken dier kunst; u de kenmerken van de echtheid en zeldzaamheid der penningen, door de oordeelkunde vastgesteld, aanwijzen; u met moeijelijke nasporingen omtrent de muntbeelden van Koning amyntas of servius tullius bezig houden, of u rondvoeren in de gansche ruimte dier uitgestrekte wetenschap. Dit alles is buiten mijn oogmerk, en zoude ook minder gepast zijn voor de letterkundige uitspanning, waaraan dit uur is toegewijd. Eenige wenken, eenige opmerkingen, vlugtig ingezameld te midden van vele andere bezigheden, moeten hier genoeg zijn, om de waarde eener al te veel ter zijde gestelde wetenschap te verlevendigen, en ons de verpligtingen, die wij aan dezelve hebben, voor den geest te brengen.
Al aanstonds bij de eerste beschouwing, is het niet mogelijk, dat de bewaring dier gedenkpenningen, bij al hetgeen de tijd, de onkunde, het bijgeloof, de oorlogen, de lavastroomen en andere verwoestende oorzaken gesloopt hebben, aan de opmerkzaamheid zoude ontglippen. Het was den Vandalen gemakkelijker, standbeelden te verbrijzelen, tempels te verbranden, de meesterstukken der oudheid te vernietigen, dan de diep in de aarde verborgene munten en penningen hun aanwezen te doen verliezen. Marmeren zuilen lagen in gruis, puinhoopen zelfs gingen verloren; maar in de donkerheid, en door den voet van duizenden vertreden, rustte het kunstgewrocht, dat ééns zoo veel licht zoude verspreiden. De roest zelf, naar welks kleur de ervaren kenner ééns den tijd, waarin de penning vervaardigd was, zoude beoordeelen, was het vernis, hetgeen hem beveiligde, en ongeschonden aan de volgende eeuwen overbragt. Er was dus bij de slooping van alles, wat de mensch daarstelt, eene zekere onsterfelijkheid voor de vruchten van zijnen geest weggelegd.
Onbetwistbaar is het nut, dat hierdoor aan de gansche

{==195==} {>>pagina-aanduiding<<}
geschiedenis werd aangebragt. De Penningkunde is eene fakkel, die haar overal voorlicht. Daarom zag men op de schoone medalje, die bij gelegenheid van het oprigten der Koninklijke Akademie der Opschriften te Parijs geslagen werd, hermes, rustende met de eene hand op eene antieke vaas vol oude munten, uit den schoot der aarde opgedolven, met de andere hand op een staand tafereel schrijven deze lofspraak der penningkunde: De onbedriegelijke geloofwaardigheid der gebeurtenissen. Ook zoude er, zonder dat hulpmiddel, veel verborgen, of in volslagene onzekerheid gebleven zijn.
Het was alleen, om van geene andere voorbeelden te spreken, door het onvermoeid raadplegen der oude penningen, dat de arbeidzame en geleerde vaillant, die uit liefde voor die wetenschap eene zevenjarige gevangenis bij de Algerijnen verduurde, de geheele opvolging der Syrische vorsten, waarin zoo veel verwarring heerschte, in de duidelijkste en beproefdste orde heeft gebragt, en de eeuw der Seleuciden, zoo gewigtig voor de oude geschiedenis, en voor die der Openbaring, in een helder daglicht geplaatst (*). Het was door dergelijke vlijt, dat charles patin ons eene naauwkeurige beschrijving van de regering der Romeinsche Keizers, van augustus tot heraclius, alleen uit munten en penningen opgemaakt, heeft nagelaten (†).
Binnen een kort bestek scharen zich, door deze kunst, in juiste tijdsbepalingen, talrijke eeuwen voor het zoekend oog. Het is eene gemakkelijke vertegenwoordiging, en een zinnelijke, niet ligt uitwischbare, indruk voor het geheugen.
Het gezag van dat onderwijs is grooter, dan dat van eenig historie- of aardrijksbeschrijver. De Senaat, of

{==196==} {>>pagina-aanduiding<<}
eene andere oppermagt, gebood den stempel, en werd de waarborg voor tijd en zaak.
Het veld dier onderrigtingen is zeer uitgebreid. Volksverhuizingen, stichting van kolonien, oorsprong van rijken en steden, veranderingen in den burgerstaat, tijden van angst, onverwachte uitreddingen, zegepralen, gewigtige verbeteringen, groote ondernemingen, heilzame stichtingen; dit alles herinnert en leert de munt of penning. Vorsten, helden, wijzen, dichters, kunstenaars, mannen, vrouwen, van allerlei rang, uit allerlei landen en tijden, loffelijker en schandelijker gedachtenisse, omringen ons; en hunne doorgaande gelijkenis, op penningen van verschillende grootte, tijd, en stof, doet ons gelooven, dat zij het zijn.
Maar hier is meer, dan voldoening van geleerde nieuwsgierigheid, dan enkele ontknooping van rijdrekenkundige zwarigheden. Het is eene leerschool vol onderwijs. Houdt u te vreden met eenige weinige proeven.
Zoo ooit de nietigheid van alle aardsche grootheid zich diep gevoelen laat, het is wanneer een enkele penning somtijds het eenigste gedenkteeken is, hetgeen van eene alles overheerschende magt overbleef, en al die glans en roem in een voor het oog onaanzienlijk stuk erts eindigt.
De geschiedenis is eene getrouwe schets van hetgeen menschen waren en nog zijn; maar de Penningkunde is immers de verkorte afbeelding der geschiedenis. Ook hier bemerkt men dus, even als op het tooneel der wereld, zonderlinge tegenstrijdigheden, welker beschouwing zoo belangrijk is voor menschenkennis en zedeleer. - De oude Romeinen waren bekend wegens hunne doorgaans edelmoedige denk- en handelwijze omtrent de door hen ondergebragte volken. Nu bestaat er (en dit heeft de Abt barthelemy (*), een allezins bevoegd regter in deze zaak, met duchtige bewijzen

{==197==} {>>pagina-aanduiding<<}
gestaafd) geen enkele penning, onder de Romeinsche munten, tot ons overgekomen, en op last van den Senaat vervaardigd, waarin de minste beleediging of bespotting der overwonnene natien te vinden zij, hoe zeer ook de zegepraal zelve openlijk op deze gedenkpenningen worde aangekondigd, en overal in de gansche uitgestrektheid des gebieds bekend gemaakt. Maar ziet! dezelfde Romeinen, die zich zorgvuldig onthielden om hunne vijanden te vernederen, en dus eene schoone wet der zedelijkheid onverbroken in acht namen, veroorloofden zich de onverklaarbaarste vleijerijen hunner hoogst gewetenlooze meesters, op hetzelfde oogenblik, dat zij hen met spot en schimp, in geschriften als anderzins, overlaadden. Het luidt vreemd, op hunne munten te lezen de namen van eenen goedertierenen tiberius, van eenen dapperen claudius, van eenen vromen caracalla, en vitellius als den hersteller van Rome voor het oog der volgende eeuwen te zien afgeschetst. Zonderlinge mengeling van grootheid en kleinheid! Of zoude mogelijk (want het is aangenaam, de eer van eene natie, wie zij ook zij, te kunnen handhaven) de bewaring van den eerbied voor het oppergezag bij de van het Romeinsche rijk afhankelijke volken, daar toch die penningen spoedig wijd en zijd verspreid werden, zoo iets gevorderd hebben? Dan ware er eenige verschooning te vinden. Men sloeg immers penningen voor vorsten, die naauwelijks drie dagen regeerden, en welker namen bijna niet bekend zijn.
Somtijds (om, bij het veelvuldig onderrigt dezer wetenschap, mij nu alleen bij latere penningen te bepalen) ligt er een digte sluijer over gebeurtenissen, welke door partijdige geschiedschrijvers verdonkerd, of in een verkeerd licht geplaatst worden. - Welke twijfelingen heeft men niet opgeworpen, omtrent den afkeer, dien lodewijk de XII, Koning van Frankrijk, van den Bisschop te Rome had? Maar de op zijn bevel uitgegeven penning, met het ontzettend opschrift: Ik zal den

{==198==} {>>pagina-aanduiding<<}
naam van Babel uitdelgen! neemt hier alle onzekerheid weg, en geeft ons nieuwe inzigten in den geest dier tijden; te meer, daar de opregte thuanus - en welk een groote en eerwaardige naam onder de geschiedschrijvers! - geene zwarigheid maakt, om de echtheid van dien penning en van zijn opschrift tegen alle wedersprekers stellig vast te houden (*).
Zaden te ontdekken van eene meer verlichte denkwijze, in het midden der donkere eeuwen, strekt dán vooral tot een verhoogd genoegen, wanneer men de onwrikbare taal des vertrouwens omtrent het toekomende verneemt. - Op den penning, welke in het jaar 1415 ter gedachtenis van johannes hus, die te Constans voor de waarheid stierf, en wiens assche verachtelijk in den Rijn geworpen werd, vervaardigd is, leest men, rondom het beeld diens grooten mans, de merkwaardige woorden, welke hij na zijne veroordeeling uitsprak: Binnen honderd jaren zal dit aan God en aan mij verantwoord worden. - Binnen honderd jaren kwam het licht openlijk getuigen tegen de duisternis.
Gefnuikte hoogmoed is geen zeldzaam verschijnsel; de rolle der geschiedenis levert er ons meer dan één bewijs van op. - Echter is het minder algemeen bekend, hoe eens karel de V, anderzins een groot vorst, eene verbazende vernedering onderging. Hij had, met geene kleine zelfverheffing, tot zijn zinnebeeld gekozen de zuilen van Hercules, denkbeeldig geplaatst aan de uiterste punten van de straat van Gibraltar, en er de niet weinig verwaande spreuk bijgevoegd: Ultra metas. Nog verder dan die grenzen. In zijne verschillen met hendrik den II, Koning van Frankrijk, had hij Mets, id Lotharingen, belegerd, met oogmerk om verder door te dringen; maar hij werd gestuit en moest terug. Schielijk verscheen er een penning, waarop men, met toespeling op het woord Metae, hetwelk in de La-
{==199==} {>>pagina-aanduiding<<}
tijnsche taal even zoo wel de stad Mets als de uiterste grenzen van Spanje beteekent, den adelaar aan eene der zuilen kluisterde, en er bij schreef: Non ultra Metas. Niet verder dan Mets.
Met een onwillekeurig welgevallen, ziet men beroemde mannen, zoo veel mogelijk, alle middelen beramen, opdat het goede, door hen bij hun leven gesticht, ook voortdure na hunnen dood. - Deze gedachte werd op eene edele wijze uitgedrukt op eenen penning ter eere des eersten grondleggers van Rusland's grootheid. De held, dit sterfelijke verlatende, zegt, volgens het opschrift, aan de droeve weduwe: Zie, wat ik u nalaat! Maar hetgeen zijn vinger bij het oprijzen aanwijst, is geene kroon, geen schepter, geen goud, geene sieraden; maar al de zinnebeelden van vlijt, nijverheid, kunst, en geleerdheid. Derzelver bescherming en aanmoediging beval haar deze vorst als zijnen uitersten wil. - De gedenkpenning is niet gelogenstraft: zijn inhoud is getrouwelijk uitgevoerd.
Nog eens. Het beeld der schoone cunigonde versiert denzelfden gedenkpenning met dat van albert van beijeren, haren echtgenoot; en deze vereeniging, door niets aangeduid dan door de enkele namen, werd genoeg geoordeeld, om aan de nakomelingschap te herinneren, dat eens deze cunigonde, dochter van Keizer frederik den III, door haren vader aan den toenmaligen Sultan ter vrouwe geschonken was, onder voorwaarde, dat hij en al zijne onderdanen het Christendom omhelzen zouden, maar dat vroegere liefde over staatkunde had gezegepraald. Hoe dit ook zij, zeer gewigtige veranderingen werden hier gestuit, of bitter naberouw is voorgekomen. - Welk een schat voor de Geschiedenis bevat dan de zoo verwaarloosde Penningkunde niet! Dit, echter, is niet de eenigste beschouwing, waaruit het belang dier wetenschap is af te meten. Zij staat in een naauw verband met andere kunsten en letteroefeningen, en biedt dezelve trouwe hulpe aan.
Krachtig is de taal der penningen; en de diep gedach-
{==200==} {>>pagina-aanduiding<<}
te, korte en veel omvattende spreuken in allerlei zin, en in eene oneindige verscheidenheid van gevoel uitgedrukt, zijn niet minder kenmerkend, levendig en vol, dan de stijl van tacitus of sallustius. - Wanneer wij lezen, dat petrus aretinus op zijne gedenkpenningen de Geesel der Vorsten genoemd wordt, dan zegt dat alles, wat hij was, en alles, wat hij deed. Men schonk hem eer, goud en zilver, opdat hij maar zwijgen zoude. - Één woord behelst somtijds eene zaak van de grootste uitgebreidheid, en brengt dezelve, gelijk zij was, onveranderd, onverzwakt, aan den laten nakomeling over.
De opschriften, zoo óntegenzeggelijk in den geest der ouden, die op de menigvuldige medaljes, ten tijde van lodewijk den XIV geslagen, gevonden worden (*), zijn meesterstukken van welsprekendheid, en strekken ten bewijze, hoe zeer het raadplegen der oude wijsheid aan den geest duidelijkheid, en aan de uitdrukking vastheid en schoonheid mededeelt. - In de school der opschriften kon een barthelemy en een daguesseau gevormd worden.
En wat is meer geschikt, om het dichtvermogen op te wekken, en het edelst vuur te doen ontgloeijen, dan de zoo levendige vertegenwoordiging der voorgeslachten? Welk een voedsel voor de vinding, en voor het werkzaam genie, in de allegorische beelden der oude en nieuwere penningen! Tooneelen van allerlei aard, waar de menschelijke driften zich dikwerf zonder zwachtel en in hare ware gedaante vertoonen; gewaarwordingen, uit het binnenste des harte voortgebragt, kort uitgedrukt; sporen van het warmste gevoel; heerlijke ontwikkeling der dingen; somtijds in een enkel punt eene trofee voor talrijke overwinningen: drusus zege over de Germanen, niets meer (†)! glorie en roem - alles, wat de

{==201==} {>>pagina-aanduiding<<}
verbeelding aanvuurt; maar men ziet er ook de knagendste smart en krachtige herinneringen aan diepgezonkene grootheid - alles voor den dichter. Eene proeve zij genoeg.
De penning ter eere van den jongeren vespasiaan, die Judaea overwon, en stad en tempel ten grond toe slechtte, is het kort begrip van hetgeen de H. dichters van de verwoesting, die Palestina trof, gezongen hebben. De dochter Sions, eenzaam, in bitteren rouw, met gedekten hoofde en vaneengeretene kleederen, onder den palmboom gezeten, schijnt aan ieder, die haar ziet, te vragen: Is er eene smarte gelijk aan de mijne? - Deze penning, geheel waardig aan het karakter van titus, bevestigt ons, dat hij zelf over Jeruzalem geweend heeft.
Even dichterlijk is ook de penning van julia, de echtgenoote van septimius severus, daar zij, in de gestalte van cybele, de moeder der vruchtbaarheid, omgeven van hare kinderen, zich gelukkig gevoelt in het midden van haar kroost (*).
Petrarcha zamelde, met groote zorg en vlijt, de schoonste munten op, en zocht er vonken van waarheid en gevoel in, die zijn hart ontvlamden en zijne gezangen bezielden.
Bovenal is er, voor den vriend van het ware schoone in de beeldende kunsten, geene oefenschool, gelijk aan de schaars gezochte kennis der penningen. Het is ontwijfelbaar, dat raphaël, op wiens penning, te zijner gedachtenisse vervaardigd, het allegorisch beeld der natuur zich vertoont, met de treffende gedachte van bembus, waarbij hij haar voorstelt, als vreezende, zoo lang raphaël leefde, door hem overwonnen te worden, of met zijnen dood ook verloren te gaan (†);

{==202==} {>>pagina-aanduiding<<}
het is, zeg ik, ontwijfelbaar zeker, dat raphaël, getrouw, de oude penningen met een kunst- en waarheidzoekend oog beschouwde, en dat hij meermalen verklaarde, aan die oefening een groot gedeelte zijner ontwikkeling verschuldigd te zijn.
Welk eene rijke verzameling van munten en penningen bezaten niet le brun en rubbens! en op welk een' hoogen prijs stelde de laatste derzelver onderwijs niet!
Het is immers door de gansche oudheid, en door alles, wat gezagvoerend in het rijk der schoone kunsten is, bewezen, dat de hand van apelles en protogenes zich duidelijk vertoont in de onvergelijkelijke Grieksche penningen van den besten tijd en stijl, waar schoonheid en zuiverheid der vormen, edelheid en eenvoudigheid van uitdrukking, werking van iedere spier en zenuw, scherpheid en vastheid van omtrek, bevallige zamenstemming van het geheel, met zoo veel waarheid, onvermengd en onvervalscht, bijeen gevonden worden.
De geleerde schrijver van de Geschiedenis der kunst onder de ouden, die ons zulk eene voortreffelijke en geheel in het ideale schoon indringende beschrijving van de Medicesche Venus en van den Apollo van Belvedere gegeven heeft, zegt, met al het gezag, waarmede hij regtmatig bekleed is, dat de zittende Jupiter, op de zilveren munten van alexander, een volkomen beeld oplevert van den Olympischen Jupiter, door phidias vervaardigd; zoo veel verhevens bespeurt men tot in de kleinste gelaatstrekken, en in de gansche majesteit der houding (*). - Ik voeg hierbij, dat niets meer strekkende is, om zuivere denkbeelden van eenvoudige schoonheid te geven, dan de vrouwebeelden, onder welke de beste Grieksche en Romeinsche pennin-
{==203==} {>>pagina-aanduiding<<}
gen de toenmaals bekende werelddeelen, en bijzondere rijken, landen en steden, gewoon waren voor te stellen.
Waar kan ook de vriend der kunsten beter, en zeden, en gewoonten, en kleeding, en sieraden, naar waarheid leeren toepassen, dan door de munten en penningen? Hier heerscht geene verwarring; maar er zijn vaste kenmerken. Zenobia is uit duizend vrouwen aan haar diadeem te herkennen. Niets is hier weifelend of bedriegelijk.
Eindelijk. Welk een licht gaat hier op, over de zoo belangrijke Gelaatkunde! Geen de minste afwijking heeft hier plaats, zoo dra men echte penningen raadpleegt. Men ziet altoos dezelfde menschen, met hetzelfde karakter. Philippus en alexander zijn altijd philippus en alexander. Het edel hoofd van marcellus is steeds met eene wolk van sombere droefenisse omgeven, en het frons laeta parum (*) van den dichter vertoont zich in ieder' zijner trekken. Ook bij al het vleijende der muntsprake, ontdekt men in caligula de verlaging der menschheid; en het schijnvergenoegd gelaat van domitiaan getuigt van diep verholene boosheid.
Met deze herinneringen zoude ik kunnen gelooven, eenigzins, hoewel zeer onvolkomen, aan mijn oogmerk te hebben beantwoord: maar, mag ik, Nederlander, tot Nederlanders sprekende, vergeten, dat ook bij ons de penning de getrouwe tolk der geschiedenis is? Eenige weinige voorbeelden tot vereering der nagedachtenis van vorige geslachten.
Wanneer ik denk aan het oude muntstuk, hetwelk het mast- en roerlooze schip, het zinnebeeld van ons gemeenebest in de eerste stormen, die hetzelve slingerden, voor ons oog brengt; en daarbij vergelijk, hoe een andere penning het ijsvogeltje vertoont, gerust in zijn nest dobberende op zee bij het sterkste golfgeklots, een beeld door vader willem als het zijne uitgeko-
{==204==} {>>pagina-aanduiding<<}
zen; dan erken ik daarin, als in een sprekend tafereel, de geschiedenis onzer wording, den moed der vaderen, en de hand, die ons lot regeerde.
De schimp, door van barlemont over Neêrlands edelen uitgestort, maar juichend beantwoord, en op menigvuldige munten en penningen vereeuwigd, is een onloochenbaar bewijs, dat zij ware en valsche eer, met een helder oog en vasten geest, wél wisten te onderscheiden.
Toen men, in het begin der zeventiende eeuw, na eene zware worsteling, over een verdrag met Spanje onderhandelde, had de Markgraaf spinola, door middel van een' zijner vrienden, eenen aanval gewaagd op het karakter van den Griffier der staten, en gezocht, hem door geschenken in de belangen van zijn hof te doen overgaan. Men nam den schuldbrief, door spinola zelf geteekend, met de andere geschenken aan; maar stelde dezelve ook oogenblikkelijk in handen van maurits. De onderhandelaar uit de Oostenrijksche Nederlanden met de voorslagen van het verdrag in de vergadering verschenen zijnde, zeide barneveld tot hem: Zie daar den diamant, zie daar de keten, zie daar de hand van spinola, waarmede men getracht heeft, eenen dienaar van den staat in zijne trouwe te doen wankelen (*)! - Het was deze proeve van voorouderlijke deugd en onomkoopbare braafheid, welke, op last der staten, door eenen penning aan de nakomelingschap ter gedachtenis en ter navolging werd overgeleverd. Men ziet daar mercuur aan den wijzen ulysses, volgens het verhaal van homerus (†), de plant Moly aanbieden, om hem tegen de tooverijen van circe te wapenen; eene plant, welker gebruik de zinnen nuchteren, het verstand onbeneveld hield, en het hart zijne vrije keuze liet.
Zoo handelde men, en zoo konde men handelen, daar men steeds een hooger gezag en eene hoogere verant-
{==205==} {>>pagina-aanduiding<<}
woording voor oogen had. Want zelfs op dat tijdstip, waarvan ik spreek, in de onzekerheid, of men vrede dan oorlog zoude kiezen, begreep men, dat het de pligt van eene Christelijke natie en derzelver overheid was, om zich voor den God der vaderen te buigen, en Hem, die alleen wijsheid is en geeft, om wijsheid te bidden. Dit geschiedde over de gansche uitgestrektheid des lands. En deze gedenkwaardige dag werd, op hoog bevel, op eenen penning afgebeeld, waar men een achtbaar Nederlander ziet, die, zonder het zwaard te grijpen, dat men aan den eenen kant hem aanbiedt, of den palmtak, die van de andere zijde wordt toegereikt, aan te nemen, zijn oog eerbiedig vestigt op het licht, dat zijn hoofd omstraalt; met dit opschrift: Nederlandsche dapperheid. En wij, wij zullen dat immers geen zwakheid noemen?
Holland had altoos eenen afschrik van dweeperij, onverdraagzaamheid, en priesterhaat. - Toen, door den onzaligen moord van hendrik den IV, Frankrijk, geheel Europa zelve in rouwe was gedompeld, oordeelden de staten, hunnen afschrik van mariana's leer, die vorstenmoord predikte, openlijk te moeten toonen, door het doen slaan van eenen penning, waarop een gemijterde wolf het onnoozel lam verscheurt; met dit opschrift: Dit leert de Godsdienst niet (*). - Ik zwijg van zoo vele andere penningen, waardoor de Nederlanders hunne gehechtheid aan vaderland en vorst, hunnen eerbied voor vaste beginselen, bij wier bewaring of vertreding een land staat of valt, hunne achting voor geleerdheid en deugd, hunne dankbaarheid aan groote mannen, die onder hen waren, hebben aan den dag gelegd. Ook zeg ik niets van de kunstwaarde van zoo vele penningen, onder welke er gevonden worden, die inderdaad met de ouden zouden kunnen wedijveren,

{==206==} {>>pagina-aanduiding<<}
en dus tot een voorbeeld van vinding en goeden smaak strekken. Maar het valt moeijelijk, het gevoel van bevreemding te onderdrukken, over het verdwijnen eener kunst, die zoo veel invloeds op de nationale en zedelijke vorming had, en zoo zeer de denk- en handelwijze van onze landgenooten uitdrukte (*).
Ik weet het, men heeft, in het algemeen, de beoefening der penningkunde meer dan eens in een belagchelijk licht geplaatst. Maar de leer van shaftesbury, die de mogelijkheid, om iets belagchelijk te maken, als een blijvend kenmerk van de nutteloosheid en nietigheid eener zaak wil doen beschouwen, is eene leer, die alle beginsels van waarheid en zedelijkheid te eenemale vernietigt. - Ik wil gereedelijk toestemmen, dat de beoefening der penningkunde, door eene valsche geestdrift, en door een dwaas misbruik, veel van hare waarde verloren heeft. Ik erken gaarne, dat er een tijd was, waarin de oudheidkundige zijne geheele ziel daaraan overgaf, en menig geleerde meer bekend was met de Romeinsche sestertien, dan met de gangbare munten van zijn eigen vaderland; dat het beeld der antoninussen hem meer belang inboezemde; dan de gelaatstrekken van de grootsten zijner tijd- en landgenooten; en dat het gezigt van een koperen Otho hem meer in zielsvervoering bragt, dan het schitterendste voorwerp uit het rijk der natuur. Maar, had en heeft niet onder alle kunsten en wetenschappen valsche toepassing, te ver gedrevene zucht voor dezelve, of miskenning en verwarring van middel en doel, plaats? Zoude dan de dwaasheid van sommige beoefenaars eener wetenschap, die den wijzen Koning alphonsus zoo veel verstandig vermaak verschafte, en welker bescherming en aanmoediging zoo veel luister aan het

{==207==} {>>pagina-aanduiding<<}
groot geslacht der medicis bijzette, alleen den val dezer studien hebben na zich gesleept? Ik kan dit naauwelijks gelooven. Ik vrees maar al te zeer, dat, ten minste van het ophouden der voormalige belangstelling in het vereeuwigen der gebeurtenissen door vaderlandsche penningen, niet anders dan karaktorloosheid, vermindering van echto Nederlandsche deugden, het onophoudelijk prediken, dat het nu andere tijden zijn, zoo wel als onze onderwerping aan vreemd gezag, en verbreking van eendragt in doel en werking, de ongelukkige, maar al te zekere oorzaken zijn geweest. Wat ook zouden de penningen gedurende eene lange reeks van jaren anders hebben opgeleverd, dan de geschiedenis van onze afhankelijkheid en dikwerf treurige verblinding?
Intusschen mag ik den wensch niet verbergen, dat de wederkeering van goed gestempelde vaderlandsche deugd ook de penningen zal terugroepen; en dat het, door langdurige schokken, en somtijds door het gebruik van verkeerde middelen, geteisterde, en nog niet hetstelde staatsligchaam, niet zoo zeer door onze redevoeringen, maar door oude en beproefde ervaring, door wijze matigheid, en door innerlijke veerkracht opgebeurd, zijnen bloei herkrijge, tot herleving van al wat ware kunde, ware wetenschap, ware schoonheid is. En hier kan ik niet nalaten nog met een woord te herinneren, dat het wezen der kunst, van welke wij spraken, niet moet verward worden met derzelver oogmerk. Het doel moet zonder twijfel bevordering der zedelijkheid zijn. Maar dit is niet de volmaaktheid der kunst, als kunst beschouwd. Het beeld van eene Phryne en van eene Thaïs, van eenen belagchelijken Silenus en van eenen verachtelijken Priaap, op Grieksche of Romeinsche penningen, kan oneindig volkomener zijn, dan dat van Minerva, Urania, of Melpomene. In de onnavolgbare meesterstukken der oude bouwkunde aanbad men Goden, die wij zelve niet zouden wenschen te zijn, en die wij aan onze kinderen niet tot voorbeeld zouden stellen.

{==208==} {>>pagina-aanduiding<<}
Volmaking dus van kunst, zoo dra het doel mist, staat niet in onmiddellijk verband met zedelijkheid. Het diepst bederf heerschte dikwerf daar, waar de meeste vinding en de gelukkigste navolging der natuur plaats vonden.
Deze opmerking wordt niet medegedeeld om de waarde der kunsten te verminderen, maar om al het treden buiten de grenzen te vermijden. Ik vond mij in deze gedachte versterkt door het naauwkeurig nagaan van de landkaart bij het door mij reeds aangehaalde Numismatisch werk van den bovengenoemden charlespatin, waar deze geleerde ook onder andere die plaatsen heeft uitgedrukt, die het meest bekend waren door den bloei der penningsnijding of stempeling. En inderdaad, klein Azië, met hare schitterende en door allerlei kunstwerk beroemde steden, treft hier het meest ons oog. Ik dacht toen aan het geheiligd genie van die groote mannen, die daar, te Ephesen, te Laodicea, te Thyatira, en in andere Aziatische steden (*), de eenvoudige leer der waarheid predikten; en ik kon niet nalaten mij te verheugen, dat die zelfde eenvoudige waarheid zich niet in de schaduwe der domheid, der onbeschaafdheid en onkunde vertoond had, maar daar, waar de kunsten, als kunsten, den hoogsten top van menschelijke volkomenheid bereikt hadden. Wat deed de kunsten dan vallen? Niet de nieuwe leer, maar haar eigen misbruik, tot verlaging der menschheid en der Godheid, bragt hare verwoesting mede. En het was gelukkig, dat er op aarde iets verscheen, hetgeen méér dan penseel, méér dan graveerstift, méér dan beitel de waarde der menschelijke natuur en den eerbied voor den Onzigtbaren verhoogen konde.
De volkomenheid der kunst zij dus nooit gescheiden van het zedelijk doel. En, het zij men de lier spanne, het zij men optrede om over kunst en wetenschap te

{==209==} {>>pagina-aanduiding<<}
spreken, het zij men het schoone licht, de eerstgeborene der schepping, op het paneel brenge, het zij men met harmonie het oor streele, niemand onzer vergete, dat God den mensch schiep naar zijn beeld, en dat het Christendom die oorspronkelijke schoonheid in vollen luister herstelt.




De Driburger mineraalbronnen.

Door E.J. Thomassen a Thuessink.

In den voorleden zomer eenigen tijd het Driburger water en de baden gebruikt hebbende, heb ik aanstonds gedacht, dat ik mijnen landgenooten geen' ondienst zoude doen, wanneer ik hun eenigzins bekend maakte met eene bron, die over het algemeen minder bekend is, dan zij wel verdient. Het volgend verslag zal, hoop ik, eenigermate aan dit oogmerk beantwoorden.
Het Driburger bad is vooral voor onze noordelijke provincien van het hoogste belang. Het levert een der vermogendste geneesmiddelen op, die wij in langdurige ziekten van zwakheid kunnen hebben. Het is de bron, die het naaste bij ons land gelegen is, en werwaarts wij in den brontijd (in het best van den zomer) ons het gemakkelijkst begeven kunnen. De bron ligt in een dal bij het kleine stadje Driburg, vijf uren boven Paderborn, in Westfalen. De weg derwaarts loopt over Bentheim en Munster, en is van de laatste stad slechts tien mijlen verwijderd, zoodat Driburg niet meer dan 58 Hollandsche uren vanhier kan gerekend worden. Een vlakke en niet onaangename, boschrijke zandweg leidt ons naar Paderborn; dan vandaar tot Driburg ontmoet men hooge bergen, en men daalt bij dit stadje een' steilen berg af. Intusschen is deze weg niet gevaarlijk, daar men, door uitnemende en voorzigtige postiljons gereden wordende, dezen weg zeer veilig en zonder ge-
{==210==} {>>pagina-aanduiding<<}
vaar kan reizen. Thans is men drok bezig met eene gemakkelijke chaussée of straatweg te leggen, die over het steedje Brakel naar Sassen loopt, en ongetwijfeld zeer veel zal toebrengen, om den toegang tot dit bad gemakkelijk te maken.
De bron van Driburg ligt in eene vrij uitgestrekte vallei tusschen hooge bergen, die of met koorn bebouwd, of met bosschen beplant zijn. Zij was reeds vóór eeuwen bekend, en werd ook tot een geneeskundig gebruik door de inwoners gebezigd. Intusschen lag zij in eenen moerassigen grond, was niet behoorlijk ingevat, van alle aanstalten en inrigtingen voor baden onvoorzien, en daarom voor vreemdelingen onbruikbaar. Men verwaarloosde dezelve, doordien het bestuur in handen was van de geestelijkheid van Paderborn, tot dat evenwel een meer verlichte Bisschop, frederik van furstenberg, in 1668 dezelve in hout liet vatten, en daardoor meer bruikbaar maakte. Het duurde tot het jaar 1743, eer de bron gereinigd, en tot 1751, eer die met een koepel en badhuis voorzien werd, en er eenige wandelwegen bij werden aangelegd. Het water werd reeds toen buitenslands verzonden. Weldra, echter, deed de zevenjarige oorlog deze bron weder in verval komen. In 1777 liet de Bisschop wilhelm antoon, eene nieuwe bron in de nabijheid der drinkbron ontdekkende, en daarbij een' sterken damp van koolzure lucht bespeurende, dezelve ook invatten, en daarboven een huis met vier kamers en baden oprigten. Weinig nam echter deze bron op, voordat dezelve in handen kwam van den tegenwoordigen bezitter, den Vrijheer van siersdorff, in 1779. Deze voortreffelijke en doorkundige man begon in 1782 een groot badhuis te bouwen, den moerassigen grond op te hoogen, en overal wandelingen aan te leggen, waardoor allengs het getal der brongasten vermeerderde; waarbij nu eene groote galerij, eene ruime eetzaal, eene nieuwe herberg, en naderhand, in 1793, het nieuwe badhuis, de Apotheek

{==211==} {>>pagina-aanduiding<<}
en meer andere huizen, om een aantal menschen goed en gemakkelijk te verzorgen, werden aangebouwd.
Thans is de inrigting van het Driburger bad uitstekend goed, zoodat allerhande soort van menschen voor eenen matigen prijs geherbergd en gevoed kunnen worden. In de beide badhuizen, in de herberg, in de Apotheek, en in het stadje Driburg, vindt men overal goede en welgemeubelde kamers, bediening enz. Middag en avond wordt er in de groote eetzaal eene welvoorziene tafel gehouden, 's middaags voor 16 goede grosschen (24 st. Holl.) en 's avonds voor 8 gr. In de andere herbergen eet men voor minder geld. Aan de tafel plaatst men zich naar mate van de aankomst, en men heeft daar eene aangename en ongedwongene verkeering. Bij slecht weder verzamelt zich meestal weder het gezelschap om thee te drinken. Bij goed weder vindt men in den omtrek de schoonste wandelingen.
Men gaat gewoonlijk 's morgens ten 6 ure naar de drinkbron, daar het water door den bronmeester in glazen uit de bron geschept en den brongasten gegeven wordt. In den loop van den morgen worden de baden gebruikt. De baden zijn in het onderste gedeelte der beide badhuizen. De kamers zijn zeer ruim en hoog, zindelijk gemeubeld, en meestal van schoorsteenen voorzien. De baden zelve zijn in den grond gezonkene houten kuipen, waarin men met een' trap nederdaalt. Het minerale water wordt uit de bron gepompt in een' grooten ketel, waarin het gewarmd wordt, waar naast eene kuip met koud mineraal water geplaatst is; twee koperen buizen loopen langs elk bad, welke met kranen voorzien zijn, zoodat men warm of koud water kan inlaten. De badmeester maakt, met den thermometer in de hand, de baden naar ieders behoefte gereed; en, zoodra men het bad verlaat, opent men eene klep, wanneer het water wegloopt. In elke badkamer brengt men eene vuurmand en droogdoeken. In twee kamers zijn douches, die door drukmachines

{==212==} {>>pagina-aanduiding<<}
het naar boven geperste water door eene lederen buis en koperen pijp aanbrengen. De Heer Hofraad ficker heeft onlangs eene dampmachine uitgevonden, waardoor de damp van kokend water, door eene bus, met kruiden gevuld, doorgaande, naar welgevallen aan eik deel kan worden aangebragt. In de kamers heeft men badmeesters en badvrouwen, die de zieken ten dienste staan.
Men heeft hier niet alleen voor rijke en vermogende, maar ook voor arme en behoeftige zieken gezorgd. In het nieuwe badhuis heeft men drie kamers, met baden even als de voorgaande, voor armen ingerigt. In de herberg heeft men twee kamers, elk met vijf bedden voorzien, ter verzorging der armen bestemd.
Verscheidene zeer beroemde geneesheeren hebben als bronartsen te Driburg gediend; eerst de beroemde geneesheer brandis, daarna Prof. rose van Brunswijk, die na deszelfs vroegen dood door den Hofraad jordan is opgevolgd. In 1809 werd de tegenwoordige bronarts, de Heer Hofraad en Prof. ficker, van Paderborn derwaarts beroepen; een man, niet alleen door verscheidene geleerde schriften beroemd, maar door zijne praktische ervaring, door zijn juist oordeel, hartelijke menschlievendheid en innemende vriendelijkheid bij elk bemind en geacht. Openlijk moet ik hem hier voor alle blijken van gulle vriendschap en oplettendheid, die ik dagelijks van hem ontvangen heb, dankzeggen. - Deze geneesheer bevindt zich gedurende den geheelen zomer bij het bad te Driburg.
Het Driburger bad is in een oord van Duitschland gelegen, waarin de rijkste bronnen van allerhande soort gevonden worden. Weinige uren zijn daarvan verwijderd de baden van Meinberg, Pyrmont, Nendorf en Eilzen, waarvan men eene breedvoerige beschrijving in het werk van hufeland over de bronnen van Duitschland vindt.
Na deze algemeene aanmerkingen, zal ik meer bijzonder iets van den aard, de bestanddeelen, en het ge-
{==213==} {>>pagina-aanduiding<<}
neeskundig gebruik van het Driburger water moeten zeggen.
Men heeft hier drie bronnen bij elkander, die tot geneeskundig gebruik gebezigd worden: de drukbron, en de twee bronnen, die voor het baden dienen.
De drinkbron, die, zoo als wij gezien hebben, met een koepel gedekt is, heeft eene diepte van veertien voeten en is tot den rand toe vol, kookt bestendig, en werpt luchtblazen van koolzure lucht op. Het water heeft altijd denzelfden trap van warmte, van 40 graden van Fahrenheit, of 7 5/9 van Reaumur. Het is volmaakt helder, en heeft een' sterken zuurachtigen staalsmaak. De bron geeft in een uur 6300 ponden water op, en er stroomt 250 7/16 kubiekvoeten lucht uit. Men bemerkt deze lucht niet, omdat de koepel aan alle zijden open is. Men kan dezelve duidelijker bemerken aan de nabij liggende bron in het nieuwe badhuis, daar, de lucht meer besloten zijnde, de uitvloeijing zoo sterk is, dat men aan den buik en de beenen eene prikkelende hitte gewaar wordt, en men ligt zoude stikken, wanneer men lang deze lucht inademde, zoo als dit met twee menschen vóór eenige jaren gebeurd is.
Het Driburger water is door verscheidene scheikundigen onderzocht. Volgens westrumb, bevat een pond water van 16 oncen de volgende bestanddeelen:
Glauberzout	11 17/25 greinen.
Bitterzout	4 17/10 -
Seleniet	20 17/25 -
Keukenzout	23/100 -
Zoutzure kalkaarde	6/100 -
- bitteraarde	73/100 -
Koolzure kalkaarde	6 89/100 -
- bitteraarde	6/25 -
- aluinaarde	1/20 -
- ijzer	2 23/100 -
Extractifstof (harzstoff)	13/100 -
Koolzuurgas 28 kubiekduim.

Gmelin vond, dat 46 pond Driburger water een

{==214==} {>>pagina-aanduiding<<}
overblijfsel van 3 oncen en 60 greinen naliet, en dat dit bevattede 218 gr. ijzerkalk, ½ once en 12 gr. bitterzout, ½ once en 120 gr. glauberzout, 1 once en 10 gr. seleniet, 34 gr. kalkaarde. Dezelfde hoeveelheid Pyrmonts - water bevatte 2 oncen en 15 gr. overblijfsel, 110 gr. ijzerkalk, ½ once en 46 gr. bitterzout, 36 gr. glauberzout, 145 gr. kalkaarde, ½ once en 60 gr. seleniet.
Uit deze vergelijking blijkt het, dat het Driburger water ten naastenbij dezelfde bestanddeelen bezit als het Pyrmonts - water, behalve dat het meer ijzer bevat, en met veel meer oplossende zouten, vooral glauberzout, vereenigd is. Er is echter een aanmerkelijk onderscheid tusschen deze beide waters, daar het Driburger water niet alleen veel meer vaste lucht bevat dan het Pyrmonts-water, maar dat het daarmede veel vaster verbonden is. Men heeft opgemerkt, dat een glas Driburger water minder bruist, dan een glas Pyrmonts- of Spa - water. De Heer beroldingen nam een glas met Driburger-, een met Pyrmonts- en een met Selter - water, en stelde deze drie glazen aan de hitte der zon bloot. Onmiddellijk kwamen er eene menigte luchtbellen uit het Pyrmonts - water; minder uit de beide andere glazen. In een uur tijds hield dit in het Pyrmonts- en Selter-water geheel op; maar in het Driburger water duurde dit zes uren. Na tien uren werd het Pyrmonts - water troebel, en liet alle ijzerdeelen vallen; maar het Driburger water bleef over de vier - entwintig uren helder, en bruiste nog na dien tijd met suiker op. Na vier jaren was het Driburger water nog volkomen goed. Hieruit blijkt duidelijk, dat het Driburger water meer geschikt is voor de verzending, dan eenig ander mineraal water, vooral daar ook de ondervinding leert, dat het, gedurende een jaar in flesschen bewaard zijnde, even goed en versch blijft, alsof het zoo even uit de bron geschept is; terwijl het, volgens de proeven van Prof. ficker, alleen door langdurig koken van deszelfs vaste lucht kan bevrijd worden.

{==215==} {>>pagina-aanduiding<<}

Behalve de gemelde staalbronnen, die tot drinken en baden gemeenlijk gebruikt worden, bezit Driburg nog andere bronnen, die tot nog toe niet genoegzaam tot gebruik zijn ingerigt, maar die op den duur van veel belang kunnen worden, daar de onvermoeide en weldadige Heer van siersdorff ongetwijfeld dezelve eerlang behoorlijk zal laten inrigten.
Een half uur van Driburg heeft men achter den Steinberg in het Herster-dal eene zwavelbron ontdekt, welke ook door den Heer van siersdorff is aangekocht, en in het jaar 1813 is in orde gebragt. Ik heb deze bron zelf niet gezien, daar de weg derwaarts door den regen onbruikbaar was. Het water, hetwelk ik vandaar in eene flesch liet halen, was zeer helder, had een' sterken smaak van zwavellever, en komt, volgens de proeven van den Heer ficker, veel met het Eilzener zwavelwater overeen, bevattende hetzelve koolzure kalkaarde, bitteraarde, en zoutzure aarden. - Niet verre van deze bron is eene tweede, die van de eerste zeer veel verschilt. Zij bevat veel meer koolzuur, is zeer helder, en het water bevat aan de bron zelve eenige ijzerdeelen, die het, vervoerd wordende, even als het Selter - water, laat vallen, voorts vrij natrum en alkalische aarden en middelzouten. Men heeft deze bron nog niet behoorlijk ingevat, en nog weinig gebruikt; zij schijnt echter veel met het Selter - en Geilnauer - water overeen te komen, en nuttig te zijn, zoo wel tot voorbereiding voor het staalwater, als in die gevallen, waarin dit sterker water niet verdragen wordt. Uit hetgeen wij dusverre van de bestanddeelen van het Driburger water gezegd hebben, zal men gemakkelijk kunnen besluiten, dat hetzelve een der krachtigste wateren van Duitschland is, en dat men aan hetzelve alle die krachten kan toeschrijven, welke aan het Pyrmonter en andere sterkere staalwaters toegeschreven worden. - De plaats gedoogt niet, dat ik hier in het breede vermelde, hetgeen ik van de uitwerking daarvan in verschillende ziekten zoude kunnen zeggen. Met een

{==216==} {>>pagina-aanduiding<<}
woord zal ik alleen opgeven, wat deze bron boven andere eigendommelijks heeft.
Het Driburger mineraalwater verschilt daarin van het Pyrmonter-, Spa- en andere staalwaters, dat het niet alleen eene groote hoeveelheid oplossende zouten bevat, maar dat het koolzuur, waarin het ijzer en de andere bestanddeelen zijn opgelost, daarmede zoo vast verbonden is, dat de koolzure lucht deze deelen niet onmiddellijk verlaat, en, onder den vorm van vaste lucht, de maag opzet, en die prikkelende werking op de zenuwen en spiervezelen uitoefent, welke deze waters somtijds zeer nadeelige uitwerkingen op het ligchaam doet hebben.
Men heeft dikwijls opgemerkt, dat menschen, die een zeer aandoenlijk zenuwgestel en prikkelbare vaten, en daardoor eene neiging tot congestie naar het hoofd en naar de borst hebben, dikwijls het staalwater niet kunnen verdragen. De Heer ficker, die dit water ook niet aanprijst in alle gevallen van verhoogde levenskracht, in haemorrhagien, neiging tot beroerte enz., heeft echter gezien, dat het deze nadeelige uitwerkingen niet had, en door deze soort van menschen zonder schade gebezigd werd. Intusschen is het, zoo wel inwendig als in baden gebruikt, bijzonder aangewezen in alle ziekten, welke uit zwakheid voortkomen; en, daar in dit geval zeer dikwijls eene ophooping van slijm, eene dikte van het bloed, een trage omloop van hetzelve in de vaten, vooral des onderbuiks, en verstopping der ingewanden plaats heeft, is dit oplossend en versterkend water hierin bijzonder van dienst.
In eene behoorlijke mate (tot een pint 's morgens nuchteren) en langzamerhand, met eene goede beweging in de open lucht, gedronken, lost het de slijm in de ingewanden des onderbuiks en der longen op, bevordert de opwerping en ontlasting daarvan, zoo wel als den stoelgang, zonder te verzwakken. In kleine giften van een half pint of nog minder, versterkt het de slijmafzonderende werktuigen, en neemt daardoor vele tegen-
{==217==} {>>pagina-aanduiding<<}
natuurlijke afscheidingen weg, die dikwijls het ligchaam aantasten, en alle spankracht en werkzaamheid wegnemen. Het ijzer, hetwelk in zulk eene groote hoeveelheid in het Driburger water is opgelost, is het krachtigste opwekkend middel voor de werktuigen der spijsvertering en voor het zenuwgestel. Herhaalde ondervinding heeft geleerd, dat langdurige ziekten, die door de krachtigste pharmaceutische geneesmiddelen niet bedwongen konden worden, door het aanhoudend gebruik van het Driburger mineraalwater grondig hersteld zijn. Over het algemeen is hetzelve geschikt bij die menschen, die een bleek en aan ijzerdeelen gebrekkig bloed hebben, die door bloedstortingen en slijmvloeden, door schadelijke gemoedsbewegingen, die door kwikmiddelen of andere sterk aantastende geneesmiddelen verzwakt zijn, wier omloop van bloed in de vaten des onderbuiks door een zittend leven en het misbruik van warme waterdranken vertraagd is, die door den invloed van heete luchtstreken, door te veel aangezette spijzen verzwakt zijn. Volgens de ondervinding der achtingwaardigste geneesheeren, wordt dit water met het beste gevolg aangewend in de scheurbuik, in bleekzucht, in verstopping en verslijming der onderbuiksingewanden, in zwakke spijsvertering, gebrek aan eetlust en maagkramp, in chronische braking, wormen, hypochondrie, in hysterische toevallen, in het asthma, in het eerste tijdperk der slijmtering, aanbeijen, in onregelmatigheid der menses, slijmgraveel, in vele gevallen van
onvruchtbaarheid, witten vloed, langdurige diarrhéën, polluties, scrofels, rheumatische en jicht-toevallen, zenuwhoofdpijn en andere krampachtige toevallen, die uit zwakheid voortkomen (*).
Wanneer men geene gelegenheid heeft dit water aan de bron zelve te gebruiken, kan men hetzelve altijd be-
{==218==} {>>pagina-aanduiding<<}
komen, wanneer men zich met vrachtvrije brieven aan de bron-administratie te Driburg aanmeldt.
Omtrent dit mineraalwater kan men de volgende schriften breeder nazien:

E. nesselii Examen fontis salubris Driburgensis in Episcopatu Paderbornensi. 1714.

B. w. rödder, Beschreibung der in Driburg in Hochstifte Paderborn gelegene Gesund- und Stahlbrunnen. 1757.

Beroldingen, Physicalisch chemische Beschreibung des Gesundbrunnens bey Driburg. Hildesheim, 1783.

J. f. gmelin, in crell's neueste Entdeckungen in die Chemie. 10 St. 1783.

J. f. westrumb, Beschreibung des Miner alwassers zu Driburg, 1788. en kleine Physicalische Abh. II 2 H. 1788.

J. d. brandis, Anleitung zum Gebrauch des Driburger Bades und Brunnens. Munster, 1792.

- über die Wirkungen der Eisenmittel in allgemeinen und des Driburger Wassers ins besondere. 1803.

Suadicani, in hufeland's Journal, XIV B. 2 St.

Brinkmann, in baldinger's neues Magasin fur Artzte. 1789. 4 St.

Hufeland's Journal, XXIV B. 3 St.

- Practisch Ubersicht der vorzüglichste Heilquellen Teutschlands. Berlin, 1816. en Holl. vertaling, bl. 77.

W. a. ficker, in hufeland's Journal, 1815. 4 und 5 St.

- Driburger Taschenbuch. Paderborn, 1811 und 1816.







{==219==} {>>pagina-aanduiding<<}

De slag op de zuiderzee, 1573.


	Tweede Zang.
Hervat de speelstift weêr, mijn zangster! stem uw snaren: 
't Geldt hier den heldenroem van Neêrland's dapp're scharen; 
Verhoog, kan 't zijn, den glans, die van hunn' schedel straalt, 
Met eigendomm'lijk schoon in 't nacht'lijk duister praalt; 
Een' glans, die heller gloort, als zaamgepakte nev'len, 
Uit 's afgronds zwarten poel, in dampen opwaarts hev'len; 
Die, als de poolstar blinkt aan 's hemels wijden boog, 
Der volken aandacht wekt, en straalt heel de aarde in 't oog. 
Verga de bastaardzoon, wien 't bloed niet gloeit in de ad'ren, 
Als hij op de eerzuil staart van zijn vergode vad'ren, 
Dáár niet vol eerbieds knielt en 't hart ten offer brengt, 
Noch tranen van gevoel bij dit zijn offer plengt! 
Maar gij, mijn broeders! gij, Civilis echte loten, 
Zoo waardig aan den stam, waaruit gij zijt gesproten! 
Elk plekje, waar de roem der vad'ren steeg omhoog, 
Is u een heilig land, is dierbaar in uw oog: 
Een blik, op d' oceaan, waar Ruiter streed, geslagen, 
Waar hij van Neêrland's roem de wereld deed gewagen, 
Zegt meer voor 't Hollandsch hart, dan vreemde tooi en praal, 
En marm'ren zegeboog en beelden van metaal. - 
Welaan dan, 't lied gestemd voor Dirkszoon's zegepralen! 
Wier luister Spanje's trots het hoofd deed onderhalen; 
Wier grootheid Nederland behoed heeft en bevrijd; 
Hem zij de lauwerkroon - hem zij mijn zang gewijd! 
 
't Was na een' stillen nacht, belonkt door 't stargeflonker, 
Waarvan de hemel blonk en schitterde in het donker, 
Dat, aan de held're kim, de morgenstond verscheen, 
En, met der starren pracht, de duisternis verdween: 
Hoe grootsch Orïon's beeld aan 't luchtgewelf mogt pralen, 
Hij haalt die glansen in voor Febus held'rer stralen; 
De nev'len vlugten heen voor 't blozend ochtendrood, 
En de eerste morgenstraal begroet der Geuzen vloot; 

{==220==} {>>pagina-aanduiding<<}

De dag breekt eind'lijk door; - men hoort de schepelingen, 
Opklaut'rend in den mast, 't geliefd Wilhelmus zingen; 
Hier slaat men hand te werk aan bramsteng en bezaan, 
Dáár steekt een sloep van boord, ginds voert men leeftogt aan; 
Het zeil, in top gehaald, doet mast en takel kraken..... 
Op ééns verheft hij zich, de kreet: ‘de Spanjerds naken!’ 
Deez' kreet, die, voor een poos, den vloteling verstomt, 
Wordt straks met vreugd herhaald: ‘ten strijd! de Spanjerd komt!’ 
 
Held Dirkszoon ziet nog naauw den Spanjaard oplaveren, 
Beveelt geheel de vloot zich tot den strijd te keeren: 
Zijn schrander zeebeleid blinkt hier in vollen dag, 
En, eer Bossu genaakt, is 't all' gereed ten slag. 
Nu werpt de Christenheld zich neder in gebeden, 
Gedenkt aan 't vaderland en wat het heeft geleden, 
En smeekt om kracht en moed tot Hem, die eeuwig leeft, 
En geeft zijn ziel aan God, als hij in 't strijden sneeft. 
 
De vijand nadert vast, en 't kan zijn' hoogmoed streelen, 
Te staren op den bouw der trotsche zeekasteelen; 
Het stout gevaarte rijst, gelijk een steile rots, 
Waarop de stormwind breekt en 't vreess'lijk golsgeklots; 
't Schiet bliksems om zich heen uit honderd kop'ren monden, 
Die, waar hun donder treft, doen sneuv 'len en verwonden; 
't Spuwt, als een Etna, vuur met bulderend geluid, 
En braakt, in zwaveldamp, zijn schrikb're vlammen uit. - 
Klein, en van zwakken bouw, zijn Dirkszoon's oorlogsbooten, 
Maar onverwrikt de moed der dappere eedgenooten; 
Men ziet den Spanjaard slechts, en elk zweert hem den dood; 
Men telt de zeilen niet van Bossu's Koningsvloot; 
Men ziet den Spanjaard slechts, maar niet zijn zwaarder schepen; 
Op 't strijden is alleen het heldenbrein geslepen; 
Den rankstgebouwde kiel durft zelfs met Bossu slaan, 
Al moest hij, in dien strijd, door 's vijands vuur, vergaan. 
 
Men steekt de krijgstrompet, - de zeeslag is begonnen: 
Reeds davert Marken's strand van 't bald'ren der kanonnen: 
Een dikke rook stijgt op; de dampkring staat in vuur; 
Voor duizend offers slaat het ak'lig stervensuur: 
De moord waart dreigend rond en treft met wisse slagen, 
En vriend en vijand valt, om nimmermeer te klagen: 

{==221==} {>>pagina-aanduiding<<}

Het scheepsboord is bespat, ja, roodgeverwd met bloed; 
Wie hier den dood ontgaat, treedt dáár hem in 't gemoet: 
Hier splijt een mast vaneen, van gonzend lood doornageld; 
De zeilen vliegen weg, door kogels stukgehageld: 
Het davert, dreunt en kraakt, als borst de kiel vaneen, 
En dooft het strijdgewoel, het kermen en geween: 
Hier brandt een helsche zucht naar wraak in hart en oogen, 
Dáár ziet men ed'len moed der helden kracht verhoogen; 
Hier kampt de dwing'landij, opdat de deugd verga, 
Dáár dondert het geschut, opdat de deugd besta. 
 
Maar, 't mind'ren van den wind doet haast de strijders wijken, 
En Bossu kraait triomf, als moest de Geus bezwijken. 
Staak, trotsche Koningsslaaf, dat woest triomfgeschreeuw! 
Gij hebt de kracht beproefd van Holland's waterleeuw; 
Gij hebt zijn' moed aanschouwd, door geen geweld te buigen: 
Vraag, vraag 't uw' dooden slechts, zij zullen 't u getuigen! 
Waan vrij, dat alles bukt en zwicht voor uw geweld, 
Haast wordt uw nederlaag, alom, met schand', vermeld. 
Toledo - Spanje - Flips - ja, de aarde zal het weten, 
Dat Neêrland brijz'len kon Kastielje's slavenketen. 
Maar, schoon Bossu dus juicht, hij gloeit van toorn en spijt; 
Geen enk'le Geuzen - vlag was 't loon van zulk een' strijd! 
Dit denkbeeld kwelt zijn' geest; het kost hem pijnlijke uren; 
Maar, wat de vloot niet trof, moet Waterland verduren. 
Hij wil, en op zijn' wenk stijgt ras de vlam omhoog; 
De brand van dorp bij dorp klimt tot den hemelboog; 
De nacht verkeert in dag bij 't flikk'ren van de vonken: 
De Spanjaard schouwt dit spel, van helsche wraakzucht dronken; 
Min was de duiv'lenvreugd van Nero, op den dag, 
Toen hij, in Rome's vlam, den brand van Troje zag! 
 
Hetvolk, op Dirkszoon's vloot, aanschouwt, bij't nacht'lijk donker, 
Dien akeligen brand, dat schrikk'lijk vuurgeflonker; 
Maar, verr' dat dit gezigt hun ziel met angst vervult, 
Haakt elk naar nieuwen strijd met brandend ongeduld; 
Men schreit om 't droevig lot van ouders, magen, vrinden; 
Men ziet met smart het vuur de woningen verslinden, 
Ja, schreit nog, schoon de vlam allengs heeft uitgewoed - 
Maar, nu gloeit in elks hart een onuitbluschb're gloed, 

{==222==} {>>pagina-aanduiding<<}

Een vuur, dat, nooit gedoofd, met feller kracht zal blaken, 
Wanneer de dag der wraak ontzagg'lijk zal genaken, 
En Neêrland's glorie rijst en klimt bij Bossu's val, 
En Spanje wordt verneêrd voor 't aanzien van 't heelal. 
 
Hij komt, de dag der wraak! hij blinkt reeds aan de kimmen, 
En Neêrland ziet, met vreugd, dien blijden morgen glimmen: 
Hij komt, triomf! hij komt! het vaderland verwint! 
De Watergens genaakt; de tweede strijd begint. 
Vergeefs, o held Sonoi! poogt gij een drift te keeren, 
Die 't vaderland verhoogt, maar nimmer kan verneêren; 
Neen - Dirkszoon hoort u niet, in dit beslissend uur; 
Hij vouwt uw' lastbrief zaam, en werpt dien in het vuur: 
Die dappere Westvries, doorwond in 't vorig strijden, 
Denkt slechts, hoe hij zijn land zal van 't geweld bevrijden; 
Hij voelt den druk des volks, zijne eigen smarten niet, 
En acht geen lijfsgevaar, als de eer den strijd gebiedt: 
Hij is den leeuw gelijk, door jagers fel besprongen, 
Die, schoon een jagtspriet hem ten lijve is ingedrongen, 
Met onbezweken moed, wat hem begrimt, weêrstaat, 
En zijn' geduchten klaauw in 't hart zijns vijands slaat. 
 
Beef, Bossu! Dirkszoon komt met Neêrland's heldenscharen! 
Hij komt! hij wreekt 's lands regt op 's lands geweldenaren: 
Hij komt! den vloed gelijk, die, woedend voortgezweept, 
De dammen wegrammeit, de dijken met zich sleept. 
Ja, Spanjaards! Dirkszoon komt! hij geeft het vreess'lijk teeken, 
Om op uw watermagt manmoedig in te breken; 
Hij geeft het, en de Geus haakt naar den schoonen strijd, 
Die Spanje's kluister breekt en 't vaderland bevrijdt. 
 
Verbeelding doet mijn oog dien reuzenstrijd aanschouwen. 
Hoor! 't strand weêrgalmt van verr' den donder der kartouwen; 
De rookdamp hult de zon in ak'lig, bloedig rood, 
En dekt geheel natuur in 't rouwkleed van den dood. 
't Is of de zee, verschrikt door 't onophoud'lijk dond'ren, 
Tot in haar kolken schudt en beeft en woelt van ond'ren; 
Gelijk bij Salamis, wordt hier haar breede vloed 
Met heldenbrein bespat, bevlekt met eerloos bloed. 
Neen 't is geen strijd, maar moord en moordend menschenslagten; 
De woede schraagt den moed, de moed verhoogt de krachten; 

{==223==} {>>pagina-aanduiding<<}

Hij blaakt in 't heldenoog, in dit beslissend uur, 
Meer schitt'rend dan de vlam van 't dood'lijk sulfervuur. - 
Verhef dien moed, mijn zang! en maal, in al haar grootheid, 
De zegepraal der deugd op vreemd geweld en snoodheid! 
 
Van Till, held Dirkszoon's vriend, klampt Schuilenburg aan boord, 
En sleept hem, uit den slag, verwinnend met zich voort: 
's Helds bloed moog van zijn deugd en vrijheidsmin getuigen; 
Hij zwicht niet voor 't gevaar, maar doet den Spanjaard buigen; 
Hij hoort den donder niet, die losbarst om hem heên; 
De vrees voor ramp en dood is voor zijn ziel te kleen; 
Hij vliegt door vuur en staal, doet Schuilenburg bezwijken, 
En dwingt den Kastieljaan de Koningsvlag te strijken, 
Vernedert Spanje's trots, en wreekt d'onduldb'ren hoon, 
En hecht zijn' zegepalm aan Holland's waterkroon. 
 
De orkaan, met kracht gezweept langs Palestina's stranden, 
Verdelge, in 't schrikk'lijk woên, den oogst der vruchtb're landen, 
En rukk' vernielend voort langs beemd en dal en veld, 
En giere, op Liban's kruin, met vreess'lijk stormgeweld: 
Geen nood - de vaste stam des ceders, nooit bezweken, 
Doet, op zijn hooge kruin, de kracht dier stormen breken: 
Vergeefs is hier die kracht - het woeden van d'orkaan; 
De ceder blijft den schok, die 't aardrijk schudt, weêrstaan; 
Hij, vast in de aard' gegrond, buigt wel zijn kruin ter neder, 
Maar ploft niet neêr in 't zand; neen - hij verheft zich weder, 
Trotseert het stormgeloei, zoo schrikk'lijk nooit aanschouwd, 
En handhaaft fier zijn' rang, als opperheer van 't woud: 
Zoo, vad'ren! stondt ge ook pal in 't woên der staatsorkanen; 
Geen neêrlaag smette uw vlag, geen vlek hecht op uw vanen; 
Waar gij den libaard zwaait, zwaait gij dien grootsch en vrij, 
En handhaaft naam en roem op 't kroost der dwing'landij. 
 
Beef, Bossu! Spanjaards, beeft voor zulk een moedbetooning! 
De Geus weêrstaat uw magt; hij zwicht niet voor uw' Koning; 
Oranje en 't vaderland getrouw met lijf en ziel, 
Waagt hij, in 't hevigst vuur, zijn rankgebouwde kiel, 
En durft, wat weêrstand biedt, stoutmoedig tegengrimmen. 
Hier, Spanjaards! strijdt gij niet met uitgevaste schimmen, 
Door honger afgemat, wier uitgeteerde hand 
Den standaard naauw beschermt, op burgt en muur geplant: 

{==224==} {>>pagina-aanduiding<<}

Neen, trotschaards! mannen zijn 't, en helden, nooit bezweken; 
't Zijn leeuwen, moê getergd, maar die zich schrikk'lijk wreken: 
Beproeft hunn' ijz'ren klaauw, beproeft hunn' stalen tand, 
En keert dan, uit den slag, bedekt met schaamte en schand'! 
 
Daar staat hij, de ed'le held, de roem der Admiralen! 
Met hem zal Nederland, in 't strijdperk, zegepralen. 
Daar staat de grijze held in 't harnas van metaal, 
En in zijn vaste vuist klemt hij 't onwinbaar staal. 
Hij ziet, door 't moordend vuur, zijn' dierb'ren kleenzoon sneven, 
Dien liev'ling van zijn ziel den bangen doodsnik geven; 
Dit treft zijn vaderhart: maar, Dirkszoon kent zijn' pligt, 
En 't vaderland alléén staat weêr voor zijn gezigt. 
Hij grijpt eene enterbijl, en roept: ‘mijn trouwe vrinden! 
Ginds is de zegepraal, op Bossu's schip, te vinden. 
Op, mannen! klampen wij dien Kastieljaan aan boord!’ 
Hij spreekt nog... maar zijn stem wordt reeds niet meer gehoord, 
Door 't dond'rend volksgeschreeuw: ‘Oranje en Dirkszoon leve! 
Dat, door ons vuur en staal, de Spaansche bloedhond sneve!’ 
De stuurman wendt het schip; men zet de zeilen bij, 
En dringt, met stoute vaart, den Kastieljaan op zij'. 
 
Vergeefs, Bossu! vergeefs poogt gij uw lot te wenden: 
Uw voorbeeld wekk' den moed bij Spanje's oorlogsbenden; 
't Is all' vergeess gepoogd: der Geuzen heldenstoet 
Vermeestert boord en dek, en plast in 's vijands bloed. 
't Is thans geen zeestrijd meer. Bij 't steken der trompetten, 
Klinkt elke sabelslag op schilden en helmetten; 
De scheepsbijl klieft, met kracht, door rusting en rondas, 
En verwt met stroomend bloed het blinkende kuras, 
Verplet het eerloos brein, gespitst op gruwelstukken, 
Of trest de snoode vuist, die Neêrland dorst verdrukken. 
Den Spanjaard zweeft de schand' der neêrlaag voor 't gezigt; 
De Geus beseft zijn lot, als hij in 't strijden zwicht. 
'k Aanschouw den laatsten kamp, die moed en deugd zal kroonen: 
Nog eenmaal wil 't geweld zijn laatste krachten toonen; 
Vergeefs: Bossu bezwijkt - hij biedt geen' weêrstand meer, 
En legt den vlootvoogdstaf aan Dirkszoon's voeten neêr. 
 
Triomf, mijn vaderland! de zege is weggedragen; 
Geheel de Spaansche magt is, in Bossu, verslagen. 

{==225==} {>>pagina-aanduiding<<}

Trioms, mijn vaderland! God hoorde 't smeekgebed; 
Door Bossu's overgave is Nederland gered. 
Tuig gij, o Amstelstad! tuigt gij, Westvriesche dijken! 
Gij ziet Kastielje's vloot, al vlugtende, bezwijken; 
Gij ziet die vloot vernield, veroverd en verbrand. 
Triomf! 't geweld verstuift voor 't kroost van Nederland. 
 
Toledo! 't stout ontwerp is dan in rook vervlogen. 
Verbloem uw nederlaag door veinzerij en logen; 
Maar weet: elk redd'loos wrak, dat heendrijft langs het strand, 
Tuigt van uw nederlaag, is brandmerk van uw schand'. 
Neen: Holland's fiere leeuw zal nimmer voor u bukken; 
Hij scheurt uw slavenboei, als nietig rag, aan stukken; 
Door weêrstand fel getergd, herleeft zijn kracht en moed; 
De vrijheid is zijn erf en onverliesbaar goed. 
Dit volk heeft, voor heel de aard', voor 't oog van God, gezworen, 
Te sterven, eer 't gedwee naar uw gebod zal hooren: 
Al daagt, met u aan 't hoofd, de hel uit 's afgronds nacht, 
't Wil vrij zijn zonder dwang, en vrij door eigen kracht. 
Wat wilt gij? - poogt ge nog uw' ijz'ren stoel te schragen? 
Nooit, nooit voorkomt geuw' val; gij kunt dien slechts vertragen. 
Rigt weêr schavotten op! uw bloedraad vonniss' vrij! 
Sticht zuilen voor uw schande en gruwb're dwing'landij! 
De zon der vrijheid daagt: en, 't moge uw ziel verbitt'ren, 
Uw noodlot vonnist n, dat gij haar gloed ziet schitt'ren. 
Laat af! ontwijk dit oord, eer u die gloed verzengt, 
Ter wraak van 't schuld'loos bloed, door u, tiran! geplengd. 
 
'k Ben in Enkhuizen's wal; - de vloot der Geuzen nadert; 
Zij nadert in triomf; - de burgerij vergadert, 
En dekt den boord des vloeds, die in haar haven stuit, 
En stort haar hoogste vreugde in blijde galmen uit. 
't Schijnt of de zee, dit uur, haar woede doet bedaren; 
Zij kemt haar golven glad en vloeit met effen baren, 
En viert de zegepraal met statig stroomgeklots, 
Als waar ze op Dirkszoon's vloot en 's helds triomfen trotsch. 
Wat vrolijk volksgewoel, bij 't nad'ren van de kielen! 
Men ziet er, die, aan 't strand, van blijdschap nederknielen, 
Met tranen in het oog, en storten hun gebed: 
Ik hoor het blij gejuich: ‘de Algoedheid heest gered!’ 

{==226==} {>>pagina-aanduiding<<}

'k Zie moeders, die haar kroost, nog op den arm gedragen, 
Doen staren op de vloot, die statig op komt dagen, 
Het spreken van de zege en van den rijken buit; 
Terwijl het wichtje lacht en steekt zijne armpjes uit. 
Het blij: ‘de zege is ons! de Spanjaard is verslagen!’ 
Het juichend: ‘Dirkszoon komt! voleind zijn onze plagen!’ 
't Godvruchtig: ‘dank zij God, die Neêrland redden zal!’ 
Rolt langs het vlak der zee en door Enkhuizen's wal. 
De dankbaarheid, de vrengd, verrukking kent geen palen; 
't Is of men, met het oog, de vloot tracht in te halen, 
Die, naar den wensch des volks met een' te tragen spoed, 
Het havenhoofd genaakt en kliest den breeden vloed. 
 
Verhef u, grijze stad! verhef u uit de baren! 
Het schel trompetgeschal begroet uw heldenscharen; 
't Geliesd Wilhelmus - lied weêrgalmt aan't jnichend strand. 
Reeds ankert kiel bij kiel. - Held Dirkszoon stapt aan land. 
Aanschouwt den grijzen held, verrukte stadgenooten! 
Aanschouwt, naast hem, Bossu in ketenen gesloten! 
Aanschouwt, met dankb'ren blik, dien sieren heldenstoet, 
Die Spanje's magt verwon, en Neêrland heeft behoed! 
Gods tempel, blijde schaar! verbeidt uw feestgezangen. 
Aanschouwt daar Bossu's vlag, op 't hooge koor gehangen! 
Knielt neêr, verlosten! juicht in uw gelukkig lot, 
En 't vurig dankgebed stijge op tot Neêrlands God! 
 
Het stijgt, dat dankgebed; het loflied klinkt gedurig, 
En zweeft den tempel door: maar niemand dankt meer vurig, 
Dan jeugdige Anna, daar ze in dankb're tranen smelt, 
En dan haar zuig'ling kust en aan haar boezem knelt. - 
Vóór weinig maanden slechts had haar de min verbonden, 
Had zij, in Evertszoon, haar trouwsten vriend gevonden; 
En, zalig, door 't geluk, dat haar zijn liesde schonk, 
En, zalig, door 't genot, als ze aan zijn' boezem zonk, 
Was haar een hooger heil naauw denkbaar op deze aarde. 
Wie maalt haar moedervreugd, toen zij haar eerst'ling baarde, 
In wiens gelaat zij reeds het beeld haars echtvriends zag, 
Wanneer 't bevallig wicht aan haren boezem lag? 
Maar ach! de nood des lands stoort al die zoete droomen: 
Naauw heeft haar Evertszoon de stem der eer vernomen, 

{==227==} {>>pagina-aanduiding<<}

Of in zijn Hollandsch hart blaakt heldendeugd en moed, 
En hij zweert Neêrland trouw, en haat aan 't Spaansche bloed; 
Hij trekt zijn rusting aan, drnkt gade en kind in de armen, 
En spreekt: ‘Ik ga mijn land, n, en mijn' zoon beschermen. 
Vaarwel, mijne Anna! ééns hervinden wij ons weêr; 
Maar nooit keert Evertszoon, dan overdekt met eer!’ 
Hij gaat. - Wie maalt de smart der diepbedrukte vrouwe? 
Wie schildert ons haar beeld? als ze, overstelpt van rouwe, 
Haar lieven zuig'ling kust, en uitroept, keer op keer: 
‘Mijn kind! welligt hebt gij, dit uur, geen' vader meer!’ - 
Hoe klimt haar boezemwee! - zij hoort de donderslagen, 
Die, van den schrikb'ren slag, heel d' omtrek doen gewagen. 
God! als haar echtvriend sneefde, en strijdend nederviel!... 
Dit denkbeeld, zoo vol smart, is moordend voor haar ziel: 
De hoop ontvlugt haar hart, - ontvlugt, maar keert niet weder; 
Haar zinnen zijn verward, en roerloos stort zij neder; 
En, wat de vriendschap poog' tot mind'ring van haar smart, 
Niets schenkt de kalmte weêr aan 't afgesolterd hart. 
Daar zit de droeve vrouw, de troostelooze moeder, 
En schreit den Hemel aan, en smeekt den Albehoeder 
't Behond haars echtvriends af in kunstelooze taal. - 
Nu treft haar, onverwacht, een kreet van zegepraal: 
‘Ach! zoo die zegepraal het bloed mijns vriends deed vlieten, 
Dan, Anna! kent ge op aard' geenvreugd meer, geen genieten.’ 
Dus spreekt zij: 't hart is vol; haar boezem schokt en beeft; 
Zij weet niet, wat zij denkt; zij voelt niet, dat zij leeft. - 
Ginds naakt der helden stoet: ook zij wil dien aanschouwen, 
En, is haar gâ niet meer, voor eeuwig om hem rouwen: 
Zij vliegt haar woning uit, en vraagt, met zwakke stem: 
‘Leeft, leeft mijn Evertszoon, en leef ik nog voor hem?’ - 
Maar, God! wie schetst haar vreugd, die Eng'len kan behagen? 
Zij ziet haar dierb'ren vriend de vlag van Bossu dragen! 
Hij leeft - hij is gekeerd - bedekt met roem en eer, 
En zij stort in zijn' arm, hij aan haar boezem neêr. 
Geleden is de smart; haar rampspoed is vervlogen; 
't Hergeven heil perst haar een' tranenvloed uit de oogen. 
Haar echtvriend is gekeerd! het vaderland gered! 
Nu vliegt zij tempelwaarts, en stamelt haar gebed. 
 
Als ik, met heil'gen ernst, en eenzaam neêrgezeten, 
Dien reuzenstrijd aanschouw voor vrijheid en geweten; 

{==228==} {>>pagina-aanduiding<<}

Dan aan mijn vad'ren denk, aan hen mijne offers breng, 
En vaak een' dankb'ren traan op 's lands geschiedrol pleng: 
Dan, dierbaar vaderland! dan voel ik eerst uw waarde; 
Dan zoek ik, maar vergeefs, uw wedergade op aarde; 
Dan slaat mijn hart zoo vrij, en 'k juich, op hoogen toon: 
‘o Vad'ren! 'k zing uw' lof; ook ik, ik ben uw zoon!’ 
Wat roemt gij, Griekenland! op wijzen, heldenscharen? 
Wat zijt ge, o Rome! gij, met uw geweldenaren? 
Gij schittert; maar het oog verblindt gij door dien gloed: 
Mijn Neerland spant de kroon, in trouw, in deugd, in moed. 
 
Ja, dat mag moedbetooning heeten, 
Die, 't vaderland alleen gewijd, 
Vertrapt des dwing'lands slavenketen, 
En 't diepverdrukte volk bevrijdt! 
Waar vond men trouw, zoo groot en krachtig; 
Een' wil, door eendragt, sterk en magtig? 
Waar blonk ooit heldendeugd zoo schoon, 
En spreidde, uit klein begin gesproten, 
In spijt van 's afgronds vloekgenooten, 
Haar goddelijken glans ten toon? 
 
o Eeuw van Willem! Eeuw van wond'ren! 
o Nooitvergeetbaar tijdsgewricht! 
Te midden van het oorlogsdond'ren, 
Verdwijnt de duisternis voor 't licht. 
'k Zie de Alva's en Medina's wijken, 
De Bossu's vlag en wimpel strijken, 
En Neêrland's glorie rijst omhoog; 
En Dirkszoon toont het zegeteeken, 
Dat eeuwig van den dag blijft spreken, 
Toen Spanje voor zijn voeten boog. 
 
Ja, helden! eeuwig zult gij leven; 
Nooit zal uw naam en roem vergaan. 
Die grootheid hebt ge uzelv' gegeven; 
Zij blijft, zoo wel als gij, bestaan. 
Rolt, eeuwen! rolt in wijde kringen; 
Het kroost der laatste stervelingen 
Hoort Neêrland's naam nog met ontzag: 
Die naam blijft moed en deugd ontvonken, 
Zelfs als de zon heeft uitgeblonken, 
Aan 't eind' van 's werelds jongsten dag. 

{==229==} {>>pagina-aanduiding<<}

Verheft u, broeders! landgenooten! 
Dat u der vad'ren eerkroon sier': 
Gij zijt uit edel bloed gesproten, 
Met regt op zulk eene afkomst fier. 
Wij zijn geen bastaards van tirannen; 
Neen - de echte teelt van dapp're mannen, 
Van helden, trouw aan 't land en God. 
Wij hebben eer noch rang te bed'len; 
Neen - wij zijn telgen van die ed'len, 
Die meesters van zichzelv' en 't lot. 
 
Verga dan, die op Neêrland smale, 
En schimpe op dit eerwaardig oord! 
Wat kan bij ons in grootheid halen? 
Wat volk bragt zulke helden voort? 
Terug, terug, verachte slaven!... 
Ziet, Ruiters rijzen uit hunn' graven, 
Met Trompen, Evertsens op zij'! 
Ziet gij niet Maurits rusting blinken, 
En hoort gij 't zegelied niet klinken 
En 't jub'len van der helden rij? 
 
U, vad'ren! 't loflied toe te brengen, 
Schenkt hemelwellust aan 't gemoed: 
Bij uw gebeente een' traan te plengen, 
Dit is voor 't kinderhart zoo zoet. 
Wat glans moog blinken of verschijnen, 
Wat glans moog tanen of verdwijnen, 
Uw luister praalt alle eeuwen door; 
Zij blijft, wat immer moog verdonk'ren, 
Gelijk Orion's gordel flonk'ren, 
En glanst als 't blinkend zonnespoor. 
 
warnsinck. 






{==230==} {>>pagina-aanduiding<<}

Uittreksel uit drie gemeenzame brieven van een jong Nederlandsch zeeöfficier, met Z.M. schip Evertsen gestevend naar Batavia.

Tafelbaai, aan Kaap de Goede Hoop, den 15 Jan. 1816.

Waardste Moeder!

Met vreugde neem ik de pen op, om u en alle mijne waarde vrienden berigt te geven van onze behouden aankomst alhier; zijnde wij reeds den 7 alhier binnengeloopen. Ik heb het bijzondere geluk, om steeds gedurende onze reize de volmaaktste gezondheid te genieten; ons scheepsvolk en passagiers zijn ook allen welvarende, hebbende wij slechts twee man aan de haaijen prezent gedaan.
Ik hoop, dat gij mijn' laatsten, op de hoogte van Madera aan u afgezonden, zult ontvangen hebben. In denzelven meld ik u mijne behouden aankomst aan dat eiland. Wij hadden gehoopt aldaar te ankeren; doch de Schoutbijnacht wilde zich niet ophouden; zelfs hebben wij de Braband en de Maria Reigersbergen, die slechte zeilers zijn, laten slippen, zoodat wij daar nu nog niets van weten.
Na de Madera-eilanden den 8 uit het gezigt verloren te hebben, zagen wij den 9 de klippen, genoemd de Salvages, en den 10, tegen 't vallen van den avond, de Piek van Teneriffe. Den volgenden dag laveerden wij door de passage, die het eiland Teneriffe van Groot-Canaria scheidt; dus werd onze hoop, om op de reede van St. Cruz te ankeren, verijdeld. Intusschen hadden wij gelegenheid, de Piek van Teneriffe goed te zien. Dit is een zeer hooge berg, die voorheen vuur spuwde, en ten naastenbij de gedaante heeft van een suikerbrood, zoodat het zeer zwaar moet zijn om er boven op te komen; de top is met sneeuw bedekt, en stak dikwijls boven twee lagen wolken uit, hetgeen voor mij, aan dergelijke gezigten toen nog niet gewoon, eene zeer zonderlinge vertooning was.
Na de Canarische eilanden uit het gezigt verloren te hebben, zetten wij koers naar de Caap-Verdische eilanden, welke wij den 17 in het gezigt kregen. Gedurende dezen overtogt is mij niets

{==231==} {>>pagina-aanduiding<<}
merkwaardigs gebeurd, dan dat wij de eerste vliegende visschen zagen, waarvan ik er een heb gevangen, die zeer lekker smaakte. Deze gevleugelde visschen hebben de gedaante van een' haring, maar met een' spitsen kop; ter zijde hebben zij twee lange vinnen, welke men uitspreiden kan, even als de poot van eene eend; hiermede heffen zij zich uit het water; doch, daar het vlies, spoedig droog wordende, zijne buigzaamheid verliest, is het gevolg, dat de visch weder in het water neêrvalt. Intusschen vliegen zij wel een 20 roeden, dat genoegzaam is, om hunne vijanden, de Aldorados en dolfijnen, te ontwijken.
Den 18, 's morgens, ankerden wij ter reede van Porto Ferayo, op St. Jago. Wij salueerden de Portugesche vlag met 13 schoten, hetgeen dadelijk met een gelijk getal werd beantwoord. Onze Kapitein - Luitenant werd terstond naar den wal gezonden, om den Gouverneur te begroeten, en verlof te vragen, om ons van versch water en ververschingen te voorzien. Alleen vonden wij er de ververschingen zeer goedkoop; want voor eene oude broek en nog eenige prullen (geld heeft men daar niet noodig) heb ik zoo veel citroenen en limmetjes gekocht, dat ik er gedurende de geheele reis tot hier op de ree punch genoeg van gehad heb; de andere artikelen, als vleesch en groenten, waren ook zeer matig in prijs. Daar ik hier voor het eerst vreemde gewassen zag en Afrikaansche vruchten proefde, kunt gij begrijpen, dat mij alles nieuw was. Men vindt hier overvloed van kokosnoten, sinaasappelen, pisangs, limmetjes (of kleine citroenen), citroenen, watermeloenen, enz. Wij hebben hier met zeer groote moeite onze watervaten gevuld, en het water slecht bevonden; overigens draagt hier alles kenmerken, dat de Koning van Portugal (of Prins Regent) zich weinig aan deze kolonie laat gelegen zijn, zijnde alles armoedig en oud. De meeste inwoners zijn Negers, die in gewoonten van hunne naburen op de kust verschillen. De beschrijving van dit eiland zoude ik u raden in de reize van de jong eens na te zien, daar ik mij niet in staat bevind, er een juister en beknopter denkbeeld van te geven.
Den 26 November staken wij wederom in zee, benevens de schepen Amsterdam, De Ruiter, en de brik de Spion; zijnde de andere schepen nog niet komen opdagen. Er gebeurde verder niets bijzonders, dan dat wij rijkelijk ons aan-
{==232==} {>>pagina-aanduiding<<}
deel gehad hebben in de stilten, vergezeld met ongelooselijk zware stortregens, welke 5o aan weêrzijden van de linie zoo onaangenaam maken. - Den 7 December passeerden wij de linie. Volgens een oud gebruik, kwam een der oudste matrozen, half naakt, met eene kroon op het hoofd en verder zonderling beschilderd, met eene partij van zijne kameraden bij den boeg opklimmen, en vroeg op een' forschen toon naar den naam van het schip en het oogmerk onzer reize, te gelijk ons doende weten, dat hij als Neeftinus het gebied over deze zeeën had. Toen hij zeide, dat hij gehoord had, dat wij de Hollandsche expeditie waren, die onze regtmatige bezittingen in de Oost gingen bezetten, hieven al de Tritons een' vreugdekreet aan, en verwelkomden ons in het oude gebied der Hollandsche zeemagt. Neptunus gaf zijne verwondering te kennen, dat wij zoo lang waren weggebleven, en vertelde ons, dat Bonabarte eenigen tijd geleden daar ook was gepasseerd, en dat hij wel zorgen zou, dat die nooit weder uit zijn gebied zou vertrekken. Verder werd ieder met de brandspuit gedoopt, dat aanleiding tot allerlei grappen gaf.
Den 7 dezer des morgens ankerden wij alhier; salueerden het Engelsche kasteel met 17 schoten, hetgeen met een gelijk getal werd beantwoord. Den volgenden dag werd de Schoutbijnacht, aan den wal stappende, door de forten met 17 schoten begroet, alsmede door alles, wat maar loopen kon, in de Kaapstad. Onze aankomst alhier maakte eene groote sensatie onder de ingezetenen, die hunne vorige landslieden met geestdrift terugzagen: ook is er niemand aan de Kaap, (behalve wien het, zoo als bij ons vóór een paar jaar onder een vreemd bestuur, wél gaat) of zijn vurigste wensch zou zijn, om weder met het voorouderlijk land vereenigd te worden. Allen, die van ons aan wal komen, ondervinden dit op eene aangename wijze: het is voor ieder bemiddeld Kapenaar eene eer, een' Hollander te herbergen; dagelijks gaan er van ons met hen te paard en in rijtuigen uitrijden, bezoekende dan de weelderige ommestreken van dit onvergelijkelijke land, hetgeen men, zoo om luchtstreek als voortbrengsels, met het aangenaamste van Italië kan vergelijken. De gastvrijheid is hier zoo buitengemeen, dat men iemand slechts ééns op straat of in eene Societeit behoeft gesproken te hebben, om dadedelijk als huisvriend te eten en logeren gevraagd te worden,

{==233==} {>>pagina-aanduiding<<}
en reeds den volgenden dag is men een oud vriend van de geheele familie.
De Schoutbijnacht is thans een mijl of vier van de Kaap bij zijn' broeder gelogeerd; en ik, gechargeerd met de waarnemingen, die hier ter reede moeten worden gedaan, kan niet zoo wel als de andere Heeren van deze vriendschap profitéren; doch ieder, die maar even zoo lang, als de dienst vordert, van boord komt, is als opgetogen. Dagelijks hebben wij ook groote gezelschappen Kaapsche Heeren en Dames aan boord, die soms den geheelen dag bij ons blijven; en wij voelen ons geenszins in onze eer gekrenkt, dat ze geheele manden met fijne wijnen en overheerlijke ververschingen medebrengen: zoodat wij hier aangename dagen slijten. Het is intusschen gelukkig, dat men niet veel behoeft te koopen; want alles is hier peperduur: men kan hier zoo veel niet doen met een rijksdaalder, als bij ons met een gulden. Papierengeld is hier meest in omloop; contanten zijn hier schaars, zoo dat wij veel moeite hebben, om onze wissels, om het volk te betalen, kwijt te raken. De wijn is hier overheerlijk, maar schrikkelijk duur, daar de ingezetenen, sedert de kolonie in handen der Engelschen is, met zeer zware gronden andere belastingen bezwaard zijn. Het ossenvleesch is hier tamelijk; maar schapenvleesch heb ik nog nooit zoo goed gegeten. Verder zijn er alle groenten en vruchten, die wij hij ons hebben, in overvloed; en, daar wij hier in het hartje van den zomer zijn, zijn dezelve thans meest rijp. Ik kan mij dus naauwelijks verbeelden, dat het thans ergens in de wereld winter is; hoewel denkelijk gepasseerden zondag, toen ik bij eene perzikschutting mijn hart ophaalde, gijlieden u gehaast zult hebben om uit de kerk bij de kagchel te komen.
Ik meen u thans nog al eenigzins, met hetgeen hier aanmerkelijk is, bekend gemaakt te hebben. Zoo gij of iemand eene omstandige beschrijving van het land en omliggende streken verlangde, dien moet ik alweêr naar de jong verwijzen, daar ik zelf niet in de gelegenheid ben geweest om alles te onderzoeken.
Ik hoop, dat met de tweede expeditie de gewenschte dag zal aanbreken, dat ik mij met brieven van u zal mogen verheugen. Wees intusschen verzekerd, dat noch verre afstand noch verandering van klimaat de kinderlijke liesde zullen verminderen, waarmede ik steeds ben, enz.
(Het vervolg hierna.)


{==234==} {>>pagina-aanduiding<<}

Een min kostbaar behoedmiddel tegen het onweder ter beproeving voorgesteld.

De uitwerkselen van den bliksem zijn dikwijls droevig, en doorgaans zeer kostbaar, uit hoofde dat de brand, daardoor veroorzaakt, meestal ontstaat in hooge gebouwen, die door de gewone bluschmiddelen bezwaarlijk te bereiken zijn. Zagen wij eene berekening der schaden, van jaar tot jaar door het onweer, alleen binnen de grenzen van ons vaderland, veroorzaakt, velen, daaraan twijsele ik geen oogenblik, zouden daarover verbaasd staan.
Verdient het ook geene opmerking, dat de onweders in den winter thans veel algemeener zijn, dan in vroegere jaren? Misschien is er onder de natuurkundigen in ons vaderland niet één, die de oorzaak van dat verschijnsel weet aan te wijzen; maar, dat het intusschen zoo is, leert helaas! de ondervinding zoo duidelijk, dat niet ligt iemand zich zoude durven onderwinden, dit in twijfel te trekken.
De onsterselijke franklin heeft ons wel een voldoend beveiligingsmiddel in zijne afleiders nagelaten. Maar het vooroordeel, en de kostbaarheid van dat middel, houdt velen terug, om daar gebruik van te maken. Daar intusschen het vooroordeel op den duur niet bestand is, om het tegen de nacht en dag schijnende zon der ontdekte waarheid, bij een verlicht volk, uit te houden, zoo blijft de kostbaarheid, als het sterkste beletsel, alleen over.
Deze bedenking heeft mij aangespoord, om uit te zien, of er niet een minder kostbaar middel konde verzonnen worden, 't welk echter berekend en geschikt is, om dezelfde goede uitwerkselen voort te brengen als de afleiders. - Zulk een middel, nu, meene ik gevonden te hebben, en deele het gevondene door deze letteren aan het publiek mede, opdat het door deskundigen nader moge kunnen beproefd en beoordeeld worden.
't Geen ik dan hieromtrent heb voor te dragen, is gegrond op eene onbetwistbare ontdekking in de leer der electriciteit, daarin bestaande, dat alle ligchamen op onzen aardbol, van wat naam of natuur ook, zonder de minste uitzondering, met betrekking tot de electrieke vloeistof, óf geleiders zijn óf nietgeleiders, dat is conductors of zelfelectriek.

{==235==} {>>pagina-aanduiding<<}

De hoedanigheid, nu, der geleiders bestaat hierin, dat de electrieke vloeistof, waartoe ook de bliksem behoort, er door of langs loopt. Hiertoe behooren alle metalen, de mensch en alle dierlijke ligchamen, en inzonderheid ook het water. Deze alle, en vele andere ligchamen meer, zijn geleiders. Alleen is het onderscheid hierin gelegen, dat het electrieke vuur langs den eenen geleider liever schijnt te loopen, dan langs den anderen.
De hoedanigheid, daarentegen, van nietgeleiders bestaat daarin, dat de electrieke vloeistof weigert, daardoor of daar langs te loopen, en dat zij, tot zulke ligchamen genaderd zijnde, daarvan een' afkeer schijnt te hebben en terugge deinst. Behalve meer andere ligchamen, die men door het nemen van proeven duidelijk heeft leeren kennen, behooren hiertoe ook glas, lak en pek.
Deze laatste eigenschap, nu, der electrieke vloeistof heeft de gedachte van een minder kostbaar behoedmiddel tegen de uitwerkselen van den bliksem, met betrekking tot hooge gebouwen, in mij doen geboren worden.
Eerst dacht ik, dat het genoegzaam zoude zijn, indien men de metalen spil, waarop de windwijzer staat, liet uitloopen in een cubus of taarling van glas. Daardoor immers zoude de bliksemstraal, al ware dezelve reeds op de metalen spil gevallen, door zijn' afkeer van glas, terstond verschrikken (indien ik mij zoo moge uitdrukken) en weder terug wijken.
Maar vervolgens viel mij bij, ten einde het inslaan des bliksems geheel te voorkomen, of het niet beter ware, windwijzers te maken, te eenemale bestaande uit dik gegoten glas.
En eindelijk, omdat men de broosheid van het glas hiertegen zoude kunnen inbrengen, kwam de gedachte in mij op, of het, ter bereiking van hetzelfde doel, niet genoegzaam zoude zijn, vooreerst, met betrekking tot torens, om alleen de windwijzers met een dik verlaksel te beleggen, en ten andere, met betrekking tot windmolens, om de vlakten van de uiteinden der roeden zwaar met pek te bestrijken: in welk geval echter ('t geen ligt is op te merken) de molenaars de gewoonte moesten aannemen, om, bij het doen stilstaan van den molen, de wieken niet in een Andreas-kruis (×) te plaatsen, maar regthoekig (+) op elkander.
Ziet daar hetgeen mij is bijgevallen. Ik wage het, om de

{==236==} {>>pagina-aanduiding<<}
zen inval of ontdekking, door middel van dit Tijdschrift, onder het oog te brengen van deskundigen. Zijn dezen van gevoelen, dat mijne meening van genoegzamen grond ontbloot is, dan zal het mij aangenaam zijn, op mijne letteren een wederleggend antwoord te mogen aantreffen in dit zelfde Maandwerk.
De proef zoude in 't klein kunnen genomen worden, en, bijaldien Directeuren van het Museum van wijlen den Heer teyler van der hulst de vriendelijkheid wilden hebben, om daartoe hunne electriseer-machine, de grootste, die mijns wetens ergens bestaat, aan te bieden, dan zoude dezelfde proef ook meer in 't groot kunnen genomen worden.
Misschien zal er eene algemeene bedenking tegen dit voorstel worden te berde gebragt, hierin bestaande, dat het voorgestelde behoedmiddel mogelijk goed zoude kunnen zijn, als het altijd droog weder was; maar dat het geenszins goed zoude bevonden worden, (doordien het water een geleider is) als het regent, 't welk intusschen meestal bij onweders plaats heeft.
De kracht dezer tegenwerping gevoele ik duidelijk; maar tevens komt het mij niet onwaarschijnlijk voor, dat de afkeer der electrieke vloeistof van het lak grooter is, dan derzelver neiging om langs het water te loopen. En, dit zoo zijnde, ('t welk insgelijks door proeven, binnenskamers, ligt te onderzoeken ware) zoude door den regen de goede uitwerking van verlakte windwijzers geenszins verijdeld worden.
Behalve de gemelde, is er nog eene andere bedenking, die tegen het voorgestelde kan geopperd worden. Men zal, namelijk, kunnen zeggen, dat door dit middel de met electrieke vloeistof bezwangerde donderwolk niet ontladen wordt, gelijk door middel van een' afleider geschiedt, maar dat zij dezelve behoudt, en dat derhalve, indien ook al door het voorgestelde middel het inslaan des bliksems in een' toren verhinderd wierde, daarentegen andere en lager staande gebouwen in de stad te meer gevaar zouden loopen van door het bliksemvuur getroffen te worden.
Hoe zeer deze tegenwerping mij nog gewigtiger toeschijnt dan de voorgaande, verbeelde ik mij echter, dat daarop met grond kan geantwoord worden, dat, bijaldien alle torens en hooge gebouwen eener stad, en tevens alle molens, die doorgaans, in ons land, op de vesten staan en de steden omrin-
{==237==} {>>pagina-aanduiding<<}
gen, van zulke nietgeleiders of anticonductors voorzien waren, dat dan de donderwolk niet zoude nederdalen, maar dat zij in de hoogte zoude gehouden worden, en alzoo over of langs de stad henen drijven, en zich ergens buiten dezelve op boomen, water of andere onschadelijke voorwerpen ontlasten.
Ik herinnere mij, in priestley's Geschiedenis der Electriciteit (D. II. bl. 72) eene waarneming gelezen te hebben van iemand, die, op eene hoogte zich bevindende, vandaar eene donderbui zag drijven over een dennenbosch. Hij bemerkte, dat de bui bestond uit eene reeks of aaneenschakeling van wolken of wolkjes, en dat de laagste wolkjes, boven het mastbosch gekomen, eerst werden aangetrokken naar de laagte, maar vervolgens schielijk weder naar de hoogte opklommen, en zich daar met de groote wolk vereenigden, die vervolgens over het bosch henen dreef, zonder hetzelve eenig nadeel toe te brengen. - Deze waarneming heldert volledig mijne meening op. Hieruit, immers, ziet men, wat er gebeuren zoude, wanneer een onweder genaderd was tot eene stad, welker molens op de vesten, en welker torens en hooge gebouwen binnen de vesten, behoorlijk voorzien waren van nietgeleiders of anticonductors.
Oordeelt men intusschen, dat de laatste tegenwerping, ondanks deze oplossing, nog krachts genoeg behoudt, om het voorgestelde behoedmiddel af te raden, zoo blijft echter deszelfs nuttigheid met betrekking tot schepen en alleenstaande molens geheel onwederlegd nog over.
In allen gevalle heb ik mij verpligt geoordeeld, om eene ontdekking, die mij nuttig toescheen, niet onder eene koornmaat te verbergen, maar te laten schijnen voor allen, die in den huize zijn, opdat zij allen er over kunnen oordeelen.

Anonymus.

De koeherder uit het Dal van Joux.

(Naar het nog onuitgegeven Fransche van Mevr. de montolieu.)

Op de uiterste zuidwestelijke grenzen van Zwitserland en van het kanton Waad ligt het Joux-dal, (la vallee du lac

{==238==} {>>pagina-aanduiding<<}
de Joux) in het Jura-gebergte, hetwelk Zwitserland van Frankrijk scheidt. Deze landstreek, eertijds eene moerassige woestenij, werd in de twaalfde eeuw door monniken ontgonnen. Rondom het klooster, dat zij dáár bouwden, waar thans het fraaije dorp l'Abbaye staat, vestigden zich allengskens meerdere bewoners; naderhand werd het dal nog meer bevolkt door de verhuizingen, welke, om den godsdienst, uit het naburig Frankrijk plaats grepen; en thans is het een der rijkste en bekoorlijkste omstreken van het Waadland. Aan alle zijden met bergen omgeven, ziet men dat fraaije landje niet, voordat men hetzelve betreedt. Wanneer men, van het groote dorp l'Isle af, eenen steilen en rotsigen bergweg tusschen digte bosschen en hooge bergweiden beklimt, en dan weder afdaalt, zonder eenige andere woning dan enkele herdershutten te ontmoeten, en nadat men eene barre rots, Petra felix genoemd, omgetrokken is, opent zich, op ééns, een bekoorlijk verschiet. Het verwonderd oog ziet nu eene bevallige groene vallei met een helder meer, met aanzienlijke, fraai gebouwde dorpen, en ontelbare verstrooide huizen, lootsen en schuren. Overal ziet men blijken van welvaart en vlijt. Het vischrijke meer, waarin zich het riviertje Orbe ontlast, hetwelk uit de hooger op in het Fransch gebied liggende Lac des Rousses ontvloeit, vervult bijkans de geheele eerste vlakte van het dal in de lengte eener mijl en de breedte eener vierde mijl; de westelijke oever van hetzelve is eene naakte, steil verheven rots, met een dun dennenboschje begroeid, waar achter eene tweede vlakte, met talrijke woningen bezaaid, zich nog verder uitstrekt. Deze vlakte klimt zachtkens tot aan het ontzaggelijk woud Risout, hetwelk in eene lengte van eenige uren
de grens tusschen Frankrijk en Zwitserland vormt. Bij haren oorsprong uit de Lac de Joux, loopt de Orbe nog eenige honderd schreden, onder eene brug, langs het groote dorp le Pont, en dan in een ander klein meer, Lac Brennet genaamd. Dit meer is rondom met hooge, puntige bergen omzoomd; en aan de tegenoverliggende zijde verliest zich het water, met eenen val, waardoor een molen bewogen wordt, in de holte eener rots, om aan de andere zijde van den berg, een half uur van daar, bij het dorp Valorbe, als eene prachtige bronwel weder te voorschijn te treden, welke, bekend onder den naam van la Source de l'Orbe, meermalen met de beroemde fontein van

{==239==} {>>pagina-aanduiding<<}
Vaucluse vergeleken, en zelfs als natuurtooneel boven dezelve geplaatst is. Aan de noordelijke zijde van het meer Brennet verheft de majestueuze berg la Dent de Vaulion zijn getakt hoofd lijnregt tot eene aanzienlijke hoogte, en geeft aan deze ruwe streek eene schilderachtige bekoorlijkheid. Aan de andere zijde, echter, is deze zeldzame berg met voertuigen te beklimmen, met bosschen en bergweiden overdekt, en vormt op zijne kruin eene vrij uitgestrekte platte vlakte, vanwaar men een onmetelijk uitzigt over het geheele kanton Waad, het Jura-gebergte, en tot ver in Frankrijk heeft. De vrienden der schoone natuur, wel is waar, vinden het verschiet van het Joux-dal eenigzins te naakt. De ligging is te hoog, en in eene te koude luchtsgesteldheid voor den groei van ooft- en andere boomen, zoo dat het landschap bijkans geheel beroofd is van dit sieraad, hetwelk de eentoonigheid der buitendien niet met groene hagen omheinde vlakten zoude verminderen. Geene kastanje- of notenboomen overschaduwen hier, zoo als in het overige Waadland, de velden en weiden, waarop niets dan een weinig haver en garst groeit. Donkere bosschen van naaldhout bedekken de zijden en den rug der bergen. Men ontwaart bij de eerste aanschouwing, dat de opbrengst van den, hoewel niet verwaarloosden, grond de talrijke bevolking niet voeden kan; en men verwondert zich over de onwraakbare blijken van welvaart, welke men in de dorpen en bij het grootste deel der bewoners opmerkt. Deze laatsten, zonder de eenvoudige zeden van het landleven geheel te verzaken, hebben, in hunne kleeding, taal en leefwijze, echter iets meer stedelijks dan de andere dorpelingen van het Waadland. Deze welvaart zijn zij aan hunne werkzaamheid en kunstvlijt verschuldigd. De schoone kunne knoopt kanten; de mannen verrigten goede winst gevende handwerken, zijn
steenhouwers, en maken horologies, welke zij in het naburig Geneve afleveren. Eenigen bewerken het hout tot akker- en wijngereedschap, en voorzien het Waadland met harken, tobben, wijnvaten en soortgelijke. Zij hebben op hunne bergen aanzienlijke weiden, zoo dat velen hunner met de verzorging van kudden en met veefokkerij zich bezig houden. De geheel arme klasse, eindelijk, kapt het hout in de hooge bergbosschen; en deze, hoe vlijtig en werkzaam ook, leidt een arm en behoeftig leven.
Pieter d..., nu, was een dezer arme houthakkers uit

{==240==} {>>pagina-aanduiding<<}
het dorp Sechaix. Hij was gezond en sterk, en vond zijne armoedige kostwinning grootendeels in een bosch, aan de afhelling van den grooten berg Vaulion. Hij ontzag noch moeite noch arbeid, en, hoe gering zijne winst ook was, had hij toch wel iets kunnen bezuinigen, wanneer hij niet door tweederlei oorzaak ware verdrukt geworden. De eerste was een talrijk huisgezin van acht kinderen, waarvan het oudste, een jongen, 18 jaar oud was. Deze was hem echter niet meer tot last; want hij konde reeds zelf zijn onderhoud winnen, daar hij op de Alpen het vee hoedde, waarvoor hij eenig loon ontving. De tweede oorzaak was, dat hij te veel van de flesch hield, en, helaas! wanneer hij des avonds van zijnen arbeid terug kwam, de dorpsherberg moest voorbijgaan, wier waard zich zijn vriend noemde, en hem nu en dan veroorloofde, zijne bijl en zijne vracht in deszelfs houtschuur te bergen, om niet genoodzaakt te zijn, dezelven naar huis te moeten slepen. Daarvoor moest pieter nu den waard iets te verdienen geven; en dus beroofde hem de drank meestal van drie vierde zijner winst, en van de helft zijns verstands. Suizebollend kwam hij dan te huis; en, daar hij zelden geld medebragt, zoo was er dan niets om zijne kinders te voeden, behalve eenige aardappelen, welke zijne vrouw, de naarstige geertrui, uit de opbrengst van haren arbeid bij het spinnewiel en bij de waschtobbe, waaraan zij voor de rijkere dorpsvrouwen werkte, moest bezorgen. Somtijds, echter, wanneer pieter in een ander bosch hout gekapt had, en niet voorbij de herberg was gegaan, trad hij vrolijk, met vasten tred en een helder hoofd, in zijne hut, en gaf zijner lieve vrouw eerlijk zijn geheele dagloon. Hoe hartelijk werd hij dan ontvangen! Hoe gelukkig gevoelden zich dan geertrui en hare kinders, die hij nu liefkoosde! Spoedig werd dan de pot op den haard gezet en eene krachtige soep
gekookt. De oudste dochter liep naar de herberg, en haalde een pintje wijn, welke den vader door zijne vrouw met de vriendelijke woorden werd voorgezet: ‘Drink, pieter! gij hebt het zuur moeten verdienen.’ - Dan klopte hem het hart van vreugde, en hij gevoelde zich veel gelukkiger, dan wanneer hij bewusteloos, mistroostig en zonder geld naar huis keerde, en zich aanstonds op het bed nederwierp, om het gezigt zijner hongerige kinderen te ontvlieden. Dikwerf nam hij het besluit, nooit meer te drinken, en beloofde het zelfs

{==241==} {>>pagina-aanduiding<<}
zijner vrouwe met de nadrukkelijkste betuigingen. Den anderen dag ging hij weder voorbij de herberg, en draaide zijn hoofd om, om het uithangbord niet te zien; maar, daar stond de vriendelijke waard voor de deur, sprak hem aan, en vraagde hem naar zijnen welstand; dat trok hem met onweêrstaanbare kracht, en het goede voornemen was vergeten. De arme geertrui werd eindelijk overtuigd, dat men zulke diep ingewortelde gebreken, in eenen zekeren ouderdom, moeijelijk kan afleggen. Zij voegde zich naar haar noodlot, beminde haren man daarom niet minder, spon des te vlijtiger, en zorgde voor de kinderen.
Eens kwamen de makkers, die naast pieter hout kapten, met een droevig gejammer, in hare hut loopen, en verhaalden haar, zonder de minste voorbereiding, dat, toen haar man, aan den rand van eenen afgrond, een' zwaren dennenboom wilde afkappen, hem de voet was uitgegleden en hij in den vreesselijken afgrond nedergestort, waarin hij, op de uitstekende rotspunten geheel verpletterd, waarschijnlijk het leven verloren had. De troostelooze geertrui vergat in dit oogenblik al het verdriet, dat zij van hem geleden had. Hij was, snikte zij, de beste man, de beste vader; hij had haar nooit eenig verdriet veroorzaakt, en zij verloor alles in hem. Al de kinderen deelden in hare klagten, behalve de oudste zoon, andries, die niet tegenwoordig was. De moeder wenschte hem te zien; zij riep zijnen naam uit, en beschouwde hem als den éénigen troost in haar ongeluk. Men zegt haar, dat, aanstonds na het ongeval, een der houthakkers tot hem op den berg was gegaan, om hem de droevige tijding te brengen; dat hij aanstonds aan zijnen meester verlof had gevraagd, en weldra komen zoude. Maar hij kwam niet. Het werd avond, en hij was er nog niet. De ongerustheid der moeder vermeerderde met elk oogenblik; zij vreesde, dat zij ook hem verloren had. Eindelijk zond zij hare oudste dochter susanna op den berg; maar ook dáár vond deze hem niet. Hij was met eenen vloed van tranen en onder het geroep van: ‘mijne arme moeder! mijne arme moeder!’ naar beneden gevlogen. Nu rees bij geertrui de vertwijfeling op 't hoogste; want hij was nog niet terug, toen zijne zuster wederkeerde en de duisternis reeds digt werd. Zij kende de kinderlijke liefde van haren zoon. Waarschijnlijk, dacht zij, heeft hij de plaats willen zien, waar zijn vader naar be-
{==242==} {>>pagina-aanduiding<<}
neden gestort is; misschien is hij zelf.... Zij durft die verschrikkelijke gedachte niet uitdenken, het bloed
stolt in hare aderen; zij roept echter weldra hare krachten weder in, en smeekt de aanwezige personen, haar zelve naar de noodlottige plaats te geleiden. Maar deze weigerden zulks. ‘Wat wilt gij daar doen, moeder geertrui?’ zeiden zij. ‘Zelfs bij dag zoude uw oog de diepte des afgronds niet bereiken.’
‘Kan pieter dan niet misschien nog in leven zijn? zich in den val alleen de leden gekneusd hebben, en hulpeloos in den afgrond smachten?’
‘Dat is onmogelijk,’ zeiden de lieden, ‘dan had men zijn schreeuwen wel gehoord; hij rolde van de eene rots op de andere; men hoorde hem nog roepen: “ik ben verloren; God! ontferm U mijner!” daarna werd het geheel stil.’
Nu geeft geertrui hare bekommernis om haren zoon te kennen; de lieden bieden zich aan, zelf weêr naar de plaats te gaan, en naar andries te zoeken. Zij gaan, voorzien met lantaarns en flambouwen; en na een uur, hetwelk geertrui een jaar toeschijnt, hoort zij, op eenigen afstand reeds, een vreugdegejuich. Zij snelt ter deure uit, en ziet haren geliefden zoon te midden eener talrijke menigte van buren en vrienden, die haar van verre reeds toeroepen: ‘Geertrui! geertrui! daar is uw zoon!’ Zij wil hem te gemoet gaan, maar de aandoening verlamt hare leden; des te spoediger snelt andries op haar toe, drukt haar in zijne armen, en hunne tranen vloeijen in elkander. Bij geertrui zijn het in dit oogenblik slechts vreugdetranen; zij is moeder, en gevoelt alleen het geluk, haren zoon weêrgevonden te hebben. Andries denkt aan den verloren vader. ‘Mijn arme vader!’ zegt hij met snikken; ‘hadde ik hem maar kunnen terugbrengen! maar alles, alles is gedaan.’
‘Hem terugbrengen, mijn zoon! wat wilt gij daarmeê zeggen?’ Op deze woorden zijn de buren reeds nader gekomen, en verhalen, dat andries met duizend gevaren in den afgrond geklommen was, en het lijk zijns vaders geheel verpletterd en levenloos in de diepte gevonden had. Hij hield zelfs staande, dat hij nu de diepte doorgrond had; dat men met koorden het doode ligchaam konde ophalen, en aan hetzelve eene christelijke begrafenis verschaffen; dat men ook besloten had zulks te beproeven. Geertrui durft naau-
{==243==} {>>pagina-aanduiding<<}
welijks tegenwerpen, dat dit waagstuk ook haren zoon of iemand anders het leven konde kosten. De buren verzekeren, dat zij alle gevaren wilden te boven komen; zij beloven der bevende moeder, dat haar zoon zich aan geen gevaar meer zal blootstellen, en hij zelf zegt, dat hij nu den weg zeer goed kent, en dat hij niet gerust konde zijn, voordat hij dezen laatsten pligt jegens zijnen vader hebbe vervuld. Voor het overige besefte hij al te wel, dat de zorg voor hen allen nu alleen op hem viel, dan dat hem zijn leven niet dubbel dierbaar zoude zijn. Hij drukt zijne moeder en zijne kleinere broeders en zusters nog eens in zijne armen, en smeekt hen, niet ongerust te zijn, wanneer hij niet zoo spoedig mogt terugkeeren, als hij het wenschte. De goede jongen wilde zijner moeder het gezigt van het verpletterd lijk zijns vaders onttrekken, en hem zonder haar toedoen laten begraven.
Bij den lijkmaaltijd, die naar landsgebruik den volgenden dag plaats had, werd de verschrikkelijke gebeurtenis, welke den dood des overledenen had veroorzaakt, op verschillende wijzen verhaald, verklaard en betreurd, tot groote droefheid der arme weduwe, welker tranen onophoudelijk vloeiden. Nog sterker stroomden deze tranen, toen geertrui met hare kinderen weer alleen was, en aan de toekomst dacht, en aan de weinige middelen, welke zij had, om zulk een talrijk huisgezin te voeden.
‘Verlaat u op mij, goede moeder!’ zeide andries met eenen vasten toon. ‘Ik wil de vader mijner broeders en zusters en uw steun zijn. Ik heb wel nog niet vele krachten, maar zoo veel te meer moed; en dan zal ik ook niet....’ in de herberg gaan, wilde hij daarbij voegen, maar hij verzweeg toch die ondeugd zijns vaders, en vervolgde, na eene poos: ‘dan zal ik ook niet aan den rand des afgronds werken. Mijn beroep is zoo gevaarlijk niet.’
‘Zoo veel te beter, mijn zoon!’ antwoordde de moeder. ‘Gij wilt dan weder het vee hoeden; maar dat brengt weinig op, en....’
‘Dat is waar, moeder! ook wil ik dit niet meer doen. Mijn broeder lodewijk zal zich daarmede bezig houden; mijn meester, de heer r......, heeft mij beloofd hem daartoe te gebruiken, en mij heeft hij tot zijnen koeherder op de Alpen aangesteld, met een loon van 60 franks, waarbij

{==244==} {>>pagina-aanduiding<<}
ik nog eenig voordeel van de verkochte kaas te wachten heb. Hij heeft mij een' daalder tot huurpenning gegeven. Daar, moeder! neem hem. Alles, wat ik win, zal voor u zijn.’
De heer r...... was een der rijkste grondeigenaars van het dal. Hij bezat onder andere eene aanzienlijke bergweide op de helling van den berg Vaulion, met eene schoone, ruime herderswoning en eene talrijke kudde. Ook was hij een bekwaam uurwerkmaker, werkte zelf, en liet vele lieden arbeiden, om raderen en veren te vervaardigen. Hij was weduwenaar, en had maar ééne dochter, die met den tijd het rijkste meisje van het dal moest worden; want de bezitting van haren vader vermeerderde dagelijks, hoewel hij in stilte veel goed deed.
Geertrui kon bij de woorden van haren zoon naauwelijks hare ooren gelooven. ‘Zult gij koeherder van den heer r...... worden?’ zeide zij met verbazing. ‘Is dat mogelijk? Weet gij wel, wat er toe vereischt wordt, om koeherder te zijn? Kunt gij boter, kaas enz. maken? Kunt gij koeijen melken?’
‘Is dit alles dan zoo moeijelijk, moeder? Ik heb oplettend toegezien, wanneer de koeherder van den berg, waar ik diende, arbeidde, en heb zelfs wel geholpen; hij stelde belang in mij, en heeft mij alles getoond; ik ben thans zoo bekwaam als hij. De plaats bij den heer r...... viel open. Ik had wel lust mij daartoe aan te bieden; maar ik durfde niet, omdat ik nog zoo jong ben. Toen echter mijnen vader dat verschrikkelijk ongeluk overkwam, schepte ik moed. Het was mij, alsof ik nu in eens wel 20 jaren ware geworden, en alsof alle mijne broeders en zusters mijne kinders waren. Dezen morgen, terwijl men de toebereidsels ter begrasenis maakte, ben ik bij den heer r...... gegaan. Mijn vriend en leermeester, de koeherder jakob, verzelde mij, en heeft betuigd, dat ik wel in staat was, zulk werk te verrigten. De heer r...... wilde in 't eerst niets daarvan hooren, en beriep zich op mijne weinige ondervinding. Ik ontroerde en begon te weenen. Jufvrouw rosette, zijne dochter, was aanwezig en weende ook, toen ik van u, lieve moeder! van de kleine weezen, en van onze armoede sprak. Toen begon zij haren vader te bidden en zoodanig te smeeken, dat deze zich eindelijk liet overreden en mij tot zijnen koeherder maakte. Hij kan zijner lieve dochter niets weige-
{==245==} {>>pagina-aanduiding<<}
ren. “Ik zal dagelijks zelve op de bergen gaan,” zeide zij, “en toezien, of andries zijnen pligt doet.”
“Dan zal het voorzeker goed gaan!” zeide de heer r...... lagchende. “Een koeherder van 18 jaren en eene opzienster van 16!”
Jakob, wiens weide aan die van den heer r...... grenst, beloofde, mijnen arbeid te willen gadeslaan. Ik kreeg dus verlof, om mijnen broeder lodewijk tot mij te nemen, om het vee te hoeden. Op deze wijze hebt gij reeds twee hongerige buiken minder. Ook heeft Jufvrouw rosette mij beloofd, als zij trouwt, dat zij mijne zuster leentje als dienstmeisje tot zich wil nemen; en dit kan toch niet lang duren, want Jufvrouw rosette is mooi, en behoeft haar rijk erfgoed met niemand te deelen. Gij kunt nu geruster zijn, lieve moeder! De kleinen zullen ook wel grooter worden, en hun brood verdienen; frits en lotje kunnen reeds aardbeziën en ruikers voor de vreemdelingen plukken, welke des zomers ons dal bezoeken. Gij zelve, goede moeder! zijt altijd zoo werkzaam geweest, en kunt met spinnen en wasschen nog wel een aardig stuivertje verdienen. Ik heb mijnen meester gebeden, mij wekelijks mijn loon te betalen; alle zondagen breng ik u hetzelve, en, als God wil, zullen wij een eerlijk bestaan hebben.’
Deze woorden en denkwijze van haren zoon gaven der moeder meer dan halven troost. Zij gaf den braven jongen haren moederlijken zegen, dien zij duizendmaal herhaalde, toen hij den volgenden morgen met zijnen broeder lodewijk afscheid van haar nam, om zijn nieuw beroep te aanvaarden. Hij begon hetzelve met moed en zoo veel ijver, dat hem alles zeer wel gelukte. Jufvrouw rosette vond de boter en de kaas, welke hij vervaardigde, veel beter dan die van zijnen voorganger. Hij was altijd zindelijk gekleed, en al zijn gereedschap was in de beste orde. Somtijds ging hij met zijne koopwaren op de naburige markten, en boeide de oplettendheid van allen door zijne gestalte en zijne vriendelijkheid. Hij was in alle steden van dien omtrek bekend onder den naam van den schoonen koeherder. Nooit, echter, vertoefde hij lang; was altijd de eerste, die terug keerde, bragt spoedig aan rosette de opbrengst van zijnen verkoop, en snelde dan weder naar zijnen arbeid. Ook waren zijne meesters zoo wél met hem te vreden, dat zij hem dikwijls eene

{==246==} {>>pagina-aanduiding<<}
belooning toelegden, welke hij bij zijn weekgeld voegde, en des zondags zijner moeder overhandigde.
(Het vervolg en slot hierna.)

Watervrees.

Een arm man te Udina, gefolterd door de verschrikkelijke toevallen der Watervrees, werd genezen door eenige teugen azijn, die hem, bij misvatting, toegediend werden, in stede van een' anderen drank. Een Geneeskundige te Padua beproefde hetzelfde middel bij eenen lijder in het Hospitaal, denzelven in den morgen toedienende een pond azijn, nog een pond des middags, en even zoo veel bij zonneöndergang. Het gevolg was eene spoedige en volkomene genezing.

Invallen.

Na den bekenden veldslag bij Hochstädt, zag de Hertog van marlborough, onder de gekwetste gevangenen, een' soldaat, welken hij, gedurende den slag, als een' der dappersten, had opgemerkt. ‘Indien uw Meester,’ zeide hij tot hem, ‘vele soldaten hadde, zoo als gij zijt, dan ware hij onoverwinnelijk.’ - ‘Helaas!’ hernam de dappere man, ‘het ontbreekt hem niet aan soldaten, zoo als ik; maar wel aan Generaals, zoo als gij!’
Toen de Hertog Regent van Frankrijk zijnen begunstigden nocé ook reeds aan de luimen van den Kardinaal dubois opgeofferd had, kwam een vriend van den gevallen Hoveling tot dezen, en wilde hem troosten: ‘Uwe verwijdering duurt zeker niet lang.’ - ‘Wat weet gij toch daarvan?’ hernam nocé. - ‘Ik weet het van den Regent zelven.’ - ‘Och! wat weet die daarvan?’ was het antwoord.

Naïve onversaagdheid.

Gedurende eene belegering ging een waterdrager door de straten der belegerde stad, en riep: ‘Zes stuiver een gang water!’ Een kanonskogel sloeg een zijner emmers weg. Hij zag om, of er ook nog één kwam, vervolgde toen zijnen weg, en riep: ‘Zes stuiver een emmer water!’ - Vergeefs heb ik bij Geschiedschrijver of Dichter een voorbeeld

{==247==} {>>pagina-aanduiding<<}
van grootere onverschrokkenheid en tegenwoordigheid van geest gezocht.

De triomferende onderwijzer.

Een zeer knap Onderwijzer, die echter in de school van het stedeken Stargard een der minste leerstoelen vervulde, was, van wege zijne luimige invallen, in alle gezelschappen wél gezien; doch juist daarom zocht een even kortswijlig Raadsheer reeds lang gelegenheid, zich met hem te meten. Hij beval alzoo, bij een school-examen, eenen knaap uit des Onderwijzers klasse, het woord asinus te declinéren; en, toen de scholier aan den vocativus kwam, riep hij: Jongen, zie den Meester aan! Deze gehoorzaamde, zag den Onderwijzer in het aangezigt, en declineerde: Vocativus, asine! o, Gij ezel! - Men lachte; doch de Meester hield zich stil, tot dat het lagchen ophield, en de knaap gereed stond, den vocativus pluralis te declinéren. Nu riep hij insgelijks met gebiedende stem: Jongen, zie de Heeren aan! - De knaap gehoorzaamde van nieuws, keek de Heeren Examinatoren stijf aan, en declineerde: Vocativus, asini! o, Gij ezels! - Men gevoelt ligtelijk, wie thans de lagchers op zijne zijde kreeg.




Puntdicht.


Gij vraagt, hoe mij de Maan een beeld der Liefde gaf? 
Zoodra zij niet meer wast, neemt zij, als die, steeds af. 
 
Naar haug.

ij. 





Aan de lente.


Lieve Maagd! 
Nu gij daagt, 
Met vernieuwden luister, 
Slaakt gij weêr, 
Als weleer, 
's Winters bange kluister. 
 
'k Zie, wat vreugd! 
U, verheugd, 
Weêr te voorschijn treden. 
Beemd en veld, 
Alles spelt 
Nieuwe aanvalligheden. 
Lente! uw vuur 
Doet Natuur, 
Mensch en plant herleven. 
Alles ziet, 
In 't verschiet, 
Zich der vreugd hergeven. 
 
't Bar saizoen 
Staakt zijn woên, 
Vlugt bij uw verschijning: 
Gij genaakt, 
De aarde ontwaakt 
Uit haar doodsche kwijning. 

{==248==} {>>pagina-aanduiding<<}

Ja, uw magt 
Deed, met kracht, 
't Gure Noorden vlugten; 
't Zuiden spreidt 
En verbreidt 
Balsemrijke luchten. 
 
Reeds ontsluit 
Bloem en kruid 
Dikgezwollen knoppen: 
Alles bloeit, 
Mild besproeid 
Door uw regendroppen. 
 
't Mollig gras, 
Dat nog pas, 
Onder 't nat bedolven, 
Angst en smart 
Teelde in 't hart, 
Ziet men vrolijk golven. 
 
Waar ge uw tred, 
Lieve! zet, 
Spreidt gij ambergeuren. 
Ja, uw hand 
Tooit het land 
Met de sraaiste kleuren. 
 
't Vooglenkoor 
Streelt het oor, 
Daar zij 't loflied zingen, 
Schoon van wijz', 
U ten prijs, 
Lust der stervelingen! 
 
Nu vergeet 
Landman 't leed, 
Dat hij moest verduren; 
Wel te vreê 
Drijft hij 't vee 
Uit de muffe schuren. 
Vrolijk tiert 
Al 't gediert'; 
Velden, bosschen, meren 
Prijzen zaam 
Uwen naam, 
Om uw weldaàn te eeren. 
 
Ook de mensch 
Ziet zijn' wensch 
Door uw komst bekroonen. 
Zalig hij, 
Die nu, vrij, 
Op het land mag wonen! 
 
Trotsche stad! 
Al den schat, 
Dien gij mij kunt geven, 
Heb ik veil 
Voor het heil 
Van het buitenleven. 
 
Neen, uw pracht 
Heeft geen magt 
Om mijn hart te boeijen: 
Uw vermaak 
Doet zoo vaak 
Bange tranen vloeijen. 
 
Rein geneugt, 
Hemelvreugd 
Stroomt op 't land ons tegen: 
Waar geluk, 
Vrij van druk, 
Heerscht er allerwegen. 
 
Dank, o God! 
Voor het lot, 
Ons en de aard' beschoren; 
Daar we, o Heer! 
Alles weêr 
Zien op nieuw herboren. 
 
J. v.d. S. 
April, 1817. 







{==249==} {>>pagina-aanduiding<<}

Mengelwerk.

Over de beoefening der wetenschappen in onzen tijd.

Door Mr. H.A. Spandaw.

(Voorgelezen in de Vergadering van het Genootschap: Pro excolendo Jure Patrio, te Groningen, op den 30sten van Slagtmaand 1810.) (*)

Mijne Heeren! Geachte Medeleden!

Dusdanig is de aard en gesteldheid van den mensch, dat hij bij smartelijke gebeurtenissen ligtelijk uit den kring zijner gewone bezigheden wordt getrokken. Al bezit hij ook sterkte van geest genoeg, om zich door het onheil niet ganschelijk ter neder te laten slaan, hij gevoelt zich toch, in den eersten opslag, ongeschikt tot die werkzaamheden, welke zijn beroep of zijne betrekkingen hem opleggen. Eene hartelijke toespraak; de opbeurende raad

{==250==} {>>pagina-aanduiding<<}
van eenen verstandigen vriend; de vertroostingen van Rede en Godsdienst - ziet daar, wat hem, in de eerste oogenblikken van droefheid, heilzaam is; ziet daar den balsem, welke kracht heeft, om de wonden zijner ziele, zoo al niet te heelen, ten minste te verzachten.
En is dit waar ten aanzien van den bijzonderen mensch, die zich aan bijzondere rampen ter prooije ziet gesteld, de leden eener Maatschappij, die als zoodanig geluk en tegenspoed onderling gemeen hebben, zullen dezelfde ongeschiktheid tot hunne gewone bezigheden ondervinden, dezelfde behoefte tot opbeuring en vertroosting gevoelen, wanneer zij door algemeene onheilen getroffen worden.
Geroepen, om in deze vergadering het woord te voeren, na de groote gebeurtenis, welke het lot van ons vaderland, naar het schijnt onherroepelijk, beslist heeft, vrees ik geenszins van zwakheid te zullen worden beschuldigd, wanneer ik betuige niet in staat te zijn, om een onderwerp te behandelen, dat tot onze gewone oefeningen betrekkelijk is.
Trouwens, welke bijzondere wederwaardigheden ons ook bejegenen, welk een verlies ons hart ook moge lijden, zij, die onder een beschaafd volk met edelaardige gevoelens vervuld zijn, zullen het, met mij, daarvoor houden, dat geen verlies bij dat van het Vaderland te vergelijken is (*). Bijzondere rampen grieven slechts enkele personen; algemeene strekken zich uit tot allen, en treffen de beste burgers het gevoeligst. Bij het verlies van dierbare naastbestaanden, zijn er, meestal, andere bloedverwanten of vrienden, wier armen voor den ongelukkigen geopend zijn; - met onze algemeene moeder, het Vaderland, dat alles in zich sluit, wat betrekkingen teeders hebben, wat regten en belangen heilig en dierbaar maakt, verdwijnt alles, wat wij hebben en

{==251==} {>>pagina-aanduiding<<}
verwachten mogen, het tegenwoordige en de uitzigten op de toekomst; en waar de bijzondere mensch van den tijd verzachting mag hopen, daar zien zij, die een Vaderland betreuren, hunne ellenden schier dagelijks toenemen: naardien de tijd de grondslagen van den overgeblevenen bouwval ondermijnt, de vervallene gedenkteekenen van vorige grootheid en onafhankelijkheid sloopt, de herinnering aan hetgeen heilig, eerwaardig en dierbaar was, uitwischt, de aloude inrigtingen, gewoonten en zeden doet verdwijnen, en zich niet ontziet, om, in hetgene er van het karakter en de zedelijkheid eens volks nog mogt overig zijn, zijne vernielende tanden te zetten.
Gijl., M.H., zult dan van mij niet vergen, en Gij zult voor u zelve ook niet verlangen, dat ik u thans in het veld van Oudheidkunde of Regtsgeleerdheid rondvoere, daar toch de gebeurtenis waarvan ik zoo even gewaagde, ulieden zoo wel, als mij-zelven, treft. Of zoude men de behandeling van een gewoon onderwerp in deze oogenblikken gepast keuren? Geen Vaderland te bezitten, en nog het vaderlandsche Regt te beoefenen en op te helderen! Wie daartoe lust en krachten heeft, moge voor mij optreden. Neen! de tijd, welken wij beleven, zal mij de stoffe verschaffen voor ons onderhoud, in dit uur. Hij toch, in zoo vele opzigten den geest ter nederdrukkende, en moedbenemend tevens door het donkere hulsel, waarmede wij de toekomst zien naderen, heeft vooral eenen zeer nadeeligen invloed op alles, wat tot de beoefening van kunsten en wetenschappen betrekkelijk is. Deze invloed zoo zigtbaar zijnde, zoo algemeen erkend wordende, kwam het mij niet ongepast voor, deze oogenblikken te wijden aan eene beschouwing van de wetenschappen en derzelver beoefening in onzen tijd; een onderwerp, dat wel niets ongemeens in zich bevat, van de wijze van voorstelling geenerlei nieuwheid zal ontleenen, en geen licht, hoegenaamd, over eenig gedeelte onzer bijzondere studie verspreidt, - doch in oogenblikken, waarin wij allen opbeuring

{==252==} {>>pagina-aanduiding<<}
en bemoediging noodig hebben, misschien niet geheel onbelangrijk mag gerekend worden.
Vergunt mij, M.H., voor eene korte poos slechts, uwe genegene aandacht, wanneer ik, in de eerste plaats, u zal bepalen bij den invloed des tegenwoordigen tijds op de beoefening der wetenschappen, om daarna de wetenschappen in het algemeen te beschouwen, waaruit van zelfs zal blijken, hoedanig wij ons omtrent derzelver beoefening behooren te gedragen.
I. Verwacht niet, M.H., dat ik trachten zal een uitgebreid tafereel van den tegenwoordigen tijd op te hangen! Verwacht niet, dat ik de jammeren en ellende, waarmede het grootste gedeelte van Europa, reeds sedert een aantal van jaren, heeft moeten worstelen, en waarin het land onzer inwoninge in zulk eene ruime mate gedeeld heeft, zal pogen te schetsen! Daartoe toch zoude eene fikscher hand dan de mijne en een meer geoesend penseel dan ik bezitte gevorderd worden, en ook de tijdruimte, welke uwe heuschheid mij gunstiglijk toestaat, geenszins toereikend zijn. Waartoe ook bijzonderheden in het geheugen terug te roepen, welke onze harten, door de grievende rampen en onheilen van onzen tijd reeds zoo diep gewond, op nieuw zouden doen bloeden? Waartoe de oorzaken onzer ellende op te sporen en onvoorzigtiglijk te treden in de assche van een vuur, dat verdoofd is, of liever, dat bij den nieuwen gloed, welke ons dreigt te verteren, een naauw merkbaar vonkje schijnt te zijn? Waartoe gebeurtenissen in het licht te stellen, welke thans, bij het algemeene deelgenootschap in het lijden, behoorden vergeten te worden? Neen! ik wil vertroosten en bemoedigen, geene wonden openrijten, niet op nieuw kwetsen; en, zonder de bronnen na te gaan, waaruit de stroom onzer rampen is opgeborreld, zal het, tot mijn bijzonder oogmerk, voldoende zijn, dat ik mij slechts tot eenige losse en algemeene trekken bepale.
Sedert hoe lang, Mijne Heeren! hebben niet reeds verdeeldheden, oorlogen en rampen van onderscheide-
{==253==} {>>pagina-aanduiding<<}
nen aard de volken geteisterd! Sedert hoe lang hebben niet partijschappen, beroeringen, woelingen, scheuringen en vervolgingen het geluk der Natiën ondermijnd! Sedert hoe lang zijn niet de staten ter prooije aan den wrok der partijen, aan de woede der kabalen, aan de steed s blakerende vlammen van tweedragt en burger-veede! Het vertrouwen is gebannen. Rust en eensgezindheid zijn er vreemdelingen geworden. Gedurige veranderingen, menigvuldige botsingen, onophoudelijke omwentelingen, nimmer eindigende zoogenaamde hervormingen, gestadige werkingen en wederwerkingen hebben elkander afgewisseld. De burgers zijn ter nedergeslagen, afgemat en ontmoedigd. Hunne welvaart werd onder den algemeenen stortvloed bedolven. Hunne hoop op eindelijke uitkomst werd door het geweld verpletterd. Hun karakter en hunne zelfstandigheid gingen in den tuimel der staatsstormen verloren. Hunne aloude eenvoudigheid en zedelijke reinheid werden besmet door den adem der vreemden. Eigenbelang en baatzucht hadden haren troon opgerigt en eene ruime baan voor hare schandelijke bedoelingen. De schraapzucht vertoonde zich onder allerlei gedaanten. De Hydra der partijschap spoog zelfs haren vuilen zwadder in den boezem der huisgezinnen. De huwelijksvrede ging hier en elders verloren. De verdeeldheid was algemeen. Slechts de list en het geweld hadden een verbond gemaakt. Men offerde alles op aan bespiegelingen, die geen wezen hadden. Men bleef hangen aan ijdele klanken; behandelde nietsbeduidende dingen met heiligen ernst, en speelde met heilige eeden als met nietsbeduidende dingen. De menigte werd steeds om den tuin geleid door schelklinkende beloften, gestadig gepaard met bedriegelijke verwachtingen. Iedere nieuwe omwenteling scheen nieuwen zegen te beloven, en iedere nieuwe omwenteling bragt nieuw verderf aan. Zoo vele onheilen, zoo vele ongeregtigheden, dikwijls
in naam van het ongelukkige volk zelf gepleegd, konden toch niet eeuwig voortduren. Men hoopte, en men bedroog zich telkens in zijne hoop.

{==254==} {>>pagina-aanduiding<<}
Men verwachtte van de toekomst troost en verzachting van leed, - en de toekomst... helaas! wat bragt zij, dan nieuwe onheilen? Hoe ongeloofelijk veel schatten zijn er niet opgeofferd, verkwist, verspild, geschraapt, geroofd! Onder welke drukkende lasten hebben de ingezetenen niet moeten zuchten! Tot welk eene vervaarlijke hoogte hebben zich de staatsschulden niet opgehoopt! De hulk van het vaderland scheen elken oogenblik aan spaanderen te zullen stooten. Zij dobberde eenen geruimen tijd, ter prooije van de worstelende winden en eene beroerde zee. Door eene sterkgewapende en welbezeilde oorlogskiel op het sleeptouw genomen, werd zij nu herwaarts dan derwaarts geslingerd, naar de willekeur en de luimen van den Magtigen. Wie het waagde zich aan het roer te stellen, zag zich welhaast ontbloot van magt, om het kranke vaartuig met bedachtzaamheid langs het strand te doen roeijen, en in den hoogen nood eene veilige haven of ankerplaats te bereiken. Eindelijk... een nieuwe storm barst los. De laatste stuurman, vreemd, het is waar, en onervaren, maar toch, naar het schijnt, welgezind, en bijzonder gehecht aan het wrak, waarop hij, misschien wel zijns ondanks, geplaatst was, werd genoodzaakt, het roer uit zijne zwakke handen te laten glippen, en naar eigen lijfsbehoud en berging van het zijne uit te zien. De vuist van den Magtigen greep het aan.... en nu? o mijn vaderland! mijn vaderland!.... het bootsvolk van het zoo deerlijk geteisterde scheepje werd gedwongen, op de grootere kiel over te gaan, met achterlating van eene menigte dingen, welke hetzelve heilig en eerwaardig en dierbaar waren. De meesten verloren van hunne goederen; eenigen werden van alles beroofd, en allen zien thans van de onzekere toekomst hun lot met siddering te gemoet.
Het kan niet missen, M.H., of dusdanig een toestand, waarvan ik slechts eenige weinige hoofdtrekken geschetst heb, moet eenen zeer noodlottigen invloed oesenen op alles, wat edel en groot mag genoemd wor-
{==255==} {>>pagina-aanduiding<<}
den, - op de aankweeking, ontwikkeling en den bloei van hetgene bij uitnemendheid de vrije werkzaamheid van den menschelijken geest vordert, - op de beoefening der wetenschappen. Met hoe vele zwarigheden en hindernissen hebben zij niet te kampen, die zich aan haar hebben toegewijd, daar zij, in stede daarvan, aanmoediging en ondersteuning verdienden op hunne eervolle loopbaan! Deze is niet in staat, om zijnen brandenden lust tot kennis voldoening te verschaffen, om zijnen heerlijken aanleg te ontwikkelen, dewijl hem de noodzakelijkste middelen daartoe ontnomen worden. Gene leeft in gedurige zorgen en onrust, en zijn vrije, onderzoeklievende geest, in alle letteroefeningen zoo noodig, wordt ter neder gedrukt. Een ander wordt onwillekeuriglijk in den algemeenen stroom medegesleept, en moet, beroepshalve, al zijnen tijd toewijden aan bezigheden en bemoeijingen, welke allen lust tot het beoefenen der wetenschappen in zijne ziel uitdooven: terwijl de gelukkige, die zich door de Voorzienigheid in het ambtelooze leven geplaatst ziet, dien het gegund werd in otio cum dignitate secum esse et secum vivere (*), door de gebeurtenissen en rumoeren van den dag gestoord wordt in zijne stille, vreedzame oefeningen, of, in zijne afzondering, gekweld door de bijtende zorgen voor het noodzakelijkste levensonderhoud, waartoe de geleerde zich nimmer moest behoeven te vernederen; en, eindelijk, een ander door de onzekerheid en verwarring, welke in zijn vak van studie heerschen, afgeschrikt wordt, om hetzelve verder met ijver en warme deelneming te beoefenen. Dit schijnt, voornamelijk, het geval te zijn met den Regtsgeleerden van professie, van wien ik, te dezer plaatse, wel bijzonder
behoore te spreken. Deze toch gevoelt niet zelden eene zekere huivering, wanneer hij zich ganschelijk aan zijne eigenlijke studie zal overgeven, en hij aarzelt, om zich meer met dezelve te bemoeijen, dan, ter waarneming van zijn

{==256==} {>>pagina-aanduiding<<}
ambt of beroep, volstrekt noodzakelijk is. En wie beseffen meer het ongelukkige en onaangename van hunnen stand, dan die gene, welke zich voornamelijk moeten bezig houden met het beoefenend gedeelte dezer studie, waaraan zij zich anders door vrije keuze en na rijp overleg hadden toegewijd? Ja, M.H.! het is hier, dat zich de noodlottige invloed van onzen tijd op wetenschappelijke zaken bij uitnemendheid gevoelen doet. Wij hebben gelegenheid gehad, om den verderfelijken geest, welke hier het gebied voert, te leeren kennen. Zullen wij er eenige eigenschappen van opgeven? Weifeling en onzekerheid in de onderscheidene Regeringen. Eene onbegrijpelijke zucht tot nieuwigheden, tot veranderingen, tot omkeeringen. Daaruit ontstane verschillende, en onderling strijdende, wetgevingen. Een trek tot zekere gelijkvormigheid en algemeenheid, even alsof de maatschappij naar de regelen eener wiskunstige leerschool moest zijn ingerigt. Omverrukking, in spijt van de duurte der materialen, van al het oude, hoe veel goeds en bruikbaars daaronder ook gevonden wierd, in stede van, na eene bedaarde herziening, het gebrekkige te verbeteren. Wederoprigting van nieuwe gebouwen, gedeeltelijk zoo maar in de haast te zamen gelapt, - doorluchtige vertrekjes, waarin men zich naauwelijks voor de zon en den regen kan beveiligen, - lootsen, slechts voor een' tijd en in nood van dienst, welke dit éénige voordeel bezitten, dat zij even spoedig weder worden asgebroken, als zij zijn opgeslagen. Een heerleger van wetten, instructien, reglementen, ordonnantien, en wat niet al? en een nog veel grooter aantal van interpretatien, explicatien en elucidatien op die wetten, instructien en reglementen, die vaak nog duisterder zijn dan de stukken zelve, en somtijds weder vergeten waren, vóór nog de wetten en reglementen in werking waren gebragt. Onbepaaldheid, onzekerheid en verwarring, hieruit ontstaande. De Maatschappij, zwoegende en schier bezwijkende onder den
opgehoopten last van het papier. Tegenstrijdigheden en botsingen van

{==257==} {>>pagina-aanduiding<<}
allerlei aard. Tegenwerkingen van alle kanten. Woelingen van alle belangen. Moeijelijkheid, ja onmogelijkheid, zelfs voor den vlijtigsten en schrandersten man, om uit dezen chaos het allernoodwendigste op te delven, om zoo menigvuldige inrigtingen, verordeningen en bepalingen toe te passen, en den geest der verschillende wetgevingen te onderscheiden. Het oude, het alleroudste, dat reeds ligchamelijk gestorven en begraven is, maar welks geest nog leeft en werkt, en nog lang leven en werken zal; - het nieuwe, dat pas geboren is en reeds wederom ligt te zieltogen, doch mede na zijnen dood eenen geruimen tijd zal doen gevoelen, dat het eenmaal een kortstondig aanwezen heeft gehad; - het allernieuwste, ons geheel vreemde, dat nog in de geboorte is, maar eerlang..... Doch laat mij zwijgen! laat ons de voleinding van ons noodlot afwachten! Gedurige slooping, gedurige wederopbouwing, gedurige verandering, gedurige verwarring en onzekerheid - ziet daar de voornaamste kenteekenen van den wetgevenden geest in onzen tijd! Het lust mij niet, er langer bij stille te staan. Hebt de goedheid, Mijne Heeren, om zelve het ontbrekende aan te vullen!
Ongelukkige gesteldheid, voorzeker, welke, op den duur, alle zucht tot geleerdheid en oefening dreigt te verstikken, en de droevigste vooruitzigten oplevert!
II. Dan - hoe behoort zich de beoesenaar der wetenschappen, van zijnen kant, te gedragen, onder dezen invloed van onzen tijd?
Het antwoord hierop kan niet twijfelachtig zijn.
Deze eigene noodlottige omstandigheden, deze voorbeeldeloos drukkende rampspoeden, deze verderfelijke invloed van den tijd, in welken wij leven, moet den edelen en regtschapenen vriend der letteren te sterker aansporen, om zich met verdubbelden ijver en met zijne geheele ziel op de wetenschappen toe te leggen. Eene algemeene beschouwing van die wetenschappen zelve zal voldoende zijn, om onze uitspraak boven allen twijfel te verheffen. Wanneer men de vraag op-
{==258==} {>>pagina-aanduiding<<}
pert: welke, bij algemeene onheilen en bijzondere wederwaardigheden, de beste middelen zijn, om zich opbeuring en troost te verschaffen, en in staat te geraken, om met bedaarden moed, met gelatenheid en stille onderwerping het lijden te verdragen? - dan aarzelen wij geenen oogenblik, om, naast het gebruikmaken van de vertroostingen, welke de Godsdienst oplevert, de genen, die daartoe geschikt en van der jeugd af opgeleid zijn, de beoefening der wetenschappen aan te bevelen. Wij zeggen met opzet: de genen, die daartoe geschikt en van der jeugd af zijn opgeleid. Voor allen zoude deze raad niet heilzaam zijn. De onderneming, zegt zeker Schrijver, om in den ouderdom eene hebbelijkheid tot de letteroefening te bekomen, is als met eenen grijzen baard in een' loopwagen te gaan, om loopen te leeren, wanneer men het gebruik der beenen verloren heeft. In het algemeen moeten de gronden van eenen gelukkigen ouderdom in de jeugd gelegd worden, en die in zijne jonge jaren zijne rede niet heeft aangekweekt, zal in zijnen ouderdom te eenemale onbekwaam zijn, om zich van dezelve wél te bedienen. Manent (zegt cicero) ingenia senibus, modo permaneant studium et industria: nec ea solum in claris et honoratis viris, sed in vita etiam privata et quicta (*). Niet alleen moet eene liefde tot oefening en eene zucht naar kennis met ons opgegroeid zijn, maar insgelijks zulk een naarstige ijver, als de gansche kracht van den geest noodig heeft, ter beoefening en nasporing der waarheid langs den grooten sleep van denkbeelden, en in die duistere schuilhoeken, waarin de menschen, en niet God, haar bestommeld en verstoken hebben:
Voor die genen, nogtans, (en tot dezulken heb ik het geluk te mogen spreken) die zich van der jeugd af

{==259==} {>>pagina-aanduiding<<}
aan der wetenschappen hebben geheiligd en in den lust tot oefening en de zucht naar kennis zijn opgegroeid, zullen de edelaardige oefeningen, van welke wij handelen, bij algemeene rampen, eenen onwaardeerbaren troost opleveren, en de grieven des tijds aanmerkelijk kunnen verzachten. Voor Ulieden, M.H., zal het dus niet noodig zijn, in eene breedvoerige beschouwing van de wetenschappen te treden. Voor U is het overtollig, haren lof te vermelden; schoon ook die lof in uwe ooren altijd wélluidend is, en gezegd kan worden nooit voldongen te zijn. Of zijn wij niet aan de wetenschappen alles verschuldigd, wat voor ons, als redelijke wezens, in het maatschappelijke leven, dierbaar en belangrijk is? Zij toch, door hare zusters, de kunsten, begeleid, hebben de menschen beschaafd, hen tot burgers gevormd, de bronnen van algemeene welvaart geopend, en aan de maatschappijen vermogen en zekerheid geschonken. Zij scherpen het verstand op, maken de hartstogten edeler, de gewaarwordingen kiescher, de verbeeldingskracht levendiger, den smaak zuiverder, en schenken ons eene ontelbare reeks van voordeelen en genoegens, welke zonder haar nog in de donkere toekomst zouden verborgen zijn. Of waren het niet de wetenschappen, in den ruimsten zin genomen, welke de nevelen van onkunde en driestheid, waarmede de menschen in den dageraad van hun bestaan omringd waren, allengskens verdreven, en hen hunne verhevene bestemming waardig maakten? Waren het niet de wetenschappen, welke het menschdom, naderhand, in den stikdonkeren nacht der middeleeuwen rondwarende en ongelukkiglijk in het stof der barbaarschheid bedolven, in den ouden, eerwaardigen rang herstelden en tot den vorigen trap van beschaafdheid en bevallige kennis terugvoerden? Zien wij niet door haar de verhevenste waarheden op het dagelijksche leven toepassen? Zien wij niet door nieuwe uitvindingen en ontdekkingen de weldadigste inrigtingen tot stand brengen, werkplaatsen uit het niet te voorschijn komen,
volkplantingen toe-
{==260==} {>>pagina-aanduiding<<}
nemen, en aan de maatschappij schatten, aanzien en vermogen, aan de burgers nijverheid, overvloed en aangename geneugten, aan alles leven en bezieling mededeelen? En zijn het niet de wetenschappen, welke nog geduriglijk onzen geest veredelen, deszelfs vermogens uitbreiden, en de menschelijke natuur al hooger en hooger tot meerdere volkomenheid brengen? Ja! overal, waar wij ons ook wenden mogen, ontdekken wij haren weldoenden geest. Hij vergezelt ons, werwaarts wij ons ook begeven, op het land en in de stad, in de openbare zamenkomsten en in onze woningen. Hij verlaat ons niet in onze dagelijksche bezigheden, in onze uitspanningen, in onze vermaken. Hij vordert geene uitwendige pracht of schitterenden luister, maar woont overal, waar men hem hulde bewijst en zijnen gezegenden invloed weet te waarderen, zoo wel in de nederige stulpen, als in de paleizen der wereldgrooten. Hij bezielt alle standen der maatschappij, en schenkt aan alles leven en werkzaamheid. Nog meer. Hij vlecht het snoer, dat de volken van alle werelddeelen en alle landen aan elkander verbindt, en eene broederlijke gemeenschap tusschen dezelve doet stand houden. De Vorsten en Beheerschers mogen zich wederkeerig eenen altijddurenden haat hebben gezworen; zij, die door de stralen der wetenschappen beschenen zijn, kennen geenen haat. De Vorsten en Beheerschers mogen elkander wederkeerig belagen, vervolgen en verwoestingen aanrigten; zij, die aan den boezem der wijsheid zijn gevoedsterd, hebben beginsels en gevoelens van zachtmoedigheid en broederliefde uit hare zegenrijke borsten ingezogen, en beschouwen elkander, zonder onderscheid van kleur, taal of godsdienst, als wezens van dezelfde natuur, als kinderen van denzelfden Vader, wien zij slechts waardiglijk kunnen vereeren door eensgezindheid en vredelievendheid, door achting voor menschenwaarde, waar zij zich ook vertoonen, door eerbied voor hetgene groot en edel is, waar het ook ontkiemen moge, door weldadigheid, door
algemeene, uit-
{==261==} {>>pagina-aanduiding<<}
gebreide, broederlijke liefde. Overal, waar wij ons ook wenden mogen, vinden wij de weldadige wetenschappen met gezellige deugden verbonden. De bevalligheden zweven voor hare treden; haar volgen de beschaafdheid en het genoegen. Hare koesterende stralen doen de zachtste neigingen in onzen boezem ontluiken. Door haar spreidt de Natuur de edelste gaven en meest betooverende eigenschappen met dubbelen luister ten toon. Door haar wordt ons oog gestreeld door verschillende voorwerpen, welke wij anders niet zouden ontdekken. Door haar wordt ons harte geroerd door tallooze schoonheden, welke wij anders onopgemerkt zouden voorbijgaan. Door haar worden onze genietingen gekuischt en onze begeerten en lusten reiner en edeler. Door haar leerden wij de regels van beschaafdheid en welvoegelijkheid betrachten, de genoegens der gezellige verkeering op prijs stellen. Door haar leven wij niet slechts voor ons zelve, maar leven wij ook voor anderen. Zij zijn de saus onzer uitspanningen en vermaken; de band, die ons met elkander vereenigt; de ziel onzer gezelschappen, en het onderpand voor de bestendigheid onzer vriendschappelijke verbindtenissen. Zij vormen, zij voeden, zij versterken, zij veredelen den geest; zij breiden hem uit; zij verheffen hem, en schenken hem dat heilig gevoel van onafhankelijkheid, dat voor den regtschappenen man het hoogste levensgeluk uitmaakt. Zij voeren ons op tot de kennis van het schoone en verhevene, tot de beoefening der deugd en eene getrouwe vervulling onzer pligten.
Gelukkig de stervelingen, die den drempel van haar heiligdom mogten betreden, en door de lessen der wijsheid wierden gevormd tot alles, wat schoon en goed is, wat groot is en edel en wél luidt! Waren zij niet de sieraden van hunnen stand, de wellust hunner tijdgenooten, het voorbeeld der nakomelingschap, de weldoeners van hun vaderland, de glorie der menschheid? De geschiedenis van vroegeren en lateren tijd levert ons hiervan de heerlijkste bewijzen op. Denken wij, om

{==262==} {>>pagina-aanduiding<<}
uit zoo grooten overvloed slechts eenigen te noemen, aan eenen socrates, in wien het ideaal van menschelijke deugd en wijsheid vereenigd scheen; aan eenen plato, dien de opgetogene bewondering met den bijnaam van den Goddelijken vereerde; aan eenen maecenas, den vriend van den edelen flaccus en van Mantua's onsterfelijken Dichter, den roem en luister van beider vereeuwigde zangen (*), die door de wetenschappen aan augustus verbonden, en daardoor de beschermer was der uitmuntendste mannen, de aankweeker van kunsten, wijsgeerte en verlichting; aan den jongen plinius, wien dezelfde wetenschappen aan den onvergelijkelijken trajanus boeiden, die de Romeinsche wingewesten zoo belangeloos bestuurde en de behouder werd van velen; aan eenen scipio, den Afrikaner; aan eenen cajus laelius, lucius furius en marcuscato, als mannen, door de wetenschappen gevormd, in welke door het onderwijs eene zekere onbegrijpelijke, bijzonder uitmuntende, volmaaktheid geboren werd, ons door tullius, dien ik reeds eerder had moeten noemen, met al den luister zijner welsprekendheid voorgesteld in zijne Redevoering voor den Dichter archias, welke, inzonderheid als eene uitmuntende lofrede op de wetenschappen en kunsten, in eeuwig aandenken verdient gehouden te worden.
Dan - wat behoeve ik Ul., Mijne Heeren, verder over de waardij der wetenschappen te onderhouden, daar Gij dezelve door eigene ondervinding hebt leeren kennen? Gewisselijk! er moet iets voortreffelijks, er moet iets edels, er moet iets Goddelijks schier in derzelver beoefening gelegen zijn. De Ouden zijn vol van haren lof. En geen wonder: daar toch de letteroefeningen voor den geest even onmisbaar zijn als spijs en

{==263==} {>>pagina-aanduiding<<}
drank voor het ligchaam. Wat zeg ik? Men moge het ligchaam al verwaarloozen; men benadeelt daardoor niets dan een broos en vergankelijk deel, dat ons slechts tot reisgewaad dient op den togt door dit kortstondig naar een beter en eeuwig leven, en dat, na verloop van eenige jaren, toch van zelfs wederkeert tot het stof, waaruit het ontstaan is. Maar het edeler deel van den mensch, - onze onsterfelijke ziel, quae in nobis divina ducenda est (*), niet te beschaven, niet te volmaken, is een schandelijk verzuim, dat geene eeuwigheid herstellen kan. Het is dus pligt, dure pligt van elken sterveling, haar te voeden met krachtige en edele spijzen, niet met veel en allerlei, gelijk de gewoonte van sommigen is, maar, volgens den raad van seneca, met het beste en duurzaamste, ten einde zich dagelijks eenig steunsel tegen de vrees voor armoede, voor den dood en andere onheilen te verschaffen, en die echte levenswijsheid deelachtig te worden, welke, volgens dezen wijsgeer, geene kunst is, geschikt, om er, door vertooning bij het volk, roem mede te behalen; welke niet bestaat in woorden, maar in zaken; welke niet te baat wordt genomen, om den dag met eenige vermakelijkheid te slijten, en zich in rustige oogenblikken voor verveling te bewaren; welke de ziel vormt en bewerkt, het leven bestuurt, de daden regelt, en aanwijst, wat men te doen en te laten heeft; welke bij het roer zit en den koers stuurt, wan neer men tusschen gevaarlijke klippen dobbert; zonder welke niemand voor gevaren zeker is (†). Niet tot alles, wat er slechts bestaat, maar tot wezenlijk voor-
{==264==} {>>pagina-aanduiding<<}
treffelijke onderwerpen, moet zich onze weetlust uitstrekken; en dan zullen wij ontwaren, dat deze oefening, met hoe veel vermaak dezelve ook vergezeld ga, een hooger, een edeler doel heeft, ons tot een duurzaam en onwaardeerbaar heil verstrekt; dan zullen wij ondervinden, dat wij het woelige tooneel der wereld, waarop wij dikwerf niets dan smart en smaad en vernedering inoogsten, verlaten kunnen, zonder ongelukkig te zijn; dat wij genoegens en rust en tevredenheid kunnen vinden in onze eigene woningen, waar wij een heiligdom bezitten, dat aan de wetenschappen is toegewijd; waar wij niet blootstaan aan gedurige miskenning en teleurstelling; waar wij niet geërgerd worden door de onstandvastigheid en het wufte gedrag van lieden, wier aanleg en bekwaamheden aanspraak hebben op onze achting en ons vertrouwen, doch die den verderfelijken tijdgeest niet wederstaan kunnen, en door het voorbeeld van anderen, met opoffering van hunne eigene zelfstandigheid, worden weggesleept; waar wij, met den gevoeligen petrarcha, in onze boeken onze vrienden aantreffen, in wier kring wij ons bestendig mogen verlustigen; die van alle eeuwen zijn, en uit alle landstreken tot ons komen; die zich beroemd hebben gemaakt in den oorlog zoo wel, als in de staatkunde en de wetenschappen; die wij dagelijks kunnen zien, en die altijd tot onzen dienst gereed zijn; die in ons gezelschap vertoeven, en hetzelve verlaten, op onzen wenk; die nooit eenig luidruchtig verschil hebben, en al onze vragen beantwoorden; die ons nu eens de geschiedenissen der vervlogene eeuwen verhalen, dan de geheimen der natuur ontdekken; die ons leeren wél te leven en gerust te sterven; die nu eens onze zorgen verdrijven en ons opgeruimd en vrolijk maken, dan weder onze harten wapenen tegen het lijden, en
waaraan wij de beteugeling onzer driften en onze zoo gelukkige onafhankelijkheid van anderen grootendeels mogen toeschrijven. Ja, M.H.! het is de beoefening der wetenschappen - en hiermede mogen wij haren lof als vol-
{==265==} {>>pagina-aanduiding<<}
dongen beschouwen - welke, zoo als wij reeds hebben opgemerkt, den krachtigsten troost oplevert in tegenspoeden en wederwaardigheden, welke den ouderdom vermaakt en opluistert, en medewerkt tot het bereiden van een zacht en vreedzaam sterfbed.
Veteres quidem philosophi (zegt cicero, de Finib.) in beatorum insulis fingunt, qualis naturâ sit vita sapientium, quos cura omni liberatos, nullum necessarium vitae cultum aut paratum requirentes, nihil aluid esse acturos, putant, nisi ut omne tempus in quaerendo ac discendo, in naturae cognitione consumant. Nos autem non solum beatae vitae istam oblectationem videmus, sed etiam levamentum miseriarum. Itaque multi, cum in potestate essent hostium aut tyrannorum, multi in exsilio, dolorem suum doctrinae studio levaverunt (*). Ja! van deze zijde vertoonen zich de wetenschappen in het beminnelijkste licht. In rampen en tegenspoeden leveren zij de beste vertroosting op. Al zuchten wij ook onder het geweld van eenen vijand; al kwelt en knevelt ons ook een dwingeland; al moeten wij ook in ballingschap rondzwerven, de letteroefeningen kunnen onze nooden lenigen, onze grieven verzachten. In dergelijke omstandigheden hebben zij een onbegrijpelijk vermogen, eene hemelsche kracht. Van onze posten verlaten, van onze gewone
bezigheden vervreemd, uit

{==266==} {>>pagina-aanduiding<<}
onze betrekkingen gerukt, blijft ons niets overig, dan onze toevlugt te nemen tot de beoefening der wetenschappen. Het is toch aan geenen twijfel onderworpen, of wij worden door de natuur tot werkzaamheid gedreven. Sunt autem clariora, vel plane perspicua, nec dubitanda indicia naturae, maxime scilicet in homine, sed in omni animali, ut appetat animus aliquid agere semper, neque ulla conditione quietem sempiternam possit pati. Itaque, ut quisque optime natus institutusque est, esse omnino nolit in vita, si gerendis negotiis orbatus, possit paratissimis vesci voluptatibus: nam aut privatim aliquid gerere malunt, aut, qui altiore animo sunt, capessunt rempublicam honoribus imperiisque adipiscendis, aut totos se ad studia doctrinae conferunt (*). En nu, M.H., wanneer de tijden zoodanig zijn, dat die genen, qui altiore animo sunt, geenerlei lust meer gevoelen, of geene gelegenheid hebben, om den staat in eenigen post van eer of gezag van dienst te zijn, wat blijft er dan voor hen
overig, dan zich met geheel hunne ziel op de wetenschappen toe te leggen, waartoe zij reeds van zelfs door de natuur gedreven worden? Omnes enim trahimur et ducimur ad cognitionis et scientiae cupiditatem, in qua excellere pulchrum putamus (†).

{==267==} {>>pagina-aanduiding<<}

Gelukkig hij, die het daartoe niet aan de gelegenheid en middelen ontbreekt! Gelukkig hij, die daartoe van der jeugd is opgeleid, en in betere tijden de gronden gelegd heeft! Gelukkig hij, die, welk een loop ook de wereldsche zaken mogen nemen, welke donkere dagen van bekommering, van lijden en verdrukking hij ook beleven moge, zich aan de borsten der achtbare wijsheid laven, en in hare armen eene veilige schuil- en rustplaats mag vinden! Deze wijkplaats hebben ook, in alle rijden en bij alle volken, de braafsten, de edelsten, dezulken, die van eenen meer verhevenen aard waren, onder den druk van rampen en dwingelandije, gereedelijk gezocht en gelukkiglijk gevonden. Van hier, dat de wederwaardigheden, bijzondere personen overgekomen, hoe verschrikkelijk ook in den eersten opslag, hun op den duur niet zelden tot voordeel en zegen verstrekten. Van hier, dat de letteroefeningen en geleerdheid, gelijk zij den ongelukkigen vertroosteden en bemoedigden, wederkeerig van dezen den grootsten dienst door ophelderingen en uitbreidingen mogten ontvangen. Van hier, dat wij menigmaal mogten ontwaren, dat de kunsten en wetenschappen de heerlijkste aanwinst verkregen, tot den hoogsten luister werden opgevoerd, juist in tijden van algemeene beroeringen en volksrampen.
Zoo mogt een der oude wijzen, door de deugd en wetenschappen eenen schat hebbende verworven, die hem nimmer konde ontnomen worden en alle wereldsche goederen overtrof, met een gevoel, dat geen keizer of koning, geen veldheer of staatsman, zoo hij de waarde der wetenschappen niet bij ondervinding kent, eenigermate kan beseffen, en met gerustheid tevens, uitroepen, terwijl hij niets buiten zich medevoerde: omnia mea porto mecum (*). Zoo getroostte zich scipio,

{==268==} {>>pagina-aanduiding<<}
de Afrikaner, ter bevordering van de rust zijns vaderlands, eene vrijwillige afzondering, en vond in de stille beoefening van de letteren en den landbouw eene rijke vergoeding voor het gemis van de eer en den luister, waarop hij te Rome zoo regtmatige aanspraak had. Zoo genoot marcellus, alléén door de beoefening der wetenschappen, in zijne ballingschap al het geluk, voor hetwelk de menschelijke natuur vatbaar is. Brutus zag hem in dien vernederden, en voor elken regtschapenen Romein zoo hoogst ongelukkigen, staat, en dacht, dat hij, terugkeerende zonder marcellus, eerder in ballingschap scheen te gaan dan deze, die in dezelve gebleven was. Zoo zocht m. cato het smartelijk gevoel, dat hij de eenige overgeblevene Romein in Rome was, door de letteroefeningen te verzachten, en zat, volgens de getuigenis van cicero, in de boekverzameling van den jongen lucullus, in het midden van den ruimsten overvloed, even als een zwelger, zich in de boeken te vergasten.
Doch - wat behoeven wij ons op vreemden te beroepen, daar ons eigen vaderland ons, te dezen aanzien, zulke overtuigende bewijzen, zulke heerlijke voorbeelden oplevert. Waar is eenig volk op den aardbodem, dat zoo veel heeft geleden, met zoo vele rampen heeft moeten worstelen, en in al dat lijden en al die rampen zoo veel standvastigheid, zoo veel moed, zoo veel grootheid heeft betoond, als het Nederlandsche volk? Denken wij slechts aan de eerste vestiging van onze onafhankelijkheid, aan dien tijd van geweld en beroering, toen het zwaarlijvig gebouw (gelijk onze hooft zich uitdrukt) ter tinne toe werd opgetogen, met zoo geringe hulp van anderen, en onder 't gedurig rammeijen des vijands op 't onbestorven metselwerk. Verplaatsen wij ons met onze verbeelding in het midden en laatste gedeelte der 16de, en in het begin der 17de eeuw. Wanneer men van algemeene onheilen en volksrampen spreekt, dan kunnen die tijden ten doorluchtigen voorbeelde dienen. En, Mijne Heeren! zag men

{==269==} {>>pagina-aanduiding<<}
niet uit die tegenspoeden, uit die ellende, uit die worsteling onze vrijheid, onze onafhankelijkheid, onze grootheid, onze glorie met luister ten voorschijn komen? Ja! wat onmogelijk scheen, gebeurde, en van die rampspoedige tijden dagteekent zich onze nationale roem, ten aanzien van kunsten en wetenschappen. Wat wij ook verder moesten verduren; welke verdeeldheden en woelingen ons vervolgens van binnen ook teisterden; welke schrikkelijke en geweldige oorlogen ons van buiten ook bestookten - midden onder dat alles, terwijl cromwell en naderhand nog weder de Engelschen ons aanvielen; terwijl de Portugezen in het Noorden ons beoorloogden; terwijl het groote en magtige Frankrijk, onder een' Vorst, dien de wereldheeerschappij toelachte, het kleine en zwakke Nederland bij de keel had gevat en schier den gorgel toedrukte; terwijl de Munstersche Bisschop onze velden verwoestte, en onze dappere voorouders binnen deze stad zijn geweld verduurden; terwijl het Haagsche graauw, met de woede van kannibalen, plaste in het bloed van de de witten; terwijl alles waggelde, alles dreigde in te storten, en niets dan de moed en hoogste inspanning van alle krachten (waarvan men thans geen denkbeeld meer heeft) den staat, onder den zegen des Allerhoogsten, behielden en voor eenen geheelen ondergang bewaarden - midden onder dat alles schoot de eens geplante boom der kunsten en wetenschappen welig op, wortelde zich vast in onzen drassen bodem, aan de golven ontwoekerd en door het bloed van zoo vele edelen geheiligd, breidde zich uit, bloeide en droeg vruchten, zoo schoon en heerlijk, als noch vroeger noch later tijd heeft mogen aanschouwen. o! Wie herinnert zich niet met een hart, kloppende van liefde en eerbied voor onze groote voorouders, en met kaken, gloeijende van schaamte om een laag en verbasterd nakroost, dezen schoonen, doorluchtigen, heiligen tijd? En wie denkt hierbij tevens niet met gevoel en bewondering aan die groote en
beroemde mannen, die, in spijt van rampen en onheilen, van woe-
{==270==} {>>pagina-aanduiding<<}
lingen en verdeeldheden, welke den staat zoo grievend teisterden, en waarmede velen hunner persoonlijk moesten worstelen, met onvermoeiden ijver de kunsten en wetenschappen bleven beoefenen? Wie denkt hier niet aan eenen dousa, scaliger, junius, heinsius, scriverius, salmasius, gronovius en vossius? aan eenen hooft, brandt, cats, van baerle, vondel, huygens, de decker, en aan den roemruchtigen Balling, wien ik slechts alléén had behoeven te noemen, of liever, wien ik niet noodig heb te vermelden, daar de naam van de groot in aller harten gegriffeld is? - Dan, het wordt tijd, dat ik mij bekorte, daar ik, thans eenen zoo aangenamen weg bewandelende, te laat bespeure, dat ik reeds te verre ben afgedwaald.
Wij hebben dus gezien, dat de wetenschappen, in tijden van onrust en beroeringen welig tierende, de beste middelen zijn, om troost en bemoediging in het lijden en onder de verdrukkingen te verschaffen. Wél mogt dan tullius zeggen: Caeterae neque temporum sunt, neque actatum omnium, neque locorum. Haec studia secundas res ornant, adversis perfugium ac solatium praebent (*). Wél mogt hij er bijvoegen: haec studia senectutem oblectant (†). Deze eigenschap staat ons nog te beschouwen.
Ja! de beoefening der wetenschappen vermaakt den ouderdom; zij levert, in dat eerwaardige levensperk, het edelste voedsel op voor den geest, en bereidt eene zachte peluw voor de doodsponde des grijzen.
Welk een aanlokkelijk onderwerp, eener afzonderlijke verhandelinge overwaardig! Of zoude het niet bekoorlijk en streelend zijn, het beeld van eenen grijsaard te schetsen, die zijne tevredenheid, zijne genoegens, zijne rust,

{==271==} {>>pagina-aanduiding<<}
zijne kalmte, zijne bedaardheid, zijne vrolijkheid, zijne opgeruimdheid, en bereidvaardigheid tevens, om deze wereld te verlaten, voor een aanzienlijk gedeelte, aan de letteren en wetenschappen verschuldigd is? eenen grijsaard, in quo adolescentis est aliquid, qui corpore senex esse potest, animo nunquam crit? (*) eenen grijsaard, die door zijn eigen voorbeeld de uitspraak van tullius bevestigt: Semper in his studiis viventi non intelligitur, quando obrepat senectus. Ita sensim sine sensu aetas senescit, nec subito frangitur: sed diuturnitate extinguitur (†).
Dan, Mijne Heeren! zoude dusdanig tafereel, hoe schoon en uitlokkend zich hetzelve ook vertoonen moge, niet overbodig kunnen schijnen in eene vergadering, die het voorregt heeft van nog gedurig in haar midden eenen man te aanschouwen, aan wien ik de weinige trekken, welke ik u van eenen, door de wetenschappen begunstigden, grijsaard gegeven heb, gaarne erkenne verschuldigd te zijn? Gij zult mij toch wel niet van vleijerij verdenken, eerbiedwaardige vader de rhoer! wanneer ik, ter bevestiging mijner stelling, dat de beoefening der wetenschappen den ouderdom vermaakt, en het hare bijdraagt, om een zacht en vreedzaam sterfbed te bereiden, mij beroepe, mij met vertrouwen, met overtuiging voor ons allen beroepe op uwe weltevredenheid, op uwe zielsrust, op uwe zoo bekende goedhartigheid, op uwe nog jeugdige vrolijkheid, op uwe zoo mannelijke bedaardheid, op uwe regt christelijke gelatenheid, op uwe kinderlijke onderwerping aan den wil des algoeden Vaders, die u zulk een' kalmen en gezegenden ouderdom geschonken heeft - en op uwe be-
{==272==} {>>pagina-aanduiding<<}
reidvaardigheid, om, op zijnen eisch, wederom in zijne handen over te geven dien onsterfelijken geest, welken gij hier zoo heerlijk hebt ontwikkeld en voorbereid. Neen! gij zult mij niet van vleijerij verdenken, (en die mij kennen, eerwaardige vader! weten, dat ik daarvoor te eenemale ongeschikt en onvatbaar ben) indien ik u hier voor ons allen, die ook eens zulk eenen gezegenden toestand, zulk eene honesta senectus wenschen te genieten, als een voorbeeld ter navolginge voorstelle; indien ik uw beeld met weinige trekken poge te schilderen, en daartoe eenige dichtregelen overneme, in welke gij zoo volkomen gelijkend getroffen zijt:

Beschouw mijn' grijzen hier! op 't effen, statig wezen 
Is zelfgenoegzaamheid bij rust der ziel te lezen. 
Wat maakt voor hem thans uit de waarde van 't bestaan? 
De vrienden zijner jeugd zijn voor hem heengegaan; 
Zij is niet meer, aan wie hem de echtknoop had verbonden; 
Hij staat als de eenzame elk op heide of woeste gronden, 
Die slechts aan steen of struik de onvruchtbre schaduw biedt. 
De smart - o neen! 't vermaak van hopen heeft hij niet. 
 
De driften, die zijn jeugd zoo veel genoegen gaven, 
Zijn veerkracht, sterkte zijn nu in zijn hart begraven. 
Hij voelt geen wenschen meer. Had hij in vroegren tijd 
Zich aan d'ondankbren last van volk en staat gewijd, 
Thans deelt hij weinig in der volken wisselingen. 
Hij ziet zijn schreden door een nieuw geslacht omringen, 
Dat vreemde wetten volgt, naar andre zeden leeft. 
Het bloed kruipt loom en traag. 't Hoogd waggelt. 't Ligchaam beeft. 
 
Nogtans kunt ge in 't gelaat, in de achtbre wezenstrekken 
Geen sombre treurigheid, maar zachte kalmte ontdekken. 
Zijn glimlach streelt het hart, gelijk in wintertijd 
Nog soms een zonnestraal 't besneeuwde veld verblijdt. 
Vanwaar die rust? die vreugd? o! 't Zijn de fraaije kunsten, 
Die nog zijn grijze kruin belomren met haar gunsten; 
De wetenschappen zijn hem trouw, verandren nooit: 
Zijn winter wordt door haar nog met gebloemt' bestrooid. 

Eu nu, Mijne Heeren! nadat ik u den ongelukkigen

{==273==} {>>pagina-aanduiding<<}
tijd, welken wij beleven, geschetst heb; nadat ik u, in het algemeen, de voortreffelijkheid en hooge waarde der wetenschappen, en, in het bijzonder, derzelver vermogen, om in tegenspoeden de beste vertroosting op te leveren, en in den ouderdom te vermaken, heb voorgesteld, nu zult Gijl. voorzeker de gegrondheid van het, bij voorraad door mij gegeven, antwoord op de vraag: hoe zich de beoefenaar der wetenschappen onder den ongelukkigen invloed des tegenwoordigen tijds behoort te gedragen? met geheel uw hart erkennen en toestemmen, en ik zal wel niet noodig hebben, om ulieden, zoo wel als mij zelven, te bemoedigen en aan te sporen, om ons, in dezen, waarlijk ongelukkigen en onheil voorspellenden, tijd, met vernieuwden ijver en met onze geheele ziel aan de wetenschappen toe te wijden, en dezelve met verdubbelde vlijt te beoefenen. Neen, M.H.! de wetenschappen zijn beminnelijk genoeg in haar zelve. Zij nooden ons. Zij spreiden hare bekoorlijkheden ten toon. Hare lokstem is onwederstaanbaar. De omstandigheden werken mede. De tijd dringt met kracht, en het voorbeeld van onzen eerwaardigen grijzen, die den koninklijken weg, welken hij van der jeugd af is ingeslagen, met welberadenen moed heeft bewandeld, spoort ons aan, om zijne voetstappen te drukken, ten einde uit de bronnen zelve die echte levenswijsheid te scheppen, welke de rampen dezes levens lenigt, en de grievendste wederwaardigheden met standvastigheid doet verdragen. Gave God (en, welk een akelig voorgevoel mijnen geest ook moge benevelen, dezen wensch kan ik nog niet onderdrukken) gave God, dat wij ons dierbaar, ja, hoe ook vernederd, toch altijd dierbaar, vaderland nog eens weder vrij en onafhankelijk, en bloeijend en gelukkig mogten zien! en dat wij weder, als in vroegere tijden, in rust en vrede en eensgezindheid, de letteren, de kunsten en de wetenschappen beoefenen, en in die oefening ons geluk zoo wel, als het heil en den roem van het vaderland, zoeken en vinden mogten!


{==274==} {>>pagina-aanduiding<<}

Waarneming, over de werking van den zoogenoemden, door dr. Schütz te Bruchsal bekend gemaakten, wondersteen (miraculösen Heilstein) in de witte zwelling van het kniegewricht. Door Dr. A.R. Hesselbach, te Wurzburg.

H.C., 28 jaren oud, werd in het jaar 1804, op reis zijnde, door de venusziekte besmet, en door kwakzalvers slecht genezen. Nadat er twee jaren verloopen waren, ontdekte deze man aan de inwendige zijde van het regter been, onmiddellijk onder de kuit, een klein en pijnlijk knobbeltje, hetwelk gedurig grooter werd, openbrak, en in eene zweer veranderde van omtrent drie duimen middellijn. Zij werd, na omtrent een half jaar geduurd te hebben, door loodmiddelen geheeld. Ruim een jaar daarna ontstond er dergelijk een knobbeltje aan de regter zijde van de borst, omtrent de zevende rib, hetwelk insgelijks doorbrak, maar binnen 14 dagen door eene oplossing van bijtende kwik (mercurius subl. corrosivus) genezen werd. In het jaar 1809 openbaarde zich aan het bovenste gedeelte van het linker scheenbeen binnenwaarts weder een knobbeltje, hetwelk bij aanraking gevoelig was. De lijder sloeg er in den beginne geen acht op, denkende, dat het mogelijk verdwijnen zoude; maar het groeide gedurig aan, was pijnlijk bij het gaan, terwijl de knie onder hevige en stekende pijnen dikker werd. Hij raadpleegde onderscheidene geneesheeren; maar de kwaal verergerde, in weerwil der door hen toegediende middelen; de zwelling der knie groeide aan; het knobbeltje werd steeds grooter; hij kon geene laarzen meer aantrekken, en niet dan met moeite slechts weinige schreden gaan.
Den 28 Maart 1811 kwam de lijder ook tot mij, en ik ontwaarde het volgende: op de gemelde plaats aan het scheenbeen was eene ongelijke beenuitzetting, die de grootte van een hoenderei had; de daarover liggende

{==275==} {>>pagina-aanduiding<<}
bekleedselen waren rood en pijnlijk; de knie was ter grootte van een hoofd uitgezet, zonder dat men er echter vochtgolving in kon ontdekken; derzelver bekleedselen waren bleek, de aderen blaauw doorschijnende, en het gewricht half gebogen, pijnlijk, en niet dan met moeite beweegbaar; de eetlust was gering; de nachten werden meestal slapeloos doorgebragt, en de lijder vermagerde buitengewoon.
Ik herinnerde mij, in eene verhandeling van Dr. schütz (*) gelezen te hebben, dat hij onderscheidene zwellingen van het kniegewricht door den, in sommige streken langs den Rijn dus genoemden, wondersteen (miraculösen Heilstein) genezen had, en ik nam het besluit, daarmede eene proef te nemen.
Het middel volgens het voorschrift van Dr. schütz (†) bereid zijnde, liet ik twee lood van hetzelve in 24 oncen water oplossen, en gewarmd (§) met doeken op het lijdende deel leggen.
Toen ik den lijder den volgenden dag bezocht, ont-
{==276==} {>>pagina-aanduiding<<}
dekte ik reeds blaartjes op de huid, vooral ter plaatse van de beenuitzetting, en de lijder voelde daar en in het gewricht minder pijn.
De oorzaak der kwaal van eenen venerieken aard zijnde, liet ik den lijder den merc. praec. ruber met antim. crud., volgens het voorschrift van Dr. herg te Stargard, toedienen (*).
Den 30 Maart vertoonden er zich reeds eenige blaren met eenen donkerrooden kring, welke hevig jeukten; daarentegen waren de pijnen in het gewricht en de beenuitzetting minder geworden. Dagelijks ontwaarde men meer blaren, vooral op de beenuitzetting en in de knieholte, terwijl de lijder beter kon gaan en de dikte bij voortduring kleiner werd. Met de inwendige middelen werd met klimmende giften voortgegaan, terwijl hij over dag de oplossing onafgebroken gebruikte. De blaren verspreidden zich sterk, en vormden zwarte korsten ter grootte van een stuiver.
Den 18 April, nadat de lijder tot 3 greinen merc. praec. ruber met 2 drachmen antim. crud. geklommen was, vertoonden zich de voorboden der kwijling, en den 21 was dezelve reeds volkomen aanwezig. Het gebruiken van het kwik-oxyde werd nu gestaakt, en; in plaats van eene once, werd maar eene halve once van het mengsel opgelost, dewijl de zwelling bijna geheel verdwenen was; ook begonnen de blaren te droogen.
Den 29 April gebruikte hij weder twee greinen kwik.
Den 2 Mei was de zwelling geheel weg, de beweging onbelemmerd, en de lijder ging zonder pijn of moeite. Met de kwik werd in verminderde hoeveelheid voortgegaan; desgelijks met de oplossing van den wondersteen. De korsten vielen af, en er bleven donkerroode vlekken over. Den 11 Mei was de lijder geheel hersteld, zoodat

{==277==} {>>pagina-aanduiding<<}
hij zijne gewone bezigheden verrigten en zich aan alle luchtsveranderingen blootstellen kon. - In het jaar 1813 zag ik hem weder, wanneer hij mij verzekerde, niets meer te bespeuren; beide knien waren gelijk, en alleen door de likteekens der blaren kon men nog onderscheiden, welke derzelven te voren was aangedaan geweest.

Daar de aldus genoemde witte zwelling der gewrichten, en vooral die van het kniegewricht, in ons land niet tot de zeldzaam voorkomende gebreken kan gebragt worden, en derzelver genezing, zoo als de vermaarde van gesscher (*) te regt aanmerkt, ten uiterste bezwaarlijk, om niet te zeggen onmogelijk wordt; zoo hebben wij de bovenstaande waarneming ter mededeeling niet onwaardig gekeurd, ten einde er bij voorkomende gelegenheid ook met dit middel proeven ter genezing van zulk een lastig als gevaarlijk ongemak zouden kunnen genomen worden. Onder de aanwending van de meeste der tot hiertoe tegen dit gebrek aangeprezene middelen is het toch maar zelden, dat men zich op eenen volkomen gelukkigen uitslag beroemen kan. In verreweg de meeste gevallen moet men zich te vreden houden, wanneer dit ongemak reeds eenigen tijd geduurd heeft, indien de lijder met eene overblijvende stijfheid of onbewegelijkheid van het gewricht vrijkomt; terwijl niet zelden het leven van den lijder alleen door verlies of afzetting van het aangedane deel kan behouden worden. Het ware dus te wenschen, dat er een uitwendig middel konde gevonden worden, hetwelk, door naar de plaatshebbende omstandigheden gewijzigde inwendige middelen ondersteund, in de meeste gevallen van eene meer bepaalde zekerheid dan de tot hiertoe aangeprezene zoude zijn. De eenvoudige en gemakkelijke bereiding van het boven opgegeven middel en deszelfs onkost-
{==278==} {>>pagina-aanduiding<<}
baarheid maken, naar ons inzien, hetzelve ter nadere proefneming niet ongeschikt, waartoe ook wij bij voorkomende gelegenheid zeer genegen zijn.
Dan, terwijl wij dit middel ter verdere beproeving voorstellen, kunnen wij niet voorbij met weinige woorden van een ander te gewagen, met welks aanwending wij ter genezing van dit lastig ongemak herhaalde reizen allergelukkigst geslaagd zijn. Na dit ongemak, hetwelk, met uitzondering van zeer weinige gevallen, door vermenging (complicatie) met rheumatieke, scrofuleuze of venerische ziekten zoo veel te hardnekkiger wordt, onderscheidene malen, bij eene gepaste inwendige behandeling, nogtans met vele der gewoonlijk opgegevene uitwendige middelen vruchteloos behandeld te hebben; zoo dachten wij eindelijk ook eene proeve te mogen nemen met de door autenrieth (*) tegen den kinkhoest zoo zeer aangeprezene zalf, bestaande uit den met eene vette zelfstandigheid vermengden braakwijnsteen, (tartarus emeticus) hetwelk met een zoo goed gevolg geschiedde, dat wij, van vier ons binnen den tijd van twee jaren voorgekomene gevallen, waarvan één bij onze komst bijna reeds hopeloos was, (daar het ongemak door de ons voorafgegaan zijnde miskend scheen) drie geheel hersteld, en het vierde, als reeds te verre gevorderd om volkomen genezen te kunnen worden, nogtans, met wegneming aller toevallen, met behoud, alleen met verstijving van het kniegewricht, genezen hebben.

{==279==} {>>pagina-aanduiding<<}

Het bestek van dit Tijdschrift niet gedoogende hierover breedvoeriger te handelen, zullen wij mogelijk langs eenen anderen weg het belangrijkste dezer gevallen mededeelen. Wij willen alleen hier nog doen opmerken, dat door de herhaalde aanwending dezer zalf (*), waarmede wij eene algemeene, zich geheel over het lijdende deel uitstrekkende, prikkeling beoogden, een uitslag voortgebragt werd, dat de koepokken zóó nabootste, dat een hiervan onkundige hetzelve ligtelijk met deze zoude verwisseld hebben; alleen verschilde dit uitslag van de koepokken door de schielijke opvulling met etterachtige stoffe en spoedig daarop volgende opdrooging. Door iedere uitbotting werd telkens eene min of meer aanzienlijke hoeveelheid stof ontlast, hetwelk na iedere opdrooging door herhaalde inwrijvingen op nieuw bewerkt werd, waarna de zwelling en andere toevallen steeds verminderden.
Dat de aandacht der kunstgenooten tot deze middelen getrokken worde, en dat, door de aanwending van beide, vele anders ongelukkige lijders hersteld en van verminking bevrijd mogen blijven!
F.A.





Iets, over het nageslacht van den vermaarden mentzischen boekdrukker Petrus Schöffer, naar 's Hertogenbosch verhuisd, en aldaar uitgestorven. Door Mr. W.C. Ackersdijck, te Utrecht.

In de onlangs uitgekomene, zoo belangrijke, en met den gouden eerprijs van de Hollandsche Maatschappij bekroonde,

{==280==} {>>pagina-aanduiding<<}
Verhandeling van den Heer jacobus koning, over den oorsprong, de uitvinding, verbetering en volmaking der Boekdrukkunst, wordt zoo veel lof toegevoegd aan den Mentzischen Boekdrukker petrus scheffer, of, zoo als hij zich bij de eerste uitgave van het Psalmboek met vermelding van zijnen naam in 1457 noemde, petrus schöffer de gernszheim, dat het te dezer gelegenheid niet te onpas schijnt te komen, het volgende omtrent zijne nakomelingen, derzelver verhuizing naar de Nederlanden, en het uitsterven van zijn nageslacht in den laatsten mannelijken afstammeling binnen dit Koningrijk, mede te deelen.
Petrus scheffer, schoonzoon van johannes fust of faust, zoo men meent, in 1502 of 1503 overleden, oefende de boekdrukkunst te Mentz. Het was voor hem, volgens getuigenis van den Heer koning, bewaard, de te Haarlem zoo gebrekkig uitgevondene, maar te Mentz eenigzins verbeterde, kunst van boekdrukken tot den hoogstmogelijken trap van volkomenheid te verheffen, en genoegzaam tot dien stand te brengen, waarop dezelve nog wordt uitgeoefend; hij werd daarin opgevolgd door zijnen zoon, johannes scheffer, die deze kunst aldaar voortzettede tot 1533; deszelfs zoon, mede johannes genaamd, en dus de kleinzoon van den verdienstelijken petrus scheffer, begaf zich naar 's Hertogenbosch, hoofdstad der Provincie Noord-Braband. Marchand, die in zijne Histoire de l'origine de l'Imprimerie, à la Haye 1740, eene breedvoerige geslachtlijst van scheffer heeft gevoegd, welke ik hier niet verder, dan tot mijn oogmerk dienstig is, zal herhalen, vermeldt die verhuizing, en wel, dat hij zijne woonplaats nam in voorzeide stad, in het verguld missaal, in de kerkstraat, waar hij verscheidene boeken drukte, van welke marchand er echter geene kende; er zijn er nogtans van voorhanden; het oudste, dat mij is voorgekomen, en met anderen onder mij berust, en hetgeen mogelijk het eerste van allen is, draagt den titel: ‘Petriscus Georgii Macropedii fabula incundissima, Busaducis apud Joannem Schoefferum. anno virginei partus MDXLI. mense vero Junio’ 8o; men vindt daar achter een prentje, vertoonende een bosch en jagers met honden in het verschiet, en op den voorgrond een' naakten man, houdende het wapen der stad 's Hertogenbosch,
welk prentje men juist hetzelfde ontmoet achter een boekje,

{==281==} {>>pagina-aanduiding<<}
getiteld: ‘Eenen schoenen spieghel van eenen duechdelycken leven. Gheprent tot Shartoghenbossch by my Gerart vander Hatart wonende in die kerckstraet recht teghen die schole over, int iaer ons Heeren MD ende XL in Junio’, ten blijke, dat johannes schoeffer in de drukkerij, in hetzelfde huis, in 1540 of 1541, gerart van der hatart opgevolgd is; terwijl deze daarin was voorafgegaan door laurens haijen, zoo als onder andere blijkt uit een boekje, getiteld: ‘Dat wonderlycke leven der gesellen des heylighen Vaders Sinte Franciscus geprent Tshertogenbosch tegen die schole over bi mi Laurens Hayen in die kerckstraet int iaer ons Heeren MCCCCC ende XIIII.’ Johannes, die de spelling van zijn' grootvader in den geslachtnaam behouden had, zich noemende schoeffer, stierf in 1565, nalatende eenen zoon, al mede johannes genaamd, die reeds den geslachtnaam in scheffer veranderde, en die dezelfde drukkerij voortzettede, blijkens onder andere een boekje, getiteld: ‘Een salighe vermaninghe, devote ghebeden, een sonderlinghe contemplatie door M. Aert Sivaens van Goerle, gheprent Tshertoghenbossche by my Jan Scheffer anno 1574.’ Hij werd bij Octrooi van den Hertog van Parma, van 1 April 1580, en een gelijk van den Raad van Braband van 24 December 1587, bevoorregt met het drukken van alle plakkaten, die van wege zijne Majesteit in de stad 's Bosch zouden gezonden worden; zoo als dan ook de proscriptie van willem den I, Prins van Oranje, bij hem in 1580 gedrukt is. Hij gaf onder andere nog uit in het jaar vóór zijnen dood; ‘Den geestelycken lusthof door Heer Jan van Gorcum, 's Hertogenbosch, by Jan Scheffer int missael, anno MDCXIII,’ stierf in 1614, en liet na een' zoon, anthoni; bij denzelven is onder andere gedrukt:
‘'t Spieghel der liefde door Heer Aert Goverssoon van Aken, priester t' Shertogenbosch, by Anthoni Scheffer anno 1617.’ Volgens marchand, liet hij een glas schilderen met een opschrift, waarbij hij de uitvinding der Boekdrukkunst aan johannes guttenberg, en de volmaking derzelve aan zijne voorouders, johannes faust en petrus schoeffer, toekende; en stierven hij en zijne vrouw aan de pest, zoodat men genoodzaakt was, al hunne papieren te verbranden. Hem volgde op zijn zoon johannes of jan scheffer. Bij hem kwam (volgens marchand) omtrent den jare 1670

{==282==} {>>pagina-aanduiding<<}
een zijner bloedverwanten uit Mentz, zeggende de laatste van het geslacht aldaar te zijn, en hem verzoekende een' zoon naar Mentz te willen medegeven, om het geslacht daar voort te planten, doch waarin zijne huisvrouw maria de gulikker niet wilde toestemmen. Hij liet na een' zoon, mede johannes of jan genaamd, die hem in zijne drukkerij opvolgde; bij denzelven, of bij zijnen vader, kwam onder andere de eerste afzonderlijke druk der Stedelijke Kostuimen in het licht, onder dezen titel: ‘Costuymen ende usantien der Hooftstadt ende Meyerye van 's Hertoghen Bossche, by Jan Scheffers, boeckdrucker in 't vergulde missael, 1684.’ Hij was dus de eerste, die den geslachtnaam veranderde in scheffers. Hij liet na een' zoon, petrus of pieter, bij wien onderscheidene boeken zijn gedrukt, onder andere eene vernieuwde uitgaaf der Stedelijke Kostuimen in 1717, en weder in 1747, met aanduiding ‘by Petrus Scheffers, boeckdrucker in 't vergulde missael.’ Hem volgde eindelijk op zijn zoon jacobus scheffers, geboren in 1720, die in hetzelfde huis boekdrukker bleef tot zijnen dood, die voorviel den 17 December 1796, hebbende, schoon gehuwd, geene kinderen verwekt, zoodat met hem, als de laatste mannelijke afstammeling, het geslacht van schöffer uitstierf, hetgeen toen ten minste tweehonderd - vijfenvijftig jaren in hetzelsde huis, het missaal in de kerkstraat, gedrukt had; terwijl niet minder dan nog zeven-en-twintig jaren vroeger, en dus tweehonderd - tweeëntachtig jaren, de boekdrukkunst in dat huis was uitgeoefend, en mitsdien nog langer tijd, dan c. burman (in Trajecto erudito, pag. 30.) vermeldt van het geslacht van
borculo, 't geen ruim twee eeuwen lang in een en hetzelfde huis, bij St. Martens of den Domstoren te Utrecht, eene voorname drukkerij gehad heeft.
De voorzeide laatste afstammeling van zijn geslacht, jacobus scheffers, een eenvoudig, braaf man van den Katholijken Godsdienst, stelde veel belang in zijne afkomst, en vertoonde gaarne voorvermelde geslachtlijst; hij en zijne voorzaten gebruikten hetzelfde wapen, als bij de uitgaven van de Mentzische pers van de vijftiende eeuw gevonden wordt, en zij plaatsten hetzelve op de titels hunner drukken op een prentje, verbeeldende herders en schapen, zinspelende op de Hoogduitsche beteekenis van den naam schä-
{==283==} {>>pagina-aanduiding<<}
eer, dien men daarom ook in vroeger tijden door opilio overgezet vindt. Hij bewaarde en had mij vertoond, onder andere, ook een zuiver exemplaar van eene der uitgaven van zijn' voorvader petrus schöffer, hetwelk ik na zijn' dood bij koop verkreeg; achter hetzelve leest men: ‘Reverendissimo Cardinalis, tituli sancti Sixti domini Ioannis de Turrecremata expositio brevis et vtilis super toto psalterio Mo
{== afbeelding 	==} {>>afbeelding<<}
    
tie imps
{== afbeelding 	==} {>>afbeelding<<}
    
 Anno d
{== afbeelding 	==} {>>afbeelding<<}
    
 MCCCCLXXIIIJ tercio Idus Septembris p Petrū Schoyffer de Gernshem feliciter consūmata.’ Achter dat werk zijn ook gebonden, en uit een' zeer ouden, op parkement geschreven, titel voor in het boek blijkt, dat reeds van vroeger tijd daar achter gebonden waren twee werken, beiden zonder melding van tijd of plaats der uitgave, en beiden op eene andere wijze dan het voorvermelde, te weten in twee kolommen op ieder blad, gedrukt; het eene vervat: ‘Libri quatuor dyalogorum beati Gregorii pape;’ het andere: ‘Commentum beati Gregorii pape super cantica canticorum.’ Het papiermerk van het eerstgenoemde is nagenoeg
hetzelfde, als 't geen men afgebeeld vindt op de eerste plaat, het laatste van de bovenste rij, bl. 72. in het werk van den Heer koning, door hem eene lelie genoemd, en 't geen men, volgens hem, reeds in de eerste uitgave van den Nederduitschen Spiegel, en in geene Mentzische uitgaven, ontmoet. Het papiermerk van het tweede is eene open hand, en boven dezelve eene ster; en dus van eene andere figuur dan de hand, die de laatste op de tweede rij van de eerste plaat voorkomt. Ik denk niet, dat die twee stukken voortbrengsels van de Mentzische pers zijn.




Uittreksel uit drie gemeenzame brieven van een jong Nederlandsch zeeöfficier, met Z.M. schip Evertsen gestevend naar Batavia.

(Vervolg van bl. 233.)

Rijswijck, bij Batavia,
den 15 Mei 1816.
Waardste Moeder!

In hope dat ik dezen weldra op eene verzekerde wijze naar

{==284==} {>>pagina-aanduiding<<}
Europa zal kunnen zenden, zoo zet ik mij nu eens regt op zijn Oostindisch op mijn gemak, om u kennis te geven van ons behouden arrivement alhier; zijnde wij den 26 April ter reede van Batavia geankerd. Onze overtogt van de Kaap tot hier is zeer onvoorspoedig geweest, zijnde telkens geplaagd met stilte en tegenwind. Intusschen hebben wij het bijzonder voorregt gehad, dat onze Equipagie en geëmbarqueerde troepen alle steeds de volmaaktste gezondheid genoten. Wij hebben in zeven maanden bij 800 man slechts 6 à 7 dooden gehad, hetgeen overal elders zou gebeurd zijn; daarentegen zijn er in dien tijd 8 kinderen geboren, waarvan nog 6 frisch en wel zijn. Ik voor mij kan zeggen, dat ik zoo wel hier als op reis bestendig even gezond ben geweest als in Holland. Tegen de warmte zijn hier zoo vele hulpmiddelen, die men in Holland niet kent, dat ik u kan verzekeren, dat mij dezelve niet half zoo veel hindert als ik mij had voorgesteld.
Gij verwacht nu zeker, volgens mijne belofte, eenige beschrijving van deze Kolonie; doch, daar ik nog maar sedert een dag of acht hier ben, en ik in dien korten tijd, zoo door de nieuwheid der voorwerpen, als door de bestendige levendigheid, die het arrivement der toekomstige Regenten eener uitgebreide Kolonie noodwendig veroorzaakt, buiten staat mij bevind om zulks behoorlijk te doen, zoo zal ik alleen bij wijze van dagverhaal u mijn wedervaren mededeelen. - Den 20 April ankerden wij in de bogt van Anjor, in Straat Sunda. Dadelijk kwam ons eene menigte kleine praauwen, van boomstammen gemaakt, op zijde. In elk bevond zich één of op zijn hoogst twee Negers, die, voor een' geringen prijs, allerlei ververschingen, vooral gevogelte, aan boord bragten. Wij hadden al sedert een week of drie niets gegeten dan scheepskost; dus kunt ge denken, of wij ook dadelijk hierop aanvielen! Intusschen werd er gezorgd, dat de vruchten niet onmatig werden gebruikt, hetwelk geen kleine verzoeking was. Verbeeld u de schoonste ananassen, (de slechtste zeker beter, dan die bij den Koning op tasel komen) voor ik meen 2 of 3 stuivers; reken daar nog bij, dat de Negers gebruik maakten van onze graagte, daarbij voegende allerlei soort van meloenen, pisangs, oranjeäppelen, pompelmoezen en nog verscheidene andere soorten, die ik voor mijn deel kocht; eene partij kippen, ook zeer goed-
{==285==} {>>pagina-aanduiding<<}
koop; en des avonds zond ons de posthouder negen carbouwen, zijnde een dier, dat zeer veel heeft van onze ossen, benevens eene zeer groote menigte groenten. Des nachts waren wij genoodzaakt ons anker te kappen wegens eene opkomende zware bui, en om vrij te raken van de klippen. Wij hebben toen nog tot den 26sten werk gehad om op de reede van Batavia te komen. Gedurende dien tijd heb ik steeds in eene sloep de doortogten en droogten tusschen de eilanden moeten peilen, waardoor wij met de
Evertsen zouden passeren. Zaturdag, of den dag na onze aankomst, gingen de Commissarissen - generaal naar den wal, door alle de schepen en door ons en door de forten en batterijen gesalueerd. Aan den wal stond eene ontelbare menigte van de fraaiste koetsen en andere rijtuigen. In dezelve bevonden zich de leden van de hooge en mindere Regering, en verder alle de fatsoenlijke lieden van de Kolonie. De koetsen van den Gouverneur waren bestemd voor de Commissarissen - generaal, en eene deputatie van Generaals en hooge ambtenaren verwelkomde hunne Exc. Ik plaatste mij, benevens het verdere gevolg, in de overige rijtuigen, en hierop begaven wij ons naar het Gouvernementshuis, dat een groot half uur buiten de stad ligt; wordende de stoet voorafgegaan door muzikanten te paard en een eskadron huzaren. Dat de toevloed van volk ongemeen groot was, behoef ik u niet te zeggen. In het Gouvernementshuis werd ons een prachtig dejeuner gegeven; waarop wij ons naar de woningen begaven, waar wij zouden logeren, na eene reis van zeven maanden, gedurende welken tijd ik maar twee of drie maal aan den wal was geweest. Het huis, voor de ontvangst van den Schoutbijnacht, Professor reinwardt, een' neef van den Schoutbijnacht en mij bestemd, was dat van den Weled. Heer ijsseldijk. Was ik verwonderd geweest over de, voor u en ieder, die nooit de Indiën gezien heeft, onbegrijpelijke, pracht van de buitenzijde en avenuen der landhuizen, kort op elkander langs den weg gelegen, niet minder was mijne verbaasdheid over de ten top gevoerde luxe, die binnen dezelve heerscht. Den eersten dag schreef ik de menigte van slaven, die om de tafel stonden en de eetzaal vervulden, daaraan toe, dat men zich bevlijtigde om den Schoutbijnacht zoo luisterrijk mogelijk te onthalen. Gedeeltelijk had ik hierin ook niet mis; maar sedert heb ik gelegenheid ge-
{==286==} {>>pagina-aanduiding<<}
had, er beter over te kunnen oordeelen, en verzeker u, dat ik reeds
verscheidene malen hier en elders familiair heb gegeten, en nooit minder dan 20 slaven en slavinnen achter de tafel heb gezien. Een huis, dat fatsoenlijk gemonteerd zal zijn, heeft, volgens het idee der Kolonisten, op zijn minst zestig of tachtig slaven noodig. Inmiddels kan ik verzekeren, dat het werk, 't geen zij verrigten, op hun gemak door tien Europesche meiden en knechts zou gedaan worden: want alle deze schepsels zijn ten uiterste lui. De levenswijze alhier is ingerigt naar het klimaat, en de huizen inzonderheid om vrijen doortogt te laten aan den wind, hetgeen maakt, dat de warmte binnen dezelve nooit hinderlijk is; dezelve zijn hoog van verdieping; de vertrekken zijn alle zeer groot, en prachtig gemeubeleerd, vooral uitmuntende in glaswerk, als kroonen enz. Gij kunt denken, lieve Moeder, dat de kanapé's zeer gemakkelijk zijn, en men ziet er niet anders dan zeer wijde leuningstoelen. Men staat des morgens ten 5 ure op, waarop dadelijk door eene siavin koffij wordt aangeboden, terwijl eene andere gereed staat met eene zilveren lampetkan en kom. Na zich gekleed te hebben, ontbijt men met koud vleesch, visch en vruchten. De morgen is meesttijds zeer liefelijk en koel, zoodat eene kleine wandeling alsdan zeer aangenaam is; doch ten 8 ure is het geen manier meer, dat een blanke te voet buiten de deur komt; alsdan is men, willens of onwillens, genoodzaakt te rijden. Intusschen moet ik bekennen, dat in dit opzigt de mode zeer nuttig is, en met het gezond verstand beter strookt dan sommige gebruiken in Holland. Indien een Europeër hier veel wilde te voet gaan, geloof ik, dat zijne erfgenamen weldra eene koets voor hem zouden noodig hebben. - Van 8 tot 10 ure is het de tijd der bezoeken; ten 12 of half 1 ure wordt er gedineerd tot half 2 of 2 ure, waarop de vreemde gasten zich naar huis begeven, en de huisgenooten naar bed; men kleedt zich dan in den volstrektsten zin uit, hangt eene
cabaai of wijden japon om, en rust daarin tot 4 ure, waarop men thee drinkt. Ten 5 ure beginnen andermaal de bezoeken, die dan ook wel tot 12 of 1 ure duren, wordende er dan gespeeld, en somtijds zeer grof; doch ik heb mij tot nog toe daarvan onthouden. Men is hier ook zeer gezet op dansen, vooral de vrouwen; schijnende het, dat de Heeren het meer doen uit inschikkelijkheid dan vermaak. Er kan hier geene partij

{==287==} {>>pagina-aanduiding<<}
of andere soort van bijeenkomst zijn, of, zoo er vrouwen komen, moet er gedanst worden. - De kleeding der mans schikt zich hier volmaakt naar de Europejche; maar de meeste vrouwen, die hier geboren zijn, dragen nog de inlandsche kleeding, welke, hoewel brillant, alles behalve fraai is. De slaven en vrije Javanen dragen hunne landskleeding, hetwelk, gevoegd bij de verschillende Oostersche nationale kleedingen, die men hier bij menigte ziet, te zamen een zeer belangrijk en schoon gezigt voor een' vreemden oplevert.

(Het vervolg en slot hierna.)





Iets, rakende de zeemagt van Tripoli en Algiers.

(Uit tully's Narrative.)

‘Daar de oogen van geheel Europa gevestigd zijn geweest op de Britsche en Nederlandsche bodems, gebruikt bij de expeditie tegen Algiers, kan het onzen Lezeren niet onaangenaam zijn, eenig berigt te bekomen aangaande de zeemagt dezer Afrikanen.’

- De Christenen (te Tripoli) werden gisteren genoodigd om het afloopen te zien van een' der kruisers van den Bey. Er was niet veel bijzonders bij op te merken, behalve eene of twee ongemeene omstandigheden. Juist op het oogenblik, waarop het schip de helling zou verlaten, werd een zwarte slaaf van den Bey te voorschijn gebragt, en vastgebonden aan den voorsteven van het schip, om eene gelukkige afdaling van hetzelve in het water te bevorderen. Bij het afloopen had toevallig eenige belemmering plaats, waarop mustapha, (de eerste Minister) den zwarten slaaf, aan den steven gebonden, niet gezien hebbende, zeide, dat het geen wonder was, dat het schip niet gemakkelijk van de helling gleed; want dat men verzuimd had, eenen zwarten aan den steven te hechten, en met denzelven in het water te sturen. Een fraai lam, tot dit oogmerk geschikt, zoo wit als sneeuw gewasschen, en opgesierd met bloemen en linten, stond op het dek, en ontving, op het oogenblik, waarop het schip in het water schoot, de doodelijke snede; wordende devotelijk opgeofferd aan mahomed, ter verwerving van den toekomenden voorspoed van den kruiser. Het schip werd begroet

{==288==} {>>pagina-aanduiding<<}
door de vlaggen en het geschut aan den oever, en door die van alle de onderscheidene schepen, die in de haven waren.
De voornaamste inkomsten van den Bey spruiten uit de bijzondere vloot, die zijn vader hem toestaat. Zijn dok, het éénige, dat hier aanwezig is, wordt geheel en alleen door hemzelven bestuurd; de beide jonge Prinsen bemoeijen er zich nimmer mede, hoe gaarne zij zulks dikwerf zouden wenschen te doen. Deze stichting is zoo kostbaar voor den Bey, dat, wanneer de kruisers een' geruimen tijd falen in het maken van toereikenden buit, zulks voor hem een zeer wezenlijk verlies is.
De kruisers zijn doorgaans ongeveer drie weken afwezig; het scheepsvolk ontvangt een gering loon, wanneer het in zee gaat; de leeftogt, door zijne Hoogheid vergund, bestaat in beschuit, olie en water; bij hunne terugkomst worden zij onderzocht, en alles, wat zij van waarde verzameld hebben, wordt hun ontnomen. Niemand dan de Bassa mag eenig deel in den buit hebben.
Het schijnt uit dit Verhaal, dat het aantal van Christenslaven te Tripoli veel kleiner is dan te Algiers of Tunis, en de behandeling daarvan, in vergelijking gesproken, zachter en menschelijker; inderdaad zou men zeggen, dat het stelsel van slavernij voor Christenen sedert lang in verval is, en geen voorwerp uitmaakt van de politie des tegenwoordigen Bassa's, wiens gastvrije opwachting van Lord exmouth, bij eene onlangs voorgekomene gelegenheid, een overtuigend blijk oplevert van hetgeen hier beweerd wordt.
Met betrekking tot de Algerijnsche kruisers berigt men ons: Dat de Kapiteinen, zoo zij niet de eenige eigenaars zijn, steeds aandeel hebben in de schepen onder hun bevel; zij kruisen, waar het hun behaagt, doch liggen onder verpligting, om, wanneer zij daartoe opgeroepen worden, den Staat ten dienste te staan, door, op eigene kosten, provisie over te voeren. Zij hebben altijd een' ervaren Officier aan boord, door den Dey aangesteld, zonder wiens toestemming zij noch jagt op eenig schip maken, noch naar Algiers terugkeeren, noch de matrozen straffen mogen. Bij hunne terugkomst doet deze Officier aan den Dey rapport van het gedrag des Kapiteins van den kruiser en van het scheepsvolk, en de Kapitein moet dadelijk rekenschap geven van den uitslag des kruistogts aan het Gouvernement, dat voor zich neemt een acht-
{==289==} {>>pagina-aanduiding<<}
ste gedeelte van de prijzen, slaven of koopgoederen, door hem genomen. De Christengevangenen worden gebragt voor het paleis van den Dey, werwaarts zich de Europesche Consuls begeven, om te onderzoeken, of eenigen dezer ook behooren tot het volk, dat zij vertegenwoordigen. Blijkt dit het geval te zijn, en zijn het enkel passagiers, zoo kunnen zij dezelve reclaméren; doch, kan het bewezen worden, dat zij, onder eenige natie, met de Algerijnen in oorlog, voor geld gediend hebben, zoo kunnen zij niet gelost worden zonder betaling van zulk een rantsoen, als het Gouvernement er op gelieft te zetten. De Dey heeft de keuze uit elk achttal, en kiest doorgaans, voor anderen, dezulken, die goede werklieden zijn. De overigen, die men den eigenaar of den veroveraar van den prijs laat, worden straks naar de bezistan of slavenmarkt gebragt, alwaar zij gewaardeerd worden, en een bepaalde prijs op elken persoon gezet; vandaar brengt men hen terug naar het voorplein van het paleis des Deys, waar zij bij openbare veiling verkocht worden; terwijl het Gouvernement naar
zich neemt, wat zij boven den bepaalden prijs gelden mogen. Op de plaats, waar zij verkocht worden, hecht men deze ongelukkige menschen een' ijzeren ring om den enkel, met eene lange of kortere keten, naar mate zij voorondersteld worden meerdere of mindere neiging te bezitten om te ontsnappen. Men vindt voorbeelden van dezulken, die, na verloop van eenigen tijd, vrijwillig Renegaten worden. Zij worden slecht behandeld, en moeten den geheelen dag hard werken; terwijl men hen des nachts opsluit in openlijke gevangenplaatsen zonder dak, waar zij op den blooten grond moeten slapen, blootgesteld aan al de ongenade van het weder, ja somwijlen stikken in modder of water.

De abt Chappe d'Auteroche.

Zijn leven voor zijne geliefde te wagen, vordert eene groote liefde, en men noemt echter den minnaar niet zelden eenen dwaas. De Abt chappe d'auteroche waagde zijn leven, om Venus door de Zon te zien gaan, en men noemde hem eenen edelen man, eenen held. Eene Dame vroeg hem naderhand: ‘Maar hoe! wanneer gij het leven verloren hadt, Heer Abt?’ - Deze sprak: ‘Eh bien! la vie est un point.’

{==290==} {>>pagina-aanduiding<<}
(Het leven is een punt.) En de Dame antwoordde met eene spreuk, die slechts een paar duizend jaar oud behoefde te zijn, om in alle Chrestomathien te worden opgenomen; zij zeide: ‘Si la vie est un point, Monsieur l'Abbé, faites le bien pour l'étendre!’ (Indien het leven een punt zij, Heer Abt, doe dan uw best om het te verlengen!)
De Abt reisde den 10den Maart 1776 van Petersburg naar Tobolsk af. Men verzekerde hem, dat de dooi vroeger zou invallen, dan hij Tobolsk bereikte, en dat het onmogelijk ware, verder voort te reizen. De Abt hoorde niets. Hij vertrok, den thermometer in de hand, en schrikte bij elke verandering van het weerglas. Al zijne begeleiders waren het moede, dag en nacht te reizen, in diepten te storten, de wervelwinden, die gansche wolken van sneeuw over hen uitstortten, te trotseren. Zij vorderden rust; de Abt sloeg het af. - De Abt was ingesluimerd; men spant zijne slede uit; men verlaat hem; hij ontwaakt, en vindt zich alleen, te midden van eene onmetelijke sneeuwwoestijn. Hij roept, hij schreeuwt; vergeefs. Hij raast, hij is in vertwijfeling, en alleen. Hij vliegt nu hier, dan ginds, en vindt eindelijk een spoor; hij haalt zijne pistolen, en zinkt tot aan den hals in eene sneeuwgroeve. Hij klautert er uit, en blijft van vermoeidheid een uur lang aan den rand der groeve liggen, wanhoopt aan zijn leven, en wenscht om den dood. Hij herstelt zich, en zijn moed herleeft met zijne krachten. Hij staat op, blikt om zich henen, ziet in de verte een schemerlicht, gaat daar op af, omzigtig, en met gevaar van bij elke schrede door de sneeuw verzwolgen te worden. Hij komt aan eene hut, vindt zijne lieden in diepen slaap; hij wekt hen, en dwingt ze, hem te vergezellen. Men spant in, en hervat den togt. Eindelijk nadert hij Tobolsk. Nog drie stroomen moet hij overtrekken. Alles verkondigt dooiweder. De oppervlakte der sneeuw smelt, - overal water; de boeren houden het voor onmogelijk, over den vloed te komen; de postiljons weigeren, over het dunne ijs te gaan, waarmede de vloed bedekt is. Bedreigingen, beden, geld, alles vergeefs. Hij bedwelmt hen met brandewijn, en trekt gelukkig de beide eerste stroomen over. Nieuwe zwarigheden. De postmeester wil geene paarden geven. De Abt springt uit de slede, vliegt in het
posthuis, met den thermometer in de hand. Deze rijst in de warme kagchelkamer. De onkundige bewoners van dit huis be-
{==291==} {>>pagina-aanduiding<<}
schouwen het werktuig. De Abt wordt het gewaar; hij laat hun door zijnen tolk zeggen, dat de thermometer een dier is, dat hem ieder gevaar voorzegt: is er gevaar aanwezig, zoo klimt het in de vrije lucht; maar is het ijs nog sterk genoeg, zoo daalt het tot het punt, dat hij hun wijst. Men gaat naar buiten, de thermometer zakt; de boeren houden den Abt voor een' toovenaar; men beeft; men geeft hem paarden en voerlieden; ieder ijlt om hem te dienen. De slede vliegt in galop daarhenen, - vliegt over het golvende, krakende ijs, zonder dat iemand siddert. Drie dagen daarna breckt reeds het ijs. De Irtiz liep over, en zoo ontzettend, dat men daarvan nog geen voorbeeld had; en de Abt zag den doorgang van Venus te Tobolsk.




De Goden van Griekenland. (*)


Toen gij nog gelukkige geslachten 
Leidet aan uw' zachten leideband, 
En ge u zaagt beminnen, dienen, achten, 
Schoone wezens uit het Fabelland! 
Toen men u nog blijde feesten vierde, 
Geurige offers aanbood vroeg en spâ, 
Krakend eerloof nog uw' tempel sierde, 
Venus Amathusia! 
 
Toen de dichtkunst weelderige bloemen 
Nog bevallig om de waarheid wond, 
En men niets in 't gansch heelal kon noemen, 
Waaraan 't hart geen' hoogen prijs verbond; 

{==292==} {>>pagina-aanduiding<<}

Toen elks boezem voor Natuur nog gloeide, 
Haar bewonderde en haar grootheid prees, 
Omdat alles, wat maar de aandacht boeide, 
't Voetspoor van een Godheid wees. 
 
o, Toen wendde, waar in onze dagen 
Slechts een zielloos ligchaam stralen spreidt, 
Nog zijn' trotschen, gouden staatsiewagen 
Helios in stille majesteit. 
Deze hoogten vulden Oreaden, 
Eene Dryas leefde in gindschen boom, 
En uit de urn van lieflijke Najaden 
Sprong een milde zilverstroom. 
 
Deze Lauwer scheen naar hulp te smachten, 
Niobe verstomde in gindschen steen, 
Syringx neurde in 't ruischend riet haar klagten, 
Philomela door de boschjes heen. 
In dit beekje ontrolde aan Ceres wange 
Traan bij traan om 't haar ontroofde kind, 
Op dien heuvel riep Cithere lange, 
Ach, vergeefs haar' schoonen vrind. 
 
Tot Deukalions geslachte stegen 
Toen nog Godheên uit d' Olympus af, 
En om Pyrrhas dochtren te bewegen 
Nam toen Latoos zoon een' herdersstaf. 
Tusschen 't menschdom en de Hemelgoden 
Deed de liefde 't schoonst verband ontstaan; 
Sterflijken en hoogre wezens boden 
Zamen Venus offers aan. 
 
Uit uw' dienst was treurig handenwringen, 
't Al geweerd, wat zoet genot verbant. 
Vreugd moest wezen 't deel van stervelingen, 
Op het naauwst aan zaligen verwant. 
In die dagen, ach, te vroeg verdwenen, 
Was niets heilig, dan het schoone alleen. 
Kiesch, maar vriendlijk, waren de Kamenen, 
Dartel de Bevalligheên. 

{==293==} {>>pagina-aanduiding<<}

Tempels waren trotsche praalgebouwen; 
Heerlijk was het Isthmisch heldenspel; 
't Oog mogt daar op 't glansrijkst eikloof schouwen, 
En de wagens vlogen bliksemsnel. 
Zwierig kronklende en bezielde dansen 
Zweefden schoon om 't rijk versierde altaar. 
Op de schedels zag men zegekransen, 
Kroonen op 't welriekend haar. 
 
Trotsche Panthers, in 't gareel geslagen, 
Kondigden de komst van Bacchus aan. 
Groene Thyrssen pronkten om den wagen; 
Faun en Satyr tuimelden vooraan. 
't Evohe van razende Menaden 
Prees des milden gastheers lekkren wijn; 
Naar genoegen kon zich elk verzaden; 
Ledig moest geen beker zijn. 
 
Toen verscheen geen rif met dorre beenen 
Bij een' lijder, haast het graf ten buit; 
Een Genie, met hoogren glans omschenen, 
Deed de fakkel van het leven uit. 
Zelfs de hand, die Plutoos weegschaal voerde, 
Was op aard van menschen voortgebragt, 
En der Eumeniden harten roerde 
Eenmaal Orfeus jammerklagt. 
 
In de zalige Elisesche dreven 
Vond die trouwe zijn getrouwe weer. 
't Geen zij misten, was teruggegeven; 
De een en ander had geen smarten meer. 
Linus speelde er zijn gewone zangen; 
In Alcestis armen zonk Admeet; 
Pylades mogt zijn' Orest erlangen, 
En zijn pijlen Philokteet. 
 
Edle prijzen loonden groote daden; 
Deugd besteeg den hoogsten glorietop; 
Langs haar moeilijke, ongebaande paden 
Klom men tot den rang der zaalgen op. 

{==294==} {>>pagina-aanduiding<<}

Zij, die dooden durfden wedervragen, 
Boeiden 't oor der gansche Godenschaar, 
Of zich koen op holle zeeën wagen 
Hielp 't Olympisch Tweelingspaar. 
 
Schoone wereld! waar zijt gij gebleven? 
Keer terug, herneem uw heerschappij! 
Waarom hebtge u toch van hier begeven 
Naar het Fabelland der poëzij? - 
Uitgestorven treuren veld en wouden. 
De aanblik van Natuur is bar en stug. 
Ach, daar we eens het beeld der Goôn aanschouwden, 
Bleef hun schaduw slechts terug. 
 
Zware stormen, uit het Noord verrezen, 
Togen met ontembre woestheid aan. 
Alles scheen ten val gedoemd te wezen, 
En de Godenwereld moest vergaan! 
Treurig zoeke ik aan de starrebogen; 
U, Selene! vinde ik daar niet meer. 
Aarde en zee ligt ledig voor mijne oogen. 
'k Roep, - maar krijg geen antwoord weer. 
 
Onbekend, vreemd met hare eigen waarde, 
Met den geest, die al haar gangen leidt, 
Nooit verrukt door 't geen zij heerlijks baarde, 
Zaalger nooit door mijne zaligheid, 
Volgt Natuur, door 't Godendom begeven, 
Daar zij de eer haars kunstnaars luttel acht, 
Als een uurwerk, zonder ziel en leven, 
Slaafs de wet der zwaartekracht. 
 
Ach, om 't leven morgen weer te vinden, 
Graaft zij heden zich haar eigen graf, 
En aan staag gelijke spillen winden 
Zich van zelfs de maanden op en af. 
't Dichterland is nu 't verblijf der Goden, 
Op een wereld als onnut beschouwd, 
Die geen' leiband verder heest van nooden, 
En genoeg zich zelve houdt. 

{==295==} {>>pagina-aanduiding<<}

A het schoone en al 't verhevne tevens 
Toog met hen naar dat beminlijk oord, 
Al de praalverw, al de glans des levens, 
En ons bleef alleen 't ontzielde woord. 
Opgevoerd in Pindus hooge dreven, 
Zien zij rustig 't woên des eeuwstrooms aan. 
Wat onsterflijk in 't gezang zal leven, 
Moet in 't leven ondergaan. 
Het Hoogduitsch van f. schiller vrij gevolgd.

p.r. feith. 


De voordeelige antwoorden.

Een Perzisch Koning werd op zekeren dag, dat hij zich met de jagt verlustigde, een' hoogbejaarden landman gewaar, die eenen notenboom plantte. Hij reed op hem toe, en vroeg, hoe oud hij was. De boer antwoordde: ‘Ik ben vier jaar oud.’ Een hoveling van het gevolg bestrafte hem, dat hij zich, in de tegenwoordigheid des Konings, zulk een ongerijmd antwoord veroorloofde. ‘Gij bestraft mij te onregt,’ hernam de grijsaard; ‘ik weet zeer wel, wat ik zeg; want de wijzen rekenen den tijd niet mede, dien de kindschheid, de slaap, de dwaasheid en wereldsche zorgen den mensch ontrooven: ik beschouw alzoo den tijd alleen als mijn' waren ouderdom, dien ik in de vereering der Godheid en in de vervulling der pligten jegens den naasten beleefd hebbe.’ - De Koning, vol verwondering over deze juiste redenering, maakte daarop de aanmerking, dat hij niet konde hopen, de boomen, die hij plantte, groot te zien. - ‘Dat is waar,’ hernam de boer; ‘maar, dewijl anderen voor ons geplant hebben, hetgeen ons vruchten geeft, is het billijk, dat ook wij wederom voor anderen planten.’ - ‘Voortreffelijk!’ riep de Koning; waarop de schatbewaarder (gelijk, wanneer de Monarch iemand luide zijne goedkeuring te kennen gaf, de gewoonte was) den ouden man duizend goudstukken ten geschenke gaf. De schrandere boer, terwijl hij dezelve met eene diepe buiging aannam, zeide: ‘Anderer luiden boomen, mijn Koning! bereiken eerst in veertig jaren hunnen vollen wasdom; maar de mijnen dragen vruchten, zoodra zij geplant zijn.’ - ‘Bravo!’ riep de Ko-
{==296==} {>>pagina-aanduiding<<}
ning, en nog een buidel met goud werd den grijsaard overhandigd, die daarop uitriep: ‘Anderer luiden boomen dragen jaarlijks slechts eenmaal; maar de mijnen bekomen in éénen dag twee oogsten.’ - ‘Onvergelijkelijk!’ riep de Koning, en de boer bekwam den derden buidel; waarop de Vorst zijn
paard de sporen gaf, zeggende: ‘Langer durf ik niet vertoeven, goede grijsaard! uw vernuft mogt anders mijnen ganschen schat uitputten.’

Grootsche erfmaking.

Eene bedelaresse, bekend onder den naam van groote Els, wier echtgenoot, of, gelijk bij landloopers veelal het geval is, de haar in de armen geloopen man, als dief was opgeknoopt, vermaakte, bij formelijk testament, aan hare drie dochters deze nalatenschap: ‘Eerstelijk schent ik mijner oudste, zeer geliefde dochter het Vorstendom Nassau-Siegen; mijner tweede dochter vermaak ik het Vorstendom Nassau-Dillenburg; en mijner derde laat ik ná de Graafschappen Witgenstein en Berleburg: met dien verstande nogtans, dat geene van haar zal vermogen de grenzen van eene der anderen te overschreden.’ En deze erfmaking werd door de dochters werkelijk in bezit genomen zoo wel, als zorgvuldig nagekomen. Wie der lezeren de vrouw voor krankzinnig, of wel de zaak zelve voor logenachtig mogt willen verklaren, die wete, dat deze teedere moeder onder hare kinderen hiermede het bedelregt in opgemelde drie heerschappijen had verdeeld.

Vernuftsafleider.

‘Kapitein!’ riep een matroos, ‘is iets verloren, als men weet, waar het is?’ - Wel neen, zotskap! ‘Nu, zoo wees gerust omtrent uw' zilveren trekpot, die mij zoo even uit de hand viel: zij ligt in zee.’

Op een' predikant, die in zeker gezelschap in den dut geraakte.


Stil, vrienden! wekt hem niet, maar laat ons zachtjes spreken: 
1Wanneer hij zondag preekt, dan kunnen wij ons wreken! 








{==297==} {>>pagina-aanduiding<<}

Mengelwerk.

Over de twee eerste levensgedeelten van Constantijn Huygens.

Voorgelezen in Felix Meritis, den 20 Febr. 1817.

Door P. Hofman Peerlkamp, Rector der Latijnsche Scholen te Haarlem. (*)

Zoo dikwijls bijna de gelegenheid het medebrengt, dat ik in het openbaar tot beminnaars en voorstanders van beschaafde letteren moet spreken, pleeg ik in mijne gedachten het groot aantal van verdienstelijke mannen te

{==298==} {>>pagina-aanduiding<<}
doorloopen, welke ons vaderland tot zijn roem en geluk heeft voortgebragt, en uit dezelve eenen te kiezen, wiens leven ons eene nuttige en aangename beschouwing kan opleveren. Het menschelijk bedrijf hier op aarde schijnt zeer gelijk aan een tooneel. Ieder ontving zijne rol. Deze speelde dezelve met meerdere, gene met mindere toejuiching van onbevooroordeelde en kundige tijdgenooten; en de nakomelingschap ziet in de geschiedenis die zelfde rollen voor zich herhaald worden, overvloeijende van voorbeelden zoo wel tot navolging als vermijding. Nu is er, ten minste voor mijn hart en gevoel, bijna geene aangenamer herdenking dan die aan onze brave voorouders, en tevens geene nuttiger, daar ook de voorbeelden tot navolging die van vermijding zoo verre in getal overtreffen. In den oorlog vind ik beleid gepaard met moed, in vrede opregtheid en standvastigheid, in de huisgezinnen godsvrucht en liefde, eene opvoeding der kinderen te gelijk het beste voorbeeld voor die der kleinkinderen, en over het algemeen grootere zucht om braaf te zijn dan te schijnen. Kunsten en wetenschappen werden gestreng beoefend, niet tot praal van geleerdheid, maar tot eigene en algemeene beschaving, noch waren de namen van vrijheid, regt en geregtigheid in den staat door misbruik ijdele klanken geworden, en men zettede de gewigtigste posten, binnen- of buitenlandsch bekleed, meer luister bij, dan van dezelve werd ontleend.
De naam van wijze is zonder twijfel de grootste eernaam, welke een' mensch kan te beurt vallen. Ach, of ook die naam, door de menigte der deelgenooten, niet zoo algemeen geworden ware! Wij lezen, dat Griekenland op een en denzelfden tijd zeven dus genoemd en daarvoor gehouden heeft; met welk regt, moge het zelve verantwoorden. De Romeinen hadden op onderscheidene tijden ook de hunne: l. atilius, omdat hij bij uitstek bedreven was in het burgerregt; m. cato, omdat hij een man van lange ondervinding was, en vele dingen in den raad of met schranderheid voor-
{==299==} {>>pagina-aanduiding<<}
zien, of met standvastigheid volvoerd, of met vernuft geantwoord had. Doch laelius wordt gezegd, den roem van alle Romeinsche wijzen, gelijk socrates die der Grieksche, te hebben verdonkerd, omdat hij het niet alleen van natuur en aanleg, maar ook door oefening en verkregene kennis was, en het daarvoor hield, dat zijn geluk in hemzelven gelegen, en de deugd verheven was boven alle menschelijke lotgevallen.
Indien wij naar deze en dergelijke bepalingen onze verdienstelijke mannen beoordeelen, welk een groot aantal wijzen denkt Gijl. dat wij dan zullen vinden, wier goede aanleg, zorgvuldig opgekweekt in de kindschheid, door aanhoudende oefening versterkt in de jeugd, door dieper nadenken tot rijpheid gebragt in de mannelijke jaren, den roem van dien naam als een onbetwistbaar erfdeel aan den ouderdom overleverde. Constantijn huygens van Zuilichem is mij altijd toegeschenen zoodanig een man geweest te zijn; en het is deze, wiens leven ik voorheb met Ul. in dit uur voor de twee eerste gedeelten te doorloopen. Het mag mij gebeuren, hier en daar bijzonderheden te verhalen, welke niet algemeen bekend zijn. Ik heb dezelve geput uit eene echte bron, een nog onuitgegeven geschrift, door den eerbiedwaardigen grijsaard, toen hij bijna 83 jaren bereikt had, met eigene hand geschreven, toegewijd aan zijne hem zoo dierbare kinderen, aan welke hij zijn tot dusverre afgeloopen leven in Latijnsche dichtmaat zoo innemend verhaalt, dat, zoo dikwijls ik hetzelve lees, ik mij niet verbeelde te lezen, maar den ouden vader midden onder zijn kroost te hooren spreken. En het is op grond van de achting, W.T., welke een man, gelijk hij was, ons allen inboezemt, dat ik mij met uwe gunstige en toegevende aandacht durve vleijen.
Constantijn huygens werd geboren in 's Gravenhage, den 4 September van het jaar 1596, van zeer aanzienlijke ouders, zijnde zijn vader, christiaan huygens, Secretaris van den staat. Indien de zorg des Hemels hem in zijne teedere kindschheid niet

{==300==} {>>pagina-aanduiding<<}
bewaard had, zoude hij het leven spoedig weder verlaten hebben. Naauwelijks een jaar ond zijnde, viel hij met het hoofd door de traliën van een vuurhaard. De vader, opgewekt door het geschrei van constantijn's broêrtje, schoot ijlings toe, en redde hem nog tijdig. Spoedig openbaarden zich de gaven, welke in het kind verborgen waren. Hij konde nog niet spreken, en zong hem voorgezongene liedjes met juistheid en gevoel na; en kort daarna maakte hij zich in den tijd van eenige weken bekwaam in het spelen op de luit, bij welke hij spoedig de guitar voegde. De vader verstond dezen wenk der natuur, en wijzigde die ingeschapene zucht in zijnen zoon; de zoon opende door dezelve zijne geheele ziel voor de indrukselen van dat goede en schoone, waardoor zijn gansche leven gekenmerkt is. Hij bezat eene buitengemeene vlugheid van begrip, en leerde alles met zoo groote gemakkelijkheid, alsof hij de zaken slechts in het geheugen behoefde terug te roepen en niet voor het eerst te leeren, en het leeren voor hem geen werk, maar vermaak was. Binnen twaalf maanden verstond hij de Fransche taal, zoodat deze zijne moedertaal scheen te zijn. Op dezelve volgde de Latijnsche, Grieksche, Engelsche en Italiaansche. Hij werd niet gevormd op de gewone scholen, maar had bijzondere onderwijzers, gelijk toen het gebruik was in de huizen der aanzienlijke ouders, het zij uit een zeker denkbeeld van achtbaarheid en deftigheid, het zij uit besef, dat de toestand dier scholen nog zoodanig niet was, als dezelve naar het oordeel van meer verlichte lieden zijn moest. Ook hadden de Latijnsche scholen de hervorming nog niet ondergaan, welke, op raad van petrus cunaeus, Hoogleeraar te Leiden, een der uitmuntendste mannen van zijnen tijd, door medewerking en inlichting van in dat vak door ondervinding bedrevene mannen, op gezag der staten, nadernand tot stand gebragt is. Huygens had het geluk, in zijnen
bijzonderen leidsman en leermeester, johan deedel, van zeer achtbare familie, die

{==301==} {>>pagina-aanduiding<<}
vele bloedverwanten onder de burgemeesteren en regeerders der stad Leiden had, eenen man te vinden, die het hem toevertrouwde werk met ijver en lust verrigtte, en bij die deugden schranderheid en geleerdheid voegde. Deze doofde de vonk van dichterlijken geest, welke in zijnen jongen leerling te voorschijn kwam, niet uit, maar blies dezelve meer aan, echter zóó, dat die vonk niet dadelijk een vuur werd, hetwelk zijne ziel geheel en alleen innam, en voor andere wetenschappen koel en onverschillig maakte. Het ware te wenschen, dat vele onderwijzers zulk een voorbeeld meer hadden willen volgen! Dan voorzeker zoude ons vaderland zich op nog meer uitstekende dichters mogen beroemen, en over nog weiniger slechten behoeven te schamen. Van zoo veel belang is het ook hier, den middelweg te bewandelen. Intusschen oefende deedel hem in de redekunde en welsprekendheid der Romeinen, wier lessen en voorbeeld zeer noodzakelijk zijn om den goeden smaak te vormen, voornamelijk in eenen tijd, toen dezelve in het algemeen verwijderd was van het natuurlijk schoone. In de redeneerkunde hoorde hij, onder het geleide van deedel, de lessen van eglizemius, een Schot, die toen in 's Gravenhage ook de geneeskunde oefende, en het zijne toebragt om conradus vorstius ongelukkig te maken, door hem gevoelens toe te schrijven, om welke deze zeker nooit gedacht heeft. De meesterachtige, stoute en langwijlige toon van dien vreemdeling bevielen huygens minder, dan de manier van molinaeus. Cartesius, wiens vriendschap hij naderhand zeer hoog schatte, had zijn licht nog niet ontstoken; daarom beoefende hij aristoteles, om zich met de kennis der wijsbegeerte en natuurkunde te verrijken. - Daar bestaat eene naauwe verwantschap tusschen alle beschaafde kunsten en wetenschappen;
evenwel is deze verwantschap allernaauwst tusschen de muzijk, dicht- en schilderkunst. Wij hebben gezien, dat huygens door de natuur tot de beoefening der twee eersten ge-
{==302==} {>>pagina-aanduiding<<}
dreven werd; door dezelfde natuur werd hij ook gedreven tot de beoefening van de laatste. Ook hierin verschafte zijn vader hem bekwame leermeesters, en spoedig teekende hij, met zwart of rood krijt en met de pen, de oudheidkundige stukken van goltzius met eene verwonderlijke naauwkeurigheid na, en was niets minder dan ongelukkig in het miniatuur en schilderen met olieverf, waarvan in zijnen ouderdom nog proeven bij zijne vrienden overig waren, en misschien nog overig zijn. De schoonheid, voortpruitende uit juiste orde, bragt hij van de schilderkunst over op zijn schrift; en hij had in zijn 83ste jaar nog zulk eene vaste en fraaije hand, dat men zoude kunnen twijfelen, of hij de boven vermelde boeken over zijn leven zelf geschreven heeft, indien de vergelijking van andere stukken ons deze twijfeling niet bename, voornamelijk die van eenige regelen, welke hij geschreven heeft voor eene bij mij berustende uitgave zijner Momenta Desultoria. - Hoewel zoo vele bezigheden genoeg konden schijnen om den leerlust van den ijverigsten knaap te voldoen, en zij het ook schenen aan den vader, zocht constantijn, buiten diens weten, nog tijd uit te vinden om zich op de wiskunde toe te leggen, en offerde vele uren van den slaap op, om ook dezen hem aangeboren' trek naar die wetenschap der wetenschappen op te volgen; en de vader stond niet weinig verbaasd, toen hij de gemeenzaamheid van zijnen zoon met euclides ontdekte. - Muzijk en ligchaamsoefening waren, volgens plato, de beste weg om kinderen tot menschen te maken, welke dien naam verdienden. De muzijk lokte door hare betooverende klanken alle vermogens der ziele uit, en maakte dezelve gevoelig voor het schoone en verhevene van andere
wetenschappen, welke hij vervolgens ook onder den naam van muzijk begreep. De ligchaamsoefening was de zuster van die muzijk. De eerste gaf gezondheid aan de ziel, de laatste aan het ligchaam. De opvoeding van huygens was geheel in den geest van plato: want zijn ligchaam werd

{==303==} {>>pagina-aanduiding<<}
uren, als zijne ziel, door vele soorten van oefeningen gevormd en versterkt. Zoo leerde hij de behandeling van onderscheidene wapenen, en de kunstige bewegingen van een leger. Zijn vader konde niet dulden, dat iemand, geboren in een land, hetwelk voor deszelfs vrijheid aanhoudend in oorlog zijn moest, geheel onkundig was in de wijze, om hetzelve des noods te helpen verdedigen. Bij den wapenhandel kwam het paardrijden, dansen, springen, worstelen, schaatsrijden en zwemmen. In het schaatsrijden muntte hij uit zoo wel in snelheid als houding; het zwemmen wilde hem, welke pogingen hij ook deed, niet gelukken. - Dus doende, liet hij in zijne kindsche jaren bijna geen oogenblik verloren gaan; en, daar deze rustelooze ijver gezegend werd met groote schranderheid, was het geene eigenliefde, welke den ouleren hoop gaf, dat hij eens een sieraad der maatschappij zoude worden, noch alleen eerbied voor den vader, dat louise de coligny, die achtbare en minzame prinsesse, zich dikwijls en gaarne met den knaap onderhield. Zeven jaren lang mogt hij de bijzondere leiding van deedel genieten; na asloop van dien tijd verliet deze zijnen leerling, en bekwam eenen deftigen post, waardig zijner verdiensten, namelijk dien van Raadsheer in het Hof van Holland. Noode scheidde constantijn van hem, na het betuigen van de grootste dankbaarheid, welke hij echter in zijne ziel nog grooter had, gelijk hij naderhand bij elke gelegenheid toonde.
Een zoo wél toegerust jongeling was, zoo iemand, waardig om de akademische loopbaan in te treden. Het lag in zijn plan, om zich aldaar den eernaam van meester in de beide regten te verwerven. In de voorbereidende wetenschappen had hij reeds zoodanige vorderingen gemaakt, dat hij dadelijk met zijn hoofddoel konde aanvangen; te meer, daar zijn oom, de Raadsheer zuerius, een man van groote gulheid en geleerdheid, hem den eersten weg gebaand had, en hij ander diens opzigt, volgens den raad van hugo de

{==304==} {>>pagina-aanduiding<<}
groot, zich de vier boeken van de Justiniaansche regtsgeleerdheid, den titel over de beteekenis der woorden, en dien over de onderscheidene regelen van het oude Romeinsche regt, zoo zeer had eigen gemaakt, dat dit alles bij hem in merg en bloed zat. Hij kwam te Leiden, voor welke stad de Hoogleeraren van dien tijd den naam van Hollandsch Athene verwierven; een naam, welks roem door alle tijden heen tot op den huidigen dag is staande gehouden door mannen, hunnen voorgangeren waardig. Aldaar bragt hij een jaar door, het genoegelijkste zijns levens. Het vriendelijk verkeer met de eerste geleerden der aarde, de loffelijke naijver onder de zich om strijd oefenende jongelingschap, het verlangen zijns vaders om in een jaar de voorgenomene taak te volbrengen, waren zoo vele redenen, dat hij, ik zeg niet alle anderen, maar zichzelven in vlijt en het maken van vorderingen overtrof. Het klagen over de kortheid des menschelijken levens is zoo oud als menigvuldig. Huygens scheen het leven lang genoeg, als het maar wél besteed werd; en hij hield het daarvoor, dat men geen kort leven ontving, maar het kort maakte, dat men niet arm, maar verkwistend in tijd was. Dus gold dit ééne jaar voor hem zoo veel als vier voor jonge lieden, die zich door den stroom van vergankelijke vermaken laten wegslepen. Hij stelde zelf, als eene proeve zijner vorderingen, zonder iemands hulp, waarvan het tegendeel ook toen zoo dikwijls plaats had, een twistschrift op over de borgen, verdedigde hetzelve in het openbaar, onder eenen grooten toevloed van aanzienlijke en geleerde lieden, even bedaard als juist, en behaalde met den grootsten lof den lauwerkrans der overwinning. - Tot meester in de regten bevorderd zijnde, oefende hij zich eenigen tijd in de Haagsche pleitzalen, toen hem de lust bekroop om vreemde landen te zien, en vreemde zeden en karakters te leeren
kennen. Het besef der groote nuttigheid, welke het reizen voor jonge lieden bevat, en de aanzienlijke betrekkingen, welke de vader buitenlandsch had, deden hem het verzoek van zijnen

{==305==} {>>pagina-aanduiding<<}
zoon gereedelijk inwilligen. De keuze viel op Engeland, werwaarts hij met carleton, den afgezant van dat land bij onze staten, vertrok, en de gastvriendschap van den Staatschen gezant noel de karon genoot, eenen man, nog eerbiedwaardiger door eigene verdiensten, dan door jaren en geboorte. Bij dezen bragt hij drie maanden door, en volmaakte zich ongevoelig in de uitspraak der Engelsche taal. Voor het overige was het onzeker, of de grijsaard grooter genoegen vond in de eerbiedige weetgierigheid des jongelings, dan de jongeling in de vriendelijke deftigheid en het verstand des grijsaards; doch dit was zeker, dat zij beiden groot genoegen in elkanders bijzijn vonden. Van Londen deed hij eenige uitstappen, voornamelijk naar Oxford en Cambridge, en speurde overal het merkwaardige op. Het mogt hem gebeuren, Koning jacobus te spreken; en hij beviel dien Monarch, die veel werks van geleerdheid maakte, zoo zeer, dat hij zelf voor hem op de guitar moest spelen. Deze eer, gevoegd bij eigene rondborstigheid en beschaafdheid, verschafte hem de kennis en vriendschap met de aanzienlijkste heeren van Engeland. Van Londen nam hij de terugreize naar het vaderland aan, in gezelschap met de afgevaardigden van dat land tot de Dordsche Synode, in den jare 1618. De regering van Middelburg (want zij landden in Zeeland) begroette dezelve in de Latijnsche taal, en vervoerde ze in hare jagten naar Holland, alwaar huygens ook behouden in het ouderlijke huis terugkwam.
In den jare 1619 gebeurde het, dat de Staten den Heere aarssens van Sommelsdijk als afgezant naar Venetië zonden, om een vast verbond met dat gemeenebest aan te knoopen. Hij nam vele edele jongelingen derwaarts in gezelschap met zich, en onder dezen ook constantijn, van wiens hulp als schrijver hij zich tevens bediende. Deze keuze van eenen zoo schranderen man, door richelieu als een der eerste staatkundigen van zijnen tijd erkend, was voor den jongen huygens zonder twijfel allervereerendst. De reis

{==306==} {>>pagina-aanduiding<<}
ging door een gedeelte van Duitschland, Zwitserland en Italië, voor den weetgierigen huygens te spoedig, zoodat hij zich beklaagde, vele zaken niet naauwkeurig of geheel niet te hebben kunnen bezigtigen, zoo als de monden van den Donau, de bronnen van den Rijn en andere. De afgezant zond hem vooraf tot den Doge van Venetië, welken hij in de Italiaansche taal begroette, en over de ontvangst van het gezantschap onderhield. Hij nam dat grijze en achtbare opperhoofd geheel voor zich in, zoodat deze den jongeling in zijne armen sloot, en hem toevoegde: ‘De eer, welke de afgezanten der magtigste Koningen genieten, zal aan de uwe geworden: de wereld zal weten, op welken prijs ons gemeenebest het uwe stelt.’ De stad zelve hield hem opgetogen van verwondering. Muzijk, dichtkunst, schilderijen, standbeelden, gebouwen, de zeden des land, de majesteit des gebieds en andere wetenswaardige zaken namen de hem overschietende oogenblikken weg. - Hij had eenen aanbevelingsbrief van zijnen vriend dan. heinsius aan paolo sarpi, van de Serviten-orde, een beroemd godgeleerde en raad van Venetië; dan, daar deze juist de zaken en geheime papieren van den lande behandelde, durfde hij huygens geenen toegang tot zich verleenen. Deze sarpi was een man van groote kennis, en onbekrompener denkwijze in het godsdienstige dan de toenmalige tijden duldden, zoodat hij bij sommigen niet alleen van ketterij verdacht, maar ook beschuldigd werd. Zoo verweet de Kardinaal pallavicini hem, dat hij zijne blijdschap aan den Heere aarssens zoude betuigd hebben over het zien van een' afgezant eener Republiek, welke den Paus alleen voor den Antichrist hield. Dan, wij mogen dit als laster
beschouwen, daar zoo groote onvoorzigtigheid op geenerhande wijze is overeen te brengen met die angstvalligheid, waarmede hij huygens door vader fulgentius liet weten, dat hij noch den brief van heinsius durfde aannemen, noch hem spreken. - Bij het vertrek van het gezantschap,

{==307==} {>>pagina-aanduiding<<}
vereerde de Republiek, ter gedachtenis van het gesloten verbond, ook huygens met eene gouden halsketen, versierd met de Venetiaansche en Hollandsche leeuwen; en hij zelf kocht vele zeldzaamheden en grooten voorraad van muzijk, hetwelk alles, over zee naar Holland gaande, in handen der roofzuchtige Algerijnen viel. Zij zelve keerden langs hunne voetstappen in het vaderland terug.
Het vaderland heeft toch iets onbegrijpelijk aantrekkelijks voor de harten van alle gevoelige en edeldenkende menschen; de bloote naam zelf verwekt, ik weet niet welke, zoete klanken in de ooren. Doch indien men dat vaderland na een lang afzijn mag wederzien, dan pleegt dat wederzien eene aandoening te verwekken, welke met geene woorden kan worden uitgedrukt. Homerus schildert dit gevoel in ulysses, gelijk hij alle menschelijke aandoeningen schildert. Ulysses verachtte de onsterfelijkheid, als hij slechts eenmaal den rook van zijn rotsachtig Ithaca mogt zien opgaan, en viel bij zijne terugkomst met het aangezigt op den grond zijner geboorte, en kuste dezelve. Huygens was ook geheelenal doordrongen van dat teeder gevoel, en betrad nooit, na het volbrengen van eenige reis, welke hij zeer vele gedaan heeft, den vaderlandschen bodem, of zijn hart ontlastte zich in lofspraken en dankzeggingen vol kinderlijke eenvoudigheid.
Indien ooit kinderen de kroon en blijdschap van ouderen genoemd zijn, dan verdiende constantijn voorzeker dezen naam. Zoo zag de vader hem ook nu uit Venetië terugkeeren met eene onbedorvene ziel en smaak, en bespeurde uit de openhartige verhalen, dat vreemde pracht en weelde geene grootere indrukselen op zijn Hollandsch hart maakten dan een schuitje in eene rivier. Zoo was constantijn's terugkomst ook nu een feest voor het gansche huisgezin, hetwelk met aandachtige ooren als aan den mond des verhalenden hing, en den halven nacht aan den avond knoopte. - Jeugdige drift en onbedachtzaamheid hadden hem op de-
{==308==} {>>pagina-aanduiding<<}
ze reis tweemaal in levensgevaar gebragt. Ook dit verzweeg hij even min voor zijne ouders, als hij het naderhand in zijn levensberigt aan zijne kinders verzweeg, opdat het hun tot een voorbeeld mogt verstrekken. - Zij moesten den Spluger overtrekken; een gebergte, welks kruin zich onder de wolken des hemels bedekt. Met groote moeite had men een gedeelte van den rug bereikt, vanwaar twee wegen naar de ondergelegene vallei liepen, de eene lang, maar veilig, de andere kort, maar gevaarlijk. Aarssens en de overigen kozen, op raad der gidsen, den eersten; huygens, met eenen anderen jongeling, den laatsten. Het pad liep steil naar beneden, en was zoo hard en glad van ijs, dat het geen voetstap duldde. In het eerste oogenblik gleed men langzaam naar beneden; dan de vaart kreeg zoodanige snelheid door voortgang, dat zij zich niet langer konden tegenhouden, en de berg met hen scheen rond te draaijen. - De groote toren te Straatsburg is een werk van eene vervaarlijke hoogte. Men komt langs verscheidene wenteltrappen tot de plaats, waar de verschillende torenspitsen zich tot één punt vereenigen. Daar boven verheft zich een loodregt oploopend vierkant, zonder de minste bescherming voor iemand, die door duizeling
het evenwigt mogt verliezen. Huygens klom dezen muur op en neêr, terwijl hij zich met handen en voeten aan de uitstekende haken vasthield. - Zoo er zijn mogten, welken het vreemd toeschijnt, dat ik zulke op zichzelve nietsbeduidende gevallen verhaal, zij het mij vergund te mogen zeggen, dat het mij nog vreemder toeschijnt, dat men belang stelt in het vernemen van de geringste levensbijzonderheden van vreemdelingen, en die onzer landgenooten met stilzwijgen voorbijgaat, te meer nog, indien ze ons eenigzins nader brengen, om hun karakter van alle zijden te leeren kennen.
Over het algemeen had huygens zich op deze reis als een schrander opmerker doen voorkomen, hetwelk niet weinig bevestigd werd, toen zijn dagboek, opgesteld in de Fransche taal, in handen van deskundigen

{==309==} {>>pagina-aanduiding<<}
kwam. Het was den Heere aarssens ook niet ontgaan, dat hij eenen veel omvattenden geest had, toegerust met standvastige opregtheid en buigzame inschikkelijkheid, zoo veel eer en pligt zulks gedoogden, noch dat hij bij zijne groote liefde voor het vaderland eene gelijke geschiktheid voegde, om hetzelve binnen- of buitenlandsch te dienen. Geen wonder dus, dat men hem in den jare 1621, tegen het einde van het bestand met Spanje, en ter gelegenheid der Boheemsche onlusten, met een gezantschap als geheimschrijver naar Londen zond, vanwaar hij, versierd met eene gouden halsketen, in het vaderland terugkeerde. Dan, veel meer dan dit was het hem waard, dat hij vriendschap gemaakt had met raphael thorius, een groot geneesheer en dichter, en cornelis drebbel van Alkmaar, die zich toen te Londen ophield. Dat een jongeling, door eenen magtigen staat met gouden sieraden beschonken, zich daarop niet het minste laat voorstaan, is zeker veel. Maar indien deze zoodanige eerbewijzingen, welke ook de hoofden van mannen kan doen duizelen, verre stelt beneden de vriendschap met bejaarde menschen, wier eenigste aanbeveling geleerdheid en goede beginselen zijn, dan is dit niet veel, maar iets groots en voortreffelijks. - Thorius scheen hem een man te zijn van buitengewone bekwaamheid en opregtheid; en, gelijk hij zich gedurende diens leven beklaagde, dat de zee hen van elkander scheidde, zoo stortte hij tranen van droefheid, toen deszelfs dood hen geheelenal van elkander scheidde. In drebbel vond hij het voorkomen van eenen Hollandschen boer, en de taal van eenen pythagoras en archimedes. Drebbel's uitstekende kennis in de wis- en natuurkundige wetenschappen is beroemd; anders zoude het getuigenis van huygens voldoende zijn. Daarom wordt
mijne geheele ziel vervuld met verontwaardiging, wanneer ik zie, dat menkenius, een Duitscher, onzen drebbel rangschikt onder die soort van geleerden, welke te allen tijde zeer schaars in ons vaderland moeten geweest zijn, daar

{==310==} {>>pagina-aanduiding<<}
onze taal er bijna geen naam voor heeft; hij zelf noemt ze charletans, en onder deze rangschikt hij drebbel, wegens eenen zekeren brief, door hem aan zijnen vriend van rietwijk geschreven, houdende een luimig verhaal, gelijk men het aan een' vriend doet, van de wonderlijke verschijnselen, welke hij door de gezigtkunde (optica) vertoonde. Drebbel schreef dezen brief uit Londen naar Alkmaar in de Hollandsche taal. Hegenitius, die ettelijken tijd daarna door Holland en Vriesland reisde, kwam ook te Alkmaar, hetwelk hem verheerlijkt scheen door de geboorte van drebbel, en vertaalde genoemden brief in het Latijn, om den lezeren van zijne reis een denkbeeld te geven van 's mans groote bedrevenheid in de natuurkunde, welke, volgens hem, meer bewonderaars dan navolgers zoude vinden. Het is waarschijnlijk, dat colomesius dezen brief uit hegenitius heeft overgenomen, en denzelven geplaatst achter de door hem uitgegevene brieven van clemens aan de Corinthers, uit welke eindelijk menkenius denzelven de schande heeft aangedaan om ze in zijne Charlatannia eene plaats te ruimen, en tevens in zichzelven een voorbeeld geeft van die zotheid, welke hij doorgaande gispt, daar hij belijdt, dat hij in de onderscheidene gedeelten der wiskunde bijna geheel onbedreven is. Een mensch gelijk huygens wist drebbel beter te waarderen: hij verkeerde kort daarna een geheel jaar met hem te Londen, en zocht dagelijks door zijne gesprekken wijzer te worden. Ook vond drebbel zoo veel genoegen in hem, dat hij aan geenen zijner vrienden meer tijds, om met hem te spreken, gaf. Dit viel voor
in den jare 1624, indien ik mij niet bedriege; want het heeft eenige moeijelijkheid in zich, den juisten tijd hier of daar van te bepalen, daar de oude man zijn leven door geene aanteekening van dag of jaar heeft opgehelderd, en wagenaar somtijds niet met hem overeenkomt, wiens voortreffelijke geschiedenis des vaderlands reeds eenig licht kan

{==311==} {>>pagina-aanduiding<<}
entvangen uit dit leven, en nog meerder licht zal ontvangen uit die overgeblevene brieven en papieren, op welke de Raadsheer schonk, een waardig bloedverwant van het huygensche geslacht, ons heeft doen hopen. Dit viel dan voor in den jare 1624, wanneer, volgens huygens, de staten een gezantschap naar Londen zonden, om de geschillen bij te leggen, welke met Engeland over de Oostindische zaken gerezen waren. Aarssens was aan het hoofd, en huygens geheimschrijver van hetzelve. Men stak in den winter van Scheveningen in zee, en landde, niet zonder groot gevaar te hebben uitgestaan, te Gravesande. Het schip was door tegenwind vastgeraakt op eene zandbank op de kusten van Engeland, en reeds was de boot uitgezet om de gezanten en papieren te redden, toen een onverwacht toeval hen er afhielp. De Engelschen schoven de zaak op de lange baan, en gaven geen uitslag; men had meer dan tachtig onstuimige bijeenkomsten gehad, en langer dan veertien maanden onderhandeld. Dit verdroot het gezantschap, en huygens werd naar Koning jacobus gezonden, om billijke klagten over zulk lang dralen in te brengen. Huygens vond denzelven op een zijner jagthuizen buiten Londen, en kweet zich zoo ernstig en welmeenend van den hem opgedragen last, dat de Koning, eenige malen het vertrek met hem op en neder wandelende, terwijl hij hem onder den arm nam, het gedrag der zijnen afkeurde, en beloofde de zaak te zullen doen voortzetten, hetwelk hij ook deed. In dat zelfde vertrek bevond zich hendrik richey, Grave van Holland: de Koning nam het zwaard van dien edelman, sloeg huygens met hetzelve tot ridder, en gaf het hem ten geschenke. De veelvuldige genoegens,
welke hij gedurende zijn lang verblijf te Londen smaakte, zoo door het verkeer in de aanzienlijkste huisgezinnen, als door het aanknoopen van nieuwe betrekkingen, werden verbitterd door een onaangenaam toeval, hetwelk hem zelfs in zijnen ouderdom nog groote smart veroorzaakte.

{==312==} {>>pagina-aanduiding<<}
Toen hij, namelijk, naar het jagthuis van Koning jacobus reed, viel buiten Londen een reismantel, waarin eene aanmerkelijke somme gelds was, van het paard van een' zijner knechten. Deze buit was te schoon in het oog van het gemeen, hetwelk er zich oogenblikkelijk meester van maakte. Het denkbeeld, dat men op hem vermoeden konde vatten, alsof hij dat geld, aan het gezantschap behoorende, had verdonkerd, kostte hem vele slapelooze nachten; en, het zij de laster hem werkelijk betigt hebbe met iets, hetwelk nooit in zijn karakter konde vallen, het zij de vrees voor zelfs de minste smet, waarmede zijn goede naam konde worden bezwalkt, zijn vermoeden vergrootte, hij betuigt zijne onschuld aan zijne kinderen, en bezweert ze om hem te verdedigen, zoo iemand zelfs van verre hierop mogte doelen. Na de geschillen over de Oostindische belangen in der minne geschikt te hebben, keerde het gezantschap naar het vaderland terug, alwaar huygens, die toen den ouderdom van ongeveer 28 jaren bereikt had, kort daarop zijnen vader door den dood verloor, in den jare 1624.
Tot dusverre heb ik huygens als kind en jongeling geschetst, in welken leeftijd hij voorzeker reeds belangrijk is. Deze belangrijkheid neemt toe met zijne jaren. Want hij heeft de verwachting, welke hij van zich deed opvatten, als man en grijsaard niet alleen niet te leur gesteld, maar overtroffen.

Waarom sterven er menschen aan geneeslijke kwalen?

II.


Quandoque bonus dormitat Homerus. 

Elkeen is wel te vreden, wanneer de natuur om de twintig jaar een uitstekend goed dichter voortbrengt; maar uitstekend goede artsen verlangt men bij geheele

{==313==} {>>pagina-aanduiding<<}
dozijnen. Ondertusschen is de kunst, om duizenderlei kwalen der stervelingen in derzelver duistere schuilhoeken op te zoeken, bij derzelver groote gelijkheid en twijfelachtige kenmerken vaardig te onderscheiden en gelukkig te behandelen, voor het minst even moeijelijk, vereischt even veel aanleg, oefening en nadenken, als de kunst om lierzangen en treurspelen te maken. De vergelijking is hier zelfs ten nadeele van den arts: want, terwijl de dichter de lier behoeft op te nemen noch de snaren te tokkelen, wanneer hij niet door eene heilige geestdrift wordt aangevuurd, kan de geneesheer ieder oogenblik geroepen worden, om de harp des menschelijken ligchaams te stemmen, en er, voor krijtende wanklanken, heldere toonen uit te lokken. Hij wordt daartoe geroepen, vermoeid van zijnen dagelijkschen arbeid; midden uit den diepsten slaap; afgetrokken door zijne letteroefeningen, en stomp gedacht; door eigen leed overmeesterd; door zijne driften geschokt. Hij kan er toe geroepen worden, midden uit den roes der vermaken, met benevelde zinnen, met een hoofd zonder gedachten. Hij kiest daarenboven zijne stof ter bearbeiding niet uit, maar zij wordt hem voorgeworpen. Hij moet handelen, en het oogenblik hem dienen. Één misgreep, en de gelegenheid is voorbij, onherstelbaar verloren, of althans niet dan moeijelijk weêr te vatten.
En wie zal het dan den armen arts wijten, dat hij niet altijd even vaardig, even gelukkig is, den juisten toon aan te slaan? Zelfs de goede homerus is wel eens wat dodderig. Het is ondertusschen jammer, dat de nalatigheid en onnaauwkeurigheid van den geneesheer zijnen lijderen zoo duur te staan komt; terwijl de lamste en zotste verzen toch niet meer kunnen, dan vervelen.
Het is zeker jammer, dat de doctorshoed geene bovenmenschelijke vermogens geeft. Zoolang de geneesheeren, even als wij, aan alle menschelijke dwalingen en zwakheden blootstaan, zijn wij er de onvermijdelijke slagtoffers van: want wie staat er ons voor in, dat wij

{==314==} {>>pagina-aanduiding<<}
onzen doctor niet dán zullen noodig hebben, wanneer hij vermoeid of ongesteld is, of zijn hoofd vol heeft van andere zaken? En wie is zoo dwaas, dat hij niet inziet, hoe, langs dezen weg, uit eene kwade maag hevige rotkoortsen, en uit eene ligte verkoudheid de tering kan voortvloeijen? De beginselen toch van alle ziekten en ligchaamsgebreken zijn meestal ligt, en gemakkelijk te herstellen of voor te komen; maar hebben zij ééns wortel geschoten, of wierden zij in den beginne verkeerd aangetast, dan laten zij zich even min uitroeijen, als een stevige eik door schudden en trekken.
Sterven er dus vele lijders aan geneeslijke kwalen, zoo moeten wij dit gedeeltelijk ook daaraan toeschrijven, dat de geneesheeren menschen zijn.
Met loome leden, met doffe oogen, met een zwaar hoofd verlaat exophilus zijne legerstede. Een vriend van het tafelen, heeft hij gister wat diep in de schotels getast, en vooral den beker wat hoog geligt. Hij voelt zich slaperig, dof, ongeschikt tot denken. Ware hij een koopman, hij zou geen oog in zijn boek slaan, geen' belangrijken brief beantwoorden, althans geen' aanmerkelijken koop of verkoop sluiten. Ware hij een advocaat, tien maal zoude hij zijne stukken stellen en verscheuren. Maar nu is hij een arts; hij moet naar zijne zieken. Werktuigelijk steekt hij zijne hand naar den pols uit, zonder te voelen, en laat den lijder de tong uitsteken, zonder te zien; geeuwend doet en herhaalt hij driemaal dezelfde vragen, en vraagt zonder eenigen zamenhang. Hij schrijft voor! Gelukkig de zieke, bij wien zich op dien dag geene dubbelzinnige teekenen voordoen, wiens ziekte dan niet tusschen leven en dood zweeft! Iedereen gevoelt intusschen, hoe gemakkelijk zulks gebeuren kan. En, hoewel niet alle geneesheeren zulke vlijtige tafelbroeders zijn, ja de matigheid en ingetogenheid, met regt, onder de hoofdeigenschappen van een' waardigen arts behooren, gevoelt toch elk, dat de geest der matigheid niet noodzakelijk in alle de priesters van het heiligdom van Eskulaap woont, en dat daarenboven,

{==315==} {>>pagina-aanduiding<<}
vooral voor een gezocht en geliefd geneesheer, nog al dikwijls de tijd daar is, dat hij zijne maag meer dan zijne hersenen moet offeren.
Zijn er niet daarenboven honderd andere omstandigheden in het dagelijksch leven, welke de vrije werking van iemands geest, en dus ook die van den geest des bekwaamsten geneesheers, voor een' halven dag kunnen stremmen? En al is het dan maar voor een enkel oogenblik; kan niet de ongeluksstar van menigeen denzelven juist in dat noodlottig uur om raad en hulp tot hem brengen? Is hij, wiens eergierigheid gekrenkt is, (en hoe vaak gebeurt dat bij den arts) die een zwaar verlies in have en goed leed, die huisselijk verdriet heeft, in staat, op alle bijzonderheden acht te geven, die aan het ziekbed beslissend zijn? Hoe ligt kan men dan, door onoplettendheid, iets verkeerd hooren of zien, iets voorbijgaan, iets vergeten! Dat dit alles kan gebeuren, zal de domste boer beseffen; dat het werkelijk plaats heeft, elk opregt geneesheer erkennen; en dat de behandeling en genezing der ziekten er vaak bij lijdt, is maar al te waar.
Het ongelukkigst nog van alles is, dat de artsen hier op aarde een ligchaam noodig hebben, en niet als geesten of onweegbare stoffen onder ons kunnen zweven. Zij zouden dan ten minste voor ligchaamsvermoeidheid en ziekten veilig wezen, waardoor zij nu dikwijls zoo ongeschikt voor hun beroep zijn. Voor zware ziekten, wel is waar, zijn de artsen, wanneer zij eens een' geruimen tijd de kunst geoefend hebben, veelal bewaard; kleine ongesteldheden overvallen hen daarentegen nog al dikwijls, houden hen niet van het ziekbed af, en maken hen evenwel, op dat oogenblik, tot denken en handelen min geschikt. Iederen geneesheer, daarenboven, die slechts eenigen loop heeft, overvalt dagelijks de kwaal der vermoeidheid. Versleten voor dien dag en hijgend naar rust bezoekt hij vaak zijne laatste lijders. Inspanning van het ligchaam mat den arts niet minder af, dan inspanning van den geest; en nog te meer, dewijl, in

{==316==} {>>pagina-aanduiding<<}
dit beroep, even als in elk ander, al ras de eentoonigheid binnensluipt, en al ras de gedachten met eene gelijkmatige traagheid dwingt te gaan naar de maat van haren looden slinger. Het werd slechts enkelen gegeven, zich aan hare magt te ontrukken.
Wilde ik nu nog spreken van de menigte lage driften en nietigheden, die het gros der geneeskundige zielen vervullen; van hunne eigenbaat, verkeerde eerzucht en waan, gehechtheid aan zekere geneeswijzen en geneesmiddelen, verachting van alles, wat niet met hen en hunne wijze van zien instemt, - ik zoude een boek kunnen schrijven. Maar ik wilde slechts iets zeggen van die dwalingen, van die zwakheden, waarvoor ook de beste geneesheeren blootstaan, opdat men ophoude de kunst te beschuldigen, of van de kunstoefenaren te vorderen, wat hunne, wat alle menschelijke krachten te boven gaat.
Het is geen' sterveling gegeven, altijd meester te zijn van zijne driften en neigingen, of vrij te blijven van die zwakheden, waardoor ieder mensch zichzelven en anderen zoo vaak benadeelt. Waarom zouden wij in de zonen van Eskulaap meer zoeken, meer verwachten, vooral in die van den gewonen stempel? Hunne hulp is dus dikwijls gebrekkig en wisselvallig. ‘Maar doen wij dan niet beter,’ zal men zeggen, ‘dat men haar niet inroepe, en zich in de veilige handen der natuur overgeve?’ Dit rade ik ieder aan, die, ook in zijne gezonde dagen, gewoon is, de algemeene moeder te raadplegen, en hare lessen te volgen. Anderen zoude het niet baten: want het is de grootste dwaasheid, te verwachten, dat hij, wiens geheele leven een zamenweefsel van kunst is, in wien niets meer der nature toebehoort, in zijne ziekten, een enkel oogenblik, zonder de inspanning der kunst zoude kunnen blijven bestaan.


{==317==} {>>pagina-aanduiding<<}

De zangeres Gabrielli.

Katharina gabrielli werd in het jaar 1730 te Rome geboren. Haar vader, wiens naam niet bekend is, was kok bij den Vorst gabrielli. Hij had het vermogen niet, om de schoone stem, welke de natuur zijner dochter gegeven had, door onderwijs te laten leiden, en vergenoegde zich met haar nu en dan in de Opera te brengen. Katharina vattede spoedig de fraaiste plaatsen, en zong dezelven met verwonderlijke vaardigheid. Toen zij op eenen avond, tot vervrolijking van haren arbeid, eene zware aria van galuppi zong, welke zij des avonds te voren in het Theater Argentina gehoord had, was de Vorst gabrielli juist in den tuin, en vraagde met verwondering, welke zangeres in zijn huis was? De dochter van den kok, was het antwoord. S' è cosi, il mio cuoca deverra presto un asino d'oro. (‘Als dat waar is, dan zal mijn kok weldra een gouden ezel worden,’) antwoordde de Vorst. Hij liet katharina voor zich komen, en zijne verwondering rees nog hooger, toen zij meerdere aria's voor hem zong, die zij van buiten kende. Zij was toen pas veertien jaren oud, heel mooi en vrolijk, en, hoewel zij met het regter oog een weinig lonkte, scheen dit gebrek echter het aantrekkelijke van haar gelaat nog te verhoogen. De Vorst zorgde van nu af voor hare vorming. Haar eerste onderwijzer was garcia, bijgenaamd spagnoletto, die toen in Rome was; na dezen de beroemde porpora, onder wien zij in de kunst volmaakter werd.
De Vorst gaf dikwijls concerten, om zijne vrienden dit wonder te doen hooren. Weldra sprak men in geheel Rome slechts van de Cochetta di gabrielli, (de koksdochter van gabrielli.) Vandaar heeft zij sedert dien laatsten naam behouden. In het jaar 1747 trad zij voor het eerst te Lucca als Prima Donna op, in de Opera sofonisbe van galuppi, en verwierf eene algemeene toejuiching. Guadagni, die op hetzelfde Theater zong, had moeite, naast haar zijnen roem staande te houden. Deze beroemde Soprano-zanger vormde echter den smaak der jonge kunstenares, welke, naar men wil, voor de moeite des beleefden onderwijzers ook niet ondankbaar was!

{==318==} {>>pagina-aanduiding<<}

Nadat zij op meerdere Theaters van Italië gezongen had, kwam zij in 1750 naar Napels, waar zij voor het eerst in de Opera dido van metastasio optrad. In de beroemde aria: Son regina e sono amante, werd zij zoo buitengewoon toegejuicht, dat haar roem voor altijd gevestigd was. Metastasio bragt haar naar Weenen, alwaar fransde I. haar tot hofzangeres maakte, en dán alleen in den schouwburg kwam, wanneer zij zong. Zij was aan metastasio's onderwijs veel verschuldigd; hij volmaakte haar in de declamatie, en het schijnt, dat ook hij niet ongevoelig was voor hare bevalligheden, maar, bij zijne ligtzinnigheid, moest hij zich weldra vergenoegen, met alleen hare vriendschap te bezitten. Weinige vrouwen waren zoo luimig in de liefde, als gabrielli. Zij beminde, bij voorkeur, hare kunstgenooten, die, zoo wel onder vier oogen als op het tooneel, hare helden waren; met eerzuchtige inzigten, echter, verleende zij ook den toegang aan de aanzienlijkste heeren, en, onderwijl zij met genen zeer vertrouwelijk verkeerde, was zij zeer moeijelijk omtrent dezen, die dikwerf, om haar te zien, uren lang in de zijkamer moesten wachten. Dit was langen tijd de mode bij de beroemde zangeressen van Italië. Haar ligtzinnig, onstandvastig gedrag had haar te Weenen bijkans in eenen verdrietigen toestand gebragt. De Fransche afgezant maakte haar zijn hof, onderwijl zij heimelijk den Portugeschen Minister begunstigde, aan wiens milddadigheid zij een gedeelte van haren rijkdom verschuldigd was. Elk der twee mededingers hield zich voor den meestbegunstigden. De Franschman, echter, die iets merkte, vond middel, om zich in de woning der beminde te verschuilen, en zag weldra
den gelukkigen mededinger uit haar vertrek komen. Woedend van jaloezij, vliegt hij met den degen op haar toe, en zoude haar doorstoken hebben, zoo niet haar bovenkleed den steek geweerd hadde. Zij werd slechts ligtelijk gewond. De Franschman, verbaasd over de uitwerking zijner woede, valt vol berouw voor hare voeten, en smeekt om vergiffenis voor zijne drift. Zij stemt in zijne bede, onder voorwaarde, dat hij haar zijuen degen zoude overgeven. De zangeres had het oogmerk, den degen te behouden, en op denzelven de woorden te laten zetten: Degen van den Heer m.., die op den... vermetel genoeg was, gabrielli te kwetsen. De afgezant,

{==319==} {>>pagina-aanduiding<<}
echter, overreedde metastasio, de zaak te bemiddelen, en door dezen kreeg hij zijnen degen terug.
Toen zij in Weenen verbazende sommen gelds gewonnen had, ging zij, in het jaar 1765, naar Palermo, alwaar hare kunst, zoo als overal, de levendigste geestdrift wekte. Maar ook hier toonde zij hare eigenzinnige luim. De Onderkoning noodigde haar tot een' luisterrijken maaltijd. Het bepaalde uur was voorbij; zij kwam niet. De Onderkoning zond eenen kamerdienaar, en liet haar zeggen, dat men reeds sedert lang op haar wachtte. De kamerdienaar vond haar te bed, zeer gerust lezende; echter wilde zij, in spijt van alle overreding, hare kamer niet verlaten, onder voorwendsel van onpasselijkheid. Des avonds zong zij zeer nalatig en altijd halfluid. De Onderkoning, die de eerste beleediging zoude overzien hebben, wilde deze eigenzinnigheid niet ongestraft laten. Hij liet haar met gevangenis bedreigen, indien zij niet zong, zoo als gewoonlijk. ‘Hij kan mij wel doen schreijen,’ zeide zij tot den brenger dier boodschap, ‘maar niet doen zingen.’ Toen het tooneel geëindigd was, kwam zij in de gevangenis; maar men bezigde jegens haar alle die onderscheiding, welke de aanzienlijkste personen genoten. Gedurende de twaalf dagen, welke zij in de gevangenis doorbragt, gaf zij groote gastmalen, betaalde de schulden van alle gevangenen, en verdeelde veel gelds onder de armen. Des avonds liet zij alle gevangenen tot zich komen, en zong voor hen de schoonste stukken met eene wegslepende bevalligheid. Allen waren zoo opgetogen, dat velen, wier schulden reeds betaald waren, de gevangenis niet wilden verlaten, zoo lang zij in dezelve was. Zij had door hare milddadigheid, hare feesten en hare kunst den akeligen kerker tot een betooverend verblijf gemaakt. De Onderkoning moest het verlangen van het publiek inwilligen, en, toen zij uit de gevangenis kwam, werd zij aan de deur door eene menigte van armen ontvangen, die haar in zegepraal naar huis geleidden.
In het jaar 1767 begaf zich gabrielli naar Parma. De Infant Don philip werd zoo verliesd op haar, dat hij in alle hare luimen toegaf, maar haar daarentegen met de lastigste jaloezij kwelde, zoodanig, dat hij haar dikwerf verscheidene dagen lang in een vertrek van zijn paleis opgesloten hield, waarvan hij zelf den sleutel had. Dit gaf aanleiding tot vele twisten, waarbij de zangeres in hare uitdrukkingen

{==320==} {>>pagina-aanduiding<<}
zich zoo weinig matigde, dat zij den Hertog, die een weinig scheef was, meermalen een woedend: Gobbo maledetto! (‘Vervloekte bogchel!’) toeriep. Op eenen avond, toen zij, zoo als gewoonlijk, niet wilde zingen, was de Hertog razend jaloersch op eenen Lord, die der zangeresse schitterende aanbiedingen gedaan had. De Hertog maakte gebruik van het eerste voorwendsel, en liet haar den volgenden dag in de gevangenis brengen. Toen zij in dezelve kwam, vond zij, tot hare verbazing, eene kamer, met de rijkste behangsels en de rijkste meubelen versierd, en talrijke dienaren, welke op hare bevelen wachtten. Dit was aldus beschikt door den Hertog, die haar weldra incognito bezocht; maar zij was zoo geraakt, dat hij haar slechts met moeite kon overreden, de gevangenis weder te verlaten. Om zijner jaloezije te ontwijken, verliet zij heimelijk de stad, en ging naar Rusland, waarheên katharina de II haar reeds sedert langen tijd geroepen had. De Keizerin begeerde haar aanstonds te zien. Toen het gesprek op de betaling viel, verlangde de zangeres 10,000 roebels. ‘Zoo veel betaal ik aan geenen mijner Veldmaarschalken!’ riep katharina uit.’ - ‘Wel nu,’ hernam de zangeres, ‘dan moet uwe Majesteit maar hare Veldmaarschalken laten zingen!’
Zij bleef verscheidene jaren in Petersburg, waar zij aanhoudend de gunst der Keizerin en groote eerbewijzen genoot. Met diamanten overladen en hare brieventasch vol wissels, kwam zij in Italië terug. Hare inkomsten beliepen thans omtrent 50,000 daalders. Zij had nu het tooneel wel kunnen verlaten, maar hare eerzucht bragt haar weder te voorschijn. In het jaar 1777 zong zij in den Schouwburg St. Benedetto, te Venetië, met den beroemden pacchiarotti, die, dezen avond voor de eerste keer, geloofde geheel overschaduwd te zijn. Zij zong eene bravoer-aria zoo verrukkelijk, dat hij achter de schermen vlugtte en uitriep: Povero me! questa è un portento! (‘Ik arme! Zij is een wonder!’) En dit wonder was toch reeds 50 jaar oud. Met moeite overreede men hem, nog eens met haar op te treden. Hij zong eene teedere aria, die hij op haar toepaste, met zoo veel levendig gevoel, dat zoo wal zij, als de aanschouwers, ontroerd waren.
In Milaan vond zij (1780) eenen mededinger in marchesi. Er vormden zich, zoo als in Italië gebruikelijk is,

{==321==} {>>pagina-aanduiding<<}
twee partijen, die in den schouwburg om het ijverigst sloten en toejuichten, en elkander op de straten en in de koffijhuizen klopten.
Na dezen tijd begaf zij zich naar Rome, met hare oudste zuster anna, welke haar altijd als Seconda Donna verzeld had. Nooit had zij naar England willen gaan. ‘Op het tooneel te Londen,’ zeide zij, ‘zoude ik niet kunnen zingen, of niet naar mijne luim zingen; het gemeen zoude mij uitfluiten of doodslaan. Ik mag liever in goede gezondheid slapen, al ware het dan ook in eene gevangenis.’
Eene onbegrijpelijke verkwisting had hare inkomsten tot 2000 daalders doen dalen. - De natuur had haar eene stem van buitengewonen omvang gegeven. Vooral was zij uitmuntend in de hooge toonen. Hare aria's, zoo als zij dezelven zong, konden slechts door den bekwaamsten vioolspeler worden uitgevoerd. De catalani alleen kan met haar worden vergeleken, hoewel gabrielli deze in het cantabile en in de uitdrukking nog overtrof. Als tooneelspeelster was gabrielli niet minder uitstekend. Weinige vrouwen genoten zoo vele onderscheiding. Zij leefde en reisde met groote pracht, altijd van talrijke dienaren verzeld; een koerier ging voor haar heên. Italië was vol van haren roem. Wanneer iemand wilde pronken, of een groot opzien maken, dan zeide men, als met een spreekwoord: Chi è? La gabrielli? (‘Wie is het? De gabrielli?’) Onaangezien hare onstandvastig- en eigenzinnigheid, was zij zeer goedhartig, deed veel goeds, overal waar zij zich ophield, en overal beschouwden de armen haar als eene verzorgster. Zij vergat hare bloedverwanten niet, en vooral zorgde zij voor haren broeder. In de verkeering was zij aangenaam, geestig, en dikwerf oorspronkelijk. In hare kamer, zoo wel als op het tooneel, wilde zij de Prinses spelen, en haar gedrag was overeenkomstig met deze begeerte. Gierigaards waren bij haar gehaat, maar zij bestrafte dezelven met zachtheid. Toen een Edelman van Florence haar eens bezocht, bleef zijne manchette aan eene van hare spelden hangen en werd gescheurd. De Florentijners worden voor zeer zuinig gehouden, en ook deze Heer scheen niet te troosten te zijn over zijn verlies. De zangeres merkte dit, en den volgenden dag zond zij hem zes flesschen Spaanschen wijn, welke, in plaats van kurken, met de kostbaarste Brabandsche kanten
waren digtgemaakt.

{==322==} {>>pagina-aanduiding<<}
In Rome leefde zij zeer ordelijk, gaf dikwijls concerten, waarbij zij echter maar zelden zong. De aanzienlijksten uit den adelstand, mannen en vrouwen, bezochten haar, en bewezen haar eene onderscheidende eere. Eene verwaarloosde verkoudheid werd, in het jaar 1796, de oorzaak van haren dood.

De Barbareskers, of Brebers.

(Quarterly Review.)

Hetgeen de Europeërs Mooren noemen, is een mengsel van volken van allerlei soort, die zich in het noordelijk Afrika hebben gevestigd; hun heerschend karakter echter, zoo wel natuurlijk als zedelijk, is dat der Arabieren of Sarracenen. Den naam, dien wij hun geven, kennen zij niet; dezelve schijnt van het woord Mauri af te stammen, zoo als, ten tijde der Romeinen, de bewoners eener zekere provincie genoemd werden; echter is hij, sedert langen tijd reeds, zeer ongepast. De Heer dupuis zegt: ‘Wanneer men eenen Moor vraagt, tot welk volk hij behoort, dan antwoordt hij: ik ben een Mooslim, dat is te zeggen, een geloovige; en zijn land heet Bled Mooslimin, het land der geloovigen.’ De Arabieren noemen de Mooren Medainien, stadlieden. De Europeërs verstaan gewoonlijk, onder den naam van Mooren, niet alleen de geheele bevolking van Noord-Afrika, maar ook de Azianen tot Sina toe, en zij gebruiken dit woord als gelijkluidend met Muzelman.
De Afrikaansche Mooren zijn gestrenge waarnemers der wet van mahomed; zij wasschen zich dikwijls, en doen vijfmaal daags hun gebed, met het aangezigt naar Mekka gekeerd. Zij gelooven aan de voorbeschikking; zij haten en verachten Christenen en Joden; zij sluiten hunne vrouwen op, en nuttigen Cooscosoo. Ziet men hen traag en ongevoelig, zijn zij minnenijdig, wreed en wantrouwend, zijn zij beroofd van de betrekkingen en aangenaamheden der beschaving, kennen zij het gevoel der liefde even min als dat der vriendschap, zien wij de vaders hunne zonen vreezen, en de zonen hunne vaders haten, dan zoeke men de reden hiervan niet in eene eigenaardige bewerktuiging der Mooren, of wijte hunne verkeerde driften niet aan den vorm huns schedels. Men herin-
{==323==} {>>pagina-aanduiding<<}
nere zich, dat hunne voorouders in Spanje leefden, en dat derzelver staatsbetrekkingen niet beter waren, dan die der Afrikaansche Mooren thans zijn. Dat heldere licht, hetwelk in de middeleeuwen, uit de vlakten van Arabië, over het westelijk Europa zich verspreid had, is thans geheel verdwenen, en bij de Afrikaansche Arabieren is thans geen blijk meer te vinden van kunst en wetenschap.
De Moor lacht zelden; het schaterend lagchen kent hij in het geheel niet. Zijn uiterlijk voorkomen schijnt een peinzend wezen te verkondigen; maar deze schijn is slechts eene hebbelijkheid. Hij is noch weet- noch nieuwsgietig; zijn geest is slaperig en werkeloos; zijne weinige begrippen worden langzaam gevormd en blijven ongestadig. Niets te doen, en niets te denken, is zijn geliefkoosd tijdverdrijf; het bad is zijn tweede vermaak. In alle steden vindt men bij de Karavanserais openlijke baden; hier doet de Moor zich wrijven en kneden; hier slurpt hij langzaam zijne koffij binnen, terwijl onderwezene en aangestelde verhalers hem met spookvertelsels vermaken.
Lekkernijen behooren niet tot de geliefkoosde genietingen van den Moor. Hij heeft overvloed aan gezond voedsel, en het Cooscosoo is de gewone hoofdschotel. De volgende tafelgalanterie wedervoer den Britschen gezant aan het Keizerlijk hof van Marokko. Op eenen kruiwagen, door twee menschen getrokken, bragt men vooraf den nationalen kost, de kroon der Moorsche kokerij, het Cooscosoo, in een' verbazend grooten porseleinen pot. Hierop volgde een gebraden schaap, welks buik opengesneden werd, en waaruit eene menigte van geregten te voorschijn kwamen, aan welke de Marokkaansche kok zeer kunstig de gedaante der verschillende ingewanden gegeven had. Van dit staaltje mag men tot het overige besluiten.
De Mooren zijn zeer ingenomen met voorspellingen en tooverijen. Zij dragen Amuletten om den hals, en verzen van den Koran op de maag. Dit laatste toovermiddel wordt ook wel op de volgende wijze toebereid. De verzen worden op papier geschreven; dit verbrandt men, en de asch wordt nuchteren met eenen drank genuttigd. Met deze versterking gewapeud, vreest de Moor geene Daimons meer. Tot hun bijgeloof behoort ook de afkeer, dien zij van de zwarte kleur hebben; de gewoonte, om nooit vijf, maar altijd vier

{==324==} {>>pagina-aanduiding<<}
en één te zeggen, en het woord dood nooit uit te spreken. Hunne vrees voor geesten, welke des nachts rondwaren, weêrhoudt hen in de duisternis uit te gaan, zoo zij niet een veelvermogend toovermiddel bij zich dragen. Sterft iemand aan eene beroerte, dan heeft een booze geest hem gedood. Het getal dertien erkennen zij ook als onheil voorspellend; en dit zullen vele oude Dames in Europa hun voorzeker niet ten kwade duiden.
Het is een, onder de Mooren algemeen heerschend, geloof, dat hun land op eenen vrijdag, gedurende den bedestond, door den aanval eens roodgekleeden legers, zal veroverd worden. Zij sluiten en grendelen derhalve, op dit uur, de poorten der stad zorgvuldig, alsof, door deze voorzigtigheid, de wil van het noodlot konde veranderd worden. Hun stelsel der voorbeschikking heeft deze goede uitwerking, dat zij elke verandering van hunne fortuin met geduld verduren, en den rijkdom met bedaardheid tegen de armoede ruilen. Bij de aannadering des doods is het hunne éénige zorg, dat hun aangezigt gekeerd zij naar die zijde, waar Mekka ligt. Zijn zij hiervan verzekerd, dan verduren zij alles, en sterven met de bereidvaardigste onderwerping.
Is er geene hoop meer voor het behoud van eenen zieken, dan wordt hij door zijne vrienden en magen met een verschrikkelijk gejammer omgeven, hetwelk hem moet doen gelooven, dat hij reeds zoo goed als dood is. Dit gedruisch, en het denkbeeld, dat geene redding meer mogelijk is, moet zonder twijfel, in vele gevallen, den dood verhaasten. Wanneer de stervende stuiptrekkingen krijgt, of eenige pijn en smart te kennen geeft, dan giet men hem honig in den mond; en meermalen wordt hij ook, onder den schijn van hem verligting te geven, verstikt. Zoodra hij den laatsten ademtogt uitgeblazen heeft, wordt hij gewasschen, om hem ook spoedig te kunnen begraven, daar bij hen algemeen het denkbeeld heerscht, dat een gestorvene niet eerder gelukkig is, voordat hij in het graf rust. Zijne maagschap vindt er eene bijzondere geruststelling in, wanneer zij aan den dooden eenen lach meent op te merken, hetwelk zij voor een teeken van genoegen verklaart over hare schikkingen tot eene spoedige begrafenis. Zij denken er niet aan, dat deze gewaande lach eene beweging kunne zijn, door de aanraking des waters en der koude lucht, bij den stervenden veroorzaakt. Bij zulk

{==325==} {>>pagina-aanduiding<<}
eene handelwijze kan men zich de gevallen van een dikwijls levendig begraven gemakkelijk verklaren; men zegt, (doch, zoo wij hopen, is zulks overdreven) dat dit wel bij een derde der begravenen plaats heeft.
Zoodra in een huis iemand gestorven is, wordt aan de buren daarvan kennis gegeven door een schel geluid, en door het geschreeuw Woolliali Woo, hetwelk door alle huisgenooten beurtelings wordt aangeheven. Op dit geschreeuw vergaderen aanstonds alle vrouwen, welke met het huisgezin in eenige verbindtenis staan. Elke aankomende vliegt op de huisvrouw toe, welke man of kind verloren heeft, omhelst dezelve, en barst dan weder in vreesselijke klagten uit. Dit geschiedt dikwijls door honderd vrouwen na elkander, en zoo lang, tot dat de vrouw van den huize vermoeid en bedwelmd nederzijgt. Somwijlen komen ook nog andere betaalde vrouwen, welke de, in het midden van de plaats gestelde, lijkbaar omgeven, en hare jammerklagten aanheffen. Deze zang- en schreeuw-wijven krabben haar aangezigt, tot dat het druipt van bloed; na geëindigde plegtigheid doen zij het bloeden ophouden door opgelegde krijtaarde. Die zelfde vrouwen worden ook bij bruiloften en vreugdefeesten gebezigd; dan zingen zij het lied Loo Loo Loo, en andere zelve vervaardigde verzen. Hare schaterende stemmen kan men op eenen verren afstand hooren.
Aan de huizen der rijken deelt men gewoonlijk, op den avond na de begrafenis, vleeschspijzen aan de armen uit, waarbij niet zelden ongeregeldheden op de straten, rondom het huis, plaats hebben. Dit wordt de maaltijd van het graf genoemd.
Met de lijken zelven worden, vóór de begrasenis, nog bijzondere voorbereidingen gemaakt. Men besmeert neus, ooren en oogen met een mengsel van kamfer en aftreksels. De ongehuwde vrouwen worden als bruiden, met banden en ringen om armen en voeten, versierd; elke huisvrouw bewaart zorgvuldig haar eigen lijkkleed, uit eene fijne stof vervaardigd, welke in Mekka geheiligd is. Op de baar der mannen wordt een turban, en op die der vrouwen een groote ruiker gelegd. Op vrijdag, als zijnde de vooravond van den Sabbat der Muzelmannen, bezoekt elkeen de graven zijner vrienden en maagschap. Men gelooft, dat dit de dag zij, waarop de afgestorvenen om hunne graven heên waren, om met vrien-
{==326==} {>>pagina-aanduiding<<}
den en beminden zich te onderhouden; en daarom verzuimen de Mooren ook niet, hunne dooden betamelijk te kleeden, opdat zij in de geestenvergadering behoorlijk kunnen verschijnen, zonder hunner maagschap schande aan te doen. De begraafplaatsen worden zorgvuldig onderhouden; men plant bloemen rondom dezelven, en roeit het onkruid uit. Op de graven van aanzienlijke lieden worden dikwerf kleine kapellen gebouwd, waarin groote porseleinen vaten met bloemen staan.
Zonsverduisteringen zijn voor de Mooren verschrikkelijke verschijningen. Een der nieuwste Britsche reizigers verhaalt: ‘Toen de verduistering haren hoogsten trap bereikt had, zagen wij de Mooren als zinneloos her- en derwaarts loopen, en met geweren naar de zon schieten, om het wangedrogt te verschrikken, hetwelk, naar hunne gedachte, het licht des dags wilde verslinden. Op de vlakten en de hoogten rondom Tripoli klonk het doodgezang van Woolliali Woo, en zonder twijfel geschiedde hetzelfde langs de geheele kust. De vrouwen, met koperen gereedschap gewapend, sloegen hetzelve tegen elkander, en maakten een gedruisch, dat men zeer verre kon hooren.’

(Het vervolg hierna.)




Uittreksel uit drie gemeenzame brieven van een jong Nederlandsch zeeöfficier, met Z.M. schip Evertsen gestevend naar Batavia.

(Vervolg en slot van bl. 287.)

Campong Macasser,
den 30 Mei 1816.
Waardste Zuster!

Daar ik door het oponthoud van het schip, dat onze brieven naar Europa zal medenemen, in de gelegenheid ben, om nog eenige regelen te voegen bij die, welke ik reeds aan Moeder had geschreven, zoo voldoe ik bij dezen aan uw verlangen, om u eens iets van de modes alhier, en hoe men zoo al den tijd kort, en of de meisjes hier zoo mooi zijn als bij ons, enz. te vertellen. Wat betreft de blanke vrouwen, dezelve zijn meest naar den Engelschen smaak gekleed, door-
{==327==} {>>pagina-aanduiding<<}
dien zij in de laatste jaren weinig hebben kunnen weten, hoe men zich in Frankrijk opschikte; doch de inlandsche vrouwen, welke met Europeërs getrouwd zijn, volgen nog steeds hare oude landskleeding: dezelve is zeer eenvoudig, en bestaat (behalve hetgeen men niet ziet) uit eene ruime cabaai of japon, met wijde lange mouwen van gekleurd katoen, en heeft veel van een mans huisjapon. Daarin dus bestaat hare pracht niet; haar smaak valt enkel, naar ik kan merken, om haar pikzwart haar van achteren met een knoop vast te hechten, en wel met zeer kostbare diamanten haarspelden. Voorts dragen zij de kostbaarste ringen, die ik nog ooit gezien heb, doch geen colliers. Hare kleur is tusschen het bruine en witte in, even als koffijmelk; dus, wanneer ik hierin eene vergelijking maak met de vaderlandsche schoonen, dan valt het deerlijk af. Wat hare conversatie betreft; daar de meeste van haar door slavinnen zijn opgevoed, en zij nooit verder komen dan het eiland Java, zoo kunt gij begrijpen, dat die niet zeer onderhoudende is. Intusschen moet ik bekennen, dat er onder gevonden worden, die er wel uitzien; doch hare zonderlinge kleeding is zeer tot haar nadeel. Wat aangaat de amusementen, dezelve zijn hier niet veelvuldig; aangename partijen, gelijk in ons land, vindt men er niet; intusschen ontbreekt het er niet aan danspartijen, waarop dan gemeenlijk een souper volgt, maar altijd particulier;
redoutes of vauxhals zijn er niet bekend. Ééns in de maand speelt er eene Engelsche liefhebberij-komedie, die nog al wel wordt uitgevoerd door Engelsche officieren. Op de danspartijen is alles ingerigt als in Holland en overal; maar, om koelte te geven, hangt er eene soort van waaijer aan den zolder, die door slaven steeds heen en weder wordt gehaald met lijnen, hetgeen zeer verfrischt; intusschen is het geen zaak, voor die hier pas komen, om veel te dansen. De verdere levenswijze alhier heb ik reeds vroeger opgegeven; dezelve is volmaakt geschikt naar het klimaat; vooral staat mij de siesta of middagslaap aan. Het land is zeer bevolkt door inlanders, die in zoogenaamde Campongs of gehuchten bij elkander wonen; derzelver huisjes zijn zeer aardig en netjes van bamboes gemaakt, en worden nog al zindelijk gehouden; hunne kleeding is zeer eenvoudig, en heeft veel van een vrouwerok, maar die van boven en onder even wijd is; dit kleed wordt sarong genaamd, en op ver-
{==328==} {>>pagina-aanduiding<<}
schillende wijze door hen gedragen; ook loopen zij, voor het gemak denkelijk, veel bijna naakt, en het maakt voor een vreemdeling al eene rare vertooning, dit liverei dikwijls achter op rijtuigen te zien! Voorts ziet men hier alle kleederdragten der Indiën, waarvan sommige door hare deftigheid het ver afwinnen van onze Europesche. Onder dezelve munten de Bengalezen bijzonder uit: deze zijn ten uiterste welgemaakt, en kleeden zich met zoo veel smaak, dat ik u kan verzekeren, dat, hoe zwart zij zijn, zij bij de Europesche Dames menigeen' afbreuk zouden doen; doch hier is alles, wat van de kleur is, veracht; een geringe blanke wordt door een voornaam inlander nog met respect bejegend. De naam van liplap, welke iemand beduidt, die tusschen blank en zwart in is, is
daarom geen eernaam. Indien de toilettafeltjes van sommige Dames alhier konden spreken, welke kunstjes zouden er dan niet ontdekt worden, die thans met den sluijer des geheims bedekt zijn! Zoo veel weet ik toch, dat de schijnbare blankheid, waarmede zij des avonds pronken, veel verschuldigd is aan eene soort van witte poeder.
Voorleden week was ik op eene soort van inlandsche bruilost verzocht, waar wij ons nog al geamuseerd hebben. Alles was er zeer prachtig. De danszaal was eene expres daartoe van bamboes vervaardigde tent, en de bruid bevondt zich in een apart vertrek, zittende als eene Koningin op een' troon, drie trappen hoog; zijnde de speelnootjes aan hare zijde op de trappen gezeten, en verder het vrouwelijke gedeelte van des bruidegoms familie aan de regter, van de bruid aan de linker zijde, in een' halven cirkel. De bruid met hare adjudantjes zagen er wel uit, en waren overvloedig versierd met edelgesteenten. Wij werden voor haar gebragt, en zij ontving onze gelukwenschingen met veel bevalligheid; naderhand heeft zij ook mede gedanst.
Vergun mij, lieve Zuster, hier af te breken, en geloof mij enz.


{==329==} {>>pagina-aanduiding<<}

De koeherder uit het Dal van Joux.

(Vervolg en slot van bl. 246.)

Aldus verliepen er drie gelukkige jaren. Maar toen verdween allengskens het geluk en de vreugde uit geertrui's huisgezin; want andries zelf was niet meer zoo vrolijk en wel te moede als voorheen. Wanneer hij bij zijne moeder kwam, dan sprak hij weinig, scheen in gedachten verdiept te zijn, zat als droomde hij, en bragt meermalen blijken van vergotene tranen op zijn bleek aangezigt mede. Wanneer zijne moeder hem daarover onderhield, dan zeide hij met een' gedwongen lach: dat hem en zijner koeijen niets deerde. Somwijlen wendde hij vermoeidheid voor; maar men kon gemakkelijk zien, dat hij niet opregt sprak, en dat een inwendige kommer zijn hart bezwaarde. Nu en dan vraagde hem zijne zuster leentje: of Jufvrouw rosette nog niet haast trouwde, en haar als dienstmeisje bij zich zoude nemen? dan overdekte een plotselinge blos des jongelings wangen, welke de stille smart reeds diep gegroefd had. De moeder vreesde, dat hij misschien ziek was, zonder het te willen zeggen, en geloofde, dat hij welligt boven zijne krachten werkte. Zij besloot met rosette daarover te spreken. Deze was intusschen vriendelijk jegens het geheele huisgezin, en kwam dikwerf zelve in de hut, om naar den welstand der moeder en der kinderen te vernemen. Zij bragt dan altijd kleine geschenken mede, en prees altijd den goeden andries, zoo dat geertrui geheellijk moed schepte, zich tot het lieve meisje te wenden. Voordat zij dit echter ten uitvoer kon brengen, trad andries eens op een' avond met een verwilderd gelaat en met oogen vol tranen in de hut, en, zonder een woord te spreken, wierp hij zijner moeder eene menigte daalders in den schoot. - Mijn God! vanwaar hebt gij dit geld? vraagde de moeder. Andries bleef sprakeloos, tot dat zijne zuster uitriep: Ach, broeder! wat hebt gij daar voor een mooi lint op den hoed? dat is voor mij,
niet waar? Geertrui zag op, en ziet de driekleurige kokarde, een teeken, dat haar zoon dienst genomen had. Met eenen gil grijpt zij naar den hoed, werpt hem echter weldra, benevens het geld, met verfoeijing van

{==330==} {>>pagina-aanduiding<<}
zich af, en stort bittere tranen. Ongelukkige! wat hebt gij gedaan? suikt zij eindelijk; gij wilt dan soldaat worden?
Ja, moeder, ik word soldaat! hernam andries, terwijl de teruggehoudene tranen uit zijne oogen stortten. Vergeef mij, en schenk mij uwen zegen! Ik kon en mogt niet langer bij den Heer R. blijven.
Waarom niet, lieve zoon? Hij was immers te vreden met u, en Jufvrouw rosette was u genegen?
Andries hield de handen voor het aangezigt, en zeide met eene verkropte stem: Het is voor haar, het is om haar. - Neen, moeder! ik mogt met blijven.
Wat wil dat zeggen? Hebt gij over haar te klagen?
Neen, neen, lieve moeder! over mijne eigene dwaasheid heb ik te klagen.
Om Gods wil, spreek duidelijker! wat is er gebeurd?
Moeder! aan u alleen kan ik het toevertrouwen. - Met eenen wenk werden de overige kinderen verwijderd.
Ach, moeder! zeide eindelijk andries met neêrgebogen hoofd, ik heb niet kunnen nalaten, Jufvrouw rosette meer te beminnen, dan ik moest. Reeds meer dan een jaar worstelde ik tegen deze liefde, en hoe meer ik worstelde, des te vuriger werd zij. Eindelijk nam ik het besluit, niet meer vergeefs te worstelen, maar rosette te beminnen zoo lang ik leef, en dat zal niet zeer lang zijn; want de slaap verzaakt mij, en ik kan geen voedsel meer gebruiken. Altijd zweeft mij die aanvallige voor oogen, en wanneer ik haar zie, dan weet ik waarlijk niet meer, hoe het met mij gesteld is; mijn hart klopt dan zoo hard, dat ik meen op de plaats te bezwijken.
Mijn god, lieve andries! wat zegt gij mij daar? Gij moet met eene booze betoovering bevangen zijn. Jufvrouw rosette! waaraan denkt gij toch?
Aan het sterven, lieve moeder! liever dan dat ik haar zoude beleedigen, of oorzaak willen zijn, dat zij ongelukkig wierd. Gisteren kwam zij, op een wagentje, met twee andere Jufvrouwen en eenen jongen Heer, dien ik niet kende, over de weide gereden. Rosette scheen zeer bedroefd; zij was echter zoo schoon, dat ik de oogen niet van haar afkeeren konde.
Andries! zeide zij, hier is een gezelschap uit Geneve, dat ons bezoekt; ik geleide hetzelve op de bergvlakte; maak

{==331==} {>>pagina-aanduiding<<}
gij ons room en boter gereed! wij willen dáár, onder die boomen, ontbijten; en, terwijl deze Jufvrouwen wandelen, wil ik de koffij koken, die ik meêgebragt heb. - Onderwijl zij dit sprak, had zij zich reeds bij het vuur geplaatst, en ik - - - ik bleef onbewegelijk staan, wist naauwelijks wat zij gezegd had, en kon niet ophouden met haar aan te zien. Eindelijk verhief zij hare schoone oogen, en toen zij mij daar zoo roerloos zag staan, zeide zij: Wat doet gij toch, andries? gij zijt ook in 't geheel niet vaardig om ons te bedienen! zoo gij eens wist! - - - Zij bleef steken. - - - Wat moest ik weten, Jufvrouw rosette? vraagde ik bevend. - Dat het misschien een bruiloftsmaaltijd is, welken gij toebereiden moet! - O moeder! op deze woorden drong al mijn bloed naar het hart. Een bruiloftsmaalrijd! herhaalde ik, en wie zal dan bruiloft houden? - Ik misschien, lieve andries! die Heer dáár komt uit Geneve, en vraagt mij ten huwelijk. Wat raadt gij mij? - Naauwelijks konde ik nog deze woorden verstaan; een verward gebrom klonk in mijne ooren; het was mij, alsof ik aanstonds moest sterven, en ik was te vreden. Nog geloofde ik rosette te hooren schreeuwen: Andries! wat deert u? Wat wilt gij? - Toen hoorde ik niets meer, en viel zonder kennis naast het vuur ter aarde neder. Wanneer ik, na eenigen tijd, weder tot mij zelven kwam en de oogen opende, zat ik op eene bank; de vreemde Heer ondersteunde mij, en eene der Jufvrouwen hield mij een reukfleschje onder den neus. Ik wilde ze beiden van mij afstooten en opstaan; men liet het echter niet toe, en ik was te zwak om geweld te gebruiken. De andere Jufvrouw riep rosette toe, dat zij zoude komen en mij tot bedaren brengen. Zij kwam ook, en zeide met eene vriendelijk ontroerde stem tot mij: Wat hebt gij mij doen schrikken, andries! Ga nu
naar huis en naar bed! Mij heeft de schrik van de kracht beroofd, om den berg te kunnen beklimmen. Wij gaan weêr naar het dorp terug. Ik zal iemand zenden, om u op te passen. - Ik antwoordde, dat ik nu weder geheel wel was, stond op, en wilde heêngaan, om den wagen gereed te maken; want ik kon dien vreemden Heer niet meer voor mijne oogen dulden. Men stond het echter niet toe. Jufvrouw rosette dwong mij bij het vuur te blijven zitten, en verzocht dien Heer, zelf het paard in te spannen; hij ging, en met hem de twee

{==332==} {>>pagina-aanduiding<<}
vreemde Jufvrouwen, welke hare hoeden en doeken op het gras hadden laten liggen, toen rosette haar te hulp geroepen had. Zij zelve bleef, en onderwijl zij het gereedschap, dat zij medegebragt had, bijeenverzamelde, zeide zij zachtjes tot mij: Ik bid u, lieve andries! word toch weder gezond! ik zal mijn best doen, om thans nog niet te trouwen. Mijn vader wenschte het wel; maar hij zal mij voorzeker daartoe niet dwingen. Slechts ééne zaak eisch ik van u, andries! en deze is, dat gij u voor eenigen tijd vanhier verwijdert. Ga, waarhenen gij wilt; maar gij moet weg, dit begrijp ik nu. Beloof het mij!
Ik had mij dit reeds voorgenomen, Jufvrouw rosette! maar mijne arme moeder! - - Ik zal voor haar zorgen, zeide zij. Vaarwel, andries! tracht de arme rosette te vergeten! - Hare oogen waren vochtig; zij reikte mij de hand toe; ik stond als een krankzinnige; ik vatte hare hand, en zeide haar alles, wat mij op het hart lag, wat ik duizendmaal gezworen had, haar nooit te zeggen. Zij werd niet boos; zij zeide mij, dat zij ongelukkig was, dat wij elkander nooit moesten weêrzien, elkander moesten vergeten. Toen hoorde zij den wagen, de vreemde Jufvrouwen riepen, en zij ging heên. Kort hierna kwam mijn broeder lodewijk en zeide: Jufvrouw rosette had hem gezonden, om mij op te passen, daar ik ongesteld was. Ik was zulks echter niet meer; ik gevoelde integendeel eene buitengewone kracht; ik gevoelde de behoefte om te gaan en te werken. Ik ging aan mijnen arbeid, en vervaardigde boter en kaas, om ze naar de markt te brengen; toen bragt ik in de hut alles in eene zindelijke orde, en besteedde daaraan het grootste gedeelte van den nacht. Heden vroeg ging ik naar de markt, en heb weldra alles verkocht, hoewel ik als een droomer ronddwaalde. Ik dacht aan niets, dan om rosette gehoorzaam te zijn, en mij regt verre te verwijderen. Toen zag ik wervers, vervoegde mij bij hen, bood mij aan, en ontving dit handgeld, dat ik u gaf; want, daar ik u moet verlaten, lieve moeder! zoo behoeft gij toch geen gebrek te lijden; Jufvrouw rosette zal voor u zorgen; zij heeft mij zulks beloofd.
Ik wil haar niet meer zien! snikte de troostelooze geertrui. Zij berooft mij van mijnen zoon; zij heeft hem bevolen het land te verlaten!

{==333==} {>>pagina-aanduiding<<}

Ach, moeder! hernam andries, zij heeft mij niets bevolen, wat ik niet uit eigen beweging zoude gedaan hebben. Het was mijn vast besluit; het was mijn pligt. Ware het u liever geweest, wanneer ik voor uwe oogen weggekwijnd had? of wanneer ik, wat nog erger zoude geweest zijn, slecht gehandeld en rosette tegen haren vader opgehitst had? - Neen, moeder! ik kan niet in het land blijven. Mijn hart beeft voor de gedachte, u en mijne zusters te moeten verlaten; maar wat zal ik anders doen? Mijn broeder lodewijk zal mijne plaats bij u vervangen. Ik heb hem alles geleerd, en de Heer R. heeft mij beloofd, hem te zullen behouden.
Gij hebt dus den Heer R. weêrgezien! was hij niet zeer vertoornd?
Neen, moeder! hij scheen meer verbaasd dan vertoornd. Gij doet wel, sprak hij; een jongman moet de wereld zien, anders blijft hij een domoor. Gij zult een braaf soldaat zijn, zoo als gij een braaf koeherder waart, en gij kunt uw fortuin maken. Het spijt mij maar, dat gij nog vóór rosette's bruilost heêngaat, anders hadt gij nog een fraai bruiloftsgeschenk ontvangen; maar gij zult daarbij niets verliezen. Toen drukte hij mij drie nieuwe daalders in de hand. Hij beloofde mij ook, mijnen broeder in mijne plaats te stellen, en hem, als het noodig mogt zijn, vooreerst eenen helper toe te voegen. Rosette zag ik niet meer. Haar vader zeide mij, dat zij met hare vriendinnen en haren bruidegom naar Orbe was gereden, en beloofde mij, haar in mijnen naam te groeten. Nu is alles gedaan; ik zal haar nooit weêrzien. Dezen nacht ga ik naar de grenzen, waar ik mijnen onderofficier zal vinden.
Dit gezegd hebbende, stond hij op, en riep het geheele huisgezin weêr binnen. Zuster leentje wierp zich snikkende in zijne armen; ook hij weende bitter, en allen, tot de kleinsten toe, weenden mede, daar de een aan zijne handen, de ander aan zijne beenen zich vasthield. De moeder viel op hare knien, en bad God, dat hij haren beminden zoon wilde behoeden en hem zijnen zegen geven. Andries, die al deze smart niet langer kon verduren, rukte zich met geweld los, en riep ten afscheid: Vaarwel, mijne goede moeder! vaartwel, dierbare zusters! hebt liesde voor elkander, en bidt voor uwen andries! Mogten wij ons hier beneden niet weêrzien, dan voorzeker toch in den hemel! - Hij ontvlood met snelle schreden.

{==334==} {>>pagina-aanduiding<<}

Men kan wel denken, dat de volgende dag, en nog vele dagen na dien, door geertrui en leentje in tranen over den lieven andries werden doorgebragt. De jongere kinders waren weldra getroost; want in die gelukkige jaren bestaat er geene langdurige smart. Echter kwam broeders naam in alle hunne spelen voor. - Eenige dagen daarna kwam rosette in de hut. Haar gelaat was treurend, en hare oogen werden vochtig, zoo dikwerf men andries noemde. Leentje zocht haar over de aanstaande bruiloft uit te hooren, en beriep zich op het gerucht daarvan, hetwelk zich in het dal verspreidde. Het goede kind wist niet, dat juist deze bruiloft haar den broeder roofde, en verwachtte slechts met ongeduld, dat zij dienstmeisje van rosette zou worden. Zij kon echter niets vernemen. Rosette leidde telkens het gesprek af, bood haar een geschenk aan, gaf aan elk der kleinen een nieuw geldstukje, en beloofde spoedig weêr te komen.
Er verliep een jaar, gedurende hetwelk geertrui nu en dan brieven van andries ontving; hij zond haar zelfs eenig geld, en schreef, dat hij zich wel bevond en zijnen pligt vervulde, hoewel zijne geheele ziel nog in het vaderlandsche dal vertoefde. Rosette's naam kwam nooit in zijne brieven voor; maar in elken regel kon men hem raden.
In het tweede jaar bleven de brieven uit; echter kwamen er nog altijd pakjes met geld met de post aan, waarbij niets geschreven was, dan, met een vreemd schrift, de woorden: Andries aan zijne lieve Moeder. In den beginne ontving geertrui dezelven zonder erg. Toen echter rosette eens een pakje goed aan leentje zond, om hetzelve te wasschen, herkende zij het schrift van het briefje, dat de wasch verzelde, voor hetzelfde, waarmede de geldrolletjes beschreven waren. Nu begon zij zeer ongerust te worden. Zoo lang zij geloofd had, dat het geld van andries kwam, was dit voor haar een bewijs, dat andries nog leefde; nu dacht zij aanstonds, dat hij dood was, omdat hij niet meer schreef, en daarover mijmerde zij zeer. Hoe gaarne had zij nu alle rijkdommen der aarde, voor een regeltje van de hand van andries, gegeven! En nu waren haar de weldaden van rosette ook niet meer zoo welkom. Waarom moest andries weg? Het huwelijk, waarvan men zoo veel gesproken had, werd niet gesloten. Die Heer van Geneve was weder vertrokken, en had zich nooit meer laten zien. De

{==335==} {>>pagina-aanduiding<<}
Heer R. was ziekelijk geworden, en het scheen alsof hij verheugd was, zijne dochter bij zich te houden. Deze verliet hem nooit, en kwam niet meer bij geertrui; echter had zij leentje bij haar genomen, om haar in de huishouding te ondersteunen.
Rosette las haren vader des avonds de kouranten voor, onderwijl leentje in dezelfde kamer zat te spinnen, en oplettend luisterde, of haar broeder niet eens genoemd werd, daar toch van zoo vele menschen gesproken werd. - Toen zij dit eens aan hare moeder verhaalde, vraagde deze: Staat er dan niet in, waar de Zwitsers thans zijn?
Wel zeker, moeder! in - - - ik ben den naam vergeten, maar het is ontzaggelijk ver, zoo als de Heer R. zegt, en het is daar zoo koud, zoo koud - veel kouder dan bij ons, wanneer het meer digt vriest. Onlangs vertelde hij, hoe aldaar de menschen dikwijls levend bevriezen, en toen rosette dit hoorde, begon zij te weenen; misschien dacht zij aan andries.
Zij krijgt haar zoon, zeide geertrui vertoornd. Waarom heeft zij hem weggezonden? Maar zij denkt welligt niet meer aan den armen jongen, die om haar bevriest. Breng mij toch die kourant mede; ik wilde ze zelve wel lezen.
Leentje bragt dezelve, en geertrui las met afgrijzen van den brand van Moskou en van den overtogt over de Beresina. Toen twijselde zij, in haar bezorgd moederhart, niet meer, dat haar zoon verbrand of bevrozen ware.
Het derde jaar verliep weldra, en toen men niets meer van andries hoorde, werd geertrui nog vaster in haar geloof versterkt, dat zij haren zoon voor altijd verloren had. Eenige soldaten kwamen uit dien verschrikkelijken veldtogt terug. Hunne verhalen van de geledene ellenden waren ontzettend. Niemand kon van het lot van andries narigt geven, en het was maar al te waarschijnlijk, dat ook hij een der ontelbare slagtoffers der eerzucht van eenen dwingeland was. De droefheid ondermijnde geertrui's gezondheid; zij verloor hare krachten, gevoelde den naderenden ouderdom, en was zeer bezorgd voor de toekomst.
De Heer R. werd in dezen tijd door eene beroerte overvallen, en stierf. Rosette, thans het rijkste meisje van het dal, werd weldra door vrijers omringd, die tot nu toe

{==336==} {>>pagina-aanduiding<<}
hadden stil gezeten, omdat zij verklaard had, dat zij alleen voor de oppassing van haren zieken vader wilde leven. Hare bloedverwanten baden haar, eene keus te doen; maar zij beriep zich op den rouwtijd, en verklaarde in het algemeen, dat zij geen haast had, om hare vrijheid op te offeren. Zij nam eene oude tante bij zich in huis, en leefde zeer ingetogen. Weldra ging zij eens weder tot geertrui, en hoe schrikte deze goede vrouw, toen rosette, in plaats van op den aangeboden stoel te gaan zitten, op hare knien viel, de handen voor haar aangezigt hield, en droevig weende. Geertrui wilde haar opheffen, maar rosette zeide: Neen, goede moeder! laat mij! dit is mijne plaats voor u, de plaats voor de wreede, die u van uwen zoon beroofde; want voorzeker is hij in dezen verschrikkelijken oorlog gesneuveld. Ik zal altijd om hem weenen. Ach! Hoe hij mij beminde! Het zweeft mij nog altijd voor oogen, hoe hij daar boven, in de herdershut, als een lijk ter aarde viel, toen ik zeide, dat ik ging trouwen. Ik had dit vooraf moeten beseffen, want ik had reeds sedert lang opgemerkt, dat hij mij beminde, en ik - - - nu durf ik het immers wel zeggen? ik beminde hem ook. Ik kan u echter verzekeren, toen ik hem zeide, dat hij zich moest verwijderen, had ik niet de minste gedachte, dat hij soldaat zoude worden en ten oorlog gaan. Ik wenschte slechts, dat hij in een ander dorp mogt gaan wonen, want ik kon mijne liefde voor hem niet meer verbergen. Uwe tranen, geertrui! verscheuren mijne ziel; ik wil mijne schuld vereffenen,want nu kan ik u voor den zoon, dien ik u ontroofde, eene dochter geven. Ja! ik wil uwe dochter zijn! Komt u huisvesten in mijne woning! er is plaats genoeg voor u en voor uwe kinderen, die thans mijne broeders en zusters zijn. De geest van andries zal in ons midden zijn, en zal gaarne vergiffenis schenken, zoo als gij mij vergeven hebt. Ik sta
niet van deze plaats op, vóór dat gij in mijne bede toestemt.
Geertrui, in hare ziel getroffen en ontroerd, liet zich niet lang bidden; het berouw en de goedheid van rosette hadden haar verzoend. In de daarop volgende week reeds was zij met hare kinderen in het dorp Pont, en huisvestte in de ruime woning van rosette. Lodewijk bleef op den berg als koeherder. Dikwijls gingen rosette en geertrui daar henen, en geen van beiden kon met drooge oogen

{==337==} {>>pagina-aanduiding<<}
de plaats aanzien, waar andries buiten kennis was nedergestort. Eens waren zij weder op den berg, en rosette begon, zoo als meermalen, dat voorval te verhalen. Dáár stond hij, zeide zij, op die plaats, de armen kruiselings over de borst, en zag mij aan met een gelaat! - - O, nooit zal ik dat gelaat vergeten! Het was voor het laatst, dat ik hem zag, en nooit zie ik hem weder! - Ja, rosette! gij ziet hem weder! zeide eene welbekende stem, waarover moeder en beminde ontroerden. Uit eene zijdeur trad een krijgsman te voorschijn, en vloog in hare armen. Hij was zoodanig veranderd, dat de fijngevoeligheid eener vrouw vereischt werd, om haren lieveling te herkennen.
Zijt gij het? Is dit mijn andries? riep geertrui uit, of is het zijne schim?
Hij is het zelf! riep lodewijk door het venster; vóór twee uren is hij aangekomen. Ik heb hem alles verhaald, wat gebeurd is, en juist overlegden wij, hoe wij u zijne terugkomst zouden melden, toen gij zelve hier kwaamt. Naauwelijks had hij den tijd om zich te verschuilen, en echter heeft hij zich te spoedig vertoond.
Andries kon niet spreken; hij hield rosette in zijne armen; deze was in denzelfden toestand, waarin zij, kort te voren, andries beschreven had. Op zijne schouderen leunend, aan alle leden bevend, had zij langen tijd noodig, om zich zoo verre te verheffen, dat zij hem konde aanschouwen, en zich overtuigen, dat hij het wezenlijk was. Toen bragt zij, met eene zwakke stem, de woorden uit: Ja, hij is het zelf! maar wat heb ik mij niet te verwijten! De Hemel, echter, schenkt hem ons weder, en, ik beloof het u, mijne moeder! hij zal ons nooit weder verlaten. Moeder en zoon gevoelden de beteekenis van dezen zoo teeder uitgesprokenen naam van moeder, en omhelsden het meisje. Zoodra de eerste stroom van aandoening verloopen was, en de gedachten weder ontwaakten, verhaalde andries, dat hij krijgsgevangen gemaakt en naar Siberië gezonden was geweest. Hij sprak weinig van zijn doorgestaan lijden; zoo veel te meer echter van zijn tegenwoordig geluk.
Hij was met den rang van Officier teruggekeerd. Zijne dapperheid, of liever, de drist, waarmede hij den dood zocht, had hem deze belooning doen verdienen. Voor het overige bragt hij, behalve zijne liefde, niets terug; maar deze was

{==338==} {>>pagina-aanduiding<<}
voor rosette genoeg. De goedheid van den grootmoedigen Keizer alexander, zeide hij, heeft aan mij en mijne landslieden de vrijheid wedergegeven, en toen gevoelde ik het onweêrstaanbaar verlangen, om mijn vaderland, mijne bergen en alles, wat mij dierbaar is, weêr te zien. Toen ik in het dal trad, geleidde mij mijn hart het eerst daar henen, waar ik mijnen broeder hoopte te vinden. Van hem wilde ik het lot mijner moeder en mijner rosette vernemen. Ik wilde mijne herderij en den haard wederzien, waar zij, voor het eerst, vernomen had, hoe zeer ik haar beminde. Ik wilde u, dierbare moeder! door lodewijk, op mijne terugkomst laten voorbereiden. En, goede Hemel! welk een geluk wachtte op mij! ik vernam, dat rosette niet gehuwd was; da mijne moeder, broeders en zusters gezond waren, en bij rosette woonden. Ik had naauwelijks tijd, om mij aan mijne vreugde over te geven, toen gij hier kwaamt; en echter kende ik toen mijn geluk nog niet geheel. Rosette heeft dit geluk genoemd: wij zullen elkander nooit weêr verlaten!
Intusschen was lodewijk naar het dorp geloopen, en had aan het geheele huisgezin de gelukkige tijding gebragt. Leentje, frits, susanna, lotje en karel kwamen met een luid vreugdegejuich, en vielen den geliefden broeder om den hals. Weldra ging de vrolijke trein naar het dal terug. Andries, tusschen geertrui en rosette, ondersteunde beide met zijne armen. Spoedig kwamen de buren en vrienden hun te gemoet, en deze optogt naar het dorp geleek eenen zegetogt. Rosette stelde harer tante en overigen bloedverwanten den Luitenant andries d... als haren aanstaanden bruidegom voor. Gij hebt mij geraden te trouwen, zeide zij; thans zal ik uwen raad volgen, want ik heb een' man naar mijnen wensch gevonden, die mijns en uwer waardig is. - Weldra werden zij een gelukkig paar.

Over de grootste, tot Hiertoe bekende, Diamanten.

Volgens de meening der voornaamste kenners en zaakkundigen, beloopt het aantal der tot hiertoe bekende groote diamanten, van 36 karaat en daarboven, slechts negentien. Twee derzelven bevinden zich in Engeland, namelijk de piggot-dia-
{==339==} {>>pagina-aanduiding<<}
mant van 45 karaat, waardig £ 16,200 (f 178,200), en een andere, in bezit der familie hornsby, van 36 karaat, waardig £ 8000 (f 88,000). Holland bezit slechts één derzelven, van 36 karaat, dien men op £ 10,368 (f 114,048) schat; deszelfs gedaante is kegelvormig; voor korten was hij in handen der juweliers rundel en bridge te Londen. Frankrijk telt er twee; den grootsten kocht de Hertog van Orleans gedurende het Regentschap, en vandaar heet hij nog heden de Regent;hij weegt 136½ karaat, en werd op £ 149,058 (f 1,639,638) geschat. Duitschland kan éénen vertoonen, van 130½ karaat, aan waarde £ 155,612 (f1,711,732.) Rusland is bijzonder rijk aan zoodanige edelgesteenten; de grootste, die het heeft, bevindt zich in den schepter des Keizers; deze moet 779 karaat wegen; is dit waar, zoo zou hij, volgens de gebruikelijke wijze van schatten, £ 4,859,728 (f 53,457,008) waardig zijn. De geschiedenis van dezen diamant is zonderling; langen tijd diende hij eenen Oostindischen afgod ten oog, aan welke eereplaats hem een Europeesch soldaat ontvoerde. Uit zijne handen ging hij door die van verscheidene andere personen, die deszelfs waarde beter kenden dan de soldaat, die hem voor eene kleinigheid wegdeed; eindelijk werd hij aan Keizerin catharina, 
voor £ 90,000 (f 990,000) eene hooge jaarwedde levenslang, en een' adelbrief, verkocht. Onder meer andere diamanten, die in Rusland gevonden worden, is er nog een, die op £ 399,800 (f 4,397,800) geschat wordt. De groote Mogol bezit eenen rozerooden diamant, die £ 622,728 (f 6,850,008) waardig is. De twee grootste diamanten in Perzië dragen in Oostersche grootspraak den bijnaam van Berg van luister en Zee des lichts; de eerste is £ 145,800 (f 1,603,800), de andere £ 34,843 (f 383,273) waardig. De kroon van Portugal bezit twee der grootsten, van welke de eene nog geheel niet geslepen is. Zoo wij Portugesche berigten vertrouwen mogen, dan is deze de tot hiertoe bekende grootste; hij zou 1680 karaat wegen, en ware, al nemen wij ook aan, dat hij bij het slijpen de helft van zijn gewigt verloor, toch nog £ 5,644,800 (f 62,092,800) waardig. Een klein hoekje van denzelven is door de lompheid des vinders, die, niet vermoedende, welken schat hij gevonden had, er met een' hamer op sloeg, beschadigd; hij werd in Brazilië gevonden. De kenners zijn, intusschen, over het bestaan van dezen steen nog

{==340==} {>>pagina-aanduiding<<}
zeer verdeeld in hunne meeningen. Volgens een model, hetgeen men er van vertoont, heeft de steen ongeveer de gedaante en grootte van het ei eens struisvogels. De andere diamant in Portugal is in bezit des huizes braganza, en wordt op £ 369,800 (f 4,067,800) geschat.
De Heer thomson, te Londen, houdt zich bezig met de vervaardiging der modellen van de grootste diamanten; hij heeft, na vele moeijelijke proeven, eene doorzigtige glasstof ontdekt, welke in soortelijke zwaarte zeer digt bij den diamant komt, te weten drie en een half maal zwaarder dan eene gelijke hoeveelheid waters. Met vele moeite heeft hij thans de kleur, gedaante, grootte der voornaamste diamanten weten uit te vorschen; en zoo is het hem gelukt, de misleidendste namaaksels van dezelven te vervaardigen. In de kostbare mineralogische verzameling van het Britsche Muzeum, welker meesterlijke schikking men den Heere könig te danken heeft, worden eenigen dezer misleidende facsimile's gevonden.
Wij besluiten deze optelling van groote diamanten met de melding van een der schoonsten en grootsten, welke zich op het eiland Borneo in het bezit des Rajahs van Mattan bevindt, eenen om zijne domheid en onmatig opium - eten beroemden Vorst op de westelijke kust dezes eilands. De diamant moet van het zuiverste en schitterendste water zijn, en weegt 367 karaat; van gedaante is hij als een ei, met een gering indruksel aan het spitse einde. Hij werd, voor ongeveer honderd jaar, te Landak gevonden, en deszelfs bezit was de oorzaak van herhaalden krijg tusschen de Vorsten des lands; sedert tachtig jaren, echter, is hij in het ongestoord bezit des Mattan - geslachts. Vóór eenige jaren zond de Gouverneur van Batavia eenen Heer steuvart derwaarts, om nadere berigten omtrent de grootte, schoonheid en waarde van dezen diamant in te winnen, en hem, zoo mogelijk, te koopen. Nadat de Heer steuvart denzelven gezien en onderzocht had, bood hij er 150,000 daalders, twee ten volle uitgeruste oorlogssloepen met derzelver kanonnen, voorraad van kruid enz., een zeker aantal groote stukken scheepsgeschut, en eene groote menigte buskruid en kogels, voor. De Rajah sloeg, echter, het bod nog af, zijne familie van dit onschatbare kleinood niet willende berooven. Want de Maleijers schrijven dezen diamant eene wonderkracht toe ter ge-
{==341==} {>>pagina-aanduiding<<}
nezing van alle soorten van krankheden; hij wordt tot dit einde bloot in zuiver water gedoopt, waarvan men zich vervolgens als geneesdrank bedient. Men gelooft algemeen, dat het geluk des geslachts Mattan aan het bezit van dezen steen hangt.

Merkwaardige moord te Stokholm, in Zweden.

Een jong man in goede omstandigheden, en van een doorgaand geregeld gedrag, maakte zich op klaren dag meester van een kind, dat voor des vaders huis liep spelen, en sneed het, zonder eenige aanleiding daartoe te hebben bekomen, den hals af. Oogenblikkelijk werd de dader gegrepen en voor den regter gebragt. Gevraagd zijnde, wat hem had kunnen vervoeren tot zulk een barbaarsch bedrijf, antwoordde hij: ‘Mijne Heeren! Ik belijd mijne misdaad, en erken, dat ik den dood verdiend heb. Ik ben zoo ver van mijzelven te verontschuldigen, of om vergiffenis te smeeken, dat ik veeleer denk, dat gijlieden het regt zoudet schenden, indien ge mij genade beweest. Ik heb het leven leeren kennen, en over den dood nagedacht. Het eerste beschouw ik als den oorsprong van zonde en ellende, het andere als eenen staat van onschuld en vrede. Ik acht daarom den dood verkieslijk boven het leven, en heb naar een middel gezocht om deze wereld te verlaten. Na vele overdenking heb ik bevonden, dat ik het einde, naar hetwelk ik haakte, niet bereiken konde zonder eene misdaad: en nu viel mijne keuze op die, welke ik gepleegd heb, als de minst snoode en meest verschoonbare. Ik heb een kind om het leven gebragt in de dagen zijner onschuld, en, langs dezen weg, deszelfs behoudenis verzekerd. Ik heb den last verligt van zijnen vader, die naauwelijks weet, hoe hij zijn talrijk huisgezin zal verzorgen. Ik weet echter, dat ik schuldig ben; maar ik hoop, dat de straf, die ik van u verwacht, en de wijze, waarop ik die ondergaan zal, mij bij God vergiffenis zal doen vinden voor mijne misdaad.’

Zij zijn immers toch dood!

Keizerin elizabeth van Rusland betoonde eene bijzon-
{==342==} {>>pagina-aanduiding<<}
dere achting aan de Hoofden der Kozakken, die zij meende te moeten ontzien. Gedurende den Oorlog met Zweden werd dus ook de Hetman der Donsche Kozakken tot den Krijgsraad geroepen. Dit was een ruw krijgsman, die reeds de veldtogten van peter den Grooten (ruim 30 of 40 jaren vroeger) had medegemaakt. ‘Uwe Majesteit,’ zeide hij tot de Keizerin, ‘wanneer de Keizer, uw Vader, mijnen raad gevolgd had, zouden de Zweden ons thans den Oorlog niet aandoen.’ - ‘Wel,’ vroeg elizabeth ‘wat zoudt gij dan gedaan hebben?’ - ‘Zoodra de Russen in Zweden getrokken waren, moest men een goed gedeelte van het Zweedsche Volk hierheen gebragt hebben, en de overigen doodgeslagen.’ - De goedhartige elizabeth glimlachte eerst, en wilde den Hetman daarop de wreedheid doen begrijpen, van zoo vele duizende menschen om te brengen. - ‘Hoe zoo?’ hernam de oude Kozak: ‘zij zijn immers toch dood!’




Kinderlijk verjaargeschenk aan grootvader.


Lieve, beste Grootevader! 
Daar het thans uw jaardag is, 
Wilde ik ook zoo graag wat geven 
U tot een gedachtenis. 
'k Weet, dat uw gevoelig harte 
Zulke kleine gaven mint, 
Als het in die kleine gaven 
Maar een blijk van liefde vindt. 
En wie zou U meer beminnen, 
Dan uw oudste lieveling? 
Maar - wat heeft uw arme keetje, 
Dat zij zelv' niet eerst ontving! 
Och, wat was ik bitter droevig, 
Dat ik niet zoo iets bezat, 
't Geen ik mogt het mijne noemen 
En dus vrij te geven had. 
's Avonds, als ik zon gaan slapen, 
Lag ik met dat denkbeeld neer; 
's Morgens, bij het wakker worden, 
Was 't mijn eerste denkbeeld weer. 

{==343==} {>>pagina-aanduiding<<}

Eindlijk viel mij wat te binnen; 
'k Dacht - en o, wat was ik blij! 
'k Heb mijn eersten tand verloren, 
En dat tandje is toch van mij. 
'k Heb Mama wel hooren zeggen, 
Welk een vreugd het had verwekt, 
Toen zij van uw eerste kleinkind 
Eerst dat tandje had ontdekt. 
'k Heb U zelv', nog korts geleden, 
Toen ik 't pas verloren had, 
Om dat tandje hooren vragen, 
Als voor U een kleine schat. 
Schoon ik dan het wou bewaren, 
'k Sta het nu met blijdschap af; 
Ja - het is voor Grootevader, 
Die er zoo veel prijs aan gaf. 
Vrolijk liep ik straks naar binnen; 
Fluisterde 't Mama in 't oor; 
Ging het Grootema vertellen, 
En zij kusten mij er voor. 
O! wat heeft mijn hartje sedert 
Al verlangd naar dezen dag! 
Telkens zei ik tot mij zelven: 
'k Wou, ik toch maar Paschen zag! 
Eindlijk is die dag nu heden, 
Die uw zestigst jaar volendt; 
Zie dan nu ook, Grootevader! 
Keetje met haar klein present. 
Och, het heeft alleen de waarde, 
Die er uwe liefde aan geeft; 
Maar - het is het best, het eenigst, 
Dat uw arme keetje heeft. 
Grootemoeder liet het zetten 
In een mooijen gouden ring; 
Want, zoo'n enkel kindertandje 
Is toch ook geen aardig ding. 
Nu - nu kunt gij 't alle dagen 
Eens bekijken aan uw hand, 
En dan, met een hart vol liefde, 
Denken aan uw kleine pand. 
Mogt gij 't zóó nog lang beschouwen, 
Altijd met vernieuwde vreugd! 

{==344==} {>>pagina-aanduiding<<}

Als ge uw kleinkind op ziet wassen, 
In gehoorzaamheid en deugd. 
'k Heb dat tandje nu verwisseld, 
Voor een grooter, vaster tand; 
'k Hoop nu ook, door braaf te leeren, 
Zóó te groeijen in verstand. 
Nu dan, beste Grootevader! 
Die ons allen zijt zoo waard, 
Blijf, tot vreugde van ons allen, 
In Gods gunst nog lang gespaard! 
Zie uw kleine lievelingen 
Beide nog eens braaf en groot, 
En bewaar uw keetje's tandje 
Steeds in liefde tot uw dood! 
 
J.d.K. 
L. 7 April 1817. 





Op het ontaalkundig spelen, inzonderheid door de vrouwen, van zeker tooneelgezelschap.


A. 
Den Maagd, den Moeder - neen! het is niet om te hooren, 
Wat allerjammerlijkst onthaal 
Zich onze schoone Moedertaal 
Hier door de Vrouwen zij beschoren! 
B. 
Onnooz'le! vindt ge stof tot ergernis of klagt, 
Dat zij Vriendinnen zijn van 't Mannelijk Geslacht? 
 
IJ. 





Die is thuis!


Men schoot bij beurten naar de schijf. 
‘o Wee! waar berg ik toch mijn lijf?’ 
Riep Klaas, ‘want Julius legt aan: 
't Best, dat ik voor de schijs ga staan!’ - 
Regt goed! riep deze: doe dat, Klaas! 
Dan schiet ik zonder fout een' haas. 
 
IJ. 







{==345==} {>>pagina-aanduiding<<}

Mengelwerk.

Leerrede, bij gelegenheid der eerste plegtige Godsdienstoefening der protestanten te Gent in de kerk der gewezen Capucijnen.

Door A. Goedkoop, Leeraar bij de Hervormde Gemeente te Gent.

Tekst: lux. IX:49, 50.

En Joannes antwoordende, zeide: Meester! wij hebben eenen gezien, die in uwen name duivelen uitwierp; en wij hebben het hem verboden, omdat hij U met ons niet volgt. En Jezus zeide tot hem: Verbied het niet; want wie tegen ons niet is, die is voor ons.

Gij verwacht, voorzeker, zeer geëerde Hoorders! van mij, bij deze gelegenheid, eene soort van inwijdingsrede; en mogelijk verwondert zich de een of ander over den gekozen tekst. Doch die verwondering zal ras ophouden, wanneer ik u doe opmerken, dat het met onze grondbeginselen, die wij meenen de grondbeginselen des Evangelies te zijn, weinig strookt, eene plaats tot een bijzonder godsdienstig gebruik in te wij den anders, dan door er een godsdienstig gebruik van te maken; naardien onze Heer J.C., dien wij als onzen eenigen meester eerbiedigen, alle onderscheid tusschen Gerisim en Jeruzalem heeft opgeheven, en alle plaatsen voor de uitoefening van zijnen godsdienst, als een godsdienst in geest en waarheid, even rein en heilig heeft verklaard; zoodat het Stadhuis, waar wij, omtrent twee jaren, godsdienstig zamenkwamen, ons even zoo heilig is, indien het even zoo geschikt ware geweest als het kerkgebouw, ons door Z.M. zoo gunstig toegestaan.

{==346==} {>>pagina-aanduiding<<}

En verwacht men echter een toepasselijk woord bij deze gelegenheid; zie ik daartoe eene grootere schare, ook van andersdenkende medechristenen, hier bijeen, dan mij gewoonlijk met hunne tegenwoordigheid vereert: hoe kon ik dan beter tekst kiezen, dan dien; welken ik afgelezen heb; en die ons gelegenheid zal geven tot de behandeling dier stelling: ‘dat de tolerantie, of verdraagzaamheid, een wezenlijk grondbeginsel van het Christendom is.’
Wanneer ik van verdraagzaamheid spreke, dan bedoele ik daardoor niet zoo zeer in het algemeen dien eerbied voor de godsdienstige denkwijze van anderen, hoedanig hunne gevoelens ook zijn mogen, waardoor men zich van geweld of vervolging onthoudt; maar ik bedoele die verdraagzaamheid in een' bepaalderen zin, welke plaats moet hebben tusschen en jegens allen, die, den Christelijken naam dragende, door onderscheidene gevoelens, begrippen, gebruiken, en wat dies meer zij, van elkander verschillen, en echter elkander als medechristenen, als leden van de algemeene Christelijke kerk, aanzien en behandelen.
En hoe geschikt is de voorgelezen tekst, om ons te doen zien, ‘hoe onverdraagzaamheid, in dien bepaalderen zin, waardoor men elkander, schoon Jezus belijdende, niet als zoodanig erkent, eerbiedigt, maar verkettert en de zaligheid ontzegt, uit de menschelijke zwakheid en het zedelijk bederf voortvloeit;’ en ‘hoe dus het Christendom, dat ons verbeteren en veredelen moet, als een noodzakelijk grondbeginsel van ons vordert, in dien bepaalderen zin verdraagzaam te zijn jegens allen, welke met ons den naam van Christen dragen, ofschoon zij, naar ons oordeel, dwalen mogten in die punten, waarin zij van ons verschillen.’ - Ziet daar twoo bijzonderheden, welke ik nader ontwikkelen wilde, zoo veel de kortheid des tijds toelaat, naar aanleiding van de beide verzen van mijnen tekst.
Stemmen wij vooraf onze harten tot de overweging,

{==347==} {>>pagina-aanduiding<<}
door het zingen van het 1ste en 4de vs. van het 69ste der Evang. Gezangen.

I. En Joannes antwoordende, zeide: Meester! wij hebben eenen gezien, die in uwen name duivelen uitwierp; - wij hebben eenen ontmoet, die, in uwen naam, iemand genas van eene ziekte, welke zoo veel overeenkomst heeft met hetgene bij ons de vallende ziekte is, (en welke of werkelijk, of volgens het begrip der Joden, door den invloed van booze geesten veroorzaakt werd) - maar welker genezing (welke daarvan dan ook de oorzaak zij) eene geschikte voorstelling bevatte van het heilrijk doel van Jezus komst op de wereld, om de werken des Duivels, het zedelijk kwaad, te verbreken; en waartoe ook deze genezing, daar zij in Jezus naam geschiedde, dienen moest. - Doch, zegt Joannes, wij hebben het hem verboden, omdat hij U met ons niet volgt, - omdat hij zich niet met ons in uw gezelschap bevindt; en dus van ons eenigzins verschilt - niet in alles met ons overeenstemt.
Ziet daar de onverdraagzaamheid; eene gemoedsgesteldheid en gedrag, waardoor wij eenen anderen bij onszelven afmeten, over hem willen heerschen, hem willen dwingen, om in alles zoo te denken en zoo te handelen, als wij meenen te mogen en te moeten doen, en hem weigeren voor medechristen te erkennen, omdat hij niet verkiest, zich daaraan te onderwerpen.
En hoe gevoelen wij reeds bij de enkele teekening van deze gemoedsgesteldheid, hoezeer dezelve afwijkt van die volkomenheid, welke ons als redelijke menschen past, en die het Christendom dus in ons wil en moet bevorderen!
Zulk eene onverdraagzame gemoedsgesteldheid teekent toch reeds eene groote bekrompenheid des verstands, waardoor wij hetgene waarheid is, en hetgene wij als waarheid beschouwen, voor een en hetzelfde houden; en waardoor wij tevens twee soorten van waarhe-
{==348==} {>>pagina-aanduiding<<}
den, indien ik mij dus moge uitdrukken, met elkander verwarren: waarheden van gevoel, en waarheden, die enkel van eenen beschouwelijken aard zijn.
Maar vooral teekent het bederf onzer natuur, naardien wij ons een regt aanmatigen, dat Gode alleen toekomt, namelijk heerschappij te voeren over de begrippen en gevoelens van anderen, welke nimmer een voorwerp van eene menschelijke wet zijn. Geene begrippen of denkwijzen kunnen toch immer het voorwerp van een bevel zijn, daar zij het werk van onze eigene overtuiging zijn moeten, en deze nimmer door bevel, maar door redelijke gronden, moet daargesteld worden, of zij houden op, onze begrippen, onze denkbeelden te zijn, en wij worden slaven van het gezag van hem, die zich wederregtelijk tot heer over onze vrije ziel opwerpt. En is dit zoo, dan voorzeker moet zulk een bestaan, als eene verkeerde gemoedsgesteldheid, door het Christendom veroordeeld worden; te meer, daar zij zelfs dient, om het goede in den mensch te doen ontaarden.
Dit zien wij vooral in het voorbeeld, in onzen tekst aangewezen, van den vromen Joannes. Voorzeker niet enkel uit bekrompenheid des verstands, noch uit eene zucht om heerschappij te voeren over den evenmensch, maar uit liefde voor den Heer Jezus, uit ijver voor zijne zaak, uit ingenomenheid met die bijzondere inrigting, waardoor hij het voordeel genoot van een bijzonder leerling van Jezus te zijn, vloeide dit gedrag voort - ingenomenheid met Jezus, die hem en eenen Jacobus, vs. 54, om bliksemvuur doen vragen tegen een Samaritaansch dorp, dat Jezus, als Jood, niet herbergen wilde.
Het zal niet noodig zijn, geëerde Hoorders! het gestelde in de bijzonderheden te ontwikkelen, daar ik gaarne tijd spaarde voor het tweede stuk, waartoe vs. 50 aanleiding zal geven, om aan te toonen namelijk, dat verdraagzaamheid, in dien bepaalden zin als wij opgegeven hebben, een wezenlijk grondbeginsel van het Christendom is.

{==349==} {>>pagina-aanduiding<<}

II. Wij lezen, vs. 50. En Jezus zeide tot hem: Verbied het niet; want wie tegen ons niet is, die is voor ons.
Welke woorden! Waardig zijn zij, met gulden letteren in de verschillende kerkgebouwen van allen, die Jezus belijden en eerbiedigen, te prijken, als bevattende een grondbeginsel van zijnen godsdienst - maar vooral, dat zij in aller harten gegraveerd waren, en zulks zich in het bestaan en gedrag der Christenen vertoonde.
Jezus beschouwt ieder, die iets doet in zijnen naam, die dus Hem belijdt voor den genen, die Hij is, en waartoe God Hem gezonden heeft, als iemand, die niet tegen Hem is. Het is niet noodig, dat hij alle formen volgt, en zich in dezelve voegt. Veel toch kan hem daarin hinderen. De hoofdzaak is, Jezus lief te hebben; en die Hem belijdt, en dus geen vijand of hater van Hem is, is voor Hem. Zoodanig een mag dan ook niet verhinderd worden, om dat nut te stichten, hetwelk hij met zulk een hart voor Jezus doen kan. Verbied het hem niet, zegt Jezus; maar erkent hem, bij al het verschil, dat er tusschen u en hem plaats heeft, als een medearbeider aan de zaak van mijn Koningrijk.
Genoeg is dit antwoord, en deze uitbreiding van hetzelve, om ons te overtuigen, dat onverdraagzaamheid, waardoor wij niet voor Christenen willen erkennen die genen, welke, ofschoon zij met ons Jezus belijden, van ons door begrippen, gebruiken en uiterlijke kerkform verschillen, anti-christendom is; en dat het een onafscheidelijk grondbeginsel van den Christelijken godsdienst is, alle onze medechristenen, van welk eene benaming ook, en waardoor ook van ons, of wij van hen, gescheiden, als zoodanig te erkennen en te beminnen.
Het gezag van onzen Heer moet in dezen voor ons voldoende zijn, die Hem als onzen Heer en meester, als Gods eigen Zoon, en als onzen Zaligmaker belijden; en al konden wij geheel niet doorzien, hoe deze verdraagzaamheid zamenhangt met onze verpligting om

{==350==} {>>pagina-aanduiding<<}
de waarheid te kennen, te omhelzen, te belijden, te verdedigen, en geenszins onverschillig omtrent haar te zijn, zoo zou dit niet bevatten van dit verband ons volstrekt niet ontslaan kunnen van gehoorzaamheid aan eene grondwet in het rijk van onzen Verlosser, die alle zijne onderdanen moeten eerbiedigen.
Doch het is er ver af, dat wij ons alleen bij het gezag van onzen Heer behoeven te bepalen, hoe voldingend en overgenoegzaam dit ook zijn moet; daar wij bij een weinig nadenken ons zullen moeten overtuigen van derzelver betamelijkheid, noodzakelijkheid, en overeenstemming met onze overige kundigheden, met den aard des Christendoms, en met den overigen inhoud van het Evangelie. Hetgene wij reeds met een woord onder vs. 49 gezegd hebben van de heillooze bron der onverdraagzaamheid, moet ons daarvan voorloopig overtuigd hebben, daar het Christendom ons zedelijk bederf bestrijdt, en ons verbeteren wil.
Wie had meer regt om te vorderen, dat men Hem tot in de minste bijzonderheden volgde, dan Jezus Christus, Gods eigen Zoon, die zijne zending door wonderen bevestigde, en de eeuwige zaligheid aan ons vertrouwen op Hem verbindt? En echter Hij keurt het af, dat men iemand verbiedt in zijnen naam iets te verrigten, die, om welke reden dan ook, niet in alles als zijn leerling zich gedraagt, noch in alles met zijne leerlingen, ja met Hem of zijne bijzondere inrigting, instemt. En waarom keurt Hij zulk een onverdraagzaam bestaan jegens den zoodanigen af? Omdat eene tegenovergestelde gemoedsgesteldheid - de ware verdraagzaamheid namelijk - gegrond is in den aard der zaak en in den geest des Christendoms - in de noodzakelijkheid, om alle zijne belijders en vereerders door liefde vereenigd te houden - in de geschiktheid van die gesteldheid, om het zedelijk bederf en de ontaarding van warmen ijver voor Hem tegen te werken - en in de zamenstemming van dit grondbeginsel met zijne be-
{==351==} {>>pagina-aanduiding<<}
velen, om zijne leer zelve te onderzoeken, en daardoor van derzelver goddelijkheid overtuigd te worden.
1) Ik zeide, dat de verdraagzaamheid, waardoor Christenen, die door verschillende denkwijze van elkander gescheiden zijn, elkander als medechristenen moeten erkennen en beminnen, gegrond is in den aard der zaak en in den geest des Christendoms. Reeds deed ik straks opmerken, hoe er een wezenlijk onderscheid bestaat tusschen hetgene waarheid is, en hetgene wij als waarheid beschouwen; doch daar ik de bedenking voorzie, dat deze opmerking tot volslagen twijfelarij aan alle waarheid zou kunnen leiden, blijf ik liever hechten op eene andere aanmerking, die ik reeds met een woord maakte; dat er, namelijk, twee soorten van waarheden zijn, - waarheden van gevoel, en waarheden, die enkel beschouwelijk zijn.
Ligt het niet reeds in de natuur? Dat het thans dag is, is eene waarheid, waaromtrent allen, die het genot van hunne oogen hebben, hoe ontsteld die zelfs zijn mogen, niet twijfelen zullen: maar of de zon onbewegelijk in het middelpunt van ons zonnestelsel staat, en dus de aarde zich in 24 uren om hare as, en in een jaar om de zon, wentelt; hieromtrent zullen sterrekundigen en ongeoefende of bevooroordeelde personen altijd wel verschillend denken. En vanwaar dit? Omdat de eerste waarheid, dat het dag is, eene waarheid is van gevoel voor elk, die zijn gezigt heeft - de laatste een stuk van bespiegeling, waartoe veel oefening, ja zelfs sterkte van geest, behoort, om zich te verheffen boven hetgene gezigtkundig waar is.
Zoo is het ook met de waarheden in den godsdienst gelegen. Omtrent de waarheden van gevoel zijn het alle ware Christenen in alle kerkgemeenschappen eens, en verschillen zij alleen over punten van beschouwing, doch die geenen onmiddellijken of volstrekten invloed hebben op onzen troost en geluk. En hieruit zien wij dus, hoe de geest des Christendoms, die verdraagzaamheid vordert, als in den aard der zaak is gegrond. Geen

{==352==} {>>pagina-aanduiding<<}
echt Christen zal zich als een volmaakt mensch, maar integendeel als een zondaar, erkennen, die vergeving en verbetering behoeft. Hij zal in Jezus Christus den magtigen en gewilligen Zaligmaker erkennen, dien hij weder lief moet hebben, en zijn vertrouwen op Hem door gehoorzaamheid aan zijne voorschriften betoonen. Zullen de leden van dit groot goddelijk huisgezin elkander dus mogen haten en verketteren, omdat zij verschillend denken over den aard en oorsprong van het zedelijk bederf; over het verband, waarin Jezus dood staat tot onze schuldvergiffenis en zaligheid; over de wijze, waarop de Zoon van God deel heeft aan de goddelijke majesteit; over de wijze, waarop wij God en Jezus uitwendig moeten vereeren, en over dergelijke beschouwelijke punten meer? - Verre vandaar! Als Christenen, die in het licht gelooven, werken zij, terwijl het dag is; en dit is het voorname doel, waartoe ons de zon der geregtigheid beschijnt, en geenszins om te haarkloven over den aard en de wijze der uitvloeijing van dat goddelijk licht. De aard der zaak en de geest des Christendoms vorderen dus verdraagzaamheid jegens beschouwelijke dwalingen van hen, die in de erkentenis dier waarheden zamenstemmen, welke door elk Christen gevoeld worden, en op zijn geluk, troost en verbetering een' onmiddellijken invloed hebben.
2) Dit zal nog meer blijken, wanneer wij opmerken, dat, zonder dit grondbeginsel des Christendoms, het heilig gebod der liefde niet kan betracht worden. Jezus kwam op aarde, om eenen algemeenen godsdienst te stichten, die niet, gelijk die van Mozes, voor een bijzonder volk - maar voor alle volken, en dus ook voor alle standen en klassen van menschen, eenvoudigen zoo wel als geleerden en geoefenden, geschikt moest zijn. Voor deze allen is Hij de eenige Heer; één doop stelde Hij voor hen allen in; door één geloof moeten zij gelukkig worden, en door broederlijke liefde op het naauwste verbonden zijn. Maar hoe zou dit mogelijk wezen, indien het geloof bestond in eene toestemming van alle

{==353==} {>>pagina-aanduiding<<}
de artikelen, door een gedeelte zijner Christenen ontworpen, en aan anderen, die zich niet van de waarheid van alle overtuigen kunnen, opgedrongen? Neen! dán alleen, wanneer zij, overeenstemmende in de hoofdzaak, verdraagzaam zijn omtrent alles, wat beschouwelijk is, kunnen zij dat gebod der liefde beoefenen, en aan het doel van een' algemeenen godsdienst beantwoorden, hetwelk is, het hart te reinigen en te vertroosten. - En zien wij niet, hoe de verloochening van dit grondbeginsel brandstapels en moordschavotten, door Christenen tegen Christenen, heeft doen oprigten, waar de lijders, in hun geduld, moed en standvastigheid, meer Christendom betoonden, dan de vervolgers, van welke partij ook, die, op zijn zachtst gesproken, den ijver voor hetgene zij voor waarheid hielden onchristelijk deden werken?
3) En ook hierop wilde ik nog opmerkzaam maken: juist door dit bevel van onzen Heer, om elkander in beschouwelijke nevensbegrippen te verdragen, en elkander als medechristenen te erkennen en te beminnen - juist door dit verbod: verbied het hem niet, want enz. wilde onze Heer voorkomen, dat onze ijver voor Hem en zijne zaak niet door het zedelijk bederf, dat ons ontadelt, ontaarde en verkeerd werke.
IJver te hebben voor Hem, die uit den Hemel kwam, om ons te verlichten en door lijden en sterven met God te verzoenen, en vergeving der zonde, leven en zaligheid door zijnen kruisdood te verwerven; hoe natuurlijk in ieder, die met Petrus volmondig zegt: tot wien zouden wij henengaan? gij hebt de woorden des eeuwigen levens! O! niet genoeg kunnen wij voor zulk een' Zaligmaker doen - niet genoeg dat heilvolle Evangelie verbreiden - niet genoeg anderen, die onverschillig jegens Hem zijn, Hem aanprijzen als den besten vriend, als den magtigsten helper, als den genen, die alles, alles waardig is.
Maar hoe ligt ontaardt die ijver, en vergenoegt men zich met anderen de overtuiging der beschouwelijke ken-
{==354==} {>>pagina-aanduiding<<}
nis daarvan op te dringen, met dit heilloos gevolg, dat men zich met eene bloote toestemming vergenoegt, en den medechristen, die met ons in gelijken ijver voor zijnen Heer brandt, maar zijne gedachten anders regelt, ten dood toe vervolgt! Door Jezus bevel op te volgen - door de inachtneming van het grondbeginsel der Christelijke verdraagzaamheid, ontwijken wij dit gevaar, en houden wij onzen regtmatigen ijver binnen de behoorlijke palen. Wij eerbiedigen dan in ieder, die Christus vertrouwt, bemint en gehoorzaamt, onzen broeder in Christus, hoezeer hij ook in beschouwelijke begrippen van ons verschillen moge, en onthouden ons van alles, waardoor wij juist toonen zouden, dat ons eigen Christendom nog hoogst gebrekkig is. Zoo beantwoordt dan ook dit gedeelte van Jezus voorschriften - dit grondbeginsel des Christendoms - aan het hoofddoel, waartoe Hij op aarde kwam: om de werken des Duivels, het zedelijk kwaad, de zonde, in ons te verbreken, en onze natuur te reinigen van die gebreken, waardoor ook het goede in ons kan ontaarden, en wij beulen onzer broederen worden; en deze zamenstemming van dit bevel met het hoofddoel des Christendoms moet tevens ons van de goddelijkheid van dit grondbeginsel overtuigen.
4) En niet minder de zamenstemming, waarin dit grondbeginsel des Christendoms staat met andere bevelen en voorschriften van onzen Heer, die, zonder hetzelve, weldra zouden moeten ingetrokken worden.
Dit zou mij een ruim veld verschaffen ter behandeling: doch het zal genoeg zijn, indien ik uwe aandacht alleen bepale bij het bevel van onzen Heer, om zelve zijne leer, en de H. Schriften, te onderzoeken, ten einde van de goddelijkheid zijner leere overtuigd te worden. Toen onze Heer Jezus Christus zeide, Joan. VII:17. Indien iemand den wil van God wil doen, die zal van mijne leer bekennen, of zij uit God is, dan of ik van mijzelven spreke - onderwierp Hij zijne leer aan het oordeel van elken mensch, en vorderde slechts gezind-
{==355==} {>>pagina-aanduiding<<}
heid om Gods wil te betrachten, om een bevoegd regter te zijn, en van de goddelijkheid zijner leere overtuigd te worden. En hoe zeer ondersteunde Hij dit voorregt van den redelijken mensch, om zelve te onderzoeken, en eigene overtuiging te bekomen, als Hij, of goedkeurde, of beval, de Schriften te onderzoeken, ten einde het eeuwige leven te hebben: pligt, ook door zijne Apostelen ten duurste aanbevolen aan allen, welken zij door het Evangelie voor het Christendom gewonnen hadden.
Maar hoe is het mogelijk, deze bevelen te volbrengen in den geest des Christendoms, dat is: in den geest der liefde, zonder tevens die verdraagzaamheid te beoefenen, welke wij zien, dat Jezus tot een grondbeginsel van zijnen godsdienst verklaard heeft?
Zonder die verdraagzaamheid, welke onderscheid maakt tusschen waarheid en waarheid, tusschen waarheden van gevoel en waarheden van bespiegeling, zou die vrijheid aanleiding geven tot het opdringen van onze begrippen aan anderen, en dus tot benadeeling van dat regt, dat onze Heer aan ieder heeft toegestaan, om door eigen onderzoek van de goddelijkheid zijner leere overtuigd te worden.
Integendeel door die verdraagzaamheid, waardoor wij als medechristenen eerbiedigen, die met ons in de waarheden des gevoels zamenstemmen, hoe zeer zij ook van ons in louter beschouwelijke begrippen verschillen mogen, blijft de vrijheid des onderzoeks voor elk lid der Christelijke kerk gewaarborgd, en wordt tevens voorgekomen het nadeel, dat uit verschillende beschouwelijke denkbeelden ontstaan zou, en werkelijk ontstaan is dáár, waar men het geloof aan een zamenstel van beschouwelijke geloofsartikelen, hoe waarachtig die ook zijn mogten, verwarde met dat geloof in Jezus, dat in vertrouwen op Hem, als den eenigen en volkomen Zaligmaker, bestaat, en waardoor alle ware Christenen, hetzij zij tot de katholijke, Roomsch-katholijke, of protestantsche kerkgemeenschappen behooren, ongeacht het

{==356==} {>>pagina-aanduiding<<}
verschil in beschouwelijke begrippen en kerkgebruiken, ten naauwste vereenigd zijn.
Ziet daar kortelijk mijn betoog. De waarheid daarvan zal gevoeld worden, wanneer wij die verdraagzaamheid, als wezenlijke grondwet in het Koningrijk des Zaligmakers, wegnemen. Wat zal men dan zien? Juist datgene, wat, helaas! tot schande van het Christendom, zoo dikwijls te zien is geweest, en nog zoo veelvuldig is aan te treffen: namelijk, dat men aan bespiegelende begrippen de waarde van belangrijke waarheden leent, en het Christendom in de toestemming van een beschouwelijk geloofsstelsel doet bestaan, waarbij wij in de zonde kunnen leven, of ons slechts van in het oog loopende ergernissen behoeven te onthouden; - dat men, met ijver voor zijne eigene begrippen, als Evangeliewaarheden, vervuld, door behulp der meerderheid, de minderheid zijne gevoelens opdringt, en, de vrijheid van het onderzoek verhinderende, heerschappij voert over het erfdeel des Heeren; de toenemende kennis ook der bespiegelende waarheden verhindert, die door het vrije onderzoek, ten voordeele der Christelijke kennis, bevorderd wordt; en dat dus overdreven ijver voor eigene begrippen, als onfeilbare waarheden, de plaats inneemt van die algemeene liefde, welker beoefening de aarde tot een voorportaal der hemelsche gelukzaligheid zou maken; terwijl het tegengestelde, onder zekere omstandigheden, dat gedeelte des aardbodems, dat door Christenen zelfs bewoond wordt, in eene wezenlijke hel herschept.

En welke verpligtingen vloeijen uit deze beschouwing voor ons voort? - Vergunt mij, dezelve thans slechts met een woord te noemen.
Op mij rust dan de hooge verpligting, Geliefden! om mij vooral bij de behandeling dier waarheden te bepalen, welke met ons eeuwig welzijn in een onmiddellijk verband staan. Dit vordert niet alleen het voorregt, 't

{==357==} {>>pagina-aanduiding<<}
welk mij te beurt is gevallen, om Leeraar te zijn van eene protestantsche gemeente, waarin Christenen van onderscheidene protestantsche geloofsbelijdenissen mij met hun vertrouwen, voor zich en hunne kinderen, vereeren; voorregt, hetwelk nog vergroot wordt door de eere, die ik geniet, van bestendig Christenen van de Roomsch-katholijke geloofsbelijdenis onder mijne hoorders te hebben, voor welke allen ik dus die waarheden moet behandelen, waarin Christenen van alle eeuwen, landen en kerkgemeenschappen overeenstemmen: maar ook wordt dit gevorderd door mijne dure verpligting, om uw eeuwig welzijn boven alles te behartigen, en dus ulieder aandacht, al stemdet gij ook allen in beschouwelijke nevensbegrippen volkomen overeen, te bepalen bij datgene, wat met uwe voorbereiding voor de toekomende wereld in het allernaauwst verband staat.
Maar dan ligt ook op ulieden, Geliefden! de duurste verpligting, om getrouw tot dit bedehuis op te komen, ons door onzen geëerbiedigden en godsdienstminnenden Koning geschonken; en ook gebruik te maken van alle die gelegenheden, welke u worden gegeven ter vermeerdering van bijbelkennis, of ter vereeniging in belangstellende en plegtige gebeden voor de uitbreiding van Jezus Koningrijk op de wereld. Maar ook tevens, om die liefde onder elkander en die verdraagzaamheid te beoefenen jegens medechristenen, die van ons zelfs in uitwendige godsvereering zeer verschillen, doch met ons één' Heer, één geloof, één' doop, en één' God en Vader hebben; terwijl wij ons Christendom in onzen wandel moeten vertoonen, en zoo blijken geven, dat, wel verre dat de Christelijke vrijheid en verdraagzaamheid, die wij belijden, in losbandigheid zou bestaan, wij integendeel, door de beoefening van alle Christelijke deugden, de waarheid aanschouwelijk maken van Jezus uitspraak: dat, wanneer wij zijnen naam opregt belijden, wij niet tegen zijne leer zullen handelen.
De ontwikkeling van deze bijzonderheden laat de kort-
{==358==} {>>pagina-aanduiding<<}
heid des tijds niet toe, daar de gelegenheid, bij welke wij zamen zijn, mij noopt om deze rede met plegtige aanspraken te besluiten.
[Van deze aanspraken wordt alleen de laatste, als voor het publiek mogelijk belangrijk, en met het geheel der rede zamenstemmende, hieronder medegedeeld (*).]


{==359==} {>>pagina-aanduiding<<}

Waarneming, omtrent het schreijen van een kind, onder de verlossing, terwijl slechts het hoofd geboren was; eene bijdrage tot de geregtelijke geneeskunde.

Door J. Veenhorst, Med. Dr. te Zuidbroek.

Of het mogelijk zij, dat een kind, onder de verlossing, wanneer slechts het hoofd geboren is, terwijl het zich met de borst en de overige deelen nog binnen het moederlijke ligchaam bevindt, kan ademhalen, is eene vraag, welke misschien kan schijnen naauwelijks meer in aanmerking te komen, sedert camper geleerd heeft, dat het kind, om te kunnen ademen, niet alleen met het hoofd, maar met de borst en den buik, tot aan de heupen, moet ter wereld zijn gebragt. Op het gezag toch van dezen beroemden vaderlandschen geleerde, is dit gevoelen vrij algemeen aangenomen, zoo zelfs, dat velen daarop hunne geregtelijk-geneeskundige leerstellingen, tot dit stuk betrekkelijk, omtrent de kenmerken van het leven en den dood des kinds, bij verdachten moord, gegrond hebben. Onder dezen noem ik alleen metzger, die, in zijne Geregtelijke Geneeskunde, § CCCX en CCCXLIII, ook op dit gevoclen de proeve der longen vestigt; omtrent de waarheid van hetwelk hij zoo overtuigd is, dat hij onbewimpeld elken oplettenden en waarheidlievenden vroedmeester vraagt, of hij verklaren kan, een kind in den eigenlijken zin te hebben zien ademen, en dadelijk hooren schreijen, voordat het boven de heupen of geheelenal geboren was? Hij voegt er bij, dat men had mogen denken, dat niemand meer met het oude, tegengestelde gevoelen zoude zijn voor den dag gekomen, gelijk nogtans door hunter en osiander geschied is.
Ik heb mij, uithoofde van het belang, hetwelk er in deze zaak, vooral in een geregtelijk-geneeskundig opzigt, gelegen is, verpligt geoordeeld, de volgende waarne-
{==360==} {>>pagina-aanduiding<<}
ming, als hiertoe, mijns oordeels, regtstreeks behoorende, mede te deelen.
Verzocht zijnde, de vrouw van D.N., te Noordbroek, die voor de tweede keer zwanger was, in hare verlossing bij te staan, bevond ik op den 2 Januarij 1817, des avonds ten half zeven ure, het orificium uteri ter grootte van meer dan een gulden geopend, staande hetzelve gekeerd tegen de holte van het os sacrum; deszelfs randen waren dun en zacht, terwijl het hoofd zich in het bovenbekken liet waarnemen. Bij den voortgang van den arbeid daalde hetzelve geregeld, schoon langzaam, in het kleine bekken neder. In dezen toestand duurde het tot omtrent elf ure, wanneer de vliezen eensklaps door het liquor amnii werden gespannen, waarna dezelve bij het eerstvolgende wee borsten, en er zich eene groote hoeveelheid van het gezegde vocht ontlastte. Het hoofd was nu in eene zeer natuurlijke ligging geplaatst. Na verloop van een kwartier uurs, werd hetzelve doorgeperst, en, weinige oogenblikken daarna, hoorde ik het kind vrij sterk schreijen. Ik oordeelde, in dezen toestand, de verlossing zoo spoedig mogelijk te moeten voleindigen, en beproefde dit door eene zachte trekking te doen. Dit evenwel niet gelukkende, besloot ik, ter verkrijging van meerdere ruimte voor den doorgang der borst, de armen eerst te ontwikkelen.
Hiermede bezig zijnde, werd het kind, door eene sterke vlaag, tot over de schouders voortgeperst; ook nu kon ik, door eene zachte trekking, onder het volgende wee, het kind niet doen geboren worden. Daar het mij, in dit geval, op nieuw zeer moeijelijk viel de armen voor te brengen, plaatste ik mijne beide voorste vingeren, bij wijze van hamuli, over de schouders van het kind, en bragt hetzelve, door eene vrij sterke trekking, tevens geholpen door een wee, levend ter wereld. De placenta volgde spoedig, en gemakkelijk; het bekken dezer vrouw was, in evenredigheid van de zwaarte des kinds, niet ruim.

{==361==} {>>pagina-aanduiding<<}

Ik heb het geheele beloop der verlossing hier opgegeven, ten einde men te beter in staat zoude zijn, om over de straks voorgestelde zaak te kunnen oordeelen.
Indien wij nu op onwedersprekelijke physiologische gronden aannemen, dat, bij het schreijen, de lucht niet slechts de longen moet binnendringen, maar ook, met eene meer of minder sterke kracht, uit dezelve moet worden teruggedreven, dan zal men wel niet behoeven te twijfelen, of hier inderdaad eene volmaakte ademhaling hebbe plaats gehad. Zoo het den eenen of anderen nog bedenkelijk mogt voorkomen, of ik hier misschien aan misleiding ben blootgesteld geweest, zoo kan ik hier bijvoegen, dat eenige omstanders, die de barende met mij bijstonden, ook dat schreijen des kinds even duidelijk hoorden; terwijl men voorts ligtelijk beseffen zal, dat ik ook, door de opvolgende belemmeringen in de verdere verlossing, en de omstandigheden, welke, gelijk uit de waarneming blijkt, met derzelver voltooijing gepaard gingen, volkomen tegen allen zelfbedrog beveiligd was, dat, namelijk, toen het kind schreide, geene andere deelen, dan het hoofd, zich buiten de geboorte bevonden. Ik kan dus de boven opgegevene, door metzger afgevorderde, gemoedelijke verklaring zonder bezwaar en gerustelijk met ja beantwoorden.
Mijn geachte vriend, de Heer a. numan, Med. Dr. en Vroedmeester op het Hoogezand, verhaalde mij, dat hem, vóór korten tijd, een dergelijk geval was voorgekomen, waarin het kind, zoodra hetzelve met het hoofd geboren was, een hoorbaar schreijend geluid gaf, terwijl het, na eenigen tegenstand, binnen weinige oogenblikken geheel doorschoot. Ik zoude hier eene gelijke waarneming van een' anderen mijner ambtgenooten nog kunnen bijvoegen.
Wat nu het besluit betreft, hetwelk hieruit voor mijn oogmerk kan afgeleid worden, hetzelve komt hierop neder: dat de zekere en duidelijke teekenen van plaats

{==362==} {>>pagina-aanduiding<<}
gehad hebbende ademhaling, bij een jonggeboren, dood kind, op zichzelve niet kunnen beschouwd worden, als in zich bevattende het zeker en uitsluitend bewijs, dat hetzelve buiten de moeder geleefd hebbe, en dat zulks den geregtelijk-geneeskundigen, in voorkomende gevallen, vooral van verdachten kindermoord, in zijne uitspraak ten uiterste behoedzaam moet maken. Wie toch kan er aan twijfelen, of, in soortgelijke gevallen, als het door mij aangevoerde, het kind, in dien toestand, bij een langdurig verwijl der volkomene verlossing, door de beklemming, waarin de borst zich moet bevinden, zal kunnen stikken? Zullen dan niet hier, na den dood, de teekenen van verrigte ademhaling moeten worden waargenomen, met afwezigheid van zoodanige omstandigheden, als dezelve, in andere gevallen, meermalen twijfelachtig maken? Ik oordeel zoodanig geval des te mogelijker, indien wij ons den toestand voorstellen, waarin de, bij toeval aan zichzelve overgelatene, of ook zelfs de met opzet heimelijk barende, vrouw van de noodige hulp ter bespoediging der verlossing verstoken is; wanneer, het hoofd geboren zijnde, de verdere verlossing, door de hier noodzakelijk plaats hebbende uitzetting der borst, eene ongunstige plaatsing der schouders, slingering van den nervus umbilicaris, of welligt door andere oorzaken, een' korteren of langeren tijd, wordt tegengehouden. Wordt nu evenwel dezelve, vroeger of later, door de krachten der natuur volbragt, groot is de kans, dat het kind dood geboren wordt; maar wie zal dan uit de teekenen van verrigte ademhaling op zichzelve bepalen, of dezelve reeds vóór of na de volkomene geboorte hebbe plaats gehad? Hier komt bij, dat deze toestand voor het kind zeker als een der gevaarlijkste, waarin hetzelve zich bevinden kan, te houden is, dewijl toch, wanneer de lucht eenmaal tot in de longen is doorgedrongen, en deze daardoor zijn uitgezet, de omloop door den nervus umbilicaris geheel onregelmatig
wordt, en, zoo niet geheel, althans grootendeels, moet ophouden; en daar nu de ademhaling, of-
{==363==} {>>pagina-aanduiding<<}
schoon werkelijk begonnen, nogtans, door de beklemming der borst, niet dan hoogst onvolkomen kan worden voortgezet, is er altijd een dreigend gevaar voor het kind aanwezig, om binnen korte oogenblikken gesmoord te worden. De Heer numan deelde mij een geval mede eener zoodanige verlossing van een dood kind, welks hoofd eenigen tijd buiten de geboorte was geweest, terwijl het overige gedeelte des ligchaams, alleen uit gebrek van gepaste hulp, een tijdlang onverlost was gebleven; aan welke hulpeloosheid alleen de dood des kinds hier kon worden toegeschreven, dewijl er geene teekenen waren, dat hetzelve vroeger, of door andere oorzaken, gestorven was. Ik onthoud mij verder van alle beoordeeling der physische gronden, waarop men de onmogelijkheid der zaak in geschil heeft getracht te betoogen, oordeelende, dat de ondervinding in dezen boven alle bespiegeling te stellen zij, en dat dezelve boven allen ander gezag, hoe eerbiedwaardig op zichzelve, moet geacht worden.

De Barbareskers, of Brebers.

(Vervolg en slot van bl. 326.)

Muley soliman, de tegenwoordige Sultan van Marokko, stamt, door de Sherils, in regte linie van de Arabische veroveraars af, die zich in Afrika vestigden. Zijne inborst is vreedzaam en zacht, en volgens het getuigenis van den Geneesheer buffa, die eenige jaren aan dat hof was, wenscht hij opregtelijk het welzijn zijner onderdanen. Twee daadzaken getuigen zeer voordeelig van hem. Hij heeft de slavernij der Christenen afgeschaft, en bezigt geene Turken meer tot het bestuur van zijnen staat. Muleyismael, om zijne onderdanen met dwang te beheerschen, had een leger van 40,000 Negers, uit de zuidelijke woestijn, opgerigt; de thans regerende Sultan laat dezelve niet voltallig houden; daartegen zijn de Stadhouderschappen, de

{==364==} {>>pagina-aanduiding<<}
krijgs- en andere posten, nog door Negers vervuld. ‘Dezelfde mensch - zegt keatinge - die, wanneer hij ten tijde, toen men hem met geweld aan zijn huisgezin ontrukte, naar het Westen ware gesleept geworden, in het zweet van zijn aangezigt, het veld zoude moeten bouwen, die zelfde mensch klemt den staf van bevel in zijne handen, omdat men hem naar het Noorden voerde; en dezelfde vrouw zit thans op eenen troon, omdat een gunstig lot haar naar eenen Mooren-staat geleidde, welke, wanneer zij met eene lading van slaven naar de eilanden ware overgevoerd, onder de geeselslagen der opzieners zoude jammeren.’
De broeder des tegenwoordigen Keizers is zijn voorzaat in de regering geweest. Hij was zonder eenig gevoel van regt en menschelijkheid. Hij plunderde de Joden, die in zijnen staat woonden, en liet dezulken, welke hunne schatten verborgen, om het leven brengen. Zes Joden-meisjes, welke het waagden, hem voor hare ouders te smeeken, liet hij levend verbranden. Zijne eerste regeringsdaad was, dat hij den Staatsminister liet onthoofden, en deszelfs handen en voeten aan de poort van de woning des Spaanschen Consuls liet spijkeren, omdat men zeide, dat hij de Spaansche natie had begunstigd. Gedurende de regering van zijnen vader, had deze muley yezid, aan het hoofd van een leger van Negers, zich tot Koning van Mequinez doen uitroepen. Zijn oproer werd weldra gestuit; en, als boete voor zijne misdaad, moest hij, met een talrijk gevolg, eene bedevaart naar Mekka doen, om groote sommen, welke men hem medegaf, dáár op het heilig outer neder te leggen. Op den weg gelukte het hem, dit geld te vermeesteren. Tot straf, en om hem van Marokko verwijderd te houden, veroordeelde de Keizer hem tot eene driemalige reis naar Mekka. Op de heênen terugreis vertoefde hij telkens eenen geruimen tijd in Tripoli, alwaar de schrijver van dit verhaal een ooggetuige was van vele zijner wreed- en buitensporigheden. Behalve de geschaakte dochter van een Arabisch Opper-
{==365==} {>>pagina-aanduiding<<}
hoofd, had hij nog zeven vrouwen bij zich, twee Negerinnen en vijf Grieksche. Eene van deze beviel in Tripoli van eenen zoon; en deze gebeurtenis werd met een groot feest gevierd. Daar dit feest veel geld kostte, en de penningmeester zijns vaders de begeerde som niet konde of wilde geven, dwong hij denzelven, eene menigte zands te
slikken, waarvan die ongelukkige stierf. Zijn woest gedrag was zoo gevreesd, dat geen Europeesch Consul voor hem wilde verschijnen. Een Spaansch Renegaat, aan welken de Marokkaansche Vorst het toevoorzigt over zijnen Harem had gegeven, verleidde, gedurende zijn verblijf in Tunis, eene van deszelfs vrouwen. Nadat de Vorst dit ontdekt had, veranderde hij volstrekt niets in zijn gedrag jegens de twee schuldigen. Hij nam beiden mede, toen hij vertrok, en hield zich lang bezig met de keus zijner wraak. Eindelijk, na zijne aankomst in Zuarra, doodde hij beiden met eigen hand, en het eerst de vrouw, op eene zoo ontzettend wreede wijze, die zich in het geheel niet laat beschrijven. Eenige maanden na de troonbeklimming van Marokko werd dit gedrogt vermoord.
Van de gevaren der reis van Tunis naar Tripoli verhaalt keatinge het volgende. In spijt aller maatregelen van voorzigtigheid, worden de reizigers meermalen van wilde dieren overvallen en aangetast. Een Siciliaansch Geneesheer van den Pacha van Tripoli deed die verschrikkelijke reis met zijne vrouw en twee kinderen. Hij voegde zich bij eene talrijke Karavaan, waarbij men altijd het veiligst is. Deze Siciliaan - zegt de Overste - heeft ons dikwerf van de duistere en digte bosschen verhaalt, welke men moet doortrekken, en waarin men een bijkans onophoudelijk gebrul der wilde dieren hoort, welke door den reuk der tamme dieren worden aangetrokken, die de Karavaan volgen. Wanneer de reizigers door hevige stormen bedreigd werden, dan moesten zij, om zich daarvoor te beveiligen, in de bosschen schuilen. Naauwelijks was het leger klaar, waarin men eenige uren wilde vertoeven, of aanstonds hoor-
{==366==} {>>pagina-aanduiding<<}
de men een zonderling gedruisch, hetwelk de aannadering der wilde dieren verkondigde. Deze naderden tot den zoom des wouds, om hunne prooi te bespringen. Bij dag liet de leeuw zich niet hooren, maar, met het naderen van den nacht, kondigde een dof gebrom zijne nabijheid aan, hetwelk allengskens tot een ontzettend gebulder aangroeide. De tijger en de parder kwamen ook, en stapten, in gedurig naauwer wordende kringen, om de Karavaan rond. In het midden van het leger plaatste men de vrouwen, kinderen en schapen, vervolgens de runderen, dan de kemels, na dezen de paarden, en geheel buitenom de honden. Eene reeks van brandende houtstapels omsingelde het geheel. Wanneer des nachts het vuur dreigde uit te gaan, dan hoorde men, hoe het gebrul der leeuwen aanstonds naderde. De schapen stonden allen te beven van het verschrikkelijk geluid; de paarden konden zich niet meer bewegen, en geraakten in een eigenlijk zweet. Tweemaal op deze reis roofden de leeuwen schapen uit het
midden der Karavaan, in spijt der geweerkogels, die om hunne schosten vlogen.
Vergeleken met een gedrogt, als muley ismael was, moest keatinge den laatsten Keizer sidimahomed wel voor eenen goeden Vorst houden. Het onthoofden bezigde hij niet, zoo als zijn voorzaat, tot tijdverdrijf; echter ontbrak er weinig, dat ook hij eens met eigen hand een' zijner Officieren onthoofdde, welke al te vrij gesproken had over eene, door den Keizer bedreven, onregtvaardigheid. Reeds had de vertoornde Keizer het zwaard tegen hem opgeheven, toen hem hetzelve, uit onhandigheid, ontviel. De bedreigde Officier hief het spoedig van den grond op, overhandigde hetzelve zijnen gebieder, en neeg het hoofd, om den doodslag te ontvangen. Deze onversaagde onderwerping lenigde den toorn des Vorsten, die het zwaard in de scheede stak, en den Officier vergiffenis schonk. Of wezenlijke grootmoedigheid hem hiertoe bewoog, daaraan zoude men nog mogen twijfelen.

{==367==} {>>pagina-aanduiding<<}

Wanneer men jardine mag gelooven, dan volvoert de Keizer van Marokko zijne strafvonnissen altijd zelf. Deze worden, even als hoogere ingevingen, uitgesproken vóór dat men de verdediging gehoord heeft, en ook aanstonds voltooid. De hoofden vliegen en de handen worden afgekapt met eene vlugheid, waarvan onze Europesche manier geen begrip heeft. Zoodra eenen dief de vuist afgehakt is, moet hij zijnen arm in gesmolten pek steken, en dan laat men hem loopen, zonder naar hem om te zien. Deze handelwijze dient in plaats van verband en aderpers, om het bloeden te doen ophouden.
Sidimahomed wilde voor eenen vriend der wetenschappen en der letterkunde doorgaan; en, om aan de Europeërs, die hem bezochten, zijne wiskundige vorderingen te doen zien, bezigde hij meestal eene plank en eenen passer van eenen timmerman, om eene loodregte lijn op eene vlakke te teekenen. Hij bereikte eenen ouderdom van 78 jaren, maar leefde in eene gedurige verdenking van al wat hem omgaf; zijne zonen moesten alle spijzen eerst proeven, en de wacht van zijn slaapvertrek vertrouwde hij slechts aan windhonden.
De Dey van Algiers is een Turk; somtijds wordt hij door den Grooten Heer benoemd; meestal echter wordt hij uit de Janitsaren gekozen, die zich eenigermate als zijne meesters aanzien, en het regt meenen te hebben, om zijn land te plunderen. Zijne geschiedenis is een weefsel van gruweldaden; en zeer zelden sterft een Dey van Algiers eenen natuurlijken dood.
De Dey van Tunis is insgelijks van Turksche afkomst, maar in Afrika geboren. Zijn hof en zijn volk zijn iets minder onbeschaafd, dan die van Algiers; ook voeden zij zulk eenen haat niet tegen de vreemdelingen.
De Pacha van Tripoli is een Moor; hij is een vreesachtig mensch, hoewel hij den troon zijns broeders onregtvaardiglijk vermeesterd heeft; hij wenscht met elkeen in vrede te leven.
Dit is de tegenwoordige toestand van de troonen der

{==368==} {>>pagina-aanduiding<<}
Barbareskers; daar echter in deze landstreken noch wetten noch grondwetten bestaan en vertrouwen inboezemen kunnen, hangt het lot der volken meestal van den persoon hunner meesters af, en de schepter van deze kleine roofstaten is het gedurig oogwit van eerzuchtige ontwerpen, voor Turksche, Venetiaansche, Napelsche, Sardinische en Spaansche gelukzoekers, zoo als ook voor Renegaten uit alle Christen-volken. De zoon van een' Korsikaanschen slaaf is beheerscher van Tunis geweest.
Het volgende zijn eenige karaktertrekken van bijzondere personen der thans regerende familie.
Alli coromanli had drie zonen van dezelfde vrouw. De oudste, sidi hassan, welke den titel van Bey voert, en als de regtmatige troonopvolger wordt aangezien, was dertig jaren oud, toen deze berigten geschreven werden. De tweede zoon heette sidi hamet, en de derde sidi useph; deze laatste is tegenwoordig beheerscher van Tripoli. De twee jongere haatten den ouderen broeder, en waren het eens, om hem van de troonopvolging te berooven. Het Beyram-feest volgt aanstonds op het Ramadan-feest; tegen dezen tijd vereffenen alle goede Muzelmannen hunne geschillen, en herstellen den vrede in hunne huishoudingen, wanneer hij verbroken was. Op den eersten feestdag is er groote audientie aan het hof, en de aanzienlijke bewoners des lands komen, om den Vorst hunnen eerbied te bewijzen.
Twee gunstelingen van den Bassa zitten bij die gelegenheid aan zijne regter en linker zijde, om alle die genen, welke zich tot den handkus mogten aandienen, bij den arm te vatten. Dit schijnt eene voorzigtigheid tegen booze oogmerken te zijn; en ook slechts die personen, welke het bijzonder vertrouwen van den Vorst genieten, mogen gewapend voor hem verschijnen. De staatsie was groot, en de zaal vol hovelingen, toen plotseling een algemeene schrik ontstond, en alle aan-
{==369==} {>>pagina-aanduiding<<}
wezigen geloofden, dat de Vorst op zijnen troon zoude vermoord, en zij zelven door zijne vijanden zouden omgebragt worden. De drie Prinsen waren namelijk, in volle wapenrusting en van hunne gewapende dienaren verzeld, onverwachts in de zaal getreden. Met getrokken zwaard naderden zij alle drie den Bassa tot den handkus; deze sidderde over zijn geheele lijf. De Prinsen, van hunne dienaren omgeven, vormden drie afzonderlijke groepen, zonder elkander aan te zien, en spraken met de vreemde Consuls. Zij bleven slechts korten tijd, en verlieten de zaal op dezelfde wijze als zij gekomen waren. Men zag duidelijk, dat hunne wederkeerige verbittering hunnen vader niet bedoelde, die echter eerst weder vrij ademde, toen zij zich verwijderd hadden.
Hoewel naderhand de twee jongere broeders vereenigd ontwerpen tegen den oudsten smeedden, waren zij echter in alle andere zaken oneenig. Onder alle die ruwe en vijandige bewegingen, gaven zij ook weder een edeler gevoel te kennen. Toen eens een strijd tusschen beiden zoude beginnen, sprak sidi hamet tot sidi useph: ‘Waarom zouden wij onze vrienden de slagtoffers van onzen twist doen zijn? Het paleis wordt met bloed bevlekt en de vrouwen met schrik vervuld, en hierdoor worden wij niet verzoend. Mijn paard is gereed; zadel het uwe, en laat ons naar het veld rijden, om ons geschil met elkander te bestrijden.’ Gedurende dit gezegde waren zijne moeder en zijne vrouw toegesneld, met een jammergeschreeuw, dat het geheele paleis weêrgalmde. De Bassa, dien het gedruisch uit zijnen slaap had gewekt, beval zijnen zonen, de wapenen neêr te leggen, en elkander te omhelzen. Zij naderden, kusten zijne hand, en legden die op hun hoofd; toen zoenden zij het pand van zijnen rok, en eindelijk wenschten zij hem, volgens Moorsch gebruik, een lang leven. Zonder elkander te groeten, waren zij voornemens zich te verwijderen, toen de vader hunne handen vattede, dezelven drukte, en tot hen zeide: ‘Bij den Profeet, bij mijn hoofd, bij uwe handen, en bij mijne hand, welke de uwen klemt, bezweer ik u, dat gij vrede houdt!’
Kort vóór dit gebeurde hadden beide broeders voor het altaar, op het plegtigst, en door vermenging van hun bloed, trouw en vriendschap aan elkander gezworen. Dit godsdienstig gebruik bestaat daarin, dat, bij den eed voor het altaar van den Profeet, de zwerenden zich met een mes kwetsen,

{==370==} {>>pagina-aanduiding<<}
en het vloeijende bloed, ten blijke van verzoening, zaâmvereenigen.
De vermoording des oudsten broeders door den jongsten, sidi useph, verdient, als een voorbeeld van Moorsche valschheid, gekend te worden. Zij gebeurde op deze wijze:
Toen de Bey in het vertrek zijner moeder, lilla hullama, trad, bad zij hem, hij mogt het zijdgeweer afleggen, omdat zijn broeder ook ongewapend was. De Bey, geen kwaad vermoedende, geeft hetzelve aan zijne moeder over, die hetzelve voor een venster legt. Zij geloofde nu, dat de Bey geen vijandig voornemen meer had, en meenende, dat sidi useph niet minder vreedzaam dacht, plaatst zij zich tusschen hare zonen op eene rustbank, vat derzelver handen, en geeft hare vreugde te kennen over de opgemerkte goede gezindheid. De Bey keerde zich tot zijnen broeder, en zeide: dat hij met het oogmerk gekomen was, om hem te verzoenen, en te verzekeren, dat hij geenen wrok meer voedde, maar dat hij integendeel, daar hij zelf geenen zoon had, zijne twee broeders als zijne natuurlijke erfgenamen beschouwde, en dezelven, wanneer hij tot de regering mogt komen, als zijne kinderen zoude behandelen. Sidi useph scheen hiermede te vreden, en verlangde deze verzoening met eenen eed op den Koran bevestigd te zien. De Bey stemde dit verzoek toe, en sidi useph stond op, om te bevelen, dat men eenen Koran zoude brengen. Dit was het afgesproken teeken, dat een slaaf hem zijne pistolen moest geven. Hij nam ze, en mikte met de eene aanstonds naar zijnen broeder, die naast de moeder zat. Deze strekte haren arm uit, om het schot af te keeren; zij werd gekwetst, en de kogel ging den Bey door het lijf. Hij kon nog even opstaan, om naar zijn zwaard te grijpen; maar in het oogenblik, toen hij hetzelve tegen zijnen broeder wilde gebruiken, schoot deze de andere pistool op hem af, die zijn hart raakte. Hetgeen deze gebeurtenis voor de moeder nog gruwelijker maakte, was, dat de vermoorde haar voor medeschuldig aan het verraderlijk ontwerp hield, en, na het eerste schot, uitriep: ‘Ha! dit was het dus, waartoe men mij hier deed komen?’ Toen sidi useph zijnen broeder zag nederzijgen, zeide hij tot
zijne slaven: ‘Nu, maakt hem van kant!’ Deze sleepten hem voort, en, daar hij nog teekenen van leven gaf, schoten zij hunne geweren op hem af. Lilla wierp

{==371==} {>>pagina-aanduiding<<}
zich op het lijk, en smeekte sidi useph, hij mogt hetzelve niet verminken; toen viel zij, door de pijn harer wonde, in bezwijming,
Intusschen was lilla aisher, de echtgenoote van den Bey, door het schieten gewekt en toegesneld; op het gezigt van het bloedend lijk haars gemaals, stortte zij over hetzelve henen, en geraakte in de hoogste vertwijfeling. Zij scheurde de kleederen en sieraden van haar ligchaam, wierp dezelven op den grond, liet eene harer slavinnen het grove kleed afleggen, trok hetzelve aan, bestrooide zich met asch, begaf zich naar den Bassa, en verklaarde hem, dat zij gif wilde slikken, wanneer hij haar niet aanstonds veroorloofde, het paleis te mogen verlaten, waarin haar echtgenoot vermoord was.
De moordenaar sidi useph ontmoette bij het heêngaan den Bey abdallah, den aangenomen zoon en schoonzoon van den grooten hamet. Deze bekleedde een' der eerste posten aan het hof, en was, van wege zijne braafheid en godsdienstige denkwijze, zeer geacht. Toen de achtenswaardige man den jongen Vorst met bloed bevlekt zag, was hij voor ongeluk bevreesd, en gaf zijne bezorgdheid te kennen. Sidi useph konde voorzien, welk eenen indruk het vernemen der gepleegde daad op abdallah zoude maken; hij besloot ook dezen te ontzielen, en stiet hem zijnen dolk in 't hart. De zwarte makkers van het gedrogt sleepten het lijk van abdallah buiten de poort van het paleis, en ten drie ure des namiddags werd het met dat van den Bey begraven. Aldus werden, binnen weinige uren, twee Vorsten, in den schoot hunner familie en op de wreedste wijze, vermoord; en gebeurtenissen van dezen aard hebben in Tripoli zoo dikwerf plaats, dat deze zaak niet eens veel opziens baarde. Openlijke uitroepers trokken, op bevel van den Bassa, door de straten, en riepen: ‘God geve den overledenen Bey eene gelukkige opstanding! Zijne dienaren hebben niets te vreezen.’ In spijt dezer verklaring, liet de moordenaar, door zijne trawanten, alle getrouwe dienaars van den Bey ombrengen; en naauwelijks was deze begraven, toen gene een groot feest gaf, met muzijk en dansen en vreugdevuren, even als bij eene bruiloft. Een paar dagen later werd de andere broeder, sidi hamet, tot Bey uitgeroepen.
Hetzelfde dagboek, waaruit het vorig berigt getrokken is,

{==372==} {>>pagina-aanduiding<<}
verhaalt het eerste bezoek der weduwe van den Bey bij deszelfs graf aldus: Het graf van den Vorst was ten tweeden male met bloemen bestrooid. Groote ruikers van de schoonste bloemen, welke het jaargetijde oplevert, lagen in het midden; rondom zag men kransen, uit jasmijn en palmbladeren gevlochten. Aan weêrzijden brandden fakkeis, en reukwerk was in menigte gestrooid. Zenobia, de schoone dochter des vermoorden, was ook tegenwoordig, hoewel zij, sedert den dood haars vaders, ziekelijk was. Eene tweede dochter, zes jaren oud, verzelde de moeder, en, toen zij deze op het graf zag weenen en daarover heên bukken, hield zij moeders kleederen vast, en riep jammerend uit: vóór dat zij den vader gezien had, wilde zij niet van hier wijken. Het geschreeuw der dienende vrouwen vermeerderde het droevige van dit tooneel, en lilla aisher moest magteloos naar huis worden gedragen.
Voor hunne rouwkleederen hebben de Mooren geene, door gewoonte of mode, algemeen aangeomen kleur; maar hoe grooter hun rouw is, des te nalatiger en morsiger is hunne kleeding. Goud en borduursel wordt opzettelijk onkennelijk en zonder glans gemaakt, en zij gaan, eigenlijk, in zak en asch rond. De vrouwen van het huisgezin van den Heer tully (eenen Brit, wien wij dit berigt te danken hebben) bezochten lilla aisher, en vonden haar in diepen rouw gedompeld. Hare kleeding was overeenkomstig hare zielsgesteldheid. Behalve een amulet om den hals, was zij van allen tooi ontdaan. Bij het binnentreden der Britsche vrouwen smolt zij in tranen, en eene harer zwarte slavinnen wilde reeds het Woolliali Woo aanheffen, hetwelk zij echter verbood, omdat dit klaaggeschreeuw anders door den geheelen Harem zoude weêrgalmd hebben. Gedurende dit bezoek trad lilla hullama, de moeder des verstorvenen, in het vertrek; haar gekwetste arm rustte in een' doek. Het schijnt bij de Mooren het gebruik, de gevoelens van smart over droevige gebeurtenissen niet door verstrooijing of verwijdering van datgene, wat daaraan herinneren kan, te lenigen, maar dezelven veeleer op alle mogelijke wijze te onderhouden en te versterken. De ongelukkige moeder gaf haar verlangen te kennen, om de vreemden in het vertrek te breugen, waarin de gruweldaad gepleegd was. Hoe verbaasd deze vreemde vrouwen ook over dit voorstel waren, geloofden zij echter, hetzelve niet te mogen afwijzen. De

{==373==} {>>pagina-aanduiding<<}
muren van dit noodlottig vertrek waren met een mengsel van vet en asch bestreken, en alles was nog onveranderd gelaten, zoo als in het oogenblik der vermoording van den Bey, waarvan de blijken nog overal zigtbaar waren. Het vertrek werd alleen voor de bezoeken van vreemdelingen geopend, en de moeder verklaarde, dat zij al het beweegbare in hetzelve onaangetast zoude laten, tot dat het van zelve verviel. De reeds genoemde gewoonte, om al het schoone en schitterende, of wat als weelde in de nalatenschap eens overledenen te beschouwen is, bij zijne uitvaart te verwoesten of onkennelijk te maken, werd bij de lijkstaatsie van den Bey stiptelijk gevolgd. Onder de paarden, welke, buiten hem, niemand gereden had, was een bijzonder fraai wit paard, van de zuiverste kleur. Het statige dier volgde de lijkstaatsie, prachtig uitgedost, zoo als bij het leven van zijnen meester. Op de plaats der begrafenis werd het, door de dienaren, met asch en bloed besprengd, ter herinnering aan den droevigen moord van zijnen meester.
In de woonvertrekken verdwijnt, gedurende den rouwtijd, al het overtollige gereedschap en alle sieraad. Gordijnen, spiegels, behangsels en tapijten worden weggedaan. De slaven zetten hunne kappen verkeerd op het hoofd; de nagels op handen en voeten worden niet beschilderd; men draagt geene armbanden noch andere kleinooden, en men onthoudt zich van het gebruik van allen reukwerk, hetwelk anders bij de Mooren veel gebezigd wordt. De weduwen van aanzienlijken stand trekken, met vele plegtigheden, het rouwkleed aan den oever der zee aan. Daar kamt de treurende het haar met een' gouden kam, en doorvlecht hare lokken met witte linten; daar verruilt zij de, met edelgesteenten bezette, gouden diadeem tegen een eenvoudig net van witte kleur, en alle hare schoone kleederen bemorst zij opzettelijk. Na vier maanden en tien dagen keert zij op nieuw naar het zeestrand terug, met denzelfden gouden kam, en met vier versche eijeren, welke laatste zij aan den eersten persoon overhandigt, dien zij ontmoet. Deze, al ware hij ook de Bassa zelf, moet die gave aannemen. Men gelooft, dat deze eijeren alle droefheid en verdriet wegnemen, en daarom ontvangt niemand dezelven gaarne; echter veroorlooft het gebruik niet, dezelven te weigeren. De treurende kamt het haar nog eens aan

{==374==} {>>pagina-aanduiding<<}
het strand, werpt den gouden kam in de golven, en dan mag zij weder hertrouwen.
Den bruidschat of de kleederen eener rijke Moorsche dame beschrijft dezelfde verhaler aldus: De Prinses heeft honderd paar schoenen, honderd paar rijkgeborduurde fluweelen halve laarzen, even zoo vele kleeden, pantalons, lijfjes, hemden, mutsen, en nog vele andere dingen in dezelfde evenredigheid. Elke sortering was in eene vierkante kist gepakt, en de geheele voorraad werd in plegtigen optogt door de eene poort van het paleis uit- en door de andere ingedragen. Eene krijgswacht en een talrijk gevolg verzelden den togt, en vele vrouwen zongen daarbij haar Loo Loo Loo. Hetzelfde gezang verheft zich ook van het oogenblik af, waarop de bruid het vaderlijk huis verlaat, tot dat zij aan de woning van haren echtgenoot komt.
Bij deze gelegenheid opent de bruid gewoonlijk den optogt; echter is zij in eene kast of een klein huisje opgesloten, dat door een paard, een muildier of een' ezel gedragen wordt. Hetzelfde gebruik heerscht bij alle Muzelmannen. Zoodra de Prinses in haar vertrek was aangekomen, ontving zij bezoek. Zij zat op een' verheven troon, met eenen sluijer, van goud of zilver borduursel, bedekt; aan hare voeten hingen gouden, vier of vijf pond zware, ketenen. Twee slavinnen droegen hare haarlokken, welke, met goud en edelgesteenten doorvlochten, zoo zwaar waren, dat zij onmogelijk zoude kunnen opstaan. Om zich van dit haartooisel een begrip te kunnen vormen, moet men weten, dat bij de opschiktafel eener rijke dame eene menigte van zwarte slavinnen, elk met een eigen werk, bezig is. De eene moet de haren vlechten, de tweede zorgt voor het reukwerk, eene derde is met de wenkbraauwen bezig, eene vierde met de kunstkleuren voor het aangezigt, eene vijfde met het gereed maken der kleederen, enz. Het haar wordt in twee groote lokken verdeeld, waarin, nadat zij met welriekende waters en zalven bevochtigd zijn, een vierde van een pond poeder van kruidnagelen gestrooid wordt. De nagels der teenen en vingeren worden zwart geverwd; aan de laatsten steekt men ringen, en eindelijk wordt der schoone dame een gouden snoer en zilverpaarlen om den hals gehangen, die haar tegen tooverij moeten beveiligen.
Behalve den paauwentroon en de versierselen, welke na-
{==375==} {>>pagina-aanduiding<<}
dirshah in Delfi veroverde, haalt wel niets bij de tentoonstelling van goud, zilver en kostbaarheden, welke in het paleis van Tripoli te zien zijn. De Vorsten der Barbareskers verzamelen onophoudelijk schatten, zonder ooit iets daarvan uit te geven. De soldaat moet zijne soldij door roof verkrijgen, en met het onderhoud der Prinsen en Prinsessen is het niet veel beter gesteld.
Bij allen glans en pracht, welke aan het hof van den Bassa heerschen, zijn zijne vrouwen en kinderen desniettemin met de bezigheden der huishouding en met vrouwelijken arbeid wel bekend. Zij naaijen, weven, borduren, en spinnen wol. Zij hebben het toezigt over de keuken, en de vrouwen bedienen hare mannen aan tafel. Worden de vrouwen, in vele opzigten, ook niet beter gehouden dan slavinnen, zij genieten toch het zeldzame voorregt, om den man den toegang tot haar vertrek te weigeren, waartoe niets anders noodig is, dan dat zij hare muilen voor de deur plaatsen. Het is der Vorstinnen zelden geoorloofd, het paleis te verlaten, en nooit anders dan des nachts, met een talrijk gevolg en een krijgsgeleide. Dan worden er fakkels voor haar heên gedragen; hare komst wordt door uitroepers aangekondigd, en wolken van reukwerk omzweven den togt. Wie het waagde, van de straat of uit zijn huis naar de Vorstinnen om te zien, zoude daarvoor met het leven moeten boeten. Tripoli is de éénige Moorsche stad, alwaar de huizen vensters hebben, die op de straat uitzien. De vrouwen worden hier te lande zoo weinig geacht, dat een vader, echtgenoot of broeder, die zijne dochter, huisvrouw of zuster wil om het leven brengen, daartoe alleen het verlof van den Bassa of Bey behoeft te vragen. Een meisje werd, op de verdenking van een ligtzinnig gedrag, door haren neef, in de afwezigheid van haren vader, met een pistoolschot gewond; zij genas van hare wonde, en konde weder in den tuin wandelen, waar men haar op eenen zekeren dag gewurgd vond. Eenige onderzoekingen waren vruchteloos, en elkeen verzekerde nu, de booze geesten hadden haar ontzield.
Macgill verzekert, dat de Mooren niet zoo jaloersch op hunne vrouwen zijn als de Turken, daar zij aan dezelven meer vrijheid geven, en deze zich niet ontzien, haar aangezigt voor Christen-slaven te ontsluijeren. Hij verhaalt, tot bewijs hiervan, eene gebeurtenis, die althans de goedaar-
{==376==} {>>pagina-aanduiding<<}
digheid van den toenmaals regerenden Bey kan te kennen geven. Een Europeesch heelmeester werd beschuldigd van geheime verkeering met eene der vrouwen van den Bey. Deze liet op den heelmeester passen, en, toen de beschuldiging buiten twijfel was gesteld, riep hij denzelven tot zich, gaf hem eene beurs met goud, en raadde hem, aanstonds te vertrekken, wanneer hem zijn leven lief was.
Dik te zijn, wordt bij de Mooren, even als bij de Turken, voor schoon gehouden. Huwbare dochters worden dikwerf waarlijk gemest. Eene bruid, welke eene vrouw van aanzienlijke dikte moet vervangen, past de ringen en armbanden van hare voorgangster aan, voedt zich met spijzen, die uit een bijzonder deeg worden vervaardigd, en met het geliefkoosde Cooscosoo, zoo lang, tot dat haar ligchaam den begeerden omvang bereikt heeft. Het gebeurt ook vaak, dat de goede meisjes bij deze wreede behandeling gezondheid en leven verliezen.
De wetten van den godsdienst veroorloven den Muzelman vier wettige vrouwen en zoo vele bijzitten, als elk in staat is te onderhouden. Het schijnt, dat den Keizer van Marokko dit onderhoud niet hoog komt te staan, daar, volgens lempriere's berigt, het daggeld van de Favorit-Sultane een daalder bedroeg, waarbij dan wel de toevallige inkomsten komen, van de Joden en allen, die eenige gunst aan het hof hebben te vragen. De Keizer onderhoudt zestig tot honderd vrouwen, derzelver slavinnen niet mede gerekend. Zij leven in kleine afgezonderde vertrekken, die op vierkante plaatsen uitzien, in welker midden waterbakken zijn. Zij zijn afwisselend bezig met de opschiktasel, met het bad, met naaldarbeid, of met sprookjes, die men haar vertellen moet.




Brazilië.

Dit land, hetwelk thans de aandacht van zoo velen vestigt, werd in April van het jaar 1500 door pedro alvarez cabral ontdekt, toen hij, om de windstilten te ontgaan, welke aan gene zijde van Afrika dikwijls de groote reis vertragen, genoodzaakt werd, aan eene kust te landen, welke zich in het westen vertoont.
Welk een grief voor den grooten columbus, door eenen

{==377==} {>>pagina-aanduiding<<}
storm het verbazende vaste land ontdekt te zien, hetwelk aan zijne kunde, vlijt, ijzeren volharding en geduld scheen toe te behooren! want, ware het niet eene kleinigheid geweest, ten zuiden van het ontdekte West-Indië verder langs de kust te varen, en dus geheel Zuid-Amerika aan zich te onderwerpen?
Cabral vond onder den 15o zuider breedte eene veilige haven, welke hij dan ook Porto Seguro noemde. Volgens gewoonte plantte hij aldaar, ten blijke van bezitneming, een kruis, waardoor dit nieuw ontdekte land, in den beginne, Santa Cruz genoemd werd. Koning emmanuel veranderde denzelven in de tegenwoordige benaming van Brazilië, (van Brazas, vuurgloed) naar de gloeijende kleur van het aldaar gevonden voortreffelijk verfhout.
Van eene bijkans driehoekige gedaante, wier grondvlakte tegen den Maranon steunt, heeft Brazilië waarschijnlijk de verbazende uitgebreidheid van negentigduizend vierkante mijlen. Tegen de woede der zee is dit land op eene verwonderenswaardige wijze beveiligd. Een slechts hier en daar afgebroken bolwerk van vaste, scherpe rotsen loopt langs de kust heên, en breekt de trotsche golven. Dit bolwerk behoort mede tot de verwonderenswaardigste verschijnselen in de natuur, daar hetzelve waarschijnlijk het gewrocht is van de bijkans mikroskopische koraaldieren.
In een land van de heete luchtstreek, hetwelk zich 800 mijlen verre langs de zee uitstrekt, en hetwelk, wanneer men aanneemt, dat het ten westen door den Javari - stroom begrensd wordt, 500 mijlen lengte heeft, en daarbij van vele hooge bergen doorsneden is, welk eenen rijkdom en welke menigvuldigheid van voortbrengselen mag men dáár niet verwachten! Juist deze ligging langs de zee en deze bergen leveren de schoonste luchtsgesteldheid op. De zeewind verkoelt de lucht zoo wel als de wind, die van de bergen waait. Zelfs wanneer de zon in den keerkring staat, en dus loodregte stralen schiet, gevoelt men geene overmatige hitte. Even als alle andere landen onder en bij de keerkringen, heeft Brazilië twee jaargetijden, het natte en het drooge. In den zomer wedijveren hitte en vochtigheid; de winter is ook wel warm, maar droog. In dezen goeden jaartijd is de zee zelden onstuimig, en des nachts met eenen phosphorgloed

{==378==} {>>pagina-aanduiding<<}
overdekt. De hemel is meestal helder; men kan bij het maanlicht lezen.
Van vele groote en kleine stroomen en rivieren doorsneden, waaronder de verbazende Maranon met zijn uitgestrekt stroomgebied, is het binnenland in de voordeeligste en schoonste verbinding gebragt, hier met den Atlantischen Oceaan, en dáár met Peru en Chili.
De kust van Brazilië is, door de natuur, met vele insnijdingen voorzien, waardoor vele havens en ankerplaatsen ontstaan. Het groote eiland Juanes, of Marajo, hetwelk door den zamenloop der beide geweldige stroomen, de Maranon en de Para, gevormd wordt, is de stapelplaats voor alle waren van de uitgestrekte provincie Para. De hoosdstad van dit eiland beschrijft condamine aldus: ‘Wij dachten, dat wij naar Europa waren verplaatst. Hier zagen wij eene groote stad, regte straten, schoone huizen, welke reeds sedert vele jaren van steen gebouwd zijn, en prachtige kerken. De onmiddellijke handel met Lissabon maakt het voor de inwoners gemakkelijk, om zich van alle gerijfelijkheden te voorzien. Zij verkrijgen de goederen van Europa door ruiling tegen de voortbrengselen des lands, welke uit de binnenlanden worden aangevoerd. Dezelven bestaan in goudstof, best van het welriekend krabbenhout, sassaparille, banille, suiker, koffij, en vooral in cacao.’
Belangrijker voorzeker is de haven en stad Olinda, of Fernambuc. Zij heeft verscheidene duizend inwoners, en eene groote menigte Negers. Deze beroemde plaats is op eenige heuvelen gebouwd, aan de kleine rivier Biribiri. De handel van de schoone provincie Fernambuc bestaat, behalve uit eene menigte suiker, huiden en katoen, voornamelijk uit het beroemde verfhout, hetwelk, onder den naam van Fernambuc- of Braziliën-hout, genoegzaam bekend is. Dezen boom noemen de Indianen arabutan; hij is zoo dik en hoog als onze eik, ja er zijn er, welke drie mannen slechts omvatten kunnen. Zijn bloesem heeft eenen aangenamen reuk. De schors is zeer dik, uitwendig grijsachtig en met stekels bezet, inwendig rood. Het hout is verbazend hard, laat zich uitmuntend wel polijsten, en zoude fraaije meubelen opleveren, hoewel het alleenlijk gebruikt wordt om te verwen. De jaarlijksche uitvoer daarvan wordt op twee millioenen ponden, voor omtrent 458,333 guldens, geschat.

{==379==} {>>pagina-aanduiding<<}

Verder naar het zuiden toe ziet men de even groote als nuttige Allerheiligen-baai, (Bahia dos todos os Santos.) Zij vormt eene voortreffelijke, voor elken wind veilige, haven, voor de talrijkste vloten. De invaart in de haven is aan de zuidzijde, wordt door eilanden gevormd, en door het fort Antonio beschermd. In deze groote baai ontlasten zich zes rivieren, welke allen bevaarbaar zijn. Men denke zich hierbij de schoone, vruchtbare eilanden, weelderig met katoenboomen en andere Europesche planten begroeid, benevens de aanzienlijke handelstad St. Salvador, tegen de heuvelen leunende, en men heeft eene voorstelling van dit groote, heerlijke tafereel.
Hierop volgt de aanzienlijke, het eerst ontdekte, haven Porto Seguro, welke aan de geheel provincie haren naam heeft medegedeeld. Eene reeks van rotsen, welke in eene uitstekende landtong eindigen, vormen eenen veiligen dam. Bij het inloopen in deze haven geniet men een allerfraaist gezigt. Digt aan de zee vertoont zich eene rij van visschershutten, welke van voren door de zwaaijende takken der kokospalmboomen, van achteren door oranjeboomen overschaduwd worden. Verder naar achteren ziet men het wilde geboomte; van tallooze paden doorsneden, vormt dit eenen heerlijken lusthof, die overvloedig verlevendigd wordt door de schoonste vogelen. Aan de noordzijde verheft zich een steile heuvel, op wiens rug men de stad ontwaart. Langs de rivieren liggen de plantsoenen en buitenplaatsen der rijken; want ook deze stad wint zeer veel door haren aanzienlijken handel. Deze schoone landstreek is, behalve de ontelbare andere voortreffelijke planten, ook met de welriekendste balsemboomen gezegend. Om dezen balsem te verkrijgen, wordt de boom zelf omgehakt; de dan uitstroomende balsem wordt in platte vaten opgevangen en naar Europa gebragt; hij komt den balsem copaivoe en tolu nabij.
Thans komen wij aan eenen inham des oevers, welke, als haven beschouwd, tot nu toe door de Portugezen het best gebezigd is; dit is namelijk Rio Enero, (Janeiro) waaraan de hoofdstad van geheel Brazilië is gelegen, die ook wel St. Sebastian genoemd wordt. De invaart en het gezigt van deze gewigtige haven zijn uitmuntend. Naauwelijks is kaap Frio omzeild, of men ontwaart eene opening in den groenen zoom der kust. Deze spleet vertoont zich als een naauw portaal

{==380==} {>>pagina-aanduiding<<}
tusschen twee verhevenheden van vast graniet. Daar deze geheel naakt zijn, zoo leveren zij een treffend kontrast op met den weelderigen plantengroei, waarmede het overige der kust bekleed is. Komt men der openinge iets nader, dan ziet men, dat de rots ter linkerzijde uit één enkel, groot, naaldvormig stuk graniet, 680 voeten hoog, bestaat. De tegenover staande verhevenheid bestaat ook wel uit zulk eene naakte rots, maar derzelver top rijst niet zoo steil in de hoogte. De geheele ingang is met forten en batterijen bezet; maar welk een heerlijk schouwspel vertoont zich na de doorvaart door dit kanaal! Eene onafzienlijke watervlakte breidt zich in het bekoorlijkste land wel 30 mijlen verre uit, omzoomd met eenen krans van majestueuze bergen, welke het heerlijkst kleurenspel vertoonen, en zich tot in de wolken verheffen. Men verbeelde zich, hoe deze, in den beginne naauwe, watervlakte zich allengskens tot eene breedte van 12 mijlen uitzet; hoe zij overal met kleine eilanden, van verschillende grootte en gedaante, bezaaid is, welke door de schoonste plantenkleuren het oog, en door de liefelijkste geuren den reuk streelen; op den achtergrond bergen, overladen van de prachtigste boomsoorten dezer luchtstreek; aan de eene zijde verscheidene forten, aan de andere de groote, schoone stad met haren omtrek - welk een genot!
Hoewel de Portugezen niet veel tot verfraaijing van dit groot geheel deden, hebben zij echter de negatieve verdienste, dat zij niets ontsierden. De ligging der stad is zeer goed gekozen; en het geheel is niet beneden de waardigheid eener hoofdstad van zulk een aanzienlijk rijk. Het paleis van den Koning, de Obeliske en andere gebouwen zijn van zuiver graniet, dat door zijne schitterende gloeddeeltjes de oogen verblindt. Het schoonste, en waarlijk een prachtig-werk, is de groote waterleiding. Op eene dubbele rij van gemetselde bogen, wordt het water, door aan elkander hangende steenen goten, van de bergen, over een bekoorlijk dal, in eenen steenen bak geleid, welke digt bij de stad op eenen heuvel ligt, en waardoor alle pompen der stad van water worden voorzien. De romaneske ligging van het dal, bekleed met gebouwen van allerlei soort, levert voor het oog een heerlijk gezigt op.
Dit zijn nagenoeg de voornaamste plaatsen en havens langs de kust van Brazilië. Eene enkele inzage in eene goede kaart,

{==381==} {>>pagina-aanduiding<<}
echter, is voldoende, om ons te overtuigen, dat de vele monden van aanzienlijke rivieren voorzeker eene betere beziging toelaten, wanneer de vermeerderde bevolking en de bloeijende koophandel door wijze inrigtingen der regering geholpen wordt.
Het binnenland is bijkans eene terra incognita. Wij weten slechts, dat het van ontzaggelijke bergketenen doorsneden is, en een groot tafelgebergte bezit, waaruit de meeste rivieren ontspringen. Wat mogen wij dus niet verwachten, wanneer dit uitgestrekte land eens, door moedige en kundige natuuronderzoekers, doorreisd en onderzocht wordt, en wanneer zij ons dan, zonder achterhouding, al het merkwaardige mededeelen, hetwelk zij in de aardrijkskunde en natuurlijke historie ontdekken!
Behalve eene vrij aanzienlijke menigte van goud en zilver (hoewel, tot nu toe, niet met Peru en Mexiko te vergelijken) en behalve eenen verbazenden rijkdom in diamanten, saffieren, topazen enz., waarvan er eertijds jaarlijks wel 60,000 karaat naar Europa gezonden werden, is Brazilië een der rijkste landen van de heete luchtsteek, in alle soorten van voortbrengselen. Uit het rijk der planten, vindt men hier, benevens de voornoemde verfhouten, ook den onwaardeerbaren koortsbast, den braakwortel en andere voortreffelijke geneesmiddelen; groote en zoete druiven, en onze Europesche eiken-, dennen-, en cipressen-boomen, komen hier ook zeer goed voort, zoo dat men te regt met humbold mag zeggen: ‘De bewoner van deze schoone luchtstreek geniet het gezigt van alle soorten van planten. De aarde vertoont hem in ééns alle hare veelvuldige voortbrengselen, en de gestarnde hemel, van pool tot pool, verbergt geene van zijne schitterende werelden voor hem.’ - Nog rijker is Brazilië in voortbrengselen uit het rijk der dieren. Wanneer men nagaat, wat Mejuffvrouw merian ons uit het veel kleiner Guyana geleverd heeft, wat mag men dan niet uit een land verwachten, hetwelk onder dezelfde luchtstreek ligt, maar eenen veel grooteren omvang en een meer afwisselend klimaat heeft? In de eerste plaats gewaag ik hier van de cochenille, welke ook in dit land genoegzaam gevonden wordt. Van de schoonste, veelkleurige vlinders vindt men hier eenen verbazenden overvloed. Van de verwonderenswaardigste mieren ziet men velerhande soorten. De tweeslachtige dieren zijn zoo ver-
{==382==} {>>pagina-aanduiding<<}
schillend, als ten deele vreesselijk. De verbazende reuzenslang verslindt ook hier het wild, hetwelk haar te nabij komt. De ratelslangen hebben hier een vee, verschrikkelijker gif, dan in
Carolina; en eenige schrijvers spreken van twee soorten van ontzaggelijke waterslangen. - Hoe onnoemelijk rijk zijn de bosschen van Brazilië aan de schoonste vogelen! Bijkans alle de groote, langstaartige, heerlijk gekleurde lori's, wegens hunne gestalte ook wel Indiaansche raven genoemd, zijn hier te huis; ook leven hier de schoon gekuisde kacodoes; en van het talrijke geslacht der papegaaijen, waarvan wij tot nu toe 200 soorten kennen, kan men wel de helft als bewoners van Brazilië aanmerken. Een niet minder schoon gekleurd, hoewel minder talrijk geslacht van vogelen, van het meest zonderlinge maaksel, de toucans, zijn dit land geheel eigen. Dit is een vogel, wiens fraai gekleurde bek de grootte van het geheele overige ligchaam evenaart. Van het groot aantal der bevallige kolibri's vindt men de meeste soorten in Brazilië, en onder dezen de allerkleinste, tominejoo genoemd, welke met zijn nest te zamen naauwelijks 24 greinen weegt. Neyens dezen kleinsten vogel ziet men dikwijls ook den allergrootsten, den Amerikaanschen struisvogel, in de binnenlanden.
De meeste viervoetige dieren der aangrenzende landen bewonen ook Brazilië. Van de apen vindt men er vooral de schoone mico, met fijn blinkend zilverhaar over het ligchaam en een rozerood hoofd; de coendu, een stekelvarken met eenen slingerstaart, waarmede het zich, even als de makis, aan de takken der boomen vasthoudt; eigene soorten van tapirs, luiäards, miereneters, koatis, tijgerkatten en schildvarkens ziet men hier, behalve de allernuttigste huisdieren. - Bijkans nog rijker dan het land zijn de wateren van Brazilië bezield. Eene menigte van visschen in de rivieren, niet minder in de meren en in de zee. Ook in de wateren van Brazilië vindt men de lamentin of manati, welke tot de fabelen van de Ypupiapra, de Tritons en Nereïden heeft aanleiding gegeven. Een Portugeesch schrijver zegt van deze dieren, dat hun aangezigt slechts daarin van het menschelijke afwijkt, dat de oogen wat dieper liggen.(?)
Dit is nagenoeg een tafereel der natuurlijke gesteldheid van Brazilië. Voorzeker moest men van zulk een uitgestrekt land meer kunnen zeggen; maar tot nu toe is het belangrijkste met

{==383==} {>>pagina-aanduiding<<}
den digten sluijer der geheimhouding overdekt. Wij wenschen, dat deze sluijer zal opgeligt worden, zoodra de uitverkoren stoet van geleerden, welke de nieuwe Vorstin daarheên zal verzellen, in zijne pogingen en onderzoek zal ondersteund worden.
Wij zagen, dat de zee en de bergen in dit land den gloed der loodregte zonnestralen matigen; dat ontelbare stroomen, waarvan er eenige tot de grootsten der aarde behooren, hetzelve met andere landen en met den Oceaan in verband brengen; dat niet alleen alles, wat de heete aardgordel oplevert, maar zelfs de voortbrengselen der noordelijke wereld, onze huisdieren en verscheidene Europesche gewassen, in Brazilië gevonden worden. Men verbeelde zich de schatten, welke de weinig ontgonnen grond reeds oplevert, en men rekene hierbij de duizendmaal grootere, even gunstig gelegene, uitgebreidheid van rustende aarde; men voege hier nog bij de voordeelen, die de zee en de stroomen voor den wederkeerigen ruil- en koophandel aanbieden - welke uitzigten voor de toekomst!
Welke menschen in dit gezegend deel der aarde leven, of en hoe zij dezen zegen, tot nu toe, gebruiken - zullen wij in het vervolg aanwijzen.

(Het vervolg hierna.)

Dora en Alonzo.

En toen ik opmerkte, dat mijn hart vol verdriets was over hetgeen ik op aarde zag, en niet veranderen kon, toen keerde ik mij om, en lachte.

salomo.
Wij weten, dat sedert eenigen tijd de verhalers van goeden smaak zoo gaarne de vlugt der zwaluwen van niet goeden smaak volgen; zij trekken naar Spanje, of ten minste naar Italië. - Voorzeker eene der thans heerschende opwellingen van zuivere vaderlandsliefde!

‘Wat onsterflijk in den zang wil leven, 
Moet in 't leven-zelf vergaan -’ 


{==384==} {>>pagina-aanduiding<<}

Dus heeft men in schiller gelezen, en men ontvlugt dichtend het vaderland, opdat het niet levend in duigen valle. Om nu te bewijzen, dat ik ook vaderlander ben, zoo goed als anderen, moet ik nu en dan wel eens naar het land vlugten, waar de citroenen bloeijen.
Gelukkiglijk echter vindt men daar niet alleen citroenen, maar ook oude liefdegevalletjes, waarmede een verhaler zich even goed als met gene kan verkwikken en - verkoelen. In zoodanig een werk, dat ik voorzeker zoude noemen, ware niet het titelblad van gemeene wezens doorknaagd, vond ik het volgend aandoenlijk verhaal; - zoo iets te verzinnen, zoude ik niet wagen. Ik kan het mijnen lezeren te gereeder mededeelen, daar het voorzeker aan drie hunner hoofdwenschen voldoet: het beleedigt noch de goede zeden, noch den goeden smaak; het heeft zoo veel natuurlijks, als - wij zelven; het is zoo kort, dat men hetzelve bij het ontbijt kan uitlezen. Om deze redenen, en vooral om de laatste, hoop ik, dat dit verhaal zal gelezen worden, zelfs van hen, die hetzelve recenseren.

Ten tijde van den Spaanschen Successieoorlog kende geheel Madrid den eerzamen en deftigen don pandolfo di plampino - niet omdat hij een aanzienlijk persoon was, maar omdat hij aanzienlijke zaken deed, en eene mooije dochter had. Pandolfo was eigenlijk een regtsgeleerde, maar hij had zich in zijn leven even weinig met het regt als het regtdoen opgehouden; zijne bezigheid was het bestuur over eene soort van Industriekantoor, alwaar aan jonge wachtende erfgenamen en andere uitziende lieden, tegen eene voldoende erkentelijkheid, geld gegeven werd. Thans borst de oorlog uit, en de vijand kwam. Al gelooft men ook niets meer, men zal thans toch wel het volgende gelooven: wanneer de vijand komt, gaat het geld heên, de bezigheden slapen, de partijzucht waakt, de leeftijd vervalt, maar - de couranten bloeijen.
Onze pandolfo wist van alles gebruik te maken. Hij sloot het geldbureau en opende een courantenkantoor. In hetzelve publiceerde, verkocht, ontwierp en schreef hij zijn dagblad: Het Kanonnenregt - en dit blad had een tijdlang veel aftrek. Hij hield niet van die zachtaardige staatkunde, die met alles te vreden is, noch van dien wellevenden cou-
{==385==} {>>pagina-aanduiding<<}
rantenstijl, die alles huldigt, wat bovendrijft; hij koos stout en sterk partij, en wel de partij de oude Oostenrijksche regering. Allengskens vereenigde hij zich ook zoodanig met zijn onderwerp, dat hij daarin verward raakte, en op den naam alleen van Koning filips den V de koorts kreeg.
In den oorlog zijn de vrouwen tot last. Don pandolfo besloot dus, zijne mooije dochter dora uit te huwelijken. Een jonge vrijmoedige schreef een soortgelijk, maar nog heviger nieuwsblad - De Kartetskogels genaamd, en schoot daarmede tegen Koning filips en tegen buurman pandolfo. Wien men niet denkt te overwinnen, dien biedt men een verdrag aan. Don diego (zoo heette die geduchte collega) had meer levendigheid, en bovendien vernuft; te huis beefde pandolfo, in de stad schimpte hij, bij diego bood hij de hand van vriendschap aan. De twee heeren, die elkander eerst gekwetst hadden, genazen elkander nu weêr; men prees en schreef elkander af, en men vergat nooit, tusschen twee haakjes er bij te voegen: ‘uitmuntend verhaald in het Kanonnenregt,’ ‘voldingend bewezen door de Kartetskogels,’ enz. zoo dat het geëerd publiek nu genoodzaakt was, twee couranten te koopen, om er ééne te hebben.
Verwondert men zich over dezen vrede? Dat gebeurt altijd, zoo lang men de geheime overeenkomsten niet weet. Diego was op de schoone dora verliefd, en Papa had hem dezelve, als verbondszegel, tot vrouw beloofd.
De schoone dora had echter even weinig lust, om als zegel te worden gebruikt, als de eene of andere Prinses; en sedert een jong, gekwetst Officier, don alonzo, tegenover haar in kwartier lag, was al haar lust geheel vervlogen. De meisjes wisten veel van zijne heldhaftigheid te vertellen - dora leerde hem hoogachten; zij zag dien bloeijenden jongeling, helaas! met een' omwonden arm wandelen - zij moest medelijden met hem hebben; bij gelegenheid van een volksoproer was hij, met levensgevaar, de beschermer der buurt - zij moest hem eereu; zij vond in hem het vrolijkst, aangenaamst en onderhoudendst gezelschap - zij moest hem beminnen. De gewaarwordingen van alonzo waren tot dezelfde hoogte geklommen, hoewel langs andere wegen; hij beminde de schoone dora met drift, en het ontvangen bevel, om zich weder bij het leger te vervoegen, deed beiden

{==386==} {>>pagina-aanduiding<<}
de belijdenis hunner liefde en de eeden van eeuwige trouw over hunne heete en bevende lippen vloeijen.
Hoe gelukkig waren zij, tot dat alonzo het: ‘Vaarwel!’ moest uitspreken. ‘Wanneer zien wij elkander weder?’ vroeg dora met tranen in de oogen. ‘Ik ben bekend bij mijnen Vorst,’ hernam alonzo; ‘hij waardeert mij. De fortuin zal hem niet altijd ongunstig zijn; hij kal zegepralen; hij zal den gouden vrede weder in het vaderland brengen. Ja voorzeker, dat zal hij, mijn goede, edele filips!’
‘Filips? Koning filips?’ riep dora, doodelijk verschrikt: ‘Hemel! nu herinner ik mij eerst, dat gij hem dient. Mijn vader haat hem en zijnen geheelen aanhang. Nu, helaas, nu is alles gedaan!’ Alonzo begreep dit ook; en welke uitroepingen, welke echtzuidelijke duo's hoorde men nu!
Weldra werden zij door het binnentreden van leporello gestoord. ‘Wat brengt gij?’ sprak alonzo. ‘Dezen brief, Mijnheer! Een courier van uw Regiment heeft dien gebragt.’
De brief wordt geopend. Welk een lichtstraal in dien akeligen nacht! Alonzo krijgt bevel in Madrid te blijven, voor zekere geheime bezigheden. Hij neemt zijne maatregelen, verbergt voor een ieder zijne gehechtheid aan Koning filips, en, om zijne Spaansche trouw niet te kwetsen, spreekt hij in het geheel niet over staatzaken. Hij tracht tot pandolfo, van eene andere zijde, te naderen, daar hij, juist genoeg, dus redeneert: ‘Die man heeft langen tijd en altijd geld geteld; dat maakt de handen ruw en morsig - maar de ziel ook. Ruw is hij; hij zal dus ook gierig zijn. Ik heb middelen; die moet ik doen gelden.’
Hij legt een bezoek bij den ouden af; verhaalt, hoe hij, als soldaat, binnen weinige weken misschien vele honderde uren verwijderd moest zijn, en dus, vooral in zulke drukkende tijden, niets noodiger had dan een braaf man, die met geld en regt wist om te gaan, en wien hij de beheering zijner aanzienlijke bezitting met een vol vertrouwen kon overgeven. De oude watertandde reeds, en, als een voorsmaak, wreef hij zijnen regter voorsten vinger aanhoudend snel en zacht tegen den duim. Met honderd buigingen volgde hij alonzo naar deszelfs woning, om, door eigen aanschouwing der stukken, zich aanstonds midden in de zaak te plaatsen.
‘Dat gaat goed,’ dacht alonzo, binnentredende. Hij

{==387==} {>>pagina-aanduiding<<}
ging in een tweede vertrek, om de stukken te halen; pandolfo bleef in het eerste. Courantschrijvers hebben met meisjes ten minste ééne gelijkheid: pandolfo zag in het ronde, en zijne oogen vielen eindelijk op den geopenden lessenaar. Hier lag een open brief, wiens plaatsteekening hem zoodanig in vuur zette, dat hij reeds de hand naar denzelven uitstrekte, toen alonzo terugkwam. Er stond, namelijk, bovenaan: Hoofdkwartier van den Aartshertog karel te Salamanca. - ‘Don alonzo heeft geheime bezigheden in Madrid, spreekt nooit over staatzaken, althans niet tegen Oostenrijk - en nu deze brief; het een verklaart het ander - het kan niet missen’ dacht don pandolfo.
Hij maakte nu eene nog diepere buiging, toen alonzo binnentrad. ‘Het is geen wonder,’ dus begon hij, na allerlei omwegen, ‘dat een heer, die zulk een mooi fortuin bezit, ook connexies heeft, waardoor hij, nu en dan, van de ontwerpen der oorlogvoerende mogendheden.’ ... Toen alonzo hem hierop ernstig aanzag, wendde hij in eens den steven. ‘Ik meen maar zoo! Niet uit persoonlijk belang - ach hemel! welk braaf man zou thans aan zoo iets denken? maar slechts, omdat men, door zekere verbindtenissen, het lieve vaderland dikwijls dienstiger kan zijn, dan door openlijken strijd.’.... Alonzo begreep hem; zijne heldentrouw blaakte; hij werd driftig; hij sprak - wat hielp het hem? Hoe meer hij poogde, te schijnen, wat hij was, des te meer werd pandolfo overtuigd, dat hij was, wat hij scheen. ‘Laten wij het daarbij,’ zeide de oude grimlagchend. ‘Gij krijgt dikwijls brieven uit het leger van den Aartshertog karel, dien God behoede! Gij krijgt die - ik weet het! ik heb bronnen, die men bij mij niet zoekt. Gij bloost, waarde Heer en Meester! waarom toch? De geheele wereld weet, een courantschrijver moet kunnen zwijgen. Geef mij de hand, edel man! - zoo! En nu vertrouwen tegen vertrouwen! Ziet gij - mijn blad houdt zich voornamelijk staande door de bijgevoegde artikels van geheime briefwisseling, uit alle oorden der wereld gedagteekend. Onder ons gezegd: ik maak dit alles zelf! Over eenige misvattingen, al vielen zij ook wat grof uit, leest het publiek henen, heeft dezelven reeds vergeten, wanneer ze opgehelderd worden, of lacht over mij en mijne nieuwstijdingen; maar dit doet geen nadeel aan mijn blad: het tegendeel! Allengskens, echter, begin ik overtuigd

{==388==} {>>pagina-aanduiding<<}
te worden, dat, wanneer men een tijdlang geheime brieven heeft laten drukken, men er toch nu en dan wel eens een moet hebben. Ook de diepste bron wordt uitgeput. Gij nu krijgt dikwijls tijdingen uit het Oostenrijksch leger. Betoon dus eene weldaad aan uwen dienaar; vertrouw mij het een en ander geheim, opdat ik het naderhand mijnen lezeren ook weder in stilte toevertrouwe!’
Met de briefwisseling van don alonzo was het dus gesteld: Zijn vader, die nog niet lang dood was, had eenen ouden vriend aan eenen Overste in dienst van den Aartshertog; en deze Overste had eene jonge nicht, donna elvira genaamd. De oude heeren hadden deze jonge lieden voor elkander bestemd; elvira werd op alonzo verliefd, en deze, uit beleefdheid, geliet zich zoo, tot dat hij dora leerde kennen. Elvira en haar oom konden deze verbindtenis niet vermoeden; zij geloofden zeker, dat slechts gehechtheid aan de partij van filips de verwijdering van alonzo veroorzaakte. De Overste schreef dus dikwijls aan zijne nicht over staat- en krijgszaken, welke thans ten voordeele van karel stonden; en elvira, welke welstaanshalve nog altijd door alonzo bezocht werd, bleef niet in gebreke, hem deze brieven mede te deelen, om hem, door eigenbelang, tot de partij van haren oom, en tevens tot haarzelve, over te halen. Dit, lieve lezers, geheel onder ons!
Zoo bedrukt de getrouwe alonzo bij deze tijdingen ook was, wanneer hij aan zijnen meester, zoo opgeruimd werd hij, wanneer hij daarbij aan zijne meesteres dacht; want de mededeeling dezer tijdingen maakte den ouden zoo week als was. Met de eerste tijding van den beroemden veldslag bij Saragossa in zijne hand, vroeg hij om de schoone dora; en het leed geen twijfel, dat pandolfo liever tien dochters dan éénen zoodanigen brief zou gemist hebben. Met blijdschap gaf hij zijn woord; hij gaf het echter niet zonder een groot maar. ‘Don diego,’ zeide hij, ‘mijn verd ... collega en mijn zeer waarde vriend, heeft mijne toestemming reeds vroeger.’
‘Gij hebt reeds zoo menig woord, in het openbaar, moeten herroepen; waarom dan dit niet, in het bijzonder?’
Ach! indien het niets anders ware! maar dan rigt hij zijne kartetsen tegen mij.’

{==389==} {>>pagina-aanduiding<<}

‘Met zulk eene lading, als ik hier in de hand heb, keert gij hem af’ -
‘Voor den.... ook! Geef maar hier! Zoo die mensch maar niet zulk een onbeschaamd vernuft en zulk eene verwenschte kracht bezat! - Weet gij wat? beginnen wij het aldus: Dat dora hem niet zeer genegen is, weet ik. Nu zal ik zeggen, dat zij haar besluit genomen heeft; dat eene zekere vrome neiging haar dringe, niet te willen trouwen; dat zij eene non wil worden; en dat ik, als een eerlijk Christen, haar zulks toch niet mag beletten. Ik besteed haar een tijdlang in den kost in het Ursuler klooster - men weet buitendien niet, wat tegenwoordig, bij die vele doortogten van troepen, met de meisjes te beginnen. Diego moet mijne redenen eerbiedigen, en aftrekken; hij is van een verliefd gestel; vóór dat twee maanden verloopen zijn, heeft hij eene andere vrijaadje; wij komen uit ons schuilhoekje weder ten voorschijn, ligten ons nonnetje den sluijer weder op, en gij geleidt het naar het altaar. Vindt gij dit goed? Niet waar, wij courantschrijvers weten ons altijd te dekken?’
Alonzo en dora waren verheugd; diego vertoornd, maar stil; pandolfo wist zijn geluk niet hoog genoeg te schatten.

(Het vervolg en slot hierna.)





Bij het ziekbed mijner kinderen.


Ja, magtloos ligt gij daar te lijden, 
En klaagt me, o dierbaar kroost! uw zwakheid en uw smart. 
Kon ik u van dat wee bevrijden, 
Ik zou 't gewillig voor u lijden; 
't Waar wellust voor het vaderhart. 
 
'k Zie tranen drijven in uwe oogen, 
'k Aanschouw uw pijnen en verdriet; 
Naauw kan mijn hand die tranen droogen, 
Maar helpen, dierbaar kroost! gaat boven mijn vermogen, 
Maar u genezen, kan ik niet. 

{==390==} {>>pagina-aanduiding<<}

Wat God mij schonk, en wat de kunst kan geven, 
Bied ik, met vreugd, tot laafnis aan; 
Maar kan mijn vaderhand, tot redding van uw leven, 
Wanneer de dood genaakt, zijn schrikbre magt weêrstreven, 
En zijn geducht geweld weêrstaan? 
 
Ik voel mijne onmagt, bij de zwaarte van uw lijden, 
Mijn kroost! 'k heb deernis met uw lot; 
Maar helpen, maar voor u dien zwaren kamp te strijden, 
Maar u van smart en wee bevrijden, 
Dit, dierbren! dit alleen kan God. 
 
't Wordt alles nacht en duister om mij henen; 
Mijn vreugd verdwijnt, als, voor den wind, het kaf: 
'k Zie al, wat droefheid baart, zich voor mijn oog vereenen; 
't Wordt nacht en duister om mij henen, 
En somber als het graf. 
 
o Bloempjes! die ik kweekte en welig op zag groeijen, 
Toen u de lentezon bescheen, 
'k Zie u door zomerbrand verschroeijen, 
Geen malsche regenvlaag of dauw komt u besproeijen, 
En al mijn hoop en blijdschap is daarheên. 
 
Wanneer gij, eens verwelkt, uw schoonheid derft en leven, 
En, met geknakten steel, ter neêr ligt in het zand, 
Wie kan het sieraad dan aan mijnen hof hergeven? 
Ach, bloempjes! derft gij schoon en leven, 
Dan wordt mijn paradijs een dor, onvruchtbaar strand. 
 
Natuur! waarom hebt gij, met zulke sterke banden, 
Mij aan mijn dierbaar kroost gehecht? 
Het scheiden valt zoo bang van teêrgeliesde panden; 
En, ach! dat scheiden zelf vernaauwt de vaste banden, 
Door u, natuur! en door de min gelegd. 
 
o Dood! ik toef uw komst; ik voel uw schrikken nadren, 
En sidder voor mijn kroost, mijn hemel hier op aard. 
Ach! woelt reeds uw venijn dat kroost door hart en adren, 
En zult gij haast in 't graf vergadren 
Dat drietal, aan mijn ziel zoo waard? 

{==391==} {>>pagina-aanduiding<<}

Had ik, bij zoo veel smart, slechts tranen; kon ik weenen! 
't Zou mij veelligt tot laafnis zijn. 
Maar, dierbren! 'k mag mijn klagt met de uwen niet vereenen; 
Mijn foltring is te groot; ik kan niet met u weenen, 
Tot ligtnis van mijn boezempijn. 
 
Juicht, ouders! juicht toch nooit, wordt u een telg geboren 
Ééns naakt de stond, waarin uw heil vergaat: 
Het graf zal uw geluk verstoren; 
De schat, uw hart zoo waard, is voor altoos verloren, 
Als, voor uw telg, de doodklok slaat. 
 
Mijn dierbren! wie van u zal 't eerste van mij scheiden, 
Naar Gods aanbidlijk wijs bestel? 
Wien zal de dood het eerst het somber rustbed spreiden? 
Wie uwer gaat vooruit, en stamelt, bij het scheiden, 
Tot mij het eeuwige vaarwel? 
 
Het eeuwige vaarwel! - 'k voel mij de borst verscheuren, 
En tranen zwellen in mijn oog. 
Geeft lucht aan mijn gemoed, o tranen! onder 't treuren. 
Ja, 'k voel uw' zachten troost; ik zie de nevlen scheuren, 
En sla mijn' blik tot God omhoog. 
 
Roept Gij mijn kroost tot U, o Vader! bron van leven! 
Herneemt Gij, wat uw hand mij gaf; 
Schenk mij dan kracht en moed, aan U terug te geven, 
Wat mij een wellust is van 't leven, 
En ik aanbid en zwijg, en sta mijn telgen af. 
 
Mijn dierbren! 'k voel het heil, u, reeds zoo vroeg, beschoren; 
De vreugd, om, zonder smart en pijn, 
En voor de onsterflijkheid herboren, 
Te jublen met den rei der zaalge geestenkoren, 
En dáár bij God te zijn. 
 
Kan de aard, met al haar schat, u ooit dien wellust geven, 
Dien dáár de hemelburger smaakt? 
Neen! Zegt gij me eens vaarwel, vermoeid langs de aard te zweven, 
Dan, dierbren! dan begint het waar, het eenig leven, 
Dat uw geluk oneindig maakt. 

{==392==} {>>pagina-aanduiding<<}

'k Wil, rust gij eens in 't stof, dan op uw graf niet staren, 
Met zieldoorgrievend rouwmisbaar: 
'k Hef dan mijn' blik omhoog, waar gij zijt heêngevaren, 
Waar gij den feestzang stemt met 's hemels harpenaren, 
En juich: ‘mijn telgen wonen dáár!’ 
 
o Dood! ge ontzet mij niet, met al uw' angst en schrikken. 
Mijn telgen sterven niet, schoon 't stoflijk kleed vergaat! 
Dit uitzigt, zoo vol troost, kan mij de ziel verkwikken, 
Hoe bang ook, in deze oogenblikken, 
't Gevoelvol vaderharte slaat. 
 
o Bloempjes! die ik kweekte en welig op zag groeijen, 
Valt gij, in 't bloeijen, af en siert mijn' hof niet meer, 
Gij zult in beter' grond herbloeijen; 
U zal de onpeilbre bron des levens mild besproeijen; 
In 't eeuwig vaderland verwelkt uw schoon nooit weêr. 
 
Bezwijkt gij voor den storm en derft gij groei en leven, 
Ontworteld aan den grond, bedolven onder 't zand, 
Dáár, waar Orïon blinkt, wordt u uw schoon hergeven; 
Dáár, dáár ontluikt ge weêr, voor onverderflijk leven, 
In 't hemelsch paradijs verplant. 
 
'k Aanbid U, o mijn God! Gij hebt, met sterke banden, 
Mij aan mijn dierbaar kroost gehecht; 
Het scheiden valt zoo bang van teêrgeliefde panden; 
Maar, Vader! 'k dank het U, die hechte liefdebanden 
Zijn voor de onsterflijkheid gelegd. 
 
warnsinck. 
16 Januarij, 1817. 


Anekdote van Lord Castlereagh.

In het jaar 1787, wanneer Lord castlereagh, toen nog Mr. stewart, met zijnen vriend, den Heer sturrock, nabij het kasteel Stewart, in een klein bootje, het vermaak eener vaart op de open zee genoot, ontstond er plotseling een hevige storm, en op eenen afstand van twee Engelsche mijlen van den oever sloeg de boot om. Lord castlereagh, die een zeer goed zwemmer was, herinnerde zich

{==393==} {>>pagina-aanduiding<<}
aanstonds, dat zijn vriend in het geheel niet zwemmen kon, en vestigde dus zijne geheele oplettendheid op deszelfs redding. Hij greep eenen gebroken riem, stak denzelven onder de armen van zijnen vriend, en vermaande dezen, dit hout zoo lang vast te houden als hij maar kon, en, wanneer hij al te vermoeid wierd, op den rug te gaan liggen. Met de eene hand ondersteunde hij zijnen vriend, met de andere poogde hij met alle inspanning vooruit te roeijen, en hief dezelve van tijd tot tijd in de hoogte, om hulp te erlangen. Langer dan een uur volhardde hij, met eene onbeschrijfelijke inspanning, in dezen toestand en in dezen strijd met de zee; thans werd zijn vriend allengskens zoo zwak, dat hij niet meer in staat was, zich boven de oppervlakte des waters te houden. Hij had nog zoo veel besef, om zijnen vriend te danken, en denzelven te bidden, om hem nu aan zijn lot over te laten; maar de edele castlereagh gaf de hoop niet op, en het gebeurde gelukkiglijk, dat de oude Lord castlereagh met den Gouverneur van zijnen zoon aan den oever ging wandelen, en van verre de tegen den dood worstelenden ontwaarde. Het is niet mogelijk, de gevoelens van eenen vader, op zulk een gezigt, te beschrijven; hij sprong met eenige, juist aan den oever zijnde, visschers in eene schuit, en, in spijt der hoogrijzende golven, gelukte het hem, nog tijdig genoeg, bij het uitgeputte vriendenpaar te komen, en dezelven met vele moeite aan boord te nemen. De Heer sturrock was reeds zonder bewustzijn en eenig teeken van leven; maar zijn moedige vriend had hem daarom niet willen loslaten, en thans had hij het onbeschrijfelijk genoegen, na het bezigen der gewone middelen, de slapende levensvonken weder te zien ontwaken. De meest belangelooze en nimmer verbrokene vriendschap heest, sedert deze gebeurtenis, altijd tusschen deze zeldzame vrienden geheerscht.





Herinnering, ter gelegenheid van het dichtstuk des heeren Warnsinck: de Slag op de Zuiderzee, 1573.

Aan den Redacteur der Vaderlandsche Letteroefeningen.

Mijn Heer!

Onlangs, in het 4 en 5de No. van uw Mengelwerk, mij ver-
{==394==} {>>pagina-aanduiding<<}
gast vindende op het Heldendicht van den Heere warnsinck, De Slag op de Zuiderzee, 1573, herinnerde ik mij het volgende:
Op den 21 November 1814, werd de maandelijksche spreekbeurt, in het Enkhuizer Departement der Maatschappij tot Nut van 't Algemeen, door den Heer erdbrink gehouden, over Gods bestuur, zigtbaar in de Geschiedenis van ons Vaderland. - Onder de redevoering, waarvan de opgemelde zeeslag een voornaam gedeelte uitmaakte, liet Do. weyland, destijds geliesd Predikant alhier, in stilte het zwaard van bossu halen uit het huis van de Jufvrouwen van romond, bij welke familie dit gedenkstuk der oudheid en Westvriesche dapperheid berust; beklom met hetzelve, terstond na het eindigen der redevoering, den spreekstoel, en verraste er het gezelschap mede, onder het uitspreken der volgende, voor de vuist gemaakte, regels:

Ziet daar dan bossu's zwaard, door heldenmoed veroverd, 
Door vaderlandsch gevoel tot heden toe bewaard! 
Heest erdbrink's rede, uit 's lands geschiedrol, u betooverd, 
Zweert trouw aan 't vaderland op dit veroverd zwaard! 

Het zwaard, vervolgens bij de leden ter bezigtiging rondgaande, had, naar mijn gevoel, meer dan 20 ponden zwaarte, bij de 7 voeten lengte, en leverde, bij de kenmerken eener oudheid van twee en eene halve eeuwen, een bewijs op van den toenmaligen Spaanschen trots.
Indien dit der gemeenmakinge waardig mogt worden geoordeeld, wordt het te dien einde aangeboden door

Uwen bestendigen Lezer j. de jongh.

Enkhuizen, 20 Junij 1817.

Treffend voorbeeld van kinderlijke liefde.

In het vorige jaar (1816) werd het schip Parthenis, waarover Kapitein hume het bevel voerde, op de kust bij Southshields, in het Graafschap Durham, door een' zwaren storm, op eene zandbank gedreven. De geheele manschap werd echter gelukkig, door den moedigen bijstand der te dier gevaarlijke plaatse steeds waakzame Reddingsboot, behouden;

{==395==} {>>pagina-aanduiding<<}
alleen de Kapitein, een man van zeldzame onverschrokkenheid, wilde, in weerwil van allen aandrang der zijnen, het hem toebetrouwde schip niet verlaten, en in angstige verwachting zag de troepswijze aan het strand verzamelde menigte elk oogenblik den ondergang van schip en Kapitein te gemoet. Onder de aanschouwers bevond zich ook des Kapiteins dochter, een jong meisje van ongemeene schoonheid, die, zoodra zij 's vaders heldhastig besluit had vernomen, vastelijk besloot, hem te redden, of - in zijn lot te deelen. Met roerend smeeken bewoog zij eenige matrozen der geredde manschap, haar naar het slechts ééne (Eng.?) mijl van den oever liggend schip te voeren. De liefde voor hunnen Kapitein zoo wel, als het smeeken der schoone dochter, zegevierde in deze ruwe gemoederen over het dreigende gevaar; zij waagden het, in spijt der schuimende en woest over de kleine kaan heênslaande golven, haar aan boord der Parthenis te brengen. Moedig greep zij de touwladder, beklom het schip, viel haren verbaasden vader, die zich reeds ten dood bereid had, om den hals, en behaalde, door de welsprekende beden der kinderlijke liefde, een' schoonen triomf over het hardnekkig besluit des vaders; hij omarmde zijne heldhaftige dochter, klom met haar in de reddende kaan, en het kleine vaartuig bereikte, onder het blij gejuich der menigte, gelukkig den oever. Kort daarop werd het schip door het verbolgen element bedekt en in den schuimenden afgrond begraven.

Reynolds.

Kort vóór zijn overlijden werd de in Engeland algemeen betreurde reynolds door eene vrouw om eene gift voor een' armen wees aangesproken. Hij gas het kind, naar gewoonte, rijkelijk. ‘Wanneer dat kind ouder is, mijn goede Heer,’ sprak de dankbare vrouw, ‘wil ik het leeren, uwen naam te stamelen, en zijnen liesderijken weldoener te danken.’ - Niet alzoo, hernam de menschenvriend; niet de wolken danke men voor den regen, die het aardrijk verkwikt. Leer het kind, zijne blikken hooger te rigten, en Hem te danken, die beide wolken en regen geeft.


{==396==} {>>pagina-aanduiding<<}

Vleijende tegenspraak.

De Engelsche Generaal wolfe kwam er eens juist op in, dat een jong Officier van hem verhaalde, en telkens daarbij in zeer gemeenzamen toon zeide: Wolfe en ik deden dit en dat. - ‘Vermoedelijk,’ sprak wolfe, eensklaps ten voorschijn tredende, ‘wilt gij zeggen, Generaal wolfe.’ - Geenszins, hernam de Officier, zich aanstonds herstellende: hebt ge ooit van Generaal achilles, Generaal julius cesar gehoord?

Jan Bart.

‘Jan bart!’ sprak lodewijk de XIV tot den dapperen Zeeman, ‘ik heb u tot Scheepsbevelhebber benoemd.’ - Daar hebt gij wél aan gedaan, antwoordde deze. De Hovelingen borsten in een schaterend lagchen uit over deze plompe openhartigheid. ‘Gij hebt jan bart niet verstaan,’ hernam de Koning; ‘hij heeft geantwoord als een man, die zijne waarde gevoelt, en mij daarvan nieuwe bewijzen denkt te geven.’

Onfeilbaar hulpmiddel.

‘De Geleerden weten toch alles!’ zeide eene Dame boertende tot den beroemden johnson: ‘leer gij mij dus het middel, om een vat kostelijk bier, dat ik zoo even in mijn' kelder brengen liet, voor den snoeplust der bedienden te beveiligen.’ - Niets gemakkelijker dan dit, Mevrouw! hernam de Dichter: plaats slechts aan elke zijde van het vat een aangestoken vat Bourgonje!

Beslissend voorregt.

Een Barbier en een Kapper disputeerden met elkander, wiens beroep het aanzienlijkste was. Mijnheer! zeide eindelijk de Friseur, wat wilt gij mij nog tegenspreken? Voor u houdt ieder zijnen hoed of muts op den kop; voor mij neemt zelfs de Koning dien eerbiedig af!

Meng. bl. 302. laatste reg. staat uren, lees even. Hij oefende zijn ligchaam uren (even) als zijne ziel.


{==397==} {>>pagina-aanduiding<<}

Mengelwerk.

Het dierlijk magnetismus geen natuurverschijnsel, aangetoond in een' brief van Johs. Buys, Lid van de Maatschappij der Wetenschappen te Haarlem en van het Genootschap der Proefondervindelijke Wijsgeerte te Rotterdam, en Lector in de Natuurkunde bij de Maatschappij Felix Meritis te Amsterdam, aan den weled. hooggel. heere J.A. Uilkens, A.L.M. & Ph. Dr. en Hoogleeraar aan de Hoogeschool te Groningen, enz.

Weledele Hooggeleerde Heer!

Het wordt tijd, dat wij aan onze afspraak voldoen. Wij verschillen in gevoelen over eene zaak, naar mijn inzien, van veel gewigt, en wel zoodanig, dat de geheele leer, naar welke men de natuurverschijnselen gewoonlijk verklaart, daarmede staat of valt, en vandaar belangrijk voor iedereen, en vooral voor hen, die zich op de kennis der natuur bijzonder hebben toegelegd: ik bedoel het dierlijk magnetismus, door Uw H.G., in Brieven aan eene Vriendin, in druk uitgegeven bij oomkens te Groningen in 1815, verklaard als een natuurverschijnsel.
De welverdiende achting, welke Uw H.G. in dit vak zoo billijk verworven heeft, doet alles af, om deze uwe verklaring bij velen als bewezen te doen aannemen; ten minste de meest geachte Recensenten hebben reeds dit uw gevoelen toegejuicht, en ik heb ook in werken van geleerden zien aanvoeren, als ware het door Uw H.G. afgedaan en bewezen, dat het dierlijk Magnetismus een natuurverschijnsel is. Dat ik dit uw gevoelen niet omhels, maar zelfs verder ga, en geloof weiger aan alles, wat men zegt en beweert, ten aanzien van den staat van gewaarwordin-
{==398==} {>>pagina-aanduiding<<}
gen, door den zenuwknoop of eenig ander deel buiten onze gewone zintuigen verkregen, gemeenlijk bij de magnetizeurs den staat van helderziendheid (clairvoyance) genaamd, is Uw H.G. reeds, bij eene vroegere briefwisseling tusschen ons, bekend.
Daar nu ieder mensch, die eenigzins gewoon is over zich zelven en hetgene hem omringt na te denken, in dit ons verschilpunt belang meet stellen; zoo zal ook, ongetwijfeld, iedereen onze afspraak billijken, dat wij deze onze briefwisseling openbaar maken, opdat ieder oordeelen moge, wat er van zij. Alleen naar waarheid zoekende, moet niets onze vriendschap beleedigen; deze moet onze harten blijven bewonen, hoezeer wij elkander met de pen bestrijden.
Wanneer ik mijne ontkenning van het verschijnsel zelve op den voorgrond wilde zetten, zoude ik niet behoeven te twisten over het al dan niet natuurlijke: dan, dit is mijne bedoeling niet; even min heb ik voor, eene recensie te schrijven van het boven gezegde werkje, waarin Uw H.G. tracht te betoogen, dat het dierlijk Magnetismus onder de natuurverschijnselen behoort: alleen gevoel ik mij gedrongen,
I. te ontkennen, dat het dierlijk Magnetismus, zoo als Uw H.G. hetzelve in gedachte Brieven verklaart, een natuurverschijnsel is; en
II. mijn ongeloof te betuigen aan al hetgene Uw H.G. daarin opgeeft van eene gewaarwording der voorwerpen buiten zich, zonder het gebruik der gewone zintuigen.
I. Wat het eerste betreft, hieromtrent zal ik
A. eerst mijne bedenkingen in het algemeen opgeven, en dan
B. meer bijzonder nagaan de bewijzen, welke Uw H.G. daarvoor aanvoert, en welke bijzonder in den 4 en 5den brief van meergezegde werkje voorkomen.
I.A. Daar Uw H.G. op bl. 9. van meergemeld werkje bepaalt, dat men door het dierlijk Magnetismus moet verstaan ‘de werking eener onzigtbare, veerkrachti-
{==399==} {>>pagina-aanduiding<<}
ge en nog onbekende stof op de zenuwen, waardoor onderscheidene aandoeningen en gewaarwordingen van verwijderde voorwerpen kunnen worden veroorzaakt; op welke stof ook de menschelijke wil vermogen heeft; door welke ziel en ligchaam verbonden zijn, en ook de eene mensch op den anderen werken, en bijzondere verschijnselen veroorzaken kan;’ zoo komt het mij voor, dat wij het onderling eens zullen zijn, wanneer wij door een natuurverschijnsel verstaan datgene, hetwelk wij waarnemen, en voortgebragt wordt door de werking van stoffen of ligchamen op elkander.
Om nu de verschijnselen van het dierlijk Magnetismus onder de natuurverschijnselen te brengen, onderstelt Uw H.G., dat er eene onzigtbare, veerkrachtige en nog onbekende stof bestaat, welke op de zenuwen werken, en al die wonderbaarlijke zaken voortbrengen kan, welke men zegt, dat in den staat van helderziendheid plaats hebben.
Dat er zoodanig eene stof zoude bestaan, is eene bloote onderstelling, en het moet enkel uit de omstandigheden blijken, of het bestaan van deze stof, waarop (let wel) de wil werken kan, eenige waarschijnlijkheid heeft; zoo als het niet alleen waarschijnlijk, maar vrij zeker geworden is, dat er eene warmtestof en elektrieke stof, zoo gewone als galvanische, bestaat; want van deze stoffen weten wij, dat de warmtestof zich in den gloed en de vlam des vuurs, de electrieke in de vonk en galvanischen stroom duidelijk vertoonen; terwijl de zeilsteenkrachtige slechts eene hooge waarschijnlijkheid blijft.
Bezien wij dan nu, of de verschijnselen van het dierlijk Magnetismus door het bestaan van zulk eene zenuwstof kunnen verklaard worden, en wij vandaar eenige waarschijnlijkheid verkrijgen voor het bestaan dezer stoffe; want ik zal Uw H.G. niet behoeven te herinneren, dat men in de natuurkunde niet los met onderstellingen kan omspringen: men moet haar toetsen aan de gewone werkingen en wetten der natuur, en

{==400==} {>>pagina-aanduiding<<}
bezien met naauwgezetheid, of zij daarmede wel overeenkomen, in welk geval het dan nog slechts waarschijnlijk, en geenszins zeker is; terwijl, het tegendeel plaats hebbende, de stelling geen het minste geloof verdient. Om alles kort bijeen te trekken, zoo komt, mijns inziens, de vraag nu hierop neêr: Wat moet die vooronderstelde zenuwstof, of liever dierlijk-magnetische stof, doen?
Zij moet, volgens Uw H.G., den mensch de dingen buiten hem, zelfs op verre afstanden, zonder het gebruik van zijne gewone zintuigen, doen gewaarworden. Zij moet hem doen hooren, zien, rieken, proeven door de zenuwen van de zonnevlecht, even als door zijne gewone zintuigen.
Ik ken slechts één zintuig, waardoor wij in verband staan met de wereld, of de voorwerpen, welke ons omringen; dat is het gevoel. Dit zintuig werkt door het geheele menschelijke ligchaam heên; maar het is door verschillende werktuigen geschikt gemaakt, om de bijzondere aandoeningen van hetzelve waar te nemen. Al de grove aandoeningen, die wij tasten en voelen noemen, worden waargenomen door de zenuwen van het ligchaam, overal onder de huid verspreid. Zijn de aanrakingen van eenen fijneren aard, dan komen de bijzondere werktuigen des ligchaams te pas; zoo als, voor de prikkelende deelen der spijzen, de zenuwen der tong en het verhemelte; voor de uitwaseming der riekende ligchamen, de zenuwen van den neus; terwijl nog fijnere aandoeningen, zoo als die van de trillende lucht en het afstralend licht, door het oor en het oog moeten worden opgenomen. Wie ziet hieruit niet met verbazing, hoe wijs dit alles geschikt en ter waarneming gevormd is, en hoedanig alles in het enkele gevoel of voelen bestaat? De prikkelende deelen der spijzen en dranken, en die der uitwasemingen van riekende ligchamen, waren wel sterk genoeg, om zelve, en zonder eenige voorbereiding, de zenuwen van tong en neus te doen gevoelen; maar de trillende lucht, welke al de

{==401==} {>>pagina-aanduiding<<}
verschillende toonen - de invallende lichtstralen, welke al de schakeringen der kleuren moeten doen waarnemen, waren op zich zelve niet sterk genoeg, om ze te onderscheiden. De wijze Schepper schonk daarom den mensch het zeer kunstig zamenstel van de zintuigen des gehoors en des gezigts; het eerste geschikt, om de trillingen der invallende lucht te versterken, en door een trommelvlies al de verschillende toonen op te nemen; terwijl het oog de bundels lichtstralen in één punt, achter op het netvlies, bijeenbrengt, om, met vereenigde kracht, de zenuwen des gezigts de onderscheidene schakeringen der kleuren te doen gevoelen, en scherp bijeen te trekken, wat anders verward en door elkander zoude gevoeld worden.
Ziedaar dan den staat der zintuigen, welke ons met de voorwerpen, buiten ons, bekend maken, en de ontvangene aandoeningen aan de hersenen, als de zitplaats van het algemeene zintuig, overbrengen. Nu vooronderstelt Uw H.G. eene stof, welke, wanneer deze zintuigen buiten werking zijn, al de aandoeningen van buiten ontvangen, en langs eenen anderen weg, namelijk dien der zenuwvlecht op de maag, naar de hersenen overvoeren kan. Indien dit waar zij, dan moet deze stof aan de zenuwen der zonnevlecht doen gevoelen, niet alleen de prikkelende deelen der spijzen, de uitwasemingen der riekende ligchamen, maar, wat meer zegt, al de trillingen der lucht, even zoo als al de aandoeningen des lichts; dan moet deze stof, in dezelfde omstandigheden, zonder eenig hulpmiddel, als dat van een oor of oog, te behoeven, al de verschillende toonen van het geluid, benevens de duizende schakeringen der kleuren, aan de zenuwen der zonnevlecht doen gevoelen.
Om eens voor een oogenblik bij het oog stil te staan: dan moet deze zelfde stof in staat zijn de bundels licht te vereenigen, opdat ieder punt van het voorwerp, door de afstraling des lichts in duizende punten verdeeld, één punt van aandoening worde, en die zelfde aandoening op de zenuwen der zonnevlecht

{==402==} {>>pagina-aanduiding<<}
doe geboren worden, als op de zenuwen der retina (het netvlies.) Want is het waar, zoo als, het altijd waar zal zijn, dat gelijke oorzaken gelijke uitwerkselen moeten hebben, dan moet de gemagnetizeerde, om eenig voorwerp, b.v. een horlogie, te zien, of eenen toon te hooren, letterlijk dezelfde prikkeling of hetzelfde gevoel op de zenuw der zonnevlecht ontvangen, als de wakende op het netvlies van het oog, waarop het horlogie wordt afgebeeld, of in het doolhof van het oor, waarin het geluid, door middel van de trommel en daardoor bewogene gehoorbeentjes, ontvangen wordt. Hoe kan nu, bij mogelijkheid, zoo iets plaats hebben? Men behoeft immers in de beginselen der natuurkunde slechts eene geringe ervarenis te bezitten, om te weten, dat het niet genoeg is, luchttrillingen te ontvangen, lichtstralen op de zenuwen te doen werken. Neen! de organen, welke deze moeten opnemen, behooren zoodanig ingerigt te wezen, gelijk ze ook werkelijk zijn, dat zij werktuigen bevatten, welke al de verscheidenheden aan de zenuwen duidelijk doen gevoelen. Ik bid u, verklaar mij, hoe zal uw zenuwdampkring, welke zich rondom de zonnevlecht bevindt, de toonen van het geluid en al de schakeringen van het licht onderscheiden, en wel gelijktijdig onderscheiden? Of moeten wij van den zenuwdampkring nog vergen, dat hij al die onderscheidingen niet noodig heeft? dat hij te gelijker tijd het beeld van een horlogie en den toon van een zeker geluid zonder verwarring kan en moet overbrengen? dat hij even zoo goed uit de aandoeningen van door elkander loopende lichtbundels het voorwerp kan opnemen, als het oog noodig heeft, de punten daarvan, tot een beeld gebragt, te zien? Een weinig doordenkens zal Uw H.G. immers middagklaar doen gevoelen, dat, wat gij ook van uwen zenuwdampkring of magnetische stof moogt stellen, de aandoeningen van het licht, in verspreidende bundels, van de voorwerpen afkomende, op de zenuwen der zonnevlecht even
zoo min, als op die van het netvlies in het

{==403==} {>>pagina-aanduiding<<}
oog, natuurkundig, niet anders dan verward kunnen waargenomen worden, bijaldien er niet een werktuig, zoo als het oog is, besta, dat dezelve vooraf bijeenbrengt. Waarlijk, indien het genoeg ware, slechts door de aandoeningen van uwen vooronderstelden zenuwdampkring waar te nemen, dan zoude de wijze Schepper, die overal de eenvoudigste middelen ter bereiking zijner oogmerken heeft daargesteld, geene zoo zamengestelde werktuigen, gelijk die van smaak, reuk, en vooral het zoo kunstig gehoor en gezigt zijn, afzonderlijk aan het dierlijk ligchaam hebben geplaatst. De enkele zenuwdampkring bij de zonnevlecht zoude zeer eenvoudig dat alles hebben kunnen vervangen. De binnentrap (zoo als Uw H.G. het gelieft te noemen (*)) ware dan veel eenvoudiger en gemakkelijker geweest dan de buitentrap, en een wijs Bouwheer zoude zich tot den laatsten niet zoo
vele moeite in het kunstig zamenstellen gegeven hebben.
Gij ziet dan, Hooggel. Heer! dat de werking van uwen zenuwdampkring, of dierlijk-magnetische stof, den toets aan de gewone werking en wetten der natuur niet kan doorstaan, ja zelfs geheelenal met dezelven strijdt; zoodat het verschijnsel daardoor niet verklaard

{==404==} {>>pagina-aanduiding<<}
kan worden. De stelling van eene dierlijk-magnetische stof verliest dan allen grond, heeft geene waarschijnlijkheid, en verdient geen het minste geloof. Bestaat er dan geene werking van stof op elkander, zoo behoort ook het dierlijk Magnetismus niet onder de natuurverschijnselen geplaatst te worden, en is te onregte door Uw H.G. met dien naam bestempeld. Zoo de verschijnselen van het dierlijk Magnetismus waar zijn, dan mogen wij dezelve aan de bespiegelingen der dusgenaamde over- of bovennatuurkunde overlaten, dewijl zij de grenzen van onze nasporingen overschrijden.
I.B. Vergun mij nu, dat ik overga tot het nagaan der gronden zelve, waarop de stelling van Uw H.G. rust, dat er waarlijk eene dierlijk-magnetische stof zoude bestaan, meestal vervat in den 4 en 5den brief.
De proeven van spallanzani met de blind gemaakte vledermuizen, door anderen met dergelijke katten en konijnen genomen, dat zij zich niet stooten tegen wanden, en gespannen draden weten te vermijden, zijn genoegzaam opgehelderd door nadere proeven, door welke zeer blijkbaar is aangetoond, dat er een zeer fijn gevoel in de baardharen of knevels dier dieren bestaat, welke hen, door het gevoel daarin, waarschuwen voor de beletsels in hunnen weg; terwijl, wanneer deze knevelbaren weggenomen zijn, deze blind gemaakte of geblinddoekte dieren wild heên en weder loopen, en overal tegen aan vliegen. Dat dit althans omtrent konijnen het geval is, heeft de Hoogleeraar vrolik door proefnemingenbewezen en gemeen gemaakt in een stukje, gedrukt in 1800 bij w. holtrop te Amsterdam.
Dat honden en andere dieren een' verbazend scherpen reuk hebben, lijdt geen twijfel; doch ik zie niet, waarom men bij paarden en honden alle herkenning alleen aan dezen fijnen reuk zoude behoeven toe te schrijven. Het gezigt doet immers bij hen zoo wel, als bij den mensch, zeer veel af; en waarom zouden zij ook daardoor niet den weg en de plaats zich herinneren, even

{==405==} {>>pagina-aanduiding<<}
zeer als door den reuk? Dat evenwel deze laatste zich ver kan uitstrekken, en lang in de poriën der ligchamen verblijven, behoef ik aan Uw H.G. niet voor te houden, die, als natuurkundige, zoo wel als ik, de onbegrijpelijke fijnheid kent, waarin de stof verdeeld kan worden. Even zoo behoeven de trekvogels hunnen reuk niet van Senegal tot hier uit te strekken. De verandering van klimaat doet hen verhuizen; windstreken, herinneringen aan vorige reizen doen hun den weg vinden. Wat hebben wij dan daarbij met eene andere stof, en nog wel met eene dierlijk-magnetische, noodig?
Het voorgevoel van weêrsveranderingen is mij bij menschen en dieren nooit raadselachtig voorgekomen. Gevoelige zenuwen, of zulke derzelven, die op plaatsen van het ligchaam, welke door wonden of andere omstandigheden geleden hebben, zeer gevoelig geworden zijn, moeten immers eerder dan andere door meerdere of mindere persing der lucht, en vooral door koude, worden aangedaan; en zie daar ons ligchaam tot een baro- en thermometer gemaakt! Verschoon mij, Hooggel. Heer! dat ik mijne verwondering deswege betuige, dat ik een natuurkundige als Uw H.G., bl. 17, op deze reeds daar geopperde bedenkingen, hoor antwoorden: ‘Maar welke stof werkt alzoo, en waarop werkt zij?’ Zonderlinge en voor mij onbegrijpelijke vragen! Welke stof werkt op deze fijn-gevoelige zenuwen? Waarlijk geene dierlijk-magnetische, neen, naar dood eenvoudig de warmtestof en de lucht. En waarop werken zij? Even natuurlijk en eenvondig: op de zenuwen zelve, waarop alles werkt, wat ons aandoet en door ons gevoeld wordt. Al wat Uw H.G. aanvoert over het kennen der kleuren door blinden op het gevoel, het onderscheiden der metalen, ertsen, zand enz. door den reuk, bewijst ook waarlijk niets meer, dan hetgene Uw H.G. zelf, op bl. 20 uwer Brieven, zegt: ‘dat er gewaarwordingen kunnen plaats hebben, die geenszins algemeen zijn,’ - evenwel, naar mijn inzien, veel eenvoudiger aan de waar-
{==406==} {>>pagina-aanduiding<<}
nemingen door de gewone zintuigen, die zeer sljn en gevoelig gesteld zijn, dan aan eene dierlijk magnetische vloeistof, toe te schrijven zijn. Dat hysterieke personen, welker zenuwen ongemeen gevoelig zijn, en die eene meer dan gewoon levendige verbeeldingskracht bezitten, zonderlinge indrukken hebben, weet ik bij eigene ondervinding; maar de werking der verbeelding op de zenuwen, en van deze wederkeerig op de verbeelding, heeft mij daarvan de reden genoegzaam verklaard. Wie weet niet, dat
menschen van deze gesteldheid somtijds zoo ver komen, dat zij zich de zonderlingste kwalen, de vreemdste zaken kunnen verbeelden; zoo als glazen beenen, en wat dies meer zij? Willen wij nu verder gaan, en vragen: hoe geschiedt deze inwendige werking op elkander? hoe werkt de kracht der ziele op de zenuwen en spieren, en deze weder terug? dan vragen wij even billijk naar de twee hoofdkrachten der natuur, welke wij overal aanwezig ontdekken, die van aantrekking en uitzetting; en het aantwoord is klaar. Deze kennis ligt buiten de grenzen van ons kenvermogen: want het zijn de krachten der schepping, waardoor de Almagtige alles schiep, en nog voortdurend onderhoudt; en deze stelling is, mijns inziens, veel eenvoudiger en natuurlijker, dan het te hulp roepen van eene dierlijk-magnetische stof, welke even min daarvan iets wezenlijks verklaren kan. Het verhaalde van eene dame, die de tegenwoordigheid eener kat vermoedde, welke men nergens dan op den zolder vond, is immers geen het minste bewijs, dat deze vrouw eene werkelijke aandoening van de kat had gekregen. Hoe ligt kon zij, bij het inkomen, iets van dit dier hebben ontdekt, of liever geweten hebben, dat men daar aan huis eene kat hield, en, door hare verbeelding geholpen, zeker besloten hebben, dat het dier zich in de nabijheid bevond? Waarlijk, hieruit te willen besluiten tot de werking van eene buitengewone stof, van de kat op die dame, is immers de ongerijmdheid zelve, en eene redenering, geheel verschillende van die, tot welke wij

{==407==} {>>pagina-aanduiding<<}
bij het doen van natuurkundige waarnemingen gedrongen worden, en even zoo verschillende van die redeneringen, welke Uw H.G. in het vak der natuurkunde zoo meesterlijk voerde, toen het vooroordeel, dat ik thans tracht te bestrijden, zich nog niet bij U gevest gd had. Met regt roep ik uit: Wat doet niet de vooringenomenheid met geliefkoosde stelsels af! Zij benevelt het verstand der grootste geleerden.
II. Het dierlijk Magnetismus is dan niet te rangschikken onder de natuurverschijnselen, en de gronden, door Uw H.G. daarvoor aangevoerd, zijn onvoldoende, ja geheel gezocht, even zoo als mannen van naam wel eens natuurkundige proeven hebben opgegeven, om een geliefkoosd stelsel op te houden en te bevestigen, waaruit, onbevooroordeeld gezien, geheel iets anders zoude behooren afgeleid te worden; en vandaar zoo regtmatig de waarschuwing, door mannen, in de natuurwetenschappen met den hoogsten roem bekend, gegeven: dat men in het trekken van besluiten uit waarnemingen en proeven niet te omzigtig wezen kan, ten einde zich zelven niet te bedriegen; en dat daarom niets gevaarlijker is, dan eerst een zeker systema bij zich zelven als waar en zeker vast te stellen, en daarna proeven op te zoeken, om het gevoelen, daarin vervat, te bevestigen. Hieraan maakten zich mannen, anders in dit vak beroemd, schuldig; en het kostte geene moeite, om, onpartijdig en onbevooroordeeld hunne proeven en waarnemingen nagaande, de begane misslagen middagklaar aan te wijzen. De werken der beroemdste natuurkundigen dragen daarvan de blijken. Is het dan waar, dat, hoe groot en vast van geest men ook wezen moge, men zich zelven kan misleiden, wanneer men vooraf zekere stelsels aangenomen heeft, zoodat men niet zuiver kan waarnemen, en alles ziet (als ik mij zoo oneigenlijk eens mag uitdrukken) door een glas, gekleurd met het vast geloof aan de zaak, welke men nog in hare uitwerksels onderzoeken moest; hoeveel meer moet het dan waar zijn, dat de geloovigen aan

{==408==} {>>pagina-aanduiding<<}
het dierlijk Magnetismus, die al de proeven en waarnemingen door het glas, met dit geloof gekleurd, zien, zich zelven kunnen misleiden, al waren zij ook anders de newtons dezer eeuwe: want het is immers eene conditio sine qua non, dat men bij het magnetizeren gelooven moet, zelfs zoodanig, dat het bijzijn van een' ongeloovigen de werking van hetzelve hinderlijk kan zijn. Zie hier, hoedanig ik eens mij zelven heb misleid: Voor eenige jaren in de Duitsche Journalen veel gelezen hebbende van ritter's tooverslinger, trachtte ik zijne proefnemingen na te bootsen; en dit gelukte mij zoo wél, dat ik, tot verwondering van iedereen, deze proefnemingen met den besten uitslag deed: dan, zeer afkeerig, om de natuur, door gewaagde stellingen, met buitengewone krachten te bezwaren, hinderde het mij altijd, dat ik deze proeven zoo wél zag gelukken; maar ik moest gelooven, en ik geloofde ook werkelijk, omdat ik te wél meende te zien, en te duidelijk te ondervinden. Dit duurde voort, tot dat ik, toevallig, voor mijnen vriend, den Heer w. van barneveld, met roem in de natuurkundige wetenschappen bekend, deze proeven verrigtte. Hij verwonderde zich eerst over dezelve; doch kwam daarna op den gelukkigen inval, om mij, als houder van den slinger, te blinddoeken, ten einde waar te nemen, of nu ook de slinger de onderliggende metalen enz., even als te voren, volgen zou: en wat gebeurde er? Alles mislukte; de slinger hield stil, of slingerde naar verkeerde rigtingen! En ziedaar dan mij zelven, onwetend, door deze proefnemingen bedrogen, en wel door mijne verbeelding; immers deze stelde zich, ziende de ligging der metalen, de opgave van ritter zoo duidelijk voor, dat er door die voorstelling eene onmerkbare beweging in de toppen van den duim en vinger, welke den draad vasthielden, ontstond; zoodat, onwillekeurig en als van zelve, de slinger dien
weg gedrongen werd te volgen, welke met de voorstellen der verbeeldingskracht overeenkwam. Na dit gebeurde, en op gronden, welke ik als natuurkun-
{==409==} {>>pagina-aanduiding<<}
dige belijde en zoo even heb opgegeven, kan mij niemand ten kwade duiden, dat ik, althans in ongewone gevallen, waarbij nieuwe stellingen ter bane komen, geheel ongeloovig blijf, tot dat ik met daadzaken, door mij zelven ondervonden, overreed worde; althans niet aanneme de proeven, door magnetizeurs opgegeven; proeven, niet vatbaar voor eenige natuurkundige verklaring; te meer, omdat het juist deze proefnemers zijn, die eenen weg inslaan, geheelenal strijdig met de leer der exacte wetenschappen, te weten, eerst onpartijdig onderzoeken, en daarna gelooven. Immers moet men, volgens Uw H.G. eigene opgave, het volkomenste geloof hebben aan de zaak, en den sterksten wil om dezelve te verrigten: want op bl. 28 zegt Uw H.G. ‘De eene mensch kan, zoo hij wil en gelooft, onder zekere manipulatien op den gevoeligen zenuwdampkring van eenen ander invloed krijgen,’ enz. En wat verder, bl. 31. ‘Hoe! door willen en gelooven moet de invloed van het dierlijk Magnetismus bijzonder werken? o Ja: hier kan geene te groote kracht, geene te uitgebreide beteekenis aan willen en gelooven gegeven worden.’ Voeg hierbij, dat het mij nimmer gelukt is, zelfs onder de behandeling van den beroemden van ghert, bij het magnetizeren iets te zien, dat mij verwonderlijk of onverklaarbaar voorkwam. Ik hoorde den gemagnetizeerden spreken, zoo als een half slapende meermalen spreekt. Hij hoorde niet alleen den magnetizeur, maar zelfs iedereen, spreken. Hij sprak over zijne kwaal, als iemand, die droomt, en er niets van weet. Hij had zoo wel licht noodig, om, zoo het heet, door zijne zenuwvlecht op de maag te zien, als door zijne oogen, welke laatsten hij ook trachtte te gebruiken. Hij niet alleen, maar ook andere beroemde somnambulen, bleef, in zijn'
magnetischen slaap, het zwak behouden, om te willen misleiden. Een mijner vrienden was bij de bewerking eener somnambule, bij openbaren geschrifte in helderziendheid beroemd, tegenwoordig. Deze hoorde alleen het slaan of kleppen eener

{==410==} {>>pagina-aanduiding<<}
schel, wanneer de magnetizeur dezelve vasthield. Dit gelukte veelmalen, tot dat eindelijk mijn vriend stil van plaats veranderde, en de schel juist hield op die plaats, alwaar de magnetizeur dezelve gehouden had - en zie! toen was alles verkeerd, en zij hoorde nu zoo wel het kleppen van de schel in de hand van mijn' vriend, als in die van den magnetizeur. Voegen wij hier nog bij, hetgene in waarheid heeft bestaan met een zeker, zeer fatsoenlijk meisje binnen deze stad (Amsterdam.) Dit meisje had in haren zoogenaamden magnetischen slaap vele wonderen verrigt, zoo als het lezen door de maag enz.; maar, toen de verdienstelijke Hoogleeraar V. haar op eene vernuftige wijze ontmaskerde, was hare helderziendheid niets dan eene volstrekte misleiding, waarvan haar Medicus en andere voorname mannen reeds eenigen tijd de dupe geweest waren. Al wat ik van het dierlijk Magnetismus heb gezien, is mij niet anders voorgekomen, dan als de werking van eene sterke verbeeldingskracht, zoo wel bij den magnetizeur, als bij de somnambule; waarop men niet genoeg nadenkt, of liever, om het geliefkoosd dierlijk Magnetismus met al zijne wonderkrachten te behouden, niet genoeg nadenken wil.
Ik kan dan, om al deze redenen, niet gelooven, hetgene mij zelfs door de geloofwaardigste mannen, vooral wanneer zij zelve magnetizeurs zijn, van het dierlijk Magnetismus in den staat van helderziendheid, als ongewoon en bovennatuurlijk, wordt verhaald. Evenwel is het er verre af, dat ik voor geene overtuiging zoude vatbaar zijn; dat ik niet zoude willen gelooven, wanneer ik zelf dadelijk konde waarnemen, en geheel overtuigend zag, dat een somnambule waarlijk door de zonnevlecht, even als door onze gewone zintuigen, gewaarwordingen verkreeg. Het was daarom, dat de Weled. Heer, Dr. van marum, te Haarlem, en ik, Uw H.G., reeds in den zomer van het verleden jaar, aanboden eene premie van tweehonderd gulden, voor en ten behoeve van het Instituut van Doofstom-
{==411==} {>>pagina-aanduiding<<}
men te Groningen, wanneer het Uw H.G., of iemand anders van naam, tot uwent, mogte gelukken, door een' gemagnetiseerden te doen lezen een woord, dat, duidelijk geschreven, door den Heer van marum in eene doos zoude geplaatst en aan Uw H.G. toegezonden worden: deze doos zoude, gelijk Uw H.G. zich wel zal herinneren, wél gesloten, en met de zegels van zes Heeren Directeuren der Haarlemsche Maatschappij verzegeld zijn; terwijl eene dergelijke doos, met hetzelfde woord daarin, eveneens verzegeld en gesloten, bij de Weled. Heeren Directeuren der gemelde Maatschappij zoude bewaard worden, ter vergelijking. Dit zelfde aanbod herhaal ik nog te meer, daar hieraan, tot nog toe, niet door Uw H.G. is voldaan; en de Weled. Heer van marum heeft mij veroorloofd, dit ook uit zijnen naam te blijven aanbieden, onder verzekering, dat wij niet alleen onze ongeloovigheid zeer gaarne met het betalen van tweehonderd gulden zullen boeten, maar ook openlijk verklaren,
dat wij door daadzaken overtuigd zijn; terwijl wij, in het tegengestelde geval, altijd zullen volhouden, dat het ten minste hoogst onwaarschijnlijk is, en wij nimmer gelooven, dat er, buiten de gewone zintuigen, aan de ziel gewaarwordingen kunnen worden overgebragt, en dat al, wat de geachtste magnetizeurs daarvan zeggen, alleen verschijnsels zijn, welke door eene levendige verbeelding en vooroordeel, zoo niet, somtijds, door misleiding van den kant der patienten, die zich laten magnetizeren, worden daargesteld.
In de vleijende verwachting, dat Uw H.G. wel aan dit ons verzoek en verlangen zult willen beantwoorden, ons door daadzaken overtuigen, en alzoo voldoen aan Uw H.G. uitnoodiging, bl. 54: kom en zie! waardoor immers in dit geval te verstaan is: tracht u door eigene waarneming te overtuigen; heb in de eer met hoogachting te zijn
Uw Weled. Hooggel. dienstv. Dienaar en Vriend
johs, buys.





{==412==} {>>pagina-aanduiding<<}

Berigt eener reize van eenen jongen Zwitser naar Amerika.

Voornemens zijnde, eene reis te doen, nam ik het besluit, het fraaije Bordeaux te verlaten, en met een driemastschip naar de Vereenigde Staten van Noord-Amerika te gaan; ik besteedde mij dus aan de tafel in de kajuit bij Kapitein coffer voor 16 Louisd'or. Onze lading, die in wijn, brandewijn, olie en amandelen omtrent 4000 centenaars bedroeg, was naar Nieuw-York bestemd; de manschap bestond uit den Kapitein, 1 stuurman, 1 kok en 6 matrozen; reismakkers had ik maar eenen, die jennig heette, en geboortig was uit het kanton Bern.
Wij ligtten de ankers den 16den Maart (1816), wachtten eenige dagen op een' goeden wind, en gingen den 22sten met 19 volle zeilen in zee. De dag van ons vertrek was zeer schoon, en verkondigde de naderende lente; des morgens bewonderden wij de bekoorlijke oevers van de Garonne, des middags veranderde deze schoone streek in zandheuvels, des avonds werden ook deze, door al te groote verwijdering, aan ons oog onttrokken, en van nu af zagen wij, 40 dagen lang, niets dan lucht en water. Den 12den April, toen wij de bank van Terreneuve naderden, verhief zich een vreesselijke storm, welke drie dagen en drie nachten onophoudelijk raasde; er viel zeer veel sneeuw; het was verbazend koud; van wege het hooge water, konden wij niet op het verdek komen, en in het schip werden wij gedurig heên en weêr geslingerd. Kok en stuurman verlieten hunnen post; zeilen en stuur moesten aan God worden overgelaten, die ons eindelijk met eenen schoonen, maar kouden Paaschdag weder verheugde. Dien zelfden avond zagen wij eene menigte watervogels en schildpadden, hetwelk voor ons een teeken was, dat wij op eene zandbank waren. De maandag was schooner en aangenamer dan de zondag; des

{==413==} {>>pagina-aanduiding<<}
morgens zagen wij eenen bijkans 30 voet langen walvisch, welke verbazend veel water uit zijne neusgaten spoot, en in het geheel niet voor ons wijken wilde; gaarne lieten wij hem dus ter zijde liggen, want deze visschen zijn niet gemakkelijk, en sedert ik hier ben, zijn reeds twee vaartuigen door dezelven verongelukt; het eene werd door zijne woelingen omverre geworpen, en het andere sloeg hij, met zijnen staart den bodem in. Des avonds was het ondergaan der zon prachtig; wij hoopten, eenen gerusten nacht te zullen genieten, om de vorige slapelooze nachten weder in te halen; maar wij werden in onze verwachting te leur gesteld; een woedende storm verhief zich omstreeks middernacht, en wij moesten nog eens zeilen en stuur verlaten. Van den 11den tot den 30sten hadden wij zeer ongestadig weêr, mooije en onaangename dagen, warmte, koude, hitte, hagel, bliksem, donder, wind en sneeuw. Den 27sten zagen wij zes walvisschen, die twee aan twee een' ouden grooten zevenden walvisch vervolgden; dien zelfden dag vingen wij een klein rood vogeltje, hetwelk van vermoeidheid op ons schip vlugtte; den 29sten vervolgde ons een haai, welke omtrent 12 voeten lang scheen te zijn. Het is grappig, dezen visch te zien; want, daar hij een zeer zwak gezigt heeft, is hij gedurig van twee kleine blaauwe vischjes verzeld, welke hem als wegwijzers dienen, en hem zoo getrouw zijn, dat zij zich aan hem vastklemmen, wanneer hij met eene werpspies gevangen en op het schip getrokken wordt. Den 1sten Mei waren wij geheel met mist omgeven; des avonds, omstreeks 10 ure, toen alle zeilen bijgezet waren, kwam er onverwacht een verschrikkelijke rukwind op; het schip werd eenige voeten boven het water geworpen, en plofte in eene diepte neder, dat wij alles verloren achtten. Gelukkiglijk waren de matrozen bij de hand, en haalden de zeilen in; die arme duivels moesten, zoo naakt als zij waren, in den top der masten klimmen, om ons te redden; de nacht was regt onstuimig, en zoo ook de
volgende dag; de

{==414==} {>>pagina-aanduiding<<}
golven rezen zoo hoog als bergen en van alle zijden drongen zij op ons in. Den 3den zagen wij Long-Island, dat wij aanstonds weder verlieten, en den 5den ontwaarden wij het land van Nieuw-Tork. Het was een fraaije, heerlijke lentedag; de zee was geheel stil, toen wij van verre iets zagen, hetwelk wij, in den beginne, voor wilde eenden hielden; weldra, echter, zagen wij, tot onze groote blijdschap, dat het een loots was, die ons naar Nieuw-York moest geleiden. Ons eindelijk aan het doelwit onzer reis te zien, en eindelijk eens weêr andere gezigten om ons te hebben, dit maakte eenen indruk op mij, die onbeschrijfelijk is; ik hield mij aanstonds met de nieuwspapieren bezig, welke de stuurman ons gebragt had, en in den tijd van twee uren zagen wij land.
Het waren heuvels, met dennen-, pijn- en vruchtboomen beplant, waarvan eenige reeds vol bloesems waren; deze en de kleine fraaije huizen en schuren, van hout getimmerd en met pannen gedekt, welke hier en daar, tusschen groene weiden en schoone akkers, verstrooid lagen, herinnerden mij aan het lieve vaderland, waarmede alles vele gelijkenis heeft. De wind was tot het inloopen in de bogt zeer gunstig, en dus kwamen wij des middags ten 3 ure in Nieuw-York. Het water is aan wederzijden met weiland en woningen versierd, en vooral met sterkten tot verdediging der haven; aan beide oevers zijn 10 batterijen met 500 kanonnen; ook zijn er verscheidene drijvende batterijen, die van 80 tot 100 kanonnen voeren. Vanhier komt men eerst aan het hospitaal; vandaar langs het eiland van den Gouverneur, alwaar een fort is met 300 kanonnen; een kwartier uur verder is men voor de stad, alwaar wij het anker uitwierpen. De vele, van alle natien toestroomende schepen, welke hier liggen, leveren den aankomenden een belangrijk en merkwaardig gezigt op.
Nieuw-York is eene tamelijk fraaije stad, op een schiereiland gebouwd; de huizen zijn, op Hollandsche manier, van klinkers, en hebben gewoonlijk drie ver-
{==415==} {>>pagina-aanduiding<<}
diepingen; een huis is dikwijls in 3 of 4 weken opgetimmerd; de muren zijn maar twee steenen dik, en zeer ligt zamengevoegd; men bouwt voortdurend, en er worden jaarlijks meer dan 300 huizen afgewerkt. Desniettemin is de huishuur zeer hoog; voor een fatsoenlijk huis betaalt men 2 of 3000 daalders. Vele rijke lieden laten op speculatie bouwen, verhuren aan 20 tot 30 huisgezinnen, en trekken jaarlijks wel 50,000 daalders huishuur. Het inwendige der huizen is, even als uitwendig, zeer zindelijk en net; de glasruiten zijn als spiegels; trappen, vloer, enz. worden dagelijks geveegd en gewasschen; en al het koperwerk is gepolijst, zoo dat het naar goud gelijkt. Het binnenste der kamers is bij de boeren, even als bij de heeren, eenvoudig, maar schoon; de muren zijn behangen, de vloeren met tapijten belegd, welke men van Londen en Parijs ontvangt, en de meubelen zijn van mahoniehout. Elke kamer heeft haren schoorsteen en ijzeren kagchel.
De daken in Nieuw-York zijn met pannen, somtijds ook met leijen, gedekt. Er is een reglement, dat geen huis langer dan 100 jaren mag staan; na dezen tijd moet het afgebroken worden, omdat de gebakken steenen niet veel langer duren, en het instorten der muren ongelukken zoude kunnen veroorzaken. De straten zijn breed, en de huizen regelmatig gebouwd; aan elke zijde der straat zijn verhevene paden, met platte steenen belegd, voor de voetgangers. In het algemeen zijn de straten zindelijk; de langste van dezelven is een half uur lang, en, volgens het ontworpen plan, zal zij, na eenige jaren, een uur lang zijn; er zijn tien groote, en even zoo vele kruisstraten. Merkwaardig heb ik er niets gevonden, behalve het raadhuis; dit is zeer groot, en geheel van wit marmer gebouwd; Nieuw-York bezit ook een Museum, hetwelk echter met die in Eurapa niet mag vergeleken worden, en eenen schouwburg, die naar eene afgebrande hut gelijkt; men speelt slechts in den winter, en niet dan treurspelen. Eene fraaije

{==416==} {>>pagina-aanduiding<<}
wandeling is bij de batterij aangelegd, welke wezenlijk verdient vermeld te worden; want het uitzigt, dat men hier heeft, is overheerlijk. De wandeling is digt bij het water, waar men de beide oevers, de aankomende en vertrekkende schepen, tot in den verren Oceaan, kan overzien; en bovendien wordt zij bijzonder veraangenaamd door hare hooge, schaduwrijke boomen. Eenige kerken verdienen ook gezien te worden. De bevolking wordt op 100,000 zielen geschat, waarvan een derde uit vreemdelingen, meest Engelschen, Duitschers en Franschen, bestaat.
Bijkans elk is hier koopman, en er wordt een aanzienlijke handel gedreven, vooral buitenlandsche. De inboorlingen zijn welgevormd, de vrouwen bijzonder schoon van aangezigt; men ziet er weinig leelijken, geene mismaakten; zeldzaam, echter, bereiken zij eenen hoogen ouderdom; zij hebben te vroeg reeds uitgebloeid. Hare kleeding is bijzonder sierlijk. De verschillende standen zijn naauwelijks te onderscheiden. Eveneens is het des zondags met de mannen gesteld. De stalknecht draagt dezelfde kostbare kleederen als de koopman; op dezen dag is alles gentleman, en in de herberg zit de rijke bij den armen zonder onderscheid. De Amerikaan heeft een zeer droog karakter; hij spreekt zeer weinig, maar heeft een goed hart en is dienstvaardig, vooral jegens vreemdelingen.
De bewoners van Nieuw-York werken de geheele week door; des zondags ziet men bijkans niemand op de straten; alles schijnt dood te zijn; noch winkels, noch herbergen worden ontsloten; elkeen brengt dien dag in de kerk door, of vaart over het water, hetwelk een kwartier uurs breed is, met eene stoom- of paarden-boot, in vijf minuten. Deze vaartuigen gaan alle dagen, van 's morgens 4 tot 's avonds 10 ure, onophoudelijk heên en weder, en hebben dikwijls, bij ééne overvaart, 200 personen, koetsen, paarden en wagens aan boord. Wanneer de Amerikaan in de herberg gaat, verteert hij slechts zeer weinig voor een glas brande-
{==417==} {>>pagina-aanduiding<<}
wijn of rum; zijn er eenigen bij elkander, dan is hun hoofdgesprek altijd over godsdiensttwisten; over staatkunde spreken zij ook zeer veel, alleenlijk echter over zulke onderwerpen, welke in betrekking staan tot den handel, en dus moeijen zij zich weinig met Europa, dan alleen te dezen opzigte; al het overige is hun onverschillig.
Fraaije kunsten en wetenschappen, welke niets opbrengen, hebben zij weinig; daarentegen houden zij veel van de werktuigkunde. Met hunne stoombooten zijn zij zeer ingenomen; zij hebben thans vele zoodanige vaartuigen, die tegen stroom en wind in gaan; deze brengen veel gelds op, zijn zeer gemakkelijk voor de reizigers, zeer sierlijk getimmerd en met fraaije vertrekken voorzien. Meer dan twinzig van deze vaartuigen gaan naar Philadelphia, Baltimore, Albany en Boston; tot Philadelphia toe zijn het 30 uren; des morgens om 10 uur vertrekt men, en des anderen morgens om 10 uur komt men aan; des nachts stapt men in eene goede herberg uit, betaalt 5 daalders voor de reis, en 1 daalder voor avondeten en slaapgeld.
De paardenbooten, die slechts aan gene zijde des strooms varen, zijn ook aardig gemaakt. Midden op zulk eene boot is een rond huisje, waarin 12 paarden rondgaan en de raderen in beweging brengen. Men ziet hier te lande ook zaagmolens, welke zonder water en alleen door den damp van steenkolen worden bewogen; zij werken zeer goed. Een nieuwgebouwd stoomfregat is insgelijks merkwaardig; het voert 80 kanonnen, is, twee voet dik, van goed eikenhout getimmerd, en zoodanig ingerigt, dat, wanneer het van den vijand beklommen werd, hetzelve aan alle zijden kokend water zoude uitspuwen. Zulk een vaartuig, echter, kan alleen op de rivier worden gebruikt; want het zoude te moeijelijk zijn, om op de zee daarmede te werken. Binnen kort zal zulk een vaartuig naar Rusland vertrekken; hoe het overkomt, zullen wij dan wel hooren. Het rijden is in Nieuw-York zeer algemeen; elke

{==418==} {>>pagina-aanduiding<<}
boer houdt rijtuig en paard; niemand gaat te voet; diegenen, welke zulks zelve niet hebben, gaan met de water- of landpost, welke dagelijks naar verschillende oorden vertrekt, en zeer goed ingerigt is.
Van Nieuw-York vertrok ik den 17den Junij, en kwam den 18den des avonds te Philadelphia aan. Tot Amboy, 3 uren verre, voeren wij met eene boot; des namiddags ten 3 ure stapten wij in eenen wagen, reden den geheelen nacht door, en kwamen den anderen dag, des middags, te Burlingten aan, vanwaar wij, met eene stoomboot, verder naar Philadelphia voeren. De reis van Amboy naar Burlington is zeer romanesk; men rijdt altijd door digte bosschen, waarin hier en daar eenige huisgezinnen wonen; wanneer men 12 of 15 uren afgelegd heeft, breidt zich het land in eene prachtige, schoon aangebouwde, vlakte uit.

(Het vervolg en slot hierna.)




Brazilië.

(Vervolg en slot van bl. 383.)

Toen de Portugezen, vóór drie eeuwen, in de digte bosschen van Brazilië drongen, moesten zij met vele moeite naar inboorlingen zoeken. Die zeldzame, maar voor mij steeds achtingwaardige dweepers, welke aan hunne onverwinnelijke inspraak, om ruwe wilden tot onzen godsdienst, en dus tot een beschaafder aanwezen, te brengen, vrienden en bloedverwanten, gerieven des levens, en dikwijls aanzienlijke bezittingen opofferden, de zendelingen, vonden deze voortreffelijke landen woest en zonder menschen. Op de hoogste boomen moesten zij klimmen, om van derzelver kruinen naar enkele menschen, of naar derzelver spoor, den rook van armoedige hutten, om te zien. En wat vonden zij, na zulke verbazende inspanningen? Niets, dan een onbeduidend aantal ruwe menschen, die eene verschillende taal spraken, gedurig met elkander in twist leefden, en de tegenstrijdigste zeden hadden. Hier een volk van jagers; daar vischeters, of

{==419==} {>>pagina-aanduiding<<}
menschen, die alleen van schelpdieren leefden; en maar zelden eene schrale teelt van Indiaansche tarwe, naar mate zij bosschen, rivieren of vlakten op hunnen weg vonden.
Het hoofdkarakter van deze menschen was doorgaans een zwervend, dierlijk voortleven in hun gedachteloos aanwezen, hetwelk slechts een genot van het oogenblik bedoelde, verzeld van eenen gedurigen haat tegen alle vreemde volken, welke haat meestal tot menschverslinding opklom. In hunne gestalte hadden zij wel gelijkenis met elkander; elke volksstam, echter, had zijnen bijzonderen familietrek, die zoo kennelijk was, dat deze stammen elkander op het eerste gezigt herkenden. Zij waren meest allen van eene middelbare grootte, met gezonde ledematen.
In hunne leefwijze heerschte hetzelfde verschil. Elke stam maakte van den geringen voorraad van levensmiddelen, door bijvoeging of afzondering, een verschillend voedsel; echter was de manioc het voornaamste bestanddeel van alle hunne spijzen en dranken. Hunne woningen waren ellendige hutten, van boomstammen opgerigt en met boomschorsen gedekt; de wanden waren van teenen gevlochten en met klei digtgemaakt. Een man had meer dan ééne vrouw; echter mogt hij met geene andere verkeeren, dan met die, welke hij voor zijne vrouwen erkend had. Eerst na het dooden van eenige vijanden mogt een jongman een huwelijk aangaan; elke bloodaard werd door de meisjes afgewezen. De opvoeding der kinderen bepaalt zich voornamelijk tot de jagt, de vischvangst en den oorlog. Onder elkander leeft elke stam rustig en vreedzaam; maar, wanneer zij eens beleedigd worden, zijn zij onverzoenlijk. Hunne talen waren niet zoo onvolmaakt en onbuigzaam als die der noordelijke Indianen, hoewel zij ook geene woorden hadden voor algemeene begrippen; hunne getalwoorden klommen ook niet hooger dan vijf. Hunne vermaken zijn gasterijen, plegtige oorlogsfeesten, en voornamelijk het dansen; dit laatste bestaat meer in eene beweging des ligchaams en der armen, dan der voeten. Hoewel deze volken geenen eigenlijken eerdienst en geen bepaald begrip van de Godheid hebben, vond men bij hen echter blijken eener oudere religie, en van een geloof aan hoogere wezens. Ook hadden zij begrippen van een leven na den dood; want zij geloofden, dat bij hun overlijden nog iets van hen overig bleef, en dat eenige hunner voorvaderen in geesten waren

{==420==} {>>pagina-aanduiding<<}
veranderd. Het is merkwaardig, dat bij eenige dezer volken de overlevering gevonden werd van eene groote overstrooming des lands, met de bijvoeging, dat toen maar twee menschen, broeder en zuster, in het leven waren gebleven. Hunne oorlogen zijn wreed en verwoestend; de gevangenen worden met eenen onmenschelijken wellust geslagt en verslonden, waarbij dan zelfs vrouwen en kinderen hun aandeel krijgen. Jegens hunne zieken en gekwetsten gedragen zij zich met oplettendheid en liefde, en de overledenen worden met vele achting behandeld. De dooden worden in een rond, tonvormig graf bijgezet; de verstorvene wordt zittend, met gebogene knien en armen, in hetzelve geplaatst. Een opperhoofd krijgt zijne wapenen en versierselen mede in het graf. Daarbij worden, onder het storten van tranen, klaagliederen aangeheven; en deze worden, ter eere van den verstorvenen, herhaald, zoo dikwijls men het graf nadert.
De toestand der Brazilianen, zoo als wij dien hier opgegeven hebben, is wel in die landen, waar zij met de Portugezen in aanraking gekomen zijn, eenigzins veranderd; ook hebben wij het aan de moeijelijke pogingen der zendelingen te danken, dat hunne menschverslinding veel verminderd is; maar, in het algemeen, zijn zij zeer ingenomen tegen hunne verdrukkers, dus weinig genegen om vreemde zeden aan te nemen, en bij gevolg den ruwen staat getrouw gebleven, welke ons den zoogenaamden natuurmensch zoo afkeerig van beschaving voorstelt.
Derzelver tegenwoordige bevolking op te geven, schijnt geheel onmogelijk te zijn. Even als alle oorspronkelijke bewoners der nieuwe wereld, hebben ook zij het overwigt der zoogenaamde Christenen verschrikkelijk gevoeld. Zij zijn door derzelver wapenen verdrongen, en hun getal is zeer verminderd; ja, het is hoogstwaarschijnlijk, wanneer de Europeërs voortgaan met zich in de binnenlanden van Zuid-Amerika meer te vestigen, dat dan deze veelsoortige volken van Brazilië gedeeltelijk met elkander, gedeeltelijk met de Europeërs zullen ineensmelten, en met den tijd slechts in de oude geschiedenis zullen blijven leven.
Met minder verschrikkelijke tooneelen, dan Peru, werd Brazilië van de Europeêrs in bezit genomen. Wij zagen, dat cabral zonder moeite het ontdekte land bemagtigde; en, daar men hier niet zoo spoedig kostbare metalen vond, en de

{==421==} {>>pagina-aanduiding<<}
geheele buit alleen uit de verfhouten bestond, was ook de begeerte der gelukzoekers naar dezen nieuwen grond niet zoo driftig, en dus min geducht voor de inboorlingen.
Deze ontwaarden echter weldra, wat men bedoelde; daarom verzetteden zij zich, met moed en wreedheid, tegen de misdadigers en slechte vroúwlieden, welke Portugal hierhenen zond, om tot de vestiging eener nieuwe kolonie te verstrekken. Een andere stam dezer kolonie bestond uit de ongelukkige Joden, welke de Inquisitie in Spanje en Portugal dolzinnig vervolgde. Deze ongelukkigen vonden zich ook menigwerf bedrogen. Ontgingen zij in Europa den brandstapel, hier werden zij dikwijls door den ruwen Indiaan verslonden; echter werden zij hier toch eerst na hunnen dood gebraden! De Hugenooten, welke door eene onbesefbare krankzinnigheid uit Frankrijk verdreven werden, maakten de derde klasse der eerste bevolking van Brazilië uit. In den jare 1642 werd Brazilië door den Nederlandschen vlootvoogd willekens veroverd, en de verovering naderhand door den heldenmoed van Vorst maurits zoodanig bevestigd, dat dit land tot 1661 een wingewest der Nederlanders bleef. Toen, in den vrede van het genoemde jaar, Brazilië weder aan Portugal kwam, bleven vele Nederlanders, welke zich daar gevestigd hadden, in dat land.
Over het geheel genomen is dus de bevolking van Brazilië veelsoortig, en heeft in dezen eenige overeenkomst met de bevolking der Vereenigde Staten van Noord-Amerika; want ook in Brazilië waren godsdienstige vervolging en de zucht naar vrijheid van geweten de hoofdgrondleggers dezer volkplanting. Maar welke verschillende vruchten kunnen niet op eenen en denzelfden stam groeijen! Wij weten, dat door Engelands liberale denkwijze en ondersteuning in Noord-Amerika de heerlijkste vruchten zijn gekweekt; welke vruchten, naderhand rijp geworden zijnde, van den moederslam zijn afgevallen. Portugal heeft zich bij de menschheid niet zoo verdienstelijk gemaakt, ten aanzien zijner Amerikaansche volkplantingen. Het beschermde en verzorgde dezelven wel, maar altijd in den geest van een intolerant Katholicismus. De Inquisitie werd wel niet naar Brazilië overgebragt; maar dit schrikgeregt had toch aldaar zijne gelastigden, welke de andersdenkenden met gestrengheid gadesloegen, en daardoor aan deze volkplanting ongeneeslijke wonden toebragten. In

{==422==} {>>pagina-aanduiding<<}
Noord-Amerika kochten penn en calvert de noodige landerijen van de Indianen voor Europesche goederen; in Brazilië werden de inboorlingen door de Portugezen beschouwd als lieden, welke geen eigendom konden en mogten hebben, en met geweld tot andere zeden en gebruiken moesten genoodzaakt worden.
Behalve deze onberaden maatregelen, verzon de regering nog alle mogelijke middelen, om den bloei des landbouws en Braziliaanschen koophandels te bezwaren. Door het voornemen, om de koopvaarders door eigene oorlogschepen te beveiligen, werd de vrijheid des koophandels beperkt, daar nu de handelvloten gedwongen werden, om slechts in de maand Maart van Portugal naar Brazilië goederen te mogen brengen. Hierdoor werd den koopman de gelegenheid ontnomen, om van het gepaste tijdstip gebruik te kunnen maken; en door de telkens plaats hebbende wedijver moest natuurlijk de vracht verbazend verzwaard worden. Nog drukkender echter voor Brazilië zijn de monopolien en de zware belastingen. Eene der hoofdbehoeften van den mensch, het zout, hetwelk ligtelijk in Brazilie zelf konde gevonden en toebereid worden, mag alleen door de regering van de Kaap-Verdische eilanden worden ingevoerd, en is daardoor zoo geweldig duur, dat het verbazend talrijke rundvee in de binnenlanden slechts om de huiden gedood wordt, en het vleesch, hetwelk konde ingezouten worden, meestal ligt te verrotten. De uitvoer van suiker is met twintig ten honderd belast. De handel met indigo is een eigendom des Konings. De wijnteelt in het groot ten verkoop is verboden. Ook het voordeel van den hier welig tierenden katoenboom wordt aan de planters onttrokken. Alle katoen werd naar Portugal verzonden, en deze regering betaalde dan wanneer en zooveel zij telkens verkoos. Bovendien moeten de kolonisten tienden van alle voortbrengselen, van allen in- en uitvoer, en eene belasting van elken slaaf opbrengen.
Dus vereenigt zich dan alles, om den bloei dezer heerlijke volkplantinge tegen te houden. Even als tantalus, omgeven van den grootsten overvloed, brengt de planter van Brazilië zijn leven in kommer en behoefte door.
Maar, er opent zich een aangenamer verschiet voor de toekomst. De tegenwoordige regering heeft haren zetel in Brazilië gevestigd, en het wingewest is in een hoofdland veran-
{==423==} {>>pagina-aanduiding<<}
derd. De belangen des lands worden niet meer door afgezondene ambtenaren, maar onder het oog des Konings zelven gehandhaafd. Geleerden en kunstenaars van alle klassen vertrekken naar dit uitgebreide, heerlijke land; en dus hebben wij alle reden om te hopen, dat weldra het tafereel van hetzelve gunstiger en behagelijker zal uitvallen, dan het te voren opgegevene.

De hel.

Eene Voorlezing van T.H. Friedrich.

Zeer geëerde Hoorders!

Onlangs droomde ik, dat ik een bewoner van de maan was. Aldaar regeerde een magtig Keizer, genaamd kameleon de Krijgshaftige, in wiens dienst ik, zonderling genoeg, Eerste Minister was. Ik had echter eene groote fout, die in zulk eenen post naauwelijks te vergeven is; ik was boven alle mate vrijmoedig. En dus gebeurde het, dat ik mij aanmatigde, eenen oorlog, welken Keizer kameleon de Krijgshaftige voerde, eenen onregtvaardigen oorlog te noemen. Dit had dan ook het natuurlijk gevolg, dat zijne Majesteit mij den geweldigen last van zijnen toorn en van zijne ongenade deed gevoelen, en mij met de woorden: ‘Ga naar den Duivel!’ mijn afscheid gaf.
Hoe ik dit bevel volvoerde, zult gij, mijne Heeren! uit het berigt ontwaren, hetwelk ik zijner Majesteit, nopens mijne gezantschapsreis naar de Hel, deed overhandigen. Dit berigt luidde woordelijk aldus:

Sire!

‘Ga naar den Duivel!’ Dit waren de gewigtige lakonieke woorden, waarmede uwe Majesteit mij onlangs, in eene opwelling van Keizerlijke luim, tot Hoogstdeszelfs Chargé d'affaires bij zijne helsche Majesteit benoemde.
In het binnenste van mijn hart over deze uitdrukking der Keizerlijke ongenade getroffen, onttrok ik mij aan uwer Majesteits oogen, om mijn verdriet in de eenzaamheid te luchten. Ik wierp mij op een rustbed, en beproefde, of het mij gelukken mogt, het smartelijk gevoel door eenen laasdronk uit den beker van morpheus te bedwelmen. - Ver-
{==424==} {>>pagina-aanduiding<<}
geefs! - ‘Ga naar den Duivel!’ deze donderwoorden

onophoudelijk in mijne ooren.
‘Welaan!’ zeide ik eindelijk tot mijzelven, ‘zijne Majesteit beveelt, dus moet ik mij tot mijn gezantschap naar de Hel gereed maken. Misschien gelukt het mij, met eigene oogen te zien, of datgene, wat de biechtvader zijner Majesteit van deze onderaardsche strafinrigting verhaalt, (om zijner Majesteit, zoo te zeggen, de Hel regt heet te stoken) tot de fabelen en sprookjes behoort, welke Hoogstdenzelven somtijds in het oor geknoopt worden, of wat er waars aan de zaak zij.’
Dien ten gevolge voorzag ik mij van de noodige paspoorten, geloofsbrieven, en brieven van aanbeveling van uwer Majesteits Minister van Buitenlandsche Zaken, on aanvaardde tegen Maria-lichtmis mijne reis naar de Hel, daar ik mij op het oorlogsvaartuig Beëlzebub inscheepte.
Wij stuurden in eene regte rigting op het caput infernale (helsche ligchaam) los, en na menigvuldige doorgestane gevaren ontwaarden wij hetzelve eindelijk, en wierpen in eenen inham, niet verre van den zoogenaamden helschen muil, het anker uit.
‘Qui vit?’ brulden ons de schildwachten tegen, en deden alsof zij hunne geweren op ons wilden losbranden. Wij hijschten uwer Majesteits vlag op, en zie daar! men liet ons ongemoeid het anker uitwerpen.
Een drom van helsche Douanen roeide op ons toe, en wilde ons visiteren, of wij misschien ook Engelsche goederen wilden sluiken; want de Duivel houdt zich gestreng aan het Vastelandssystema. ‘Houdt uw gemak, gij lompe gasten!’ riep ik trots, en hield hun mijn paspoort onder den neus. Dat hielp. Hoe kropen die brakken, toen zij uwer Majesteits zegel herkenden! Ongemoeid liet men ons nu aan wal stappen, waarna wij een steil pad van eene rots beklommen, en eindelijk bij de Helpoort aankwamen.
Wel U, Sire! zoo gij eens met dezelfde zielerust in dit verwenschte hol kruipt, als uw Exminister! Bij mijne arme ziel! nu merkte ik eerst, welk eene treffelijke zaak een goed geweten is, en ik houde het voor een der noodzakelijkste stukken der garderobe van eenen Keizer, omdat het ziel en ligchaam meer verwarmt dan een hermelijnmantel, welke hier

{==425==} {>>pagina-aanduiding<<}
naauwelijks voor koortskoude en tandenklapperen beveiligt, zoo hij niet met een goed geweten gevoerd en gewatteerd is.
Ik floot dus in stilte een: God save the King, prevelde en paternoster, en weldra was het mij zoo ligt om het hart, alsof ik naar de Opera Buffa of in het Theatre de la Gaieté ging.
Uwe Majesteit verbeelde zich een onafzienlijk onderaardsch gewelf, omtrent hetgeen de Katakomben bij Parijs in het klein zijn, welks stikdonkere nacht hier en daar door karmozijnroode vuurkolommen verlicht wordt, om welke de helsche heerlegers bivouakeerden. Waarlijk! alles, wat uwer Majesteits illuminatiemeester en oppervuurwerker tot nu toe vertoond heeft, en zelfs het laatste groote vuurwerk in de hoofdstad van uwen vijand, is een wezenlijk niets, in vergelijking met dit helsche vuur. Ik seliciteer uwer Majesteits Maarschalken en Generaals, die, zoo als men zegt, door onmatig gebruikt ijs, zich de maag verkoud hebben; dáár zullen zij zich eindelijk eerst regt kunnen doorwarmen.
In het midden van dit koor verhief zich de troon van zijne helsche Majesteit. Men klom tot denzelven op langs honderd metalen trappen, gemaakt uit een mengsel van kanonnen, kontributiestaven en gerequireerde kerkversierselen, zoo als een wisselaar mij verzekerde, die van het bivouas kwam geloopen, en mij een Kameleond'or ter inwisseling aanbood. - Madame, de Duivelin Moeder, zat ter zijde van den Helvorst. De Prinsen van den bloede, de zwarte Ministers, Maarschalken en Rijksdignitarissen, de Senaat en het Wetgevend Ligchaam stonden rondom de trappen van den troon, en de Gardes en Mammelukken, met hunne vurige hellebaarden, sloten eenen halven kring om denzelven.
Daar uwe Majesteit voorzeker nieuwsgierig is, om den Duivel in persoon te leeren kennen, zal ik Hoogstdenzelven een beeld van hem ontwerpen. - De Duivel is een klein, dik, ineengedrongen heer. Hij heeft eene taangele kleur, graauwe, diepliggende katoogen, eene breed uitstekende kin, een Tituskop met pikzwarte haren, en een regt duivelsch uitzigt.
A propos van Tituskop: zijne hofdichters zeggen wel, dat hij een' antieken Cesarskop op zijne schouders draagt; maar ik moet, uit hulde aan de waarheid, bekennen, dat die kop eerder eenen Lazaroni of eenen Italiaanschen muizevallenkra-
{==426==} {>>pagina-aanduiding<<}
mer schijnt eigen te zijn, dan eenen cesar. Daarbij smijt zijne Majesteit gedurig met krijgshaftige spreekwijzen om zich henen, als: foudre! bougre! diable! ventre gris! enz. en men zegt, dat hij nu en dan zoodanig van woede overvallen wordt, dat hij de vallende ziekte krijgt, waarover dan de geheele Hel in oproer geraakt.
Zijne Majesteit scheen eenen onrustigen nacht te hebben gehad, en in geene goede luim te zijn. Zijne kleur speelde van het zwavelgele in het dondergroene; zijn voorhoofd was in verschrikkelijke plooijen gefronst; zijne oogen wierpen bliksems in het ronde. Naauwelijks, echter, deed Hoogstdezelve den mond open, toen de geheele Hel applaudisseerde, en eene menigte snelschrijvers, kourantiers en diplomatici bragten de gewigtige duivelswoorden als orakelspreuken in hunne portefeuille, en lieten ze daarna als draken (vliegers) in de lucht rijzen, welke aanstonds in werkelijke vuurspuwende draken veranderden, en eenen geweldigen stank in de Hel verspreidden.
‘C'est tout comme chez nous,’ zeide ik tot mijzelven, en nam een snuifje.
Hierop werd ik door eenen gestaarten ceremoniemeester voorgesteld, en overhandigde mijne geloofsbrieven en brieven van aanbeveling. Naauwelijks had zijne helsche Majesteit dezelven ingezien, toen Hoogstdeszelfs gelaatstrekken in ééns opklaarden.
‘Sacre mille diables!’ begon hij, terwijl hij zijnen mond tot eenen vriendelijken grijns trok en eenige malen hemde, (want hij was geweldig verkouden) ‘voila une ambassade de notre aimable cousin et allié. Soyez le bien venu!’
‘Bien venu!’ brulde de Hel hem na; want, tusschen twee haakjes, de Fransche taal is ook hier de taal van het hof. De Duivel vernam nu, met eene ongemeene teederheid, naar het welzijn van mijnen doorluchtigen Heer, en uitte tevens den wensch, een rendez-vous met uwe Majesteit te mogen hebben, waarbij hij Hoogstdenzelven, schertsenderwijze, eenen duivelskerel noemde, en daardoor het teeken tot een algemeen schaterlagchen onder de hovelingen gaf.
‘Haal mij de Duivel!’ viel ik hem in de rede, zonder te bedenken, dat ik den Duivel zelv', in eigen' hoogen persoon, voor mij had - ‘waarlijk, mijn Heer, de Keizer kameleon de Krijgshaftige, zal het zich tot eer rekenen, uwer

{==427==} {>>pagina-aanduiding<<}
helsche Majesteit op halfweg te gemoet te komen, zoo als de étiquette het gebiedt.’
‘Ah bah!’ hernam de Duivel, ‘zeg uwen Heer, dat Wij branden van verlangen, om hem in onze Residentie te zien, en dat Wij Onszelven gereed maken, om hem af te halen.’ - Hierop gaf hij mij verschillende groeten, vooral aan uwer Majesteits Maarschalken, en beval mij, dezelven van zijne bijzondere genegenheid te verzekeren, noodigde mij vervolgens voor dien avond op een groot souper aan het hof, en met een majestueus hoofdknikken gaf hij mij mijn afscheid.
In vertrouwen gezegd, Sire! ik was blijde, van den Duivel verlost te zijn; want zijne vragen waren somtijds zoo duivelsch listig ingerigt, dat hij mij toch eindelijk zou gehaald hebben.
(Het vervolg hierna.)

Dora en Alonzo.

(Vervolg en slot van bl. 389.)

Dora kwam in het klooster, en bevond zich aldaar zeer wel, in de zoete hoop eener spoedige verlossing. Zij was nu wel zulk een lief meisje, als ik er, na mij, aan elk braaf jongeling een toewensch; maar zij had toch twee zwakheden - zij vertrouwde de mannen niet al te veel, en zwijgen was hare zaak niet. Tot de eerste vereischten van haar kloosterleven behoorde eene vertrouweling, en haar hartsgeheim was het eerste, wat zij aan dezelve had mede te deelen.
Ongelukkig, echter, had deze nieuwe vriendin ook vele oude kennissen; onder dezen was donna elvira. Dezelve ontving het geheim van dora zoo warm uit het hart. Elvira - men weet immers, hoe de elvira's zijn, althans uit don juan - elvira geraakte buiten zichzelve, en wilde - ach! wat wilde zij al niet, vooral daar zij dit berigt juist op het tijdstip ontving, dat zij alonzo ongetwijfeld aan hare voeten verwachtte, daar hij, om die noodlottige brieven, thans zoo dikwijls bij haar kwam, en daar de omstandigheden van Koning filips gedurig benaauwder werden.
De elvira's zijn echter niet alleen driftig; zij zijn ook geslepen. Zij begreep weldra, dat zij met drift hier niets konde uitvoeren, maar wel met list. Het eerste, wat zij

{==428==} {>>pagina-aanduiding<<}
deed, was, dat zij voor alonzo alles geheim hield, wat zij vernomen had; het tweede, dat zij die vertrouweling zorgvuldig onderwees, en haar eene aanzienlijke belooning beloofde, wanneer zij de ontvangene lessen getrouw en met beleid ten uitvoer bragt. Daartoe nu was het nonnetje een geschikt persoon.
Men bragt dien dag weder eene nieuweling in het klooster, die mooi genoeg was, om aanstonds de oogen aller zusteren tot zich te trekken, en zwaarmoedig genoeg, om die oogen te vestigen. ‘De arme agatha is voorzeker regt ongelukkig!’ zeide dora op een' avond tot hare vertrouwde: ‘wat mag haar wel deren?’ Daarvan wist de vertrouwde juist zoo veel als ik - namelijk niets; zij haalde de schouders op, en antwoordde met een treurig gelaat: ‘Wat zoude het arme kind anders deren, dan het gewone lot van onze liefste meisjes? Ongelukkige liefde. Arme agatha!’
Ongelukkige liefde! Op dit woord ontroert het hart van elk jong meisje. Dora wilde meer weten. De vertrouwde hernam zuchtende: ‘Het gaat haar, zoo als duizenden - ontrouw van dat meineedig geslacht. - - Maar vergeef - de geschiedenis moet geheim blijven!’ - en, hoe zeer dora ook aandrong, zij zeide geen woord meer - dat niet zeer moeijelijk is, als men niets weet. Onder het voorgeven van vermoeidheid, verwijderde zich het nonnetje, opdat de vonken, welke zij in het ontvlambaar hart van dora geworpen had, regt mogten glimmen.
Zij glommen ook maar al te wel. Dora lag lang slapeloos in haar bed, en toen zij eindelijk in slaap viel, zweefde voor hare verbaasde blikken - even als voorbij die van macbeth eene rij van koningen - eene rij van trouweloozen, en, even als gene allen naar banko geleken, zoo geleken deze allen naar alonzo. Dat was erg; maar, het werd nog erger.
In den vroegen morgen reeds was elvira in het spreekvertrek, en begeerde hare vriendin te zien. Deze kwam en verhaalde. Men was tevreden en nam nieuwe maatregelen. Dora had dezen morgen ook niets dringenders, dan voor hare vriendin haar met zorgen vervuld hart te openen. Zij zocht haar overal, en eindelijk ook in het spreekvertrek; elvira ging spoedig heên, en de vertrouwde stond verdrietig op. ‘Ik heb u gestoord,’ zeide dora; ‘maar ik

{==429==} {>>pagina-aanduiding<<}
moest = ik werd onweêrstaanbaar tot u getrokken. Mijn hart! helaas, mijn arm hart! Maar vergeef mij, ik zie, ik heb u verdrietig gemaakt.’ - ‘Niet gij, mijne lieve!’ hernam de vertrouwde, ‘hebt zulks gedaan, maar het meisje, hetwelk gij zaagt henen gaan. - Zoo schoon, zoo bevallig, zoo verstandig, en toch - - helaas! wij vrouwen worden, in zekere betrekkingen, niet eerder wijs, vóór dat wij kinderen hebben, die reeds weder dezelfde dwaasheden kunnen begaan. Deze teedere ziel komt tot mij, zoo gelukkig als in het paradijs, om mij in vertrouwen te zeggen, dat sedert korten tijd een zeker jongman... en nog wel een krijgsman... helaas! zij merkt het onweder niet, hetwelk boven haar onschuldig hoofd zamentrekt.’ - -
Hoe meer de vertrouwde bleef steken, des te nieuwsgieriger werd dora. Te vergeefs! ‘Mijne tong is gesnoerd door een heilig woord,’ zeide de zuster, ‘en gisteren hebt gij nog ondervonden, dat ik zwijgen kan, als het graf.’ - Echter liet zij zich toch zoo veel ontglippen, dat juist die jongeling, dat juist die krijgsman elvira om liefde gesmeekt, haar hart getroffen, en haar eene eeuwige trouw ge zworen had. - ‘En zij gelooft dit, die ongelukkige!’ voer zij voort; ‘zij gelooft het, hoewel zij weet, dat hij nog onlangs hetzelfde gezegd heeft aan een ander gevoelig meisje, dat misschien, voor het vertrouwen op hem, zou willen sterven.’
‘Wie is die ellendige?’ riep dora, en verschrikkelijke voorgevoelens doorkruisten haar hart.
‘Verlang niets van mij, dat tegen mijnen pligt strijdt, mijne lieve! Elk geheim is mij heilig.’ - In het eerst verging dora bijkans van angst; toen nam zij een besluit. Dien avond scheen zij welgemoed, bezocht het lieve zusje, bood haar zoeten wijn en snoeperijen aan, en bragt, als toevallig, het gesprek weder dáár, waar zij hetzelve des morgens afgebroken hadden. De zwijgende betuigde op nieuw hare geheimhouding, schilderde echter zoo naauwkeurig, dat het origineel niet te miskennen was, en toen zij de uitwerking ontwaarde, ontviel haar, bij ongeluk, de naam van alonzo. Dora viel bijkans van zichzelve, en de vriendin zeide heel onschuldig: ‘U deert immers niets, mijne lieve? maar gij moest wat gaan rusten, mijn kind!’
Droevige nacht! Den anderen morgen ontving zij wel een

{==430==} {>>pagina-aanduiding<<}
briefje van alonzo, een voorbeeldig teeder briefje; helaas! wat kon dit helpen? Dora recenseerde - zoo als andere lieden ook wel doen - volgens hare toenmalige zielsstemming, den schrijver; toen was het bedaarde - koud; het fijne - gedwongen; het hartelijke - geveinsd; het vurige - overdreven.
‘Eerlijke leporello!’ zeide zij tot den brenger, ‘hoe gaat het al zoo?’
‘God dank, zeer wel!’
‘Gij kent immers eene zekere donna elvira?’
‘Oh ja! kent gij die ook?’
‘Eenigzins - zij is thans ziek.’ -
‘Ziek? Wel neen! Dat moest ik immers ook weten.’ -
‘Ja, ja! gisteren is zij ziek geworden.’ -
‘Wat men niet al zegt! Dat is zuiver uit den duim gezogen - waarlijk! Gisteren morgen heb ik een' brief voor mijn' heer van haar gehaald; 's middags heeft hij bij haar gegeten, en 's avonds heb ik weêr een' brief daarheên gebragt.’ -
‘Voorzeker hebben zij thans elkander wel veel te schrijven!’
‘Dat moet wel zoo zijn! De brief, dien ik afhaalde, en die, dien ik wegbragt, waren beide mooi dik.’
‘En echter spreken zij elkander dikwijls.’ -
‘Dat moet wel niet toereikend zijn.’ -
‘Dat geheimzinnige in hun gedrag... niet waar?’
‘Dat is het juist, wat mij verveelt! Mijnheer is nooit zoo geweest. Heden heb ik een paar schoenen versleten, om al de schulden van mijn' heer te betalen. Dit is altijd een teeken van zijn vertrek geweest - maar ik hoor niets!’
‘Hoe? wat? zijn vertrek?’
‘Ja, ja! Den grooten koffer heb ik naar beneden moeten slepen; en hij zelf pakt in, en zoo in de stilte, dat ik razend zou kunnen worden - en daar ginds bij die donna gaat het even zoo. Toen ik, voor een oogenblik, daar kwam, dat was een loopen en een jagen, een opschikken en een voorbereiden - niet anders dan alsof er bruiloft zou zijn. Ik vroeg uit alle hooge en lage toonen - te vergeefs! - ik werd bovendien nog uitgelagchen.’
Dora was in vertwijfeling. Hoe verre was zij er van af, om het verband te vatten! Buiten het klooster, namelijk,

{==431==} {>>pagina-aanduiding<<}
was het nog veel onstuimiger, dan in hetzelve. Dezelfde brief, dien leporello van elvira gehaald, en des avonds teruggebragt had, bevatte de tijding, dat Aartshertog karel naar Madrid op weg was - eene tijding, die pandolfo, elvira en alle Oud-Spanjaarden in de levendig ste vreugde, alle wijnkoopers, illumineerwerkers en kaarsenkoopers in de drukste bezigheid, alonza echter in de grootste verlegenheid bragt. Zijn Vorst moest de hoofdstad verliezen! hij zelf spoedig vertrekken! zijne beminde verlaten! en voor den partijzuchtigen, thans van blijdschap uitgelatenen papa kon de reden zijner vlugt nu niet langer verborgen blijven!
Dit bleef zij ook niet. Thans, daar het geluk zich voor de partij van karel scheen verklaard te hebben, brandde de partijzucht den ouden heer zoodanig op het hart, dat hij in het Kanonnenregt eene oproeping aan alle getrouwe Spanjaarden plaatste, om openlijk in rij en orde op te treden, de hoofden der tegenpartij te vatten, en dezelven, benevens de gouden sleutels der stad, voor des overwinnaars voeten te leggen. Daarover geraakte alonzo in drift; de heeren ontmoetten elkander - alonzo ontdekte zich - pandolfo raasde. ‘Heer!’ riep hij, ‘gij hebt mij een stuivertje te verdienen gegeven; hiermede vergelde ik u dit: zijt vrij! Maar hoor: voorleden maandag heeft onze onoverwinnelijke gebieder negenduizend soldaten van uwe partij doodgeslagen - dus zijt gij, sedert maandag, een hoogverrader en rebel - dus een lijfstraffelijk misdadiger - dus eo ipso buiten alle burgerlijke regten en wetten - dus, al waart gij met mijne dochter getrouwd, behoefde ik haar niet aan u te laten - dus nog veel minder, daar deze zaak onder ons geheel op woorden berust.’ - -
Alonzo liep in vertwijfeling henen en naar huis. ‘Leporello!’ riep hij, ‘pak het overige in, en bestel paarden!’ - ‘Waarheên?’ - ‘Tegen middernacht op den weg naar Portugal.’ - ‘Zij zal, zij moet mij volgen, de lieve, de getrouwe!’ Dus dacht hij, en snelde naar het klooster.
Courantiers, echter, hebben een' fijnen neus. Pandolfo had zich nog meer gerept - en wel insgelijks naar het klooster! Hier beval hij, dat, bijaldien een Officier, die er zoo en zoo uitzag, of een bediende, zoo en zoo gekleed,

{==432==} {>>pagina-aanduiding<<}
mogten komen en naar zijne dochter vragen, men zulks haar niet zeggen mogt, ook niets schriftelijks van die heeren aan zijne dochter geven, veel minder haar met dezelven laten spreken. De Abdisse beloofde alles stiptelijk te volbrengen. Thans snelde de oude naar dondiego. Hij redeneerde aldus: ‘Vertrekt alonzo, dan krijg ik geene berigten meer, en mijn ambtgenoot steekt mij de loef af; dora echter, die geene partijliefde kent, huilt en jammert mij de ooren vol; dit moeten wij verhelpen door een dubbel huwelijk - tusschen de couranten en de jonge lieden.’
‘Mijn vriend!’ dus begon hij, ‘gij hebt de tijding van den intogt onzes gebieders ook vernomen? Gode zij dank! de oorlog is ten einde, en de vrede komt; maar, helaas! de nieuwstijdingen zullen zeldzamer worden.’
‘Daarover lach ik; mij zullen ze niet ontbreken,’ hernam diego schertsend.
‘Zoo waarlijk? Nu, wat ik zeggen wilde, vriend! de vrede heeft ook nog andere gevolgen; bij voorbeeld, de meisjes kruipen niet meer zoo vreesachtig in de hoeken. Het was bij mijne dochter ook anders niets dan vrees, wat haar in het klooster dreef; thans zien wij het. Zij is wel van eene groote deugdzaamheid; en hoor eens, dit mag ik zeggen, hoewel ik haar vader ben, zij is thans schooner dan ooit; zij is nog zoo wat gegroeid - verstaat gij mij - door het goede voedsel. Gij lacht? Ik had er niets tegen; maar zeker, zeker... Wat wilde ik ook zeggen? Ja, om weer op onze zaken te komen, wij konden dat veel gemakkelijker maken - door eene vereeniging, meende ik, zonder eenig nadeel. Om onze wederzijdsche inteekenaren te behouden, behoefden wij maar de tltels in elkander te smelten; bij voorbeeld: geketend Kanonnenregt, of Kogelregt. Het eerste zou niemand verstaan, het tweede zou doen lagchen - twee groote voordeelen voor het werk.’ -
Intusschen hoorden zij postiljons blazen, liepen naar het venster, zagen eenen statigen heraut tusschen de trompetters, volgden met verbazing dien trein, zagen, hoe hij voor het raadhuis stilhield, en vernamen - den bloedigen veldslag aan den Taag. ‘Hemel en aarde!’ riep pandolfo, en sloeg de handen over het hoofd zamen. ‘Onze onoverwinnelijke held zoo schandelijk overvallen, door eene handvol volks verstrooid en vernietigd, en die filips aan het hoofd van zijn leger

{==433==} {>>pagina-aanduiding<<}
op weg naar de stad! o Mijn getrouw hart! en, o ramp! mijne welgemeende oproeping! ik ben verloren!’
‘Ja, dat zijt gij, heer!’ riep diego, en rekte zich zoo lang, en blies zich zoo dik op, als hij maar kon. ‘Gij weigerdet mij uwe dochter - ik weet zeer wel, waarom. Ik zweeg, tot dat het de regte tijd ware. Nu is hij daar! Mijn besluit is genomen; gij moet gefnnikt en zoo klein gemaakt worden als een mosterdkorrel, en dan verbrijzel ik u spelende.’ - Hierop ging hij spottend heên.
Alonzo was intusschen aan het klooster gekomen, en had gretig begeerd met dora te spreken. Dit werd hem ronduit geweigerd. Hij was geen nieuweling; hij liep naar huis, schreef, met al het vuur der ziel, wat zij weten moest, nam een fraai beursje met nog fraaijer goudgeld mede, en klopte nog eens aan de kloosterpoort. Toen hij de oude deurwachtster op hare muilen hoorde, stapte hij ter zijde, hield het beursje, zacht schuddend, voor het geopend schuifje, en eerst toen hij aan de vriendelijke stem ontwaarde, dat die kunstgreep werkte, trad hij ten voorschijn. ‘Zijt gij het weêr, lieve jonge heer?’ zeide de deurwachtster. ‘Het spijt mij, maar de Abdisse heeft het gestreng verboden - ik durf u waarlijk bij zuster dora niet aandienen.’
‘Dat is niet noodig,’ hernam alonzo. ‘Hoort gij, hoe dof het beursje klinkt? Niets dan goud. Dit alles is voor u, zoo gij dezen brief slechts overhandigt.’
‘Lieve jonge heer, dit is even gestreng vorboden; ik durf dien brief waarlijk niet overhandigen. Maar - wilt gij veroorloven? (Zij wreef het beursje beproevend tusschen hare vingeren.) Er wordt immers niets, strijdig met het zielsgeluk van dora, in dezen brief begeerd? Nu, dan kan men wel wat wagen! Ik meen dus:zuster dora heeft eene vriendin, waarvan zij onafscheidelijk is, en aan welke zij alle hare geheimen toevertrouwt. Aan deze moest ik den brief geven - dan ben ik der Abdisse niet ongehoorzaam; en deze mag hem verder bezorgen - dan is zij het ook niet, omdat het bevel alleen aan mij gegeven is.’
Wie was gelukkiger, dan alonzo? Hij gaf den brief en het beursje, en verwachtte niets zekerder, dan - waarom hij zoo vurig gesmeekt had - na eenige uren, langs denzelfden weg, en voor denzelfden prijs, een gunstig antwoord te ontvangen.

{==434==} {>>pagina-aanduiding<<}

De arme briefschrijver! De deurwachtster deed wel haar best; zij maakte eene breedsprakige inleiding bij de vertrouwde, en gaf den brief niet eerder over, vóór dat zij dezelve ter bezorging genegen vond. Het verstaat zich echter van zelve, dat deze vriendin hem, in stilte, in duizend stukken scheurde. Het werd avond. Alonzo hield zich in eene dier voorsteden verborgen, waar men van de groote verandering in de staatzaken niets wist, eensdeels om de verraders te ontwijken, anderdeels om nader bij het antwoord zijner beminde en bij den weg naar Portugal te zijn. Hij ging naar het klooster - de deurwachtster had geen antwoord. Hij schreef nog dringender; die brief had hetzelfde lot, en het boosaardig bedrog der getrouwe vriendin kon des te gemakkelijker verborgen blijven, omdat dora dien avond - zoo als wij aanstonds hooren zullen - niet meer in het klooster was. Mismoedig stapte alonzo in het rijtuig, en vertrok naar zijne bloedverwanten in Burgos, tot dat hij van zijnen - zoo als hij toen meende, ongelukkigen - Koning berigten mogt ontvangen.
Kan men zich nog grooter verdriet verbeelden? Pandolfo ondervond het. Het gemeene volk, dat zich altijd tot denzulken keert, die overwinnend over deszelfs hoofd stapt, trok schreeuwend door de straten, dreigde de vrienden der oude regering met galgen, en bewees de voorkeur der nieuwe regering met ijzeren bouten. Pandolfo liep bij alle lieden van aanzien rond, om te vragen, of de overwinnaar eenen courantschrijver, zoo als hij was, wel zou doen hangen of braden? - hij vroeg, hoewel hij wist, dat die heeren van de zaak zoo weinig wisten als hij. Eindelijk wees men hem naar den Kommandant van de stad. ‘Wees gerust,’ zeide deze zeer goedhartig tot hem. ‘Ik ben verzekerd, dat geen Vorst ter wereld van u en uwe couranten de minste kennis draagt, en ook nooit daarop letten zal.’
Dit was een doodsteek voor den ouden. Het vertroostende van dit antwoord geloofde hij niet; voor zoo nietsbeduidend te worden verklaard, dit kon hij niet verdragen. Wanhopend ging hij naar huis, en sloot zich in zijne kamer op; toen werd hem de courant van diego, voor den volgenden dag, nog nat van de pers, gebragt, welke eerst den nieuwen overwinnaar een herhaald welkom toejuichte, vervolgens alle de aanspraken bevatte, welke dien avond op den

{==435==} {>>pagina-aanduiding<<}
schouwburg zouden plaats hebben, dan eene menigte opschriften, welke bij de algemeene verlichting der stad zouden pronken; dit alles met diego's naam geteekend - en, wel is waar, reeds vooraf voor den intogt des Aartshertogs karel vervaardigd - en eindelijk, onder den titel: Hoe zal hij ze vinden? met eene kluchtige schildering van den invloed eindigde, welken deze gelukkige gebeurtenis op de aanklevers van de tegenpartij zoude maken - waarbij dan allerlei luimige en tastbare uitvallen op onzen ouden en zijns gelijken de gelukkigste waren.
Het blad ontglipte pandolfo's bevende hand; hij zonk neder op eenen stoel, en werd door eene beroerte getroffen; en, daar de natuur meestal die leden het eerst straft, welke het meest gezondigd hebben, zoo verlamden zijne tong en zijne regterhand. De buren kwamen; zij konden hem niet begrijpen; zij haalden dus de dochter uit het klooster.
De goede dora vergat haar eigen leed, om den armen papa regt liefderijk op te passen. Vergeefs! De dag kwam aan; op alle straten verhief zich het gejuich; toen kwam de aanval weder, en verlamde de geheele regter zijde. Toen nu filips binnentrok, voorbij het huis van pandolfo, waar juist eene schaar toonkunstenaars geplaatst was; toen deze nu, op leven en dood, bliezen en speelden, terwijl het volk luidkeels schreeuwde: ‘Leve! leve!’ toen - stierf de arme man, en de tranen der goede dochter konden hem niet weder doen ontwaken.
De overwinnaar had de voorzigtigheid, overal, waar hij kwam, de kassen en de posterijen in beslag te nemen, opdat van alles, wat hem betrof, niet eerder kennis tot het publiek kwame, vóór dat hij zelf goedvond die te geven. Dit deed hij thans met zoo veel te meer zorgvuldigheids, daar hij wist, dat in Madrid de kassen en de tegenstrevers talrijk waren. Vanhier dan ook, dat alonzo eenige weken in Burgos was, vóór dat hij tijding kreeg van den gelukkigen ommekeer van zaken. Thans vloog hij terug, om zich aan de voeten van zijnen Vorst en in de armen van zijn meisje te werpen; want hij dacht, dat de oude heer nu geene zwarigheden meer konde maken - hetwelk dan ook het geval was.
Hij kwam aan het klooster; men gaf hem berigt van pandolfo's dood, en van dora's intrek in haar huis; daar-
{==436==} {>>pagina-aanduiding<<}
henen begaf hij zich nu, en trad binnen, zoo als de Koning in hamlet - met één vrolijk en één treurend oog. Dora stond juist voor den spiegel, om uit eenige modellen van rouwhoeden dien uit te zoeken, welke met hare droefheid het voordeeligst strookte; toen zag zij alonzo - hare tranen vloeiden, en teedere verwijtingen volgden. De minnaar begreep er geen woord van, en vreesde reeds, dat de smart eenen zekeren invloed op het denkvermogen van zijne vriendin had gehad - toen zij elvira noemde, hij dezen naam als eenen draad opvatte, en aan denzelven allengskens den geheelen zamenhang harer verwijtingen vastknoopte. Hoe ontroerd waren zij beiden! hoe hartelijk schouken zij elkander vergiffenis! hoe teeder betreurden zij, dat de diepe rouw hen noodzaakte, hunne vereeniging nog een half jaar uit te stellen!
Op den laatsten dag van dit half jaar, echter, kwam hunne verbindtenis des te gelukkiger tot stand. Don diego had, onder allen, het schoonste bruilostsdicht ingeleverd, opdat alonzo hem den nieuwen Koning mogt aanbevelen, wanneer men iemand tot schrijver van eene nieuwe hofcourant mogt zoeken. Elvira, op den naam alonzo verliefd, wreekte zich van hem - in de armen van een' zijner naamgenooten.





Na de herstelling mijner kinderen.


Dartelt vrolijk aan mijn zijde, kind'ren! waar mijn hart voor slaat, 
Met het blosje der gezondheid weêr gesierd op 't lief gelaat. 
Dartelt vrolijk aan mijn zijde, kind'ren! waar mijn ziel in leeft. 
Ja, ik voel het, wat de Algoedheid mij, in u, mijn telgen! geeft; 
'k Voel het, heden, meer dan immer, nu het bang gevaar verdween, 
En de nacht is weggevaren, waar geen lichtstraal mij omscheen; 
Nu ik u, verlost van 't lijden en ontheven aan de smart, 
Weêr mag drukken, weêr mag pressen aan 't verruimde vaderhart; 
Nu de wrange lijdensbeker is geledigd tot den grond; 
Nu ik alles dacht te derven, maar ook alles wedervond; 
Nu mijn hart, bij 't reinst genieten, u de leus der blijdschap geeft. 
Dartelt vrolijk aan mijn zijde, kind'ren! waar mijn ziel in leeft. 
 
Hoogstweldadig, o mijn telgen! was dat lijden, was die smart: 
't Bragt u, kon dit mog'lijk wezen! nader nog aan 't ouderhart. 

{==437==} {>>pagina-aanduiding<<}

Vreugde moge ons bloemen telen, maar de smart kweekt liefde en min, 
En het hart drinkt nektarteugen uit den lijdensbeker in. 
Liefde leert haar krachten kennen bij het klimmen van den nood. 
Liefde wint den zwaarsten kampstrijd; zij is sterker dan de dood! 
Ja, mijn telgen! 'k heb geleden, toen ik, rust'loos, afgemat, 
Met terneêrgeslagene oogen, naast uw ziekbed nederzat: 
Maar de liefde schonk mij krachten; zij gaf hoop en moed en troost, 
En mijn weenen werd aanbidden van den Vader van mijn kroost; 
Dat aanbidden werd gelooven: God is altoos wijs en goed! 
't Schonk de langverloren' kalmte weêr aan mijn geschokt gemoed. 
 
Schatten! 'k hield u voor verloren, in den druk der droefenis; 
'k Zag mijn bloempjes reeds verwelken, en ik treurde om haar gemis; 
'k Hield het scheiden reeds als zeker, en mijn somber snarenspel 
Klonk en weêrklonk langs de wanden, reeds voor u, het jongst vaarwel! 
'k Zag de lijkbaar reeds voor de oogen, daar de hoop mijn ziel begaf; 
Telgen! 'k zag, in mijn verbeelding, u reeds dragen naar het graf; 
'k Zag mijn woning uitgestorven, en geen stam'lend kinderwoord, 
Eens mijn wellust en mijn hemel, werd meer aan mijn' disch gehoord: 
'k Vond mij van mijn kroost verlaten; 'k zag mij, met mijn gade alleen, 
Nu eens klagend, dan weêr zwijgend, 't zware levensspoor betreên. 
'k Hield het alles reeds verloren; maar, ik heb mijn' schat weêrom! 
Hier voegt juichen en aanbidden; 't hart zij hier het heiligdom! 
 
Bij dat vreezen voor 't verliezen rijst de waarde van den schat, 
Die, in 't leven, ons gegeven, alles voor de ziel bevat. 
Bij dat duchten, bij dat schokken, bij den angst, die 't hart beroert, 
Wordt de band der huw'lijksliefde vaster nog om'tkroost gesnoerd. 
Waar kan redding ooit doen juichen, dan na 't prangen van den nood? 
Waar praalt ooit het leven schooner, dan na 't wijken van den dood? 
Wie zal ooit de lente roemen, in haar schoonheid, jeugd en pracht, 
Als de winter haar niet voorgaat met zijn' langen doodschen nacht? 
Kronkelt hier de weg van 't leven nimmer door een zandwoestijn, 
Dan kan zelfs het zalig Eden voor het hart geen Eden zijn. 
o, Mijn dierb'ren! 't was uw redding uit gevaar en stervensnood, 
Die voor mij een bron van wellust, rein en onvermengd, ontsloot. 
 
Alles wisselt hier op aarde; ramp en voorspoed, vreugd en druk. 
Op het lijden volgt verblijden; op de droefheid, waar geluk. 

{==438==} {>>pagina-aanduiding<<}

Naast den bitt'ren lijdensbeker staat de schaal van 't hoogst genot. 
Alles wisselt en verandert: onbestendig is het lot. 
Maar, het bitt're van dit leven maakt den kelk der vreugd eerst zoet, 
En het smaken van zijn teugen doet den matten pelgrim goed. 
Maar dat duchten, maar dat schokken, maar de vrees, die 't hart benaauwt, 
Schenkt der rust een hooger waarde, als zij ons vertroosting dauwt. 
Hoe verkwikkend is de kalmte, als de storm heeft uitgewoed, 
En de glans van maan en starren zich weêr spiegelt in den vloed! 
Hoogstweldadig is het lijden: 't voert en leidt ons tot genot; 
't Brengt ons hooger doelwit nader, en de juichtoon klimt tot God! 
 
Dichters! kunt gij, in uw zangen, schetsen, wat een vader smaakt, 
Als het aanzijn van zijn telgen zijn geluk volkomen maakt? 
Ja, gij moogt dat heil gevoelen, bij den aanhef van uw lied; 
Maar het schetsen, in uw zangen, dichters! neen, dit kunt gij niet. 
't Is een nam'loos zielsgenoegen, blijdschap, die 't gemoed verrukt, 
Maar door woorden nooit omschreven, door geen taal nog uitgedrukt! 
'k Voel het; maar ik heb geen klanken, waardig 't goed, voor mij bewaard. 
Telgen! telgen! 'k heb u weder: ja, gij zijt, door God, gespaard! 
o, Dat smaken, dat genieten van de zoetste vrucht der min 
Heeft voor ouders, die 't beseffen, heeft voor mij den hemel in! 
Komt dan, dartelt aan mijn zijde, kind'ren! waar mijn hart voor slaat, 
Met het blosje der gezondheid weêr gesierd op 't lief gelaat. 
 
Neen, ik heb u niet verloren, en mijn boezem beeft niet meer: 
't Eenmaal kwijnend levensplantje wast en tiert en bloeit nu weêr. 
o, De blijdschap kiest weêr woning, waar mijn hand den treurtoon sloeg, 
Waarik, schreijend, van Gods goedheid, 't leven van mijn kind'ren vroeg! 
Vreugd vervangt de boezemsmarten, en het danklied mijn geween; 
't Heil des levens, dierb're telgen! dartelt, met u, om mij heên. 
Komt, aan 't harte van um' vader, kind'ren! waar mijn ziel in leeft: 
'k Mag u weêr gezond aanschouwen, en genieten, wat God geeft. 
Dartelt vrolijk aan mijn zijde, thans verlost van leed en pijn; 
'k Heb met u den druk gedragen, ook uw vreugd zal mijne zijn, 
Vader! waar Gij zielen strengelt door zoo rein een' liefdeband, 
Wordt de wellust reeds genoten van volmaakter vaderland! 
 
5 Febr. 1817.

w.h. warnsinck, bernsz. 



{==439==} {>>pagina-aanduiding<<}

Openbare gebouwen in Parijs.

(Uit het Engelsch.)

Bij een overzigt van Parijs onderscheidt zich het Hotel des Invalides door deszelfs vergulden koepel, een ongemeen verschijnsel in de Europesche bouwkunde, den aanschouwer luid, als 't ware, toeroepende, dat eene wenschelijke rustplaats voor den krijgsman, in den dienst verminkt of verouderd, een voornaam voorwerp is van de zorge der natie en van den Vorst. Een gevleugelde leeuw, een zegeteeken, der aanzienlijke Republiek van Venetië ontroosd, (naderhand echter teruggegeven aan den Senaat van Venetië) staat op een hoog voetstuk bij den ingang der laan, die naar de poort of het ijzeren hek leidt. Het gebouw vertoont slechts één breed front, doch is voor het overige vierkant, bevattende in zich verscheidene binnenplaatsen, met galerijen, waarin omstreeks drieduizend personen kunnen verzorgd worden. Men ontdekt in elk gedeelte van dit hospitaal eene groote oplettendheid op versche lucht en zindelijkheid. De slaapkamers der patienten hebben eene volkomen vrije lucht door vensters over de bedsteden, die het uitzigt hebben in kleine tuinen. Voor de bedsteden hangen witte gordijnen, en naast dezelve staat eene latafel: de tinnen bekkens voor de soep schitteren u tegen door hunne helderheid. Men vindt er tuinen voor hen, die in staat zijn om te wandelen, met overdekte plaatsen, om hen te beschutten voor regen en zonneschijn. De eetkamer der officieren is versierd met geschilderde afbeeldsels der steden, ingenomen in den jare 1672. De kamer der soldaten bevat afteekeningen slechts van de schetsen der sterkten, in het jaar 1667 veroverd. De groote keuken is hoog van verdieping en zeer zindelijk, doch, naar het uiterlijke aanzien, niet groot genoeg voor zulk een gesticht. Er is een afzonderlijk stookhuis voor de apotheek. De kapel heeft niets bijzonder uitstekends; maar men heeft de grootste oplettendheid en kosten besteed aan dat gedeelte van het gebouw, dat onder het dak
is, en aan het dak zelve. De bouworde van dit gedeelte, in de gedaante van een kruis, is allerschoonst; de grond van de rotoude en der bijgelegene kapellen is van marmer, versierd met fleurs de lis. Hier is een gedenkteeken ter eere van vauban opgerigt, zoo als het bijschrift luidt, door Zijne Ma-
{==440==} {>>pagina-aanduiding<<}
jesteit den Keizer en Koning, 1807. Nog een ander gedenkteeken voor turenne, die verbeeld wordt stervende in de armen der overwinning in het gevecht van Turkheim in 1675, in basrelief. Het binnenste gedeelte van den koepel en het verhemelte is versierd met fraaije schilderijen in rijk vergulde lijsten. Dit hospitaal was oorspronkelijk gesticht door lodewijk den XIV.
Het Vondelinghuis is nu gesteld onder het opzigt van hetgene zij noemen la Maternité. Het gebouw bevat slechts een honderdtal bedden, of liever ijzeren wiegen, in één groot vertrek, behalve eene kamer voor zieke kinderen; deze wiegen zijn voorzien van witte kleeden, en het vertrek schijnt ruim genoeg voor het gemelde aantal kinderen onder de twee jaren; want na dien ouderdom zendt men hen naar andere huizen, die zij Hospices des Orphelins (Weeshuizen) noemen. De honderd wiegen in dit vertrek zijn niet altijd bezet, hoewel somwijlen het getal niet toereikt. Daar dit Instituut gezegd wordt van grootere uitgebreidheid te zijn dan eenig ander van die soort, moeten vreemdelingen, die het bezoeken, natuurlijk verbaasd staan over het geringe aantal van kinderen, die hier verzorgd worden; maar zij staan nog meer verbaasd, dat het aantal, dat bij minnen te platten lande besteed is, veertienduizend bedraagt. Ieder kind, dat hier gebragt wordt, heeft een nommer aan zijne muts vastgemaakt, dat bij allen geregeld op elkander volgt, en t'elken jare met No. 1 van voren af aan begint: het nommer op dezen dag (16 September) was iets hooger dan 3,600.
Van de Hospices des Orphelins, naar welke de vondelingen verzonden worden, wanneer zij twee jaren oud zijn, vindt gij er een in de Rue St. Antoine. Dit is een zeer goed gebouw, insluitende een groot vierkant plein, met boomen beplant, en eene ruime kapel. De vertrekken zijn luchtig en zindelijk, en het huisraad netjes onderhouden. De kinderen zien er zindelijk genoeg uit, doch niet zoo als wij het in Engeland gewoon zijn. Zij zien er tevens gezond uit, de algemeene ligchaamsgesteldheid van Fransche kinderen in aanmerking genomen zijnde. De meisjes naaijen het linnengoed voor haarzelve en voor de jongens, wanneer dezen op een beroep gezonden worden. De voedsters behooren tot eene geestelijke orde, en hebben een zeer eerwaardig voorkomen.
Verscheidene hospitalen dragen den naam van Hospices d'In-
{==441==} {>>pagina-aanduiding<<}
curables, waarmede geene krankzinnigen bedoeld worden, maar verminkten, hoogbejaarden en onherstelbaar zieken. Een groot hospitaal van deze soort is er in de Rue Recollet, voormaals een monnikenklooster van de Recolletten. Het is een schoon, groot, steenen gebouw, met een open plein langs het geheele front, en bevat omtrent vijfhonderd patienten. In deze zelfde nabuurschap is mede het groote hospitaal van St. Louis, waarin men zich bepaalt tot lijders aan allerlei besmettelijke ziekten, waarvan het ongeveer twaalfhonderd in zich bevat. De lagere slaapkamers zijn gewelfd en gewit, en hebben elk drie rijen bedden, zonder gordijnen, en geheel open voor de lucht. Ook vindt men er eene zeer groote kerk. Val de Grace, een ander hospitaal, was voormaals eene kweekschool; een zeer schoon gebouw, en een der sieraden van Parijs.

Perzische zegels.

In Perzië berust de geloofwaardigheid van eenen koopmansbrief, even als van eenen wissel, doorgaans op het zegel. Eene behoorlijke onderteekening is in het geheel niet noodig, en dikwijls zijn de stukken met de hand der afzenders niet geschreven. Vandaar is ook het zegel van het hoogste gewigt. In hetzelve staat de naam, en, zoo hij er eenen heeft, ook de titel des eigenaars, zoo wel als de dagteekening, wanneer het zegel gesneden is, gegraveerd. Het beroep van eenen zegelsuijder vooronderstelt het grootste vertrouwen, en is niet zonder gevaar. Hij moet van alle zegels, welke hij vervaardigt, een register houden, en wanneer den persoon, wien hij het verkocht heeft, hetzelve ontstolen wordt, of wanneer het verloren raakt, zoo zou de misdaad, om een ander volkomen gelijk te maken, hem het leven kosten. Hij moet de wezenlijke dagteekening, wanneer het zegel gesneden is, in hetzelve aanteekenen, en diegene, wien het behoort, moet van het gebeurde door de geloofwaardigste lieden een bewijs laten opmaken, en zijnen correspondenten kennis geven, dat hij alle met zijn vorig zegel gestempelde documenten en rekeningen, van den dag af, dat hetzelve verloren geraakt is, voor nul verklaart.


{==442==} {>>pagina-aanduiding<<}

Gelaarsde varkens.

Varkens in wapenrusting zijn wel eens beschreven of aangeduid, maar het is moeijelijk personen te vinden, die als ooggetuigen dit zouden kunnen bevestigen; doch in Zuid-Amerika dragen vele varkens laarzen, zoo als de menonville, een geloofwaardig Schrijver, getuigt in zijne Reizen naar Guaxaca. Eenen naauwen weg, zegt hij, in eene rots uitgehouwen, bewandelende, had ik eene zonderlinge ontmoeting; het was een Indiaan, die een paar varkens naar Guaxaca voortdreef. Zij waren monstreus groot, zoo dat ik genoodzaakt was op zijde te gaan en staan te blijven, om de beesten te laten voorbijgaan. Terwijl ik oplettend naar dezelve keek, ontdekte ik, niet zonder uitbarsting van lagchen over de misselijke vertooning, dat zij eene soort van schoenen, of liever laarzen, aan hadden. Wat! zeide ik in mijzelven, een varken gelaarsd, terwijl de arme Indiaan, die het drijft, barrevoets gaat! De varkens hadden in waarheid, om elk der gewrichten hunner verdeelde klaauwen, eene laars met eene zool van grof leder; en het geheel was zoo netjes gemaakt, en sloot zoo naauwkeurig om de gewrichten, dat ik in den eersten opslag waarlijk meende, dat het natuurlijke aanhangsels waren, tot het dier behoorende. Ik sprak den Indiaan aan om onderrigt; hij scheen medelijden te hebben met mijne onwetendheid, en antwoordde op eene zeer phlegmatieke wijze, dat het geschiedde om de dieren te bewaren voor het zweren der voeten. Bij nadere overdenking kwam mij deze beweegreden zeer gepast voor; want de dieren waren zoo vet, en zijn van nature zoo log, dat, waren zij niet gelaarsd geweest, terwijl zij eenen togt van vijfentwintig mijlen moesten afleggen, en waren hunne pooten gewond geworden, zij zouden neêrgevallen zijn, en zeker op den weg liggen gebleven.

Catharina de II.

In de haven van Kroonstad ontstond eenmaal brand aan boord eens fregats. Er werden nasporingen te werk gesteld, om de oorzaak dezes ongelukkigen toevals te ontdekken, hetwelk men algemeen aan eenen kwalijkgezinden toeschreef. Verschei-
{==443==} {>>pagina-aanduiding<<}
dene matrozen werden verdacht en geprangd om het misdrijf te bekennen. De Keizerin, de zaak vernomen hebbende, antwoordde: ‘Ik heb in mijne jeugd geleerd, dat de vermenging van sommige koude zelfstandigheden van zelve vuur voortbrengt; welligt ontstond de brand door zoo een ongelukkig toeval, en het zou treurig zijn, onschuldigen daarvoor te straffen.’ Zij stelde eene Commissie aan, om het fregat te onderzoeken, en de mogelijke aanleiding tot den brand na te vorschen. De Commissie ontdekte, dat dezelve ontstaan was door een vat olie, dat in den hoek des haards op een' hoop roet was geworpen. Dit vermoedde men ten minste, en berigtte het der Keizerinne, welke terstond het ontslag der beschuldigden gebood.

Naïf zelfgevoel.

Pater d'harrouls verhaalt: ‘Toen Pater bourdaloue te Rouaan predikte, verlieten de kunstenaars hunne werkplaatsen, de koopluiden hunne winkels, de advocaten de geregtshoven, de artsen hunne kranken, de oude wijven haar spinnewiel. Toen ik, na hem, aldaar predikte, bragt ik alles weder in orde; geen mensch ging meer van zijnen post.’

Ontijdige openhartigheid.

Den Inwoneren van de Stad Beaune, in Frankrijk, is zekere naïve trouwhartigheid eigen, die hen van alle hunne landsluiden onderscheidt. Lodewijk de XIV trok eens door deze Stad. Hij werd op het Stadhuis geherbergd en onthaald. De Maire en de overige Raadsleden maakten Z.M. aan tafel hunne opwachting. ‘Inderdaad, Mijne Heeren,’ sprak de Koning, wien de Bourgonje smaakte, dien men hem schonk, ‘uw wijn is lekker!’ - ‘o, Sire!’ antwoordde de Maire zeer naïf, ‘wij hebben er, die nog veel beter is.’ - ‘Waarschijnlijk,’ hernam de Koning glimlagchende, ‘bewaart gij dien dan voor betere gelegenheden!’

Edel antwoord.

Keizer frederik de III werd gevraagd: welke menschen hij meest beminde. Dezulken, hernam hij, die mij niet meer vreezen, dan god.





{==444==} {>>pagina-aanduiding<<}

Jan's gevoelen over zijn' heer.


Mijn Jonker heeft een vreemde kwaal; 
Men weet niet, wat hem deert; 
En vinden wij niet spoedig baat, 
Dan loopt het wis verkeerd. 
 
Verleden zondag, 's morgens vroeg, 
Riep hij: ‘Mijn laarzen, Jan!’ 
En toen hij daarmeê vaardig was: 
‘Waar zijn mijn gespen dan?’ 
 
Aan tafel gaat het kluchtig toe: 
Nog gistren - ha, ha, ha! 
Blies hij, als ware 't rijstebrij, 
Uit al zijn magt de sla. 
 
'k Had onlangs hem een boek gebragt: 
Terwijl hij leest, (hoe raar!) 
Neemt hij zijn pijp, en klopt die uit, 
En roept fluks: ‘Binnen maar!’ 
 
Laatst zat zijn poedel naast zijn' stoel. 
('t Was op een speëlpartij.) 
Hij houdt de kaart hem voor, en zegt: 
‘Wat dunkt u: spelen wij?’ 
 
't Gezelschap, op een' zoelen dag, 
Dronk onlangs buiten thee: 
Hij neemt den trekpot, op mijne eer! 
En giet er de asters meê. 
 
Op onze laatste hazejagt, 
Daar ging het treflijk toe! 
Hij legt zijn' snaphaan aan, en - paf! 
Hij schiet een magre koe. 
 
Er schijnt in heel de Apteek geen drank, 
Geen kruid, dat hem gerieft: 
De Dokter spreekt van d' onderbuik; 
Ik zeg: hij is verliefd! - 
 
Vrij naar het Hoogduitsch.

IJ. 







{==445==} {>>pagina-aanduiding<<}

Mengelwerk.

Verhandeling, over Miguel de Cervantes Saavedra.

Door Gerrit Joan Meijer (*).

Miguel de cervantes saavedra werd, naar het gevoelen der meeste Spaansche Schrijveren, te Alcala de Henares, den 9 October 1547, geboren. Kort na zijne geboorte begaven zich zijne ouders ter woon naar Madrid. Volgens hunnen wensch zoude de jonge cervantes een der drie hoofdvakken kiezen, welke toen alleen eenig vooruitzigt gaven, Godgeleerdheid, Regtsgeleerdheid, of Geneeskunde; hij had echter, naar zijne eigene belijdenis, zulk eene heerschende neiging voor de Dichtkunst, dat hem elke andere oefening mishaagde. De eerste proeven, welke hij van zijnen aanleg voor de dichtkunst gaf, verdienen alleen daarom opmerking, omdat zij de eerstelingen van een groot vernuft zijn. Daar zij echter geene bijzondere verwachting inboezemden, werd cervantes niet gezocht, en hij zag zich daardoor gedoemd, zijn leven lang tegen armoede en behoefte te worstelen. Mismoedig verliet hij in 1569 zijn vaderland, en ging naar Italië, alwaar hij door den Kardinaal julio aquaviva werd opgenomen. Slechts één jaar bleef hij in het huis van dezen, toen hij eenen nieuwen werkkring verkoos, welke met zijne toenmalige zielsgesteldheid beter strookte.
Sultan selim verbrak den vrede met Venetië, en zond zijne vloot naar Cyprus. De Venetianen riepen al-
{==446==} {>>pagina-aanduiding<<}
le Mogendheden, vooral pius V, tot onderstand tegen de Turken op. Pius benoemde den Hertog colonna tot Vlootvoogd. In het eerste jaar werd veel verloren; in het tweede kwam men tot beslissing, en de slag bij Lepanto voltooide de luisterrijkste overwinning, welke de Christenen in de zestiende eeuw hebben behaald. Cervantes, die als officier der Pauselijke vloot in dezen slag diende, had zich daarbij een moedig krijgsman bewezen, en het ongeluk gehad, zijnen linker arm te verliezen. Deze deerniswaardige verminking weêrhield hem niet, na het einde van dezen oorlog, die loopbaan te vervolgen. Hij trad nu in dienst van zijnen Vorst, Koning filips den II. Toen hij echter in 1575 van Napels naar Spanje wilde oversteken, werd de galei, waarop hij zich bevond, door eenen Algerijnschen zeeroover genomen, en cervantes naar Algiers gebragt, alwaar hij, als slaaf van arnaut mami, alles moest dulden, wat zijn stand, en de met wreedheid gepaarde hebzucht van zijnen meester, onverdragelijks opleverde. Zijn toestand scheen wel ingerigt te zijn, om zijne ziel te verdrukken; maar, in plaats van zijnen moed te verliezen, ontwikkelde zich zijne heldenziel nog meer, en waagde zich aan de stoutste en gevaarlijkste ontwerpen tot herkrijging zijner vrijheid. De opziener der slaven van mami had, in de nabijheid van Algiers, digt bij de zee, eenen tuin, waarin een hol was. Cervantes ontdekte dit, ontvlugtte uit zijne gevangenis, en verborg zich in hetzelve. Zijn voorbeeld werd door vijftien andere aanzienlijke slaven
gevolgd, die eindelijk den tuinman, ook eenen slaaf, en eenen anderen gevangenen, door de belofte van vrijheid, overhaalden, dat de eene hen bewaakte, en de andere hun levensmiddelen verschafte. Verscheidene maanden bragten zij in dit hol door, en ademden alleen des nachts de vrije lucht, toen een ander gevangene, die van het geheim wist, zijnen losprijs betaalde, en naar zijn vaderland terugkeerde. Hij beloofde aan cervantes en deszelfs leedgenooten,

{==447==} {>>pagina-aanduiding<<}
om spoedig met een vaartuig weder te keeren, en hen uit de slavernij te verlossen. Hij vervulde die belofte, keerde uit zijn vaderland terug, en bereikte de hoogte van Algters. Hij kende de ligging van den tuin en het hol naauwkeurig; hij landde; het was nacht. Helaas! zijn vaartuig werd ontdekt, en het geschreeuw der Mooren noodzaakte hem weder zee te kiezen. Onze gevlugte gevangenen werden opgespoord, en moesten nu alle de wreede behandelingen ondervinden, welke hunne poging, om zich in vrijheid te stellen, naar het begrip der Barbaren, verdiende.
Alles, wat cervantes tot nu toe had doorgestaan, en wat hij nog verder moest dulden, spoorde hem slechts aan, om nog meer te wagen. Hij was onuitputtelijk in ontwerpen. Viermaal zettede hij zijn leven in gevaar; en, toen hem alles mislukte, beraamde hij de vermetele onderneming, een volkomen oproer in Algiers te stichten, met het bepaalde doel, om de geheele Middellandsche zee, in ééns, van zeeroovers te zuiveren. De bloohartigheid van eenen deelgenoot verried hem. Cervantes werd in den slavenkerker gebragt, alwaar hij wel streng bewaakt, maar echter met die onderscheiding en achting werd behandeld, welke eene groote ziel in alle oorden, in alle betrekkingen des levens en altijd weet in te boezemen.
Eindelijk werd door zijne moeder en zusters en andere menschenvrienden zijn losprijs betaald. Cervantes kreeg zijne vrijheid weder, en, nadat hij omtrent zes jaren in slavernij had doorgebragt, keerde hij, in het begin van het jaar 1581, naar zijn vaderland terug.
De drift, waarmede hij zich nu weder aan de dichtkunst overgaf, vertoont ons de pijnlijke onthouding, waarin zijn vlugge geest zoo lang geleefd had. Zijn voornemen, om der Zanggodinnen, de gezellinnen zijner vroegere jeugd, getrouw te blijven, en, wat zijn lot ook zij, van haar alleen eene vergoeding voor al zijn lijden te verwachten, was nu onwrikbaar gevestigd. Zijne eerste proeve was de galatéa, een her-
{==448==} {>>pagina-aanduiding<<}
dersdicht, hetwelk geheel naar den geest des toenmaligen tijds moet worden beoordeeld. Kort hierna begaf hij zich in het huwelijk; en, om in de daardoor veroorzaakte meerdere behoeften te voorzien, bepaalde hij zich tot het tooneel, en schreef, in den tijd van weinige jaren, dertig tooneelstukken, welke meest allen in den stroom der vergetenis zijn verloren geraakt.
Daar ook als tooneelschrijver geene uitzigten voor hem zich openden, volgde hij het hof naar Toledo. Hier verkreeg hij een klein ambt, welks naam en aard zijne levensbeschrijvers niet vermelden. Ter vervulling van dit ambt moest hij eene reis doen naar het gewest van La Mancha. In een dorp aldaar kreeg hij geschil met de bewoners, die hem mishandelden, en in eene gevangenis wierpen. Hoe lang hij daarin gezeten hebbe, is onzeker; echter verhaalt cervantes in de voorrede van zijnen don quixote, dat hij het begin dezer fabel in die gevangenis bearbeid heeft. Zonder de plaats te noemen, maakt hij dezelve tot de geboorteplaats van zijnen held, en geeft daardoor aan die dorpelingen eene onsterselijkheid, welke, als belooning voor het onthaal, dat hij bij hen gevonden had, voorzeker de beste wraak was, welke hij nemen konde.
Het eerste deel van dit beroemde werk verscheen in het jaar 1605. Cervantes schreef de opdragt, in den naam der toovergodin urganda, aan den Hertog van bejar, in de hoop, dat het aanzien van zulk eenen beschermheer ter aanbeveling van zijn werk konde dienen. Hij vreesde namelijk, dat het met eenen amadis van gallië, renaldos van montalva en andere mogt gelijk gesteld en niet gelezen worden. De Hertog wilde in 't eerst niets van eene opdragt hooren. Cervantes bad, slechts één hoofd, stuk te mogen voorlezen; dit werd hem toegestaan, en de indruk dezer voorlezing was zoodanig, dat de Hertog alle vooroordeelen verzaakte, den schrijver met lof overlaadde, en zelf om de opdragt verzocht. Om zijn wit nog zekerder te treffen, schreef cervantes

{==449==} {>>pagina-aanduiding<<}
een klein stukje, aan hetwelk hij den zonderlingen titel van Voetzoeker gaf. In hetzelve beoordeelde hij zijn eigen werk, en, zonder iemand te noemen, zeide hij, als in vertrouwen, dat hetzelve een hekelschrift op eenige der aanzienlijkste, bekende, groote personaadjen was. Deze kunstgreep gelukte hem bij uitnemendheid. Don quixote werd algemeen en gretig gelezen, en, hoewel men niet vond, hetgeen men zocht, men las desniettemin met de grootste oplettendheid; en dit was alles, wat cervantes had gewenscht. Don quixote verspreidde zich weldra door geheel Europa, en overal werd hij met genoegen en bewondering ontvangen.
De luister, welken hij zijn vaderland schonk, had echter niet die gelukkige gevolgen voor cervantes, dat hij zijn lot verbeterd zag. In alle zijne pogingen te leur gesteld, wilde hij geene stappen meer wagen. Met even veel bescheidenheid als zelfvoldoening begaf hij zich in de eenzaamheid, om zich zelven en der wetenschappen te leven, al ware het dan ook onder de verdrukkingen der armoede.
Ettelijke jaren verliepen er, vóór dat hij weder als schrijver optrad. In 1613 gaf hij zijne twaalf bevallige Vertellingen uit, welke hij zijnen weldoener, den Graaf van lemos, toewijdde; en in 1614 zag zijne Reis naar den Parnassus het licht. Het tweede deel van don quixote was nog niet verschenen, hoe ongeduldig men hetzelve ook te gemoet zag. Eindelijk verscheen een tweede deel, maar van eenen anderen schrijver, die, in zijne voorrede, cervantes durfde bedillen, en hem oud, nijdig en gemelijk noemde. Tijdgenooten en nakomelingen hebben dezen onbevoegden plaatsvervanger met het verachtelijkst stilzwijgen gestraft; en cervantes regtvaardigde zich alleen door het schrijven des tweeden deels van zijnen don quixote, hetwelk in 1615 te Madrid gedrukt werd.
Dit was het laatste werk, dat bij zijn leven werd uitgegeven. Hij werkte sedert eenigen tijd aan eenen Ro-
{==450==} {>>pagina-aanduiding<<}
man, de wederwaardigheden van persiles en sigismunda. In October 1615 schreef hij aan den Graaf van lemos, dat dit werk binnen vier maanden zoude voltooid zijn. Hij hield woord. In April van het volgende jaar had hij hetzelve geëindigd; en men mag zeggen, dat hij, als 't ware, met de pen in de hand gestorven zij. Sedert langen tijd werd hij met eene belemmerde ademhaling gekweld; alle gebezigde middelen waren vruchteloos; alle hoop op herstel verdween; hij voelde zijn einde naderen, schreef nog de luimige voorrede voor gemelden Roman en eenen geestigen brief aan den Hertog, en stierf in eenen ouderdom van 68 jaren en 6 maanden, den 23sten April van het jaar 1616, juist op denzelfden dag, toen in Engeland de beroemde william shakespeare overleed.
Verscheidene andere werken had hij begonnen, maar niet geëindigd, en van dezen zijn slechts de titels tot ons gekomen. De voltooide Roman viel zijner weduwe ten deel, die hem in 't volgende jaar in het licht gaf.
Hoeveel genoegen en schoonheden de beoefenaars der Spaansche letterkunde in de overige werken van cervantes ook vinden, zijn don quixote alleen is min of meer aan geheel het letterminnend Europa bekend; weshalve ik mij voorgenomen heb, over dezen thans Ul., Mijne Heeren, te onderhouden. - Ik wil mijne krachten aan eene ontleding van dit meesterstuk der zuidelijke letterkunde beproeven, en ik reken daarbij op uwe welwillende toegeeflijkheid.
De meeste geleerden, welke getracht hebben den don quixote te verheerlijken, hebben zich meer toegelegd, om denzelven eenen algemeenen lof toe te zwaaijen, dan om deszelfs bijzondere schoon- en voortreffelijkheden te ontleden. Hoe moeijelijk dit laatste ook zij, is het echter volstrekt noodzakelijk, om de geheele verdienste des schrijvers aan te wijzen, en den lof zijns werks te wettigen.
Gewoonlijk beoordeelt men de werken van dichter-
{==451==} {>>pagina-aanduiding<<}
lijk vernuft door vergelijking met andere soortgelijke voortbrengselen. Het genoegen, hetwelk een kundig lezer in de enéas van virgilius vindt, dient hem meestal tot regelmaat, om over het verloste Jeruzalem van tasso, het verloren Paradijs van milton, den messias van klopstock en andere te oordeelen. Hoe verkeerd en onregtvaardig dit veelal zij, is reeds meermalen aangetoond, en bleek mij, bij de beoordeeling van den don quixote, nog duidelijker. De fabel van dit werk is oorspronkelijk en eenig in hare soort, en kan dus aan geene wet van vergelijking onderworpen worden. In dit geval van oorspronkelijkheid en eenigheid staat cervantes gelijk met homerus, met welken onze Spanjaard ook nog andere overeenkomsten heeft. Beiden werden gedurende hun leven en in hun vaderland weinig geacht; beiden werden na hunnen dood algemeen bewonderd en vereerd. Zeven aanzienlijke steden van Griekenland betwisten elkander de eer, de bakermat van homerus geweest te zijn; zes Spaansche steden worden genoemd als de geboorteplaats van cervantes. Beiden waren vernuften van de edelste soort, geboren om andere vernuften te kweeken, en om eene eigene heerschappij in het gebied der letteren te verkrijgen; en beiden putteden alleen uit de schatkamer der verbeelding, welke de natuur voor hen ontsloten had. Homerus echter, zijne vlugt verheffende, vertoont ons de geheele majesteit zijner Goden, de geheele grootheid zijner helden, en den geheelen rijkdom van het heelal; cervantes daarentegen, minder stout en meer omzigtig, vergenoegt zich met de gebreken der menschen naar de natuur te schetsen, uit
de schuilhoeken van het menschelijk hart de grondtrekken voor zijne lessen op te delven, en dezelven met al de bevalligheid te versieren, waardoor zij nuttig en aangenaam worden. Homerus trekt de menschen uit hunnen kring, om dezelven grooter te schilderen; cervantes geleidt ons tot ons eigen ik terug, om ons te verbeteren. Bij homerus is alles verheven;

{==452==} {>>pagina-aanduiding<<}
bij cervantes alles natuurlijk. Beiden zijn groot, voortreffelijk en onnavolgbaar.
Behalve deze kleine vergelijking met den vader der Grieksche dichteren, wiens schoon- en voortreffelijkheden een regt van wetgeving hebben verkregen, zoo dat dezelve, met behoorlijke wijziging, op alle dichterlijke voortbrengselen worden toegepast, en welke cervantes altijd voor oogen had, hoe verschillend zijn ontwerp van dat van homerus ook was; behalve dusdanige vergelijking, zag ik alle andere vergelijkingen gaarne uitgesloten, en wilde dit voortbrengsel van een oorspronkelijk vernuft liever naar die wetten beoordeeld hebben, welke eene oordeelkundige lezing geleidelijk aan de hand geeft. Beschouwen wij dan het ontwerp des schrijvers!
Dit was ongetwijfeld geen ander, dan om, onder het kleed eener fabel, de voor zijnen tijd noodzakelijkste waarheden, op eene aangename maar tevens hekelende wijze, onder zijne landgenooten te verspreiden. De begrippen over het nuttige en verdienstelijke van de orde der dolende Ridders, waarover reeds zoo veel gezegd en geschreven is, waren ten tijde van cervantes eindelijk verdwenen; men vond echter altijd nog veel genoegen in het lezen van derzelver bedrijven en levensgeschiedenis. Eene enkele keer droomde men nog van het ongenoegzame der burgerlijke overheden en wetten, en durfde nog lieden terug wenschen, die, onder den schijn van het onregt te wreken, meermalen de schandelijkste buitensporigheden begingen. Dit grondbeginsel, om zich boven wetten en overheden verheven te achten, was en is niet altijd en overal zoo kenbaar en duidelijk, als in het gedrag der dolende Ridders: deszelfs kiem schuilt dikwijls onopgemerkt in het hart van vele menschen; vertoont zich nu eens in het groote, dan in het kleine; nu eens op eene belagchelijke, onschadelijke wijze, dan weder boosaardig, verderfelijk en verwoestend. Immers zagen wij nog in onzen tijd, hoe dit verderfelijk voorwendsel, om ge-
{==453==} {>>pagina-aanduiding<<}
waand ongelijk van Vorsten en volken te wreken, en alle gevestigde orde te verbreken, met eene verwoestende grootheid en met al de toerusting eener helsche boosheid, door een gedrogt werd uitgeoefend, dat, op eene rots geboren, de ongevoeligheid dezer geboorteplaats in zijne ijzeren borst bewaarde, thans ook op eene rots gekerkerd zit, en wiens naam te verachtelijk is, om denzelven te dezer plaatse uit te spreken.
Om dit noodlottig denkbeeld uit te roeijen, zoekt cervantes hetzelve belagchelijk te maken. Hij kiest tot den held zijner fabel eenen man, in dien stand geboren, waaruit eertijds de dolende Ridders te voorschijn traden, van rijpe mannelijke jaren, in de volle kracht zijns ligchaams, met bekrompene middelen, in een afgelegen oord levende, die door het lezen van de bedrijven der dolende Ridders zijne hersenen verzwakt heeft. Om echter de eenheid van handeling niet uit het oog te verliezen, welke in alle voortbrengselen der kunst een volstrekt onontbeerlijk vereischte is, brengt hij ons niet aan de wieg van zijnen held, of verhaalt ons alle deszelfs levensbijzonderheden. Neen! Met het begin en einde dezer krankzinnigheid begint en eindigt ook de fabel; even als de ilias van homerus met den toorn van achilles begint, en met deszelfs voldoening eindigt. En, even als de Grieksche dichter met regt geprezen wordt, dat hij den duur zijner bezongene handeling tot zeven-en-veertig dagen bepaalt, zoo meende ook cervantes binnen den kortst mogelijken tijd zijne fabel te moeten beperken, en laat alle die menigvuldige, telkens afgebrokene en gedurig afwisselende gebeurtenissen binnen den tijd van 165 dagen afloopen. Cervantes doet zijnen held de kluchtigste buitensporigheden begaan, welke meestal deszelfs eigen nadeel ten gevolge hebben; in de overtuiging, dat het menschelijk hart meer gestemd is, om door die onbetamelijkheden te worden beschaamd, welke men in anderen berispt en bespot, dan door die, tegen welke het regtstreeks wordt gewaarschuwd.

{==454==} {>>pagina-aanduiding<<}

Don quixote besluit, in zijne dwaasheid, de orde der dolende Ridders te herstellen. Met dit vaste voornemen gaat hij uit, om gelegenheden op te zoeken, waarin hij de pligten van zijn beroep meent te moeten vervullen; en het dubbel gezigtpunt dezer gelegenheden levert eene onuitputtelijke bron van vermaak voor den lezer op. Ten eerste, het eenvoudig natuurlijke, zonder het minste wonderbaarlijke en onwaarschijnlijke, hetwelk de lezer in alle die gebeurtenissen ziet; en ten tweede, de buitensporige, lachverwekkende gedaante, welke de kranke verbeelding van onzen held aan alle die eenvoudige verschijnselen geeft. In alle zijne ondernemingen verbeeldt hij zich verwinnaar te blijven; in allen ziet de lezer, hoe zijne dwaze pogingen natuurlijk bestraft worden, echter altijd op eene wijze, welke ons medelijden niet te veel gaande maakt. Van het eerste tot het laatste zijner lotgevallen vinden wij eenen natuurlijken zamenhang, en in allen vindt de opgetogene voorstelling van don quixote ook het naauwste verband met zijn beroep en zijne bestemming. Nu eens beproeft hij zijne heldhaftigheid aan ondernemingen, waarbij alleen zijne roekeloosheid getuchtigd wordt; dan weder verbeeldt hij zich, dat zijne tusschenkomst noodzakelijk zij, in omstandigheden, waarin, naar zijne gekrenkte begrippen, de burgerlijke overheid onvoldoende is. Hier waant hij niets dan de gewrochten van boosaardige toovenaars te zien; dáár is hij geheel de ongelukkige speelbal der luimige vrolijkheid.
Maar niet alleen dit tweeledig gezigtpunt, waaruit de lezer en de held der fabel de gebeurtenissen beschouwen, is het, waarbij het wijsgeerig vernuft van cervantes ons wilde bepalen, om door onze lachspieren op ons hart te werken; ook het tweeledig karakter van den held, dat van het begin tot het einde der fabel zoo kunstmatig doorstraalt, moeten wij bewonderen. Daar het een, op menschkundige overtuiging gevestigde, kunstregel is, dat de held van elke fabel bemin-
{==455==} {>>pagina-aanduiding<<}
nenswaardig van aard zij, opdat de lezer in zijne daden en in zijne lotgevallen een wezenlijk belang stelle, en niet alleen met bewondering, maar ook met warme deelneming, hem op zijne loopbaan volge; zoo konde cervantes niet nalaten, ook aan dit onmisbaar kunstvereischte te voldoen. Zoo buitensporig en belagchelijk don quixote, in alle gevallen, als dolend Ridder, te werk gaat, zoo edel denkt en zoo bescheiden handelt hij, in die oogenblikken, wanneer niets hem aan zijn ingebeeld beroep herinnert. Dan erkennen wij in hem een beschaafd en braaf man, in wiens hart geene kiem van ondeugd of boosheid schuilt; wiens verstand helder en met alle de grondbeginselen eener edele opvoeding vervuld is; die zijne medemenschen opregt bemint, en gaarne zich zelven opoffert, om alles om hem heên gelukkig te zien. Naauwelijks echter rijst er een toeval, dat zijne kranke verbeelding weder in werking brengt, of dit beminnenswaardig karakter verliest zich in den dolenden Ridder, en onze bewondering gaat over tot lagchen.
Met welke fijne overgangen en smeltingen deze grondtrekken van zijn karakter met de beelden van zijn gekrenkt verstand vermengd zijn, ontwaren wij duidelijk in zijne uitboezeming over de gouden eeuw, in zijn gesprek over de voorkeur der wapenen boven de letteren, en over het opkomen en dalen van alle standen en geslachten (*). Zelfs in de lachverwekkende beschrijving

{==456==} {>>pagina-aanduiding<<}
der twee kudden, welke hij voor legers van vijanden aanziet, zien wij sporen van een gezend oordeel; en

{==457==} {>>pagina-aanduiding<<}
in de zedelessen, welke hij meermalen aan zijnen schildknaap geeft, moeten wij zijn verstand bewonderen en zijne goede inborst beminnen.
Ik verwacht uwe toestemming, M.H., dat alleen hij, die niet enkel uit ervaring en lektuur de menschen kende, maar die in den rijkdom zijner verbeelding de vormen voor al het groote en schoone vond, het penseel mogt opvatten, om zulk eene karakterschets te ondernemen.

{==458==} {>>pagina-aanduiding<<}

De tweede hoofdpersoon dezer fabel, de lot- en leedgenoot van een dolend Ridder, zijn getrouwe schildknaap, de tot spreekwoord gewordene sancho pansa, eischt nu onze oplettendheid. Een arm daglooner, uit een weinig bevolkt dorp, die met zijn eenig lastdier zijn schamel onderhoud moet winnen, en in de hoop, om zijne bekrompene leefwijze verbeterd te zien, tot elke kans gereed is, laat zich door don quixote overhalen, om met hem op avontuur uit te gaan. Bij weinig beschaving en de domste bijgeloovigheid paart hij eene boertige luimigheid, met de geslepenste listen op alles, wat winst geeft. Nu eens eenvoudig, dan weder doortrapt, ziet men hem altijd dáár, waarhenen zijn belang hem trekt. Zoo lang dit zijn belang zulks toelaat, gelooft hij, met alle opregtheid des harten, de buitensporigste redeneringen van zijnen heer, is hem in alles gehoorzaam, en dient hem met de grootste bereidvaardigheid; bij zulke gelegenheden echter, waarbij hij geen voordeel van de uitkomsten verwacht, wordt hij afkeerig van den Ridder, geeft onbescheiden antwoord, beklaagt zich over de ongemakken van hun dolend leven, en de smart over teleurstelling maakt hem geestig en bijtend.
Om zich te overtuigen, dat dit het ware karakter van sancho zij, behoeft men slechts zijn gedrag door de geheele fabel gade te slaan; bijzonder bij het geval met de treurende Prinses, en bij de onttoovering van dulcinea. Alle de daden en woorden van sancho bij deze twee gebeurtenissen bewijzen voldoende, dat de voornaamste trek van zijn karakter zelfzucht zij, welke hem nu eens in zijne eenvoudigheid doet inslapen, dan zijne boosaardigheid wekt, en hem, tegen zijne gewone bloohartigheid aan, onversaagd en volhardend maakt. Zeer oordeelkundig laat cervantes hem nu eens door eenige hoop gevleid, dan door eenige winst gelokt worden; als, bij voorbeeld, door het veroverd geld in de Sierra Morena, het geld van den Hertog, het loon voor de onttoovering van dulcinea,

{==459==} {>>pagina-aanduiding<<}
en het gouverneurschap op het eiland Barataria. Zoo doet cervantes hem ook vergenoegd en vrolijk de herberg verlaten, omdat hij niet behoefde te betalen, hoewel hij aldaar deerlijk gewipt was; om te doen zien, dat zijn karakter niet doorgaand eenvoudig of slim, niet altijd moedig of bloohartig, maar zelfzuchtig zij, en dat deze hoofdneiging hem alle die verschillende gedaanten doet aannemen, naar mate zijn belang zulks vordert.
Zij, die cervantes beschuldigen, dat hij geene gelijkvormigheid in het karakter van sancho geschetst hebbe, hebben voorzeker het hoofddenkbeeld van dezen schrijver niet gevat, en de kunst niet beseft, waarmede hij een karakter zoo afwisselend wist te wijzigen, zonder de zelfstandigheid te benadeelen.
Indien echter zulk eene heerschende zelfzucht uit eene misdadige bron opwelde, zoude het karakter van sancho niet beminnelijk kunnen zijn, en den lezer geene belangstelling inboezemen. Ook hierin voorzag cervantes. Slechts één voorbeeld uit meerdere zal ik bijbrengen: De Sarraceen ricote, welke met zijne geheele sekte uit Spanje gebannen was, keert verkleed terug, om eenen begravén schat op te delven en mede te nemen. Hij ontmoet sancho, toen deze zijn bestuur op Barataria verlaten had, vertrouwt hem het geheim, en belooft hem tweehonderd daalders, bijaldien hij hem wilde behulpzaam zijn. Sancho, hoe zelfzuchtig ook, wil die niet aannemen; maar, als een getrouw onderdaan, stelt hij zijn voordeel ter zijde, om zijnen Koning niet ongehoorzaam te worden, en beantwoordt het gegeven vertrouwen met de belofte, dat hij ricote niet verraden zoude. Hieruit zien wij, dat sancho's zelfzucht uit geene ongetemde begeerlijkheid ontsproot, maar slechts uit het geoorloofde verlangen, om zijnen armoedigen toestand te verbeteren; en daartoe bezigt hij alle middelen, welke, naar zijn begrip, gewettigd zijn.
De geestigheden van dezen schildknaap zijn treffend en oorspronkelijk. Zijne alleenspraken zijn vol vernuft;

{==460==} {>>pagina-aanduiding<<}
vooral die, wanneer hij met zich zelven te rade gaat, om een middel te vinden, waardoor hij don quixote zou kunnen misleiden, zonder naar Toboso, ter opsporing van dulcinea, terug te keeren. Deze alleenspraak is uitmuntend, en, in hare soort, te vergelijken met de alleenspraak van juno in de enéas (*).

{==461==} {>>pagina-aanduiding<<}
De algemeene toejuiching aller mannen van smaak is een voldingend bewijs der verdiensten van cervantes in dezen; en zij, die de aardigheden van sancho zonder genoegen en welbehagen kunnen lezen, mogen liever de wijziging van hunnen smaak en de geaardheid hunner bevatting eerst regtonderzoeken, dan aanstonds, met wrevelen moede, den schrijver gebreken te last leggen.
Met niet minder oordeel en kunst, dan deze twee hoofdkarakters, zijn alle de andere handelende personen dezer fabel, hoe menigvuldig ook, geschetst. Ik zoude echter het bestek eener spreekbeurt moeten te buiten gaan, en U den geheelen inhoud des werks moeten voorleggen, om dit gezegde te staven. Even weinig acht ik het noodig, aan te toonen, hoedanig cervantes, door de bedrijven en lotgevallen dezer twee hoofdpersonen, zijn doel bereikt, om het beroep der

{==462==} {>>pagina-aanduiding<<}
dolende Ridders belagchelijk tem aken. De voornaamste gebeurtenissen dezer fabel zijn te algemeen bekend, om mij zelven deze uitweiding te mogen veroorloven. Echter kan ik niet nalaten, met weinige woorden, van het slot des werks te gewagen.
Een jong man, die gaarne den goeden don quixote van zijn gewaand beroep wilde afbrengen, en geen ander middel daartoe vond, oefent zich in stilte op alle riddermatige steekspelen, verkleedt zich eindelijk zelf als een dolend Ridder, daagt don quixote tot een tweegevecht uit, verwint hem, en eischt de belofte van den verwonnenen, dat hij niet binnen een jaar de wapenen weder zal voeren. De overwonnen Ridder, getrouw aan zijn gegeven woord, begeeft zich, met zijnen schildknaap, naar zijne woning terug, met het voornemen, dezen tijd in het stille landleven door te brengen. Dáár vervalt hij in eene ziekte, die hem van zijne krankzinnigheid geneest, en hem de dwaasheid van zijn ingebeeld beroep doet erkennen. Aldus bewaart cervantes de eenheid zijner fabel, die met de krankzinnigheid van don quixote moest beginnen en eindigen.
Zoo heb ik dan aangetoond, dat deze fabel met de volmaaktste eenheid, met de grootste eenvoudigheid, en naar den gestrengen eisch der waarheid ontworpen zij; dat niet alleen de hoofdkarakters, maar ook de andere handelende personen, met de fijnste menschkennis, met een wijsgeerig oordeel, en met een afwisselend vernuft geschetst zijn. Ik zoude nu nog moeten gewagen van de verdiensten der verhaalwijze en van de schoonheden des stijls. Dan, om het eerste te doen, zoude ik slechts moeten herhalen, hetgene reeds door zoo vele geleerde lieden en mannen van smaak, vóór mij, gezegd is; en om Ul. van de schoonheden des stijls te overtuigen, daarvan weêrhoudt mij de kortheid des tijds, mij vergund. Ik vergenoeg mij met te verzekeren, dat ik het getuigenis van alle deskundigen aan mijne zijde heb, dat en verhaalwijze en stijl voortreffelijk zijn.

{==463==} {>>pagina-aanduiding<<}

Daar ik echter geen voortbrengsel van menschelijk vernuft voor volmaakt erken, zoo gevoelt gij ligtelijk, M.H., dat ik ook de onnaauwkeurigheden dezer fabel niet over het hoofd zie. Dezelven zijn menigvuldig; ja, ik betuig, dat men niet ten onregte groote en grove gebreken in dit werk heeft aangewezen. Naardien ik mij thans echter voorgenomen had, U eenige schoonheden van cervantes te doen kennen, zoo vergunt mij over deszelfs gebreken te zwijgen. Ik geloof dit ook daarom des te eerder te kunnen doen, omdat wij allen, veelal, ons meer onledig houden met de gebreken van uitheemsche vernuften op te sporen, dan derzelver voortreffelijkheden te erkennen. - Ik heb gezegd!




Vrijmoedige bedenkingen, over de uitoefening der geneeskunde in de stad Rotterdam. (*)

Het zal wel geen betoog behoeven, dat de gezondheid de gewenschtste Goddelijke gift voor den mensch uitmaakt; dewijl het bezit van alle aardsche schatten, het bereiken van den hoogsten trap van eer, de aangenaamste verbindtenissen onder de menschen, en de beste vooruitzigten onzer begeerten, zonder het genot van ziel- en ligchaamswelzijn, ons slechts, als ware Tantalussen, het mogelijke geluk doen kennen, om ons des te ongelukkiger te doen zijn.
Is nu het verlies der gezondheid een zoo diep grie-
{==464==} {>>pagina-aanduiding<<}
vend onheil voor den mensch, hoe onschatbaar moeten hem dan niet de middelen zijn, die hem in dat bezit herstellen!
Hoe grootsch, hoe schoon treedt dus de Geneeskunde, in haren ganschen omvang, op het menschelijke tooneel! Hoe hecht zich vaak de smartvolle, verlangende, soms bijna smeekende, blik aan het gelaat van den naast het ziekbed gezeten Arts! Van hem verwacht men, onder den Goddelijken bijstand, de teruggave van een' bijna reddeloozen, of de herstelling van een in jammer liggend, geliefd pand; of men dankt aan zijne heilrijke voorschriften de leniging van onlijdbare smarten.
Dan, hoe hemelsch deze kunst ook zij in handen van den geoefenden Arts, even zoo rampverwekkend kan zij zijn, en is zij helaas! in handen van den onkundigen, verwatenen, half- of niet-Arts.
Gedurende een aautal jaren in de gelegenheid geweest zijnde, om den gang der Geneeskunde in deze Stad, als ook in andere plaatsen van ons vaderland, gade te slaan, heeft het mij menigmaal verwonderd, dat een zoo belangrijk vak als de Geneeskunde, in eene Stad als deze, aan zoo vele misbruiken en slordigheden onderhevig is; zoodat de denkende menschenvriend spoedig tot zijne smart ontwaart, dat het leven en de gezondheid van bijna vijftigduizend menschen maar al te dikwerf de speelbal is van diepe onkunde, halfkennis, of laaghartige baatzucht.
Reeds vóór langen tijd wenschten vele verstandigen en weldenkenden eene geheele verandering in dit belangrijk vak; en ofschoon, onder de regering zelfs van den, met het leven der menschen spelenden, Tiran, zich eenige hoop tot verandering opdeed, werd deze, door tegenwerking van belangzuchtigen en andere omstandigheden, wederom verijdeld, en de zaak bleef in den ouden vorm.
Vóór eenigen tijd vond ik in een der Maandwerken een stukje, rakende deze zaak; dan, hoezeer hetzelve waarheid bevattede, scheen het uit een zoo driftig hoofd

{==465==} {>>pagina-aanduiding<<}
voortgesproten, dat het hoofdzakelijk alleen de uitwerking behelsde der schandelijke thesis: ‘de Doctor een gepermitteerd moordenaar!’ Of echter de bedoeling van dit stukje, met aanvoering van wezenlijke gronden, der aandacht geheel onwaardig zij, wilde ik u, geachte Lezer, zelf laten beoordeelen, en daartoe de Geneeskunde, zoo als zij in hare verschillende wijzigingen in deze Stad wordt uitgeoefend, van nabij doen gadeslaan.
In alle steden van ons vaderland (voor zoo verre mij bekend is) komt de Doctor bij zijnen patient, en, na denzelven gevisiteerd te hebben, schrijft hij het recept, en geeft het over, opdat de familie het aan eenen bij haar geaccrediteerden Apotheker ter gereedmaking bezorge. Deze nu, uit belang tot zijn bestaan genoopt, bedient zijnen kalant met den meesten spoed, en, bekend met het kundig oog van den Geneesheer, tevens met de meeste oplettendheid, veroorlooft zich geene veranderingen hoegenaamd, en beide, patient en Geneesheer, zijn op de uiterste naauwkeurigheid gerust; terwijl Doctor en Apotheker, zonder met elkander in eenig verband te staan, hunne afzonderlijke rekening in dank betaald wordt.
Hoe is dit nu hier ter Stede?
De Doctor visiteert zijnen patient; maar hij schrijft geen recept aan het ziekbedde, want hij heeft zijnen eigenen Apotheker, op wien hij aan kan, dat hij de geneesmiddelen juist naar zijn genoegen zal gereedmaken; en dus: ‘hij zal wat laten bezorgen.’ Dat wil nu zeggen: de Doctor heeft eenen Apotheker, waarmede hij geaccordeerd is, om hem zijne gansche praktijk, of een groot gedeelte, gereed te maken - tegen zes, zeven of op zijn hoogst acht stuivers per recept! Nu heeft deze Apotheker veel te doen, en met nieuwjaar telt het gemakkelijk!
Maar, hoe nu met den armen lijder? wat is het gevolg van dezen koophandel? De Doctor schrijft een recept, dat, overeenkomstig de ziekte, bij alle zijne Collegaas de strengste kritiek kan doorstaan; maar is de

{==466==} {>>pagina-aanduiding<<}
Apotheker ook zoo dwaas, om het gereed te maken? - Zoo dwaas? vraagt gij. - Ja gewis, zoo dwaas niet! want wat zoude de man met een recept aanvangen, waarin kina, slangenwortel, specerijen-geest, muskus, enz. enz. voorgeschreven is? Zal hij u voor een daalder goed leveren, en slechts zes, zeven of acht stuivers in schadevergoeding ontvangen? Moet de man een dief van zijn huishouden zijn, en zich en de zijnen voor den Doctor arm en ongelukkig maken? Neen; dan liever een goed vriend, dan zich zelven! - Maar, wat moet nu de Apotheker doen? o! Geen zwarigheid. De man weet te geven en te nemen. Er zijn thans kinasoorten genoeg, om u toch kina te geven; hij ziet slechts het adjectivum over het hoofd, en gij krijgt eenen kinadrank. Is er soms roode kina voorgeschreven, welnu! de slechtste kina, of ook de wilgenbast met wat rood sandelhout, levert een heerlijk decoctum.
Maar evenwel de Doctor ziet of proeft toch den drank? - Ja, dat doet hij; maar de man is veelal nooit in de Apotheek geweest, om deze voor zijn vak onontbeerlijke wetenschap te kennen, of hij weet er zoo veel van, als hij noodig heeft om duivelsdrek van witte drop te onderscheiden; en al kent hij die kunst geheel, dan nog heeft de Apotheker slechts te zorgen, dat het in reuk of smaak praedominerend middel niet geheel is weggelaten, en met de anderen misleidt hij ook dikwijls den best geoefenden; en echter steunt niet altijd uwe genezing op hetgeen in reuk of smaak het doordringendst is.
Klaagt gij somtijds, dat uw medicament zoo veel flaauwer is dan het vorige; dat het veel naar vuil water gelijkt, of dergelijke andere klagten, - de Doctor neemt (wanneer hij namelijk niet heel vies is) het drankje, proeft het, en belooft u, den Apotheker te zullen spreken, schrijft eene kleine verandering in het medicament voor, en vraagt u den volgenden dag: ‘welnu! is het drankje nu niet beter?’ hetgeen gij dan met een dankbaar ja, en na nieuwjaar met eenige stuivers meer, betaalt.

{==467==} {>>pagina-aanduiding<<}

Natuurlijk vloeit hieruit voort, dat uwe ziekte, zoo al geene doodelijke uitkomst hebbende, voor het minst op de lange baan wordt geschoven, en gelegenheid gegeven tot het inwortelen van gebreken, die u jaren lang, zoo niet uw geheele leven, het slagtoffer maken van een geneeskundig monopolie; daar eene geneeswijze, welke even eerlijk aangewend als cordaat ware voorgeschreven, u welligt van den dood had kunnen redden, of de gezondheid binnen een korter tijdsbestek onverminderd doen genieten.
Eene tweede bron van knoeijerij en menschenverderving zijn de in deze Stad zoo veelvuldig opgerigte Bossen of Societeiten, waaruit men genees- en heelmiddelen, en eindelijk begraafgeld trekt.
Niet, dat deze inrigting schadelijk of geheel onnut zoude zijn; verre vandaar! integendeel, in derzelver eersten oorsprong is zij tot vervulling van die bedoeling voor vele menschen eene heilzame, en ook voor de stads armenkas eene zeer nuttige inrigting.
Het doel toch dezer Societeiten was, eene menigte van dienstboden, en de geringere maar tevens zoo nuttige klasse van handwerkslieden, wien het onmogelijk was, zoo veel van hunnen arbeid over te leggen, dat zij daardoor de kosten eener ziekte en der noodige middelen tot herstel konden bestrijden, voor eene geringe toelaag de noodige hulp te verschaffen, en hen daardoor voor armoede, of voor het verblijf in een Gasthuis, (waarvoor velen zoo bang zijn, als voor de ziekte zelve) te bewaren.
Zeer goed werd dit doel bereikt, zoo lang men zich tot de voorgestelde klasse bepaalde; doch thans neemt men alles in bossen, wat los en vast is. Geen jong Geneesheer komt zich in de Stad nederzerten, of, zoo hij zich niet op de eene of andere wijze van eene bos kan meester maken, hij rigt zelf eene nieuwe op; en nu worden, door hem en zijne vrienden, oud en jong, rijp en groen (zelfs tegen het reglement) in de bos geduwd en alle hulp beloofd.

{==468==} {>>pagina-aanduiding<<}

Maar, is het dan niet om het even, wie zich in de bos laat inschrijven?
Gewis neen! de bos is opgerigt voor dienstboden en ambachtslieden; de inleg is gering, en gedoogt dus geene groote uitgaven; de Doctor geniet van ieder lid slechts vijftig stuivers, de Chirurgijn de helft. (Er moet toch voor onkosten, voor begraafgelden gezorgd worden, en, zoo het mogelijk is, wat overschieten, om, door het maken van een mooi fonds, den nakomelingen te toonen, dat men het zich meesterlijk verstond, op eene doellooze wijze geld zamen te schrapen!) Nu moet de Doctor daarvoor zorgen, dat hij den zieken de noodige geneesmiddelen verschaft. Deze accordeert daarvoor met eenen Apotheker voor 25-28, of, zoo hij eenig belang in de hem toevertrouwde menschen stelt, voor 30 stuivers per lid. Nu berust alras aller belang op de braafheid en menschenliefde van den Apotheker, die onmogelijk zijne rekening bij die aanbesteding kan maken, wanneer een groot aantal zieken hem te veel recepten verschaft.
De klasse van dienstboden en lieden uit de geringere standen bestaat meest uit menschen, die, van hunne jeugd af aan, verre van vertroeteld of verknoeid, gehard worden tegen ongemakken en gesterkt door arbeid. Heeft men nu duizend van deze menschen in eene bos bijeen, dan zal de Geneesheer naauwelijks twintig visiten daags behoeven te doen, en de Apotheker daardoor in staat gesteld zijn, goede, ja zelfs beste, medicijnen te verschaffen.
Tegenwoordig vangt men alles op, wat men maar in eene bos kan krijgen. Lieden uit den matig welgestelden burgerstaat niet alleen begeven zich daarin; maar zelfs zulken, die door hun inkomen onder de gegoeden, en door hunnen stand tot de zoogenaamde fatsoenlijke wereld behooren, en die zelfs op geen honderd gulden voor hun vermaak zien, verlagen zich, hunne eigene en de gezondheid der hun aanvertrouwden voor vijf à zes gulden in het jaar aan te besteden, daar zij

{==469==} {>>pagina-aanduiding<<}
toch, in geval van overlijden, het grootste gedeelte van het gefourneerde geld als begrafenispenning terug ontvangen.
Hierdoor wordt de bos opgehoopt met leden, die door hunnen aanleg van jongs af eene meerdere weekheid, of door hunne levenswijze een ziekelijker gestel gekregen hebben, al zeer spoedig om den Doctor zenden, en klagen over ingebeelde of ware gebreken, (waartoe de dienstbode of ambachtsman, die maar zorgen moet, dat hij zijne bos-contributie kan overwinnen, geenen tijd heeft, en dus den Doctor te huis laat.) Hier ziet men nu een waar Gasthuis, en de Doctor kan bij duizend zulke leden, zeer gemakkelijk, 50 of 60 visiten daags doen.
Nu moet de Apotheker het misgelden. Deze, die voorheen gaarne eene bos had, heeft er thans eenen schrik voor; daar het onlangs nog door een' dier Heeren werd aangetoond, dat, hoe sterk het fonds der bos ook aangroeide, met zijne beurs het tegenovergestelde plaats had, want dat hij berekende, voor elk door den Doctor voorgeschreven medicament, niet meer dan zeven duiten te kunnen maken. Welk een kost moet nu die man aan de zieken geven, zoo hij anders zelf met zijn gezin een behoorlijk middagmaal wil blijven doen?! - Anderen kunnen rekenen, dat zij twee, drie of vier stuivers per recept maken; en deze zijn de gelukkigsten in hun vak. Wat kan nu een Apotheker, ook naar den hier op zijn hoogst berekenden prijs, gereed maken; vooral, zoo eenige kina-dranken, die bij de tegenwoordige algemeene gestelsverzwakking gestadig te hulp geroepen worden, hem al de winst der nog anders passabele recepten wegnemen? Kan men vooronderstellen, dat zoo iemand geheel van eigenliefde beroofd zal zijn, en zich zelven of zijn gezin tot den bedelstaf brengen, alleen om aan zijnen pligt te voldoen? - Onlangs zag ik, bij de huisvrouw van eenen vriend, een drankjessleschje met zoete melk staan. De Doctor had haar, daar zij eene miskraam ondergaan had, eenen amandel-
{==470==} {>>pagina-aanduiding<<}
drank voorgeschreven. Had zij dit recept nu niet spoediger en beter door haren melkboer kunnen laten bereiden? Maar wat zou de Apotheker doen? Dit recept kon voor zeven duiten geleverd worden, en het middel was Goddank onschadelijk! - Hare volgende dranken waren zoo vuil bedorven, dat zij moest besluiten, een' anderen Geneesheer te roepen, en zich voor eigene rekening te doen herstellen.
Schandelijker nog is eene andere zaak omtrent de behandeling der boskalanten, welke mij verzekerd is waar te zijn, doch die ik, om de eer der kunst, hartelijk wensch niet waar te wezen. In eene Apotheek, waar vele Geneeskundigen hunne voorschristen doen bereiden, worden alle resultaten en uitgekookte overblijfsels dier recepten bewaard, in een' grooten ketel te zamen opgekookt, en dit afkooksel door zekeren Doctor voor zijne bos, en dikmaals ook voor eigene praktijk, als een buitenkansje, waarvoor de Apotheker dan ook niets mag rekenen, gebezigd, en door den Doctor met den naam van decoctum nostrum, door de bedienden met dien van decoctum Jan bestempeld!! Hier komt jalappe, kina, senebladen, slangenwortel en klaprozen, stoppend en purgerend, versterkend en verzwakkend bij elkander; en dit wordt toegediend door de schraapzucht, die een publiek regt heeft gekregen over het leven en de gezondheid zijner medeburgeren! Wat moet hier een onkundige gevoelen, wien men dusdanige handelwijze verhaalt? Zou men geen' lust krijgen, om zich zoo spoedig mogelijk in die Societeit te doen inlijven? - Doch ik zeg nogmaals: ik hoop, om der kunst wille, die ik hoogacht, dat dit laatste zeer vergroot, ja onwaar moge zijn.
Een even groot kwaad in deze Stad is het praktiseren door daartoe onwettige personen. De rijkere klasse en eenige verstandig denkende menschen uitgezonderd, gebruikt men thans in ziekte zeer weinig eenen Doctor; men vertrouwt zich geheelenal aan eenen Chirurgijn; en dit misbruik neemt dagelijks nog meer

{==471==} {>>pagina-aanduiding<<}
toe, daar de meeste Heelmeesters thans ook de verloskunde uitoefenen, en hierdoor het vertrouwen der vrouwtjes vooral winnen. ‘Deze Heeren toch kennen ook het menschelijke ligchaam zeer goed; zij weten er wel in te snijden en te kerven, en zij zouden geen drankje kunnen geven? kom, kom! het haalt de visiten van den Doctor nog uit!’ daar men niet schijnt te gevoelen, dat de Chirurgijn even duur, ja zelfs nog hooger rekent, dewijl hij tevens zijn potje zelf aan huis kookt, en dus nooit met een recept, maar alleen op nieuwjaar met de rekening, voor den dag behoeft te komen. Loopt het al wat erg; ziet de met scherp gewapende Geneesheer niet langer kans om het verknoeide boeltje uit handen van den doodgraver te houden, en wil hij het toch niet gaarne voor eigene rekening expediéren, welnu! dan heeft hij ligt kennis aan den eenen of anderen Doctor, wien hij ook wel eens eene vriendschap doet; en deze verzaakt zijn karakter genoeg, om de zonde op zich te nemen!
Nog grooter kwaad, dan het bovenstaande, is het praktiseren van de Apothekers. De Heeren Chirurgijns toch, en vooral verre de meesten, die thans in onze Stad zijn, bijna allen zeer knappe menschen in hun vak, kennen het menschelijke zamenstel zeer goed, en zelfs beter dan menig Geneesheer, die, uit viesheid of gebrek aan belangstelling, de ontleedkunde bijna geheel heeft verwaarloosd, en zonder welke men de menschelijke huishouding toch niet kennen kan. Maar de Apotheker, die noch de eene noch de andere kundigheid, veel min ziekte- of geneeskunde, bezit, - deze, omdat hij dagelijks van den reuk der geneesmiddelen doortrokken wordt, en het voorgeschrevene goed, volgens naam en gewigt, uit het potje in het fleschje en visa versa kan doen, moet ook noodwendig daarom een bekwaam man zijn om ziekte en kwalen te genezen! Dezen vertrouwt men alzoo niet alleen in zoogenaamde ligte gevallen zich zelven toe, maar helaas! het opkomende geslacht is het voorname voorwerp, waarop hij

{==472==} {>>pagina-aanduiding<<}
zijn zoo dikwerf doodelijk onverstand uitoefent. De volwassene, die door eigen gevoel de plaats der pijn, of der vermoedelijke ongesteldheid, onderscheidt, en daardoor in staat is, eene min- of meerdere leiding aan de denkbeelden van den Geneesheer te geven, en hem als 't ware ten gids te strekken; deze vertrouwt zich niet aan den Apotheker, of het moest zijn om eene purgatie of een braakmiddel van hem te vorderen. Maar het hulpeloos wicht, wie het middel ontbreekt, om ons iets anders dan deszelfs pijnlijk gevoel te doen kennen, naast welks wiegje de geoefendste Geneesheer altijd met eene angstvallige ingespannenheid op hetzelve zit te turen, om, door vergelijkingen zijner verworvene kunde, door vele vragen aan de verzorgsters, en door naauwkeurig onderzoek, een besluit wegens deszelfs kwaal op te maken, en dan nog huiverig het geneesmiddel verordent; dit wordt toevertrouwd aan eenen man, die, zonder eenige kennis, een oppervlakkig oog op het kind werpt, en na een paar vragen reeds, vlug weg, besloten heeft, met wat siroop van rabarber, senebladen of slaapbollen, het gebrek vast te nagelen, of het kind, door verkeerde handelwijze, spoedig aan deszelfs lijden voor altijd onttrekt! - Ouders! is dit vervulling van uwen pligt?
Mij is een geval bekend, dat mij bij het verhaal een' smartelijken lach afperste. Een onzer voornaamste en waarlijk kundigste Doctoren werd geroepen in een huisgezin, waar drie of vier kinderen aan het roodvonk, dat toen sterk heerschte, ziek waren. Het toeval wilde, dat juist die Apotheker, bij wien de Geneesheer zijne middelen gereed liet maken, eenige huizen verder, bij twee andere kinderen, welke aan dezelfde ziekte lagen, gehaald werd. Te huis komende, zag hij het door den Doctor verordend geneesmiddel, en beval lagchende, hetzelfde voor de door hem gevisiteerde patientjes gereed te maken. Wat wilde nu de uitkomst? Twee der patientjes van den ervarenen Geneesheer bezweken onder de ziekte; die van den Apotheker, daarentegen,

{==473==} {>>pagina-aanduiding<<}
herstelden gelukkig; en de ouders der eersten bejammerden met bittere tranen, dat zij niet liever hun kroost aan den Apotheker, dan aan den Doctor, hadden toevertrouwd, welke laatste in dat gezin niet meer geroepen werd!
Ziet daar een getrouw overzigt van den staat der Geneeskunde in onze Stad! Hoe ongunstig en in vele opzigten schrikverwekkend is hetzelve! Ongunstig voor den waarlijk gevoeligen Geneesheer, die zich bijna moet schamen een Geneesheer in de Stad Rotterdam te zijn; daar hem zijne kunstbroeders van andere plaatsen voor eenen marsjeskramer uitmaken, en hem naauwelijks hooger dan koopman in medicijnen tituleren. Schrikverwekkend voor lijders, die, met den wensch in het hart om hunne gezondheid te herwinnen, echter liever besluiten moeten, den dood uit de handen der natuur te ontvangen, dan zich door de schraapzucht en het eigenbelang naar het graf te laten martelen.
Het ware te wenschen, dat onze brave, achtingwaardige Burgervaders, naar een op wetten steunend, maar dan ook met de noodige gestrengheid volgehouden plan, der Geneeskunde hare verloren eer hergaven, en den ingezetenen de gerustheid schonken, van niet door onkunde vermorst, of door lage winzucht verwaarloosd te worden. Doch dit zal, door hunne drukke en menigvuldige bezigheden, en het verouderd, ingeworteld kwaad, dat nog zoo vele belangzuchtige instandhouders vindt, welligt onder de vrome wenschen moeten blijven rusten.
Wat het geneeskundig Collegie aangaat: met hetzelve ben ik niet genoegzaam bekend, om daarover te oordeelen; doch ik meen, dat het uit Doctoren, Chirurgijns en Apothekers bestaat. Hoe moeijelijk zal het dus dezen, bij den besten wil, niet vallen, om alle hunne kunstbroeders in hunne menschlievende gevoelens te doen deelen, en tot het daarstellen van een regtvaardig en edel plan over te halen!
Zoo eenige verbetering aanvankelijk, en een geheel

{==474==} {>>pagina-aanduiding<<}
herstel door den tijd zal worden bewerkt, moet zulks vooreerst door de achtingwaardige klasse der rijken en der gegoede ingezetenen worden daargesteld. Wanneer deze weldenkenden zich vereenigden, om hunne Artsen te verpligten, het recept bij den zieken ter tafel te laten liggen, zoude deze zwarigheid spoedig overwonnen zijn. Voorts moet het visitengeld van den Practicus behoorlijk geëvenredigd worden aan den fatsoenlijken stand, waarin de Geneesheer met alle regt eene eerste plaats bekleedt. Betaalt men met genoegen zes schellingen voor een consult met H.H. Advocaten of Procureurs en Solliciteurs, die ons daarvoor dikwijls niets dan een verloren proces of onbetaalbare rekeningen te huis zenden, dan moet ook de brave man, die, wanneer hij in gemoede en met kunde handelt, voor onze gezondheid zoo vaak als een bode des Hemels wordt aangemerkt, niet met het kruijersloon van éénen schelling worden afgezet, waardoor men hem noodzaakt op de geneesmiddelen eene ongeoorloofde winst te zoeken, en waaruit ook al het geknoei en de schande is voortgesproten.
Een tweede middel berust bij de Heeren Apothekers. Deze moesten zich onderling verbinden, geene akkoorden met den Doctor te zullen aangaan, alle bestaande verbindtenissen dienaangaande te verbreken, en hunne medicamenten met eene behoorlijke winst den Doctor aan te rekenen. Verkiest deze dan volstrekt de kassier van zijne patienten te zijn, en zorgt hij voor eene goede liquidatie, dan zijn zij, voor een procent of wat, bevrijd van burger-bankroeten, en kunnen den Doctor naar genoegen zijne rekening aan den patient laten maken. Hierdoor zullen ook zij zich ontheffen van door hunne Confraters in andere plaatsen uitgemaakt te worden voor knoeijers en bedriegers; daar thans een Amsterdamsch, Haagsch of Leydsch Apotheker meerder achting heeft voor zijnen leerling, dan voor de grootste Ambtsconfrater uit Rotterdam.
De Heeren Doctoren, eindelijk, moesten overeenko-
{==475==} {>>pagina-aanduiding<<}
men, hunne bossen niet anders dan met daartoe geschikte personen aan te vullen, geene gegoeden (en er zijn bossen, waarvan menschen, die zelve dienstboden houden, zich niet schamen leden te zijn) hoegenaamd aan te nemen, en dezulken, die er in zijn, zóó te behandelen, dat zij van zelve bedanken. Hierdoor zullen zij, die billijke aanspraak op dergelijke hulpzame inrigtingen hebben, gewaarborgd zijn voor eene prompte bediening, en zuivere, krachtige geneesmiddelen, die er dan zeer goed voor hen zullen overschieten, als zij niet behoeven verkwist te worden aan hunne gegoede, verteederde en daardoor meer ziekelijke stadgenooten.
Ziet daar, Medeburgers, mijne gedachten over de Geneeskunde in onze Stad, wel onbewimpeld, maar tevens zonder met woorden, of aanwijzing van daadzaken, eenige hoegenaamde beleedigende bedoeling te hebben gehad, medegedeeld, alleen met den opregten wensch, dat het zoo achtingwaardig en voor de menschheid zegenrijk vak der Geneeskunde, in deszelfs bijzondere wijzigingen, door de daartoe bevoegde personen, en ook door dezen alleen, op eene behoorlijke wijze moge worden uitgeoefend, en der lijdende menschheid tot wezenlijken zegen, den beoefenaren tot ware eer verstrekke!
M.D.

De hel.

(Vervolg van bl. 427.)

Volgaarne maakte ik gebruik van het verkregen verlof, om het Hellerijk te bezien, en gaf mij aan het geleide van een' der helsche Kamerheeren over. Waarlijk! het zoude uwer Majesteit geen gering zielsvermaak verschaffen, in deze helsche kwel- en martel-kamers een uurtje rond te zien. Welk een villen, roosten, braden, rooken, spekken en hakken! Men moet het den maitre des spectacles des Duivels tot zijnen roem zeggen, dat hij het effect bestudeerd heeft. Want

{==476==} {>>pagina-aanduiding<<}
met zulke kunstbedrevenheid wist hij de groepen te regelen, te rangschikken en te verlichten, en het geheel deed zulk eene treffende werking, dat ik overtuigd ben, uwe Majesteit zoude den geestigen uitvinder gaarne het grootkruis van het legioen van eer geschonken hebben.
Dezelfde oorspronkelijkheid vertoonde ook des Duivels Kapelmeester. Want het Miserere der geplaagden wist hij zoo vaardig te stemmen, en met trommels en kanonnen te accompagneren, dat het geheel naar eene van die oorlogs-symphoniën in den grooten stijl geleek, welke uwe Majesteit tot dolwordens toe bemint. De Duivel was hem ook bijzonder genegen; want hij had zich daarop toegelegd, om de ooren van zijnen Heer en Meester zoodanig te streelen, dat deze hem dikwijls een donderend bravo! en da capo! toeschreeuwde.
Het eerste, wat zich aan mijn oog vertoonde, was de Tirannenzaal.
Waarlijk, Sire! zulk een karakter van majesteit en grootheid, als deze zaal bekleedde, zag ik nog nooit. Het is een verbazend eirond. De gewelfde zoldering wordt door 500 korinthische zuilen ondersteund, welke van zuiver goud gegoten zijn. Deze zuilen moesten tevens in de plaats van kagchels dienen; want elke derzelven zag ik door eenen gekroonden heer omhelsd, die scheen zich daaraan te warmen. Mijn geleider gaf mij echter deze opheldering: ‘Deze heeren - zeide hij - waren eertijds magtige Keizers, Koningen en Oorlogslieden, welke zoo begeerig waren naar goud, dat wij, om deze hunne begeerte te bevredigen, hen aan deze gouden zuilen hebben vastgesmeed.’ - Maar dit was - met verlof van den Duivel! - eene helsche grap. Want deze zuilen waren zoo gloeijend heet, dat deze doorluchtige heeren duivelsche gezigten trokken, en dezelven met een geheel ander gevoel omhelsden, dan eertijds hunne maitressen.
‘Bezie eens het kunstig Mosaïk, waaruit deze vloer bestaat,’ zeide mijn geleider; ‘het zijn enkel schedels van schurken, namelijk van vorstelijke vleijers, koppelaars en soortgelijk goedje, welker bezigheid eertijds was, gedurig nieuwe slagtoffers voor den wellust en de hebzucht hunner meesters op te zoeken.’
‘Bravo!’ antwoordde ik, en gaf hun eenen hartelijken trap; ‘hier zijn zij op hunne plaats.’
‘Hoe bevalt u de verlichting?’ vroeg de Kamerheer:

{==477==} {>>pagina-aanduiding<<}
‘zaagt gij ooit iets prachtigers, dan deze ontelbare kristallen kroonen, welke aan de zoldering hangen?’ En waarlijk, de glans, welken zij verspreidden, was met niets in de wereld te vergelijken. Dit had zijne reden; want de kaarsen waren niet, zoo als men denken zoude, van was of smeer gegoten, maar - zoo als mijn geleider zeide - uit een gesmolten mengsel van leveranciers en woekeraars, en overtroffen zelfs de Russische kaarsen; weshalve ik dezelven uwer Majesteit ernstig aanbeveel. Ook zag ik nooit iets kostbaarders, dan de zoldering der zaal. Dezelve bestond uit eene reeks van fresko-schilderijen en gouden basreliess, welke de merkwaardigste gebeurtenissen der wereld vertoonden, van welken de Parijsche bloedbruilost, de Siciliaansche vesper, de brand van Rome onder nero, en vooral de brand van Moskou, van wege de treffende voorstelling, mij uitnemend bevielen.
‘Schaak den koning!’ riep thans eene verschrikkelijke basstem. Ik zag om, en ontwaarde een aantal gekroonde heeren, die met het hoofd op de hand en zeer diepzinnig aan gouden tafeltjes zaten, en schaakten.
‘Wie zijn zij?’ vroeg ik mijnen geleider. - ‘Deze zijn die wereldbedwingers - antwoordde hij - welke eertijds de aarde als een groot schaakbord beschouwden, waarvan zij hunne natuurgenooten, even als onbezielde figuren, wegbliezen. Thans spelen zij met hunne vleijers en maitressen; maar geloof mij, de koningen, boeren en springers branden hun thans regt helsch in de vingeren!’ En waarlijk, bij elken trek knipten zij met de vingeren, waaruit ik besloot, dat de Kamerheer gelijk had. Daarbij kwam, dat zij erbarmelijk over hoofdpijn klaagden; en, toen ik hunne kroonen van naderbij beschouwde, vond ik, dat het gloeijende chakoo's waren, die hun voorzeker een weinig ongemakkelijk zaten.
‘Waarlijk,’ zeide ik, zeer verbaasd, nadat ik het doorluchtig gezelschap overzien had, ‘gij, heeren Duivels! weet voor gepast onderhoud te zorgen, en vooral de speelpartijen voorbeeldeloos te regelen!’
‘Vernederen wij ons thans tot de mindere klasse,’ voer de Duivel voort: ‘beschouw nu die Maarschalkstafel!’ Bij het woord Maarschalkstafel wees hij op eene groote biljart. Toen klapte hij in de handen, en riep: ‘à La chasse!’
‘à La chasse! à la chasse!’ klonk het uit alle hoeken, en een twaalftal ligtvoetige Duivels met groene voorschoten,

{==478==} {>>pagina-aanduiding<<}
welke mijn geleider de helmarqueurs noemde, kwamen toegesprongen. Zij hielden vurige queus in de hoogte, welke zij eenige bestarnde en sterk vergulde heeren met vele duivelscomplimenten in de handen drukten. Toen schudden zij een aantal gloeijende kartetskogels op de biljart; en nu begon waarlijk een regt grappig à la chasse-spel: want de queus brandden den heeren Maarschalken en Generaals zoodanig in de handen, dat zij het eene dozijn vloeken na het andere uitstieten, en zich daarbij de ballen elkander naar het hoofd carambolleerden.
De marqueurs stonden grijnzend daarbij, en marqueerden met eene waarlijk duivelsche koelbloedigheid.
‘Even zoo koelbloedig, als deze marqueurs,’ zeide mijn geleider, ‘aanschouwden deze heeren eertijds het groote oorlogsbiljartspel, en even zoo boosaardig grimlachten zij, wanneer de kogels hier of daar een been wegmaaiden.’
‘Partij!’ brulde het nu uit honderd kelen. De marqueurs namen hun de queus uit de handen, en zeiden hun de uitgezochtste vleijerijen over hun spel. Te gelijker tijd bragten zij eenige, een honderd pond zware, metalen kruisen, welke mijn geleider, spottenderwijze, de grootkruisen van het legioen der hel noemde. Deze hingen zij den spelers op den rug, en noodigden dezelven tot eene wandeling, waarbij de nieuwe ridders onder den last hunner grootkruisen niet weinig steenden.
‘Eereteekens en kruisen naar verdienste!’ dacht ik. ‘Maar, om op iets anders te komen, hebt gij hier geene Financiers; wel te verstaan dezulken, die het vette der aarde uitzogen, alleen om hunnen buik te vullen? want alle achting voor de anderen.’
‘Of wij ze hebben!’ hernam mijn geleider lagchende - ‘zij heeten legio. Volg mij in de Financiekamer!’
Toen bragt hij mij in een zwakverlicht gewelf, alwaar eene hoogst zonderlinge groep zich aan mijn oog vertoonde. Hier lag, namelijk, een ontzaggelijk vat, misschien wel zoo groot als het Heidelbergsche, waarop de woorden vlamden: ‘Danaïden-vat der Staatsbezitting.’
‘Ziet gij die uitgehongerde heeren - zeide mijn geleider - hoe zij zich afslooven, om het Danaïden-vat uit gindschen put te vullen, die van schuimenden champagne overstroomt? Deze zijn de Plus-makers; en zij meenen het waarlijk goed.

{==479==} {>>pagina-aanduiding<<}
Maar die dikke heeren daar, welke, gelijk levende kolken, rondom de kraan zitten, spotten met hunne moeite, daar zij gedurig hunne bekers vullen en in hunne buiken ontladen. Deze zijn de Minus-makers.’
‘Gij ziet, Mijnheer,’ zeide een van deze laatsten tot mij, ‘hoe, door een wijs en welberekend Financiebestuur, het behoorlijk evenwigt tusschen het plus en minus in het voor ons liggend Danaïden-vat wordt onderhouden. Die magere heeren dáár, welke wij, om de grap, de kollega's Plus noemen, zorgen pligtmatig voor de vermeerdering der staatsinkomsten. Wij echter, die ons zelven de kollega's Minus noemen, wij hebben het moeijelijk, hoewel meer gevend ambt, om deze inkomsten in de uiterste aderen en kanalen van het staatsligchaam te laten uitstroomen; en dus bevindt het staatsligchaam zich altijd wél.’ Dit zeide de kollega Minus, en bij het woord staatslig chaam streelde hij genoegelijk zijnen buik.
‘Wél gezegd, heer Minus!’ hernam ik: ‘want maar al te dikwijls is de buik van zulke heeren, zoo als gij zijt, het zoogenaamde staatsligchaam, waaraan het ware staatsligchaam, als aan eenen Moloch, wordt opgeofferd. - Maar wat deert u, heer Minus? Gij trekt daar op ééns een gezigt, alsof gij van het kolijk geplaagd wierd.’
‘Helaas! deze gloeiwijn,’ hernam de Financier, ‘maakt ons somtijds een helsch gespook in de darmen.’
Ik bragt zijnen beker even aan mijne lippen, en toen ontwaarde ik, dat de champagnewijn kokend heet was.
‘Bravo!’ riep ik uit. ‘Mogt allen bloedzuigeren, die u gelijk zijn, reeds op aarde de wijn in de aders branden, als deze gloeiwijn!’ - -
‘Gelieft gij mij thans in de Geregtszaal te volgen?’ viel mijn geleider mij in de rede.
‘Gaarne,’ antwoordde ik: ‘waar vinde ik die kuipende regters en advocaten, die de schaal der geregtigheid naar willekeur doen rijzen en dalen; waar vinde ik die bedenkelijke formaliteiten-slaven, die, van wege de gedurige rug- en omzigten, nooit regtuit zien? waar vinde ik die?’
De Kamerheer bragt mij in een duister hol, hetwelk geenszins naar eenen tempel van themis geleek. Het eerste, wat ik zag, was eene groote schaal, welke de Duivel, uit scherts, de schaal der geregtigheid noemde, omdat het tongetje nooit

{==480==} {>>pagina-aanduiding<<}
regt stond. Op elk einde der balans zat een twaalftal advocaten; een paar sterke Duivels vermaakten zich met de balaus gedurig op en neêr te wippen, zoo dat de arme balanceerders telkens de hoofden jammerlijk tegen de zoldering stieten. Een destige, met eene zwarte toga bekleede, Duivel las hun tevens het uitgesproken vonnis voor.
‘Ik appelleer! ik appelleer!’ riepen zij, terwijl zij zich vast om de balans klemden.
‘Geene genade! het vonnis is bekrachtigd,’ was het antwoord, en de Duivels grijnsden daarbij zoo boosaardig, dat het was om dol te worden. - ‘Gij hebt hier eene goede en vaardige regtsoefening, inderdaad!’ zeide ik; ‘maar, waar zijn dan de heeren regters?’ - ‘Daar is de regtbank,’ hernam de Kamerheer. Ik zag om, en ontwaarde eenige zeer diepzinnige heeren, die aan eene lange, groene, met akten beladene, tafel zaten. ‘Daar zijn zij, die alles op de lange baan van Slendriaan en formaliteiten schoven. Zij zitten hier wat ongemakkelijk, en gevoelen, misschien voor het eerst van hun leven, verveling. Geen wonder, want zij zitten op hekels.’ - ‘Dan ontvangen zij hun loon,’ hernam ik, en verlustigde mij niet weinig in het aanschouwen van deze groep.
‘Daar ziet gij ook ons corps diplomatique,’ zeide de Duivel, bij het verlaten van dit hol, en wees naar eenen grooten gek, die boven op eenen toren geplaatst was, en door eenen heftigen wervelwind onophoudelijk rondgedraaid werd. Op dezen gek reden eenige staatsdienaars of staatskunstenaars, van de klasse der genen, welke eertijds even zoo naar den wind der politiek draaiden. En dit was zonder twijfel eene lastige rijpartij, om dat die gek een' rug had, zoo scherp als een mes!

(Het vervolg en slot hierna.)




Berigt, aangaande het moedig gedrag van vier hoogleeraren, aan de militaire school te La Fleche, tegen Napoleon, in 1815.

(Medegedeeld door Mr. Jacobus Scheltema.)

Heeft het genoegen gegeven, dat wij, in de Geschiedenis

{==481==} {>>pagina-aanduiding<<}
van den laatsten Veldtogt van napoleon, op bl. 31 en 32, met warmte melding maakten van den edelen tegenstand, aan den overweldiger geboden door de Zwitsers en derzelver moedigen bevelhebber, den Graaf d'affry, - niemand zal het kunnen afkeuren, dat wij insgelijks zorg dragen, om de gedachtenis te bewaren van den moed en de deugd van vier ambtenaren, die, alleen en op zich zelven staande, onder een groot getal gewapenden, door muit- en baatzucht aan het hollen gebragt, met de zeldzaamste volharding elk aanzoek tot erkentenis van en onderwerping aan den geweldenaar bleven weigeren; te minder nog, daar onder deze edelen is een geboren Nederlander, en een ander, die, hoezeer in Duitschland geboren, tot het vaderland de naauwste betrekking heeft, vermits hij gedurende vele jaren aanzienlijke eereposten onder ons bekleedt, thans den kring onzer letterkundigen met glans versiert, en, misschien meer dan iemand anders, door het handhaven van den roem der Nederlandsche letterkunde buitenlands, zich bij dezelve zeer verdienstelijk maakt. Het zijn de Heeren stephanus greeve en christiaan frederik haug, waarvan de eerste, van Amersfoord geboortig, voorheen onderwijzer der teekenkunst bij de Militaireschool in den Haag was, en later Hoogleeraar werd te La Fleche; en de tweede, te Stuttgard geboren, voorheen Hoogleeraar der Geschiedenis en schoone Wetenschappen alhier, tot hetzelfde ambt aldaar geroepen was.

Ingevolge besluit van den Koning van Frankrijk, in den jare 1814 genomen, was er, behalve de Militaire-school te St. Cyr, eene tweede school gevestigd in gemelde stad La Fleche, welke gelegen is in het Departement Sarthe, zestig uren van Parijs.
Aldaar waren bij de tweehonderd Elèves geplaatst, wier getal op zeshonderd zoude gebragt worden. Aan vijftien Hoogleeraren was het onderwijs in de verschillende wetenschappen toevertrouwd. Men verwachtte eene nieuwe organisatie, in Maart van den jare 1815; dan - buonaparte verscheen, en nu werd alles ontbonden. Nergens misschien vertoonde de zucht voor denzelven zich met meer drifts, dan onder de leerlingen op deze scholen, die meerendeels zonen waren van officieren en ambtenaren, door den oorlog

{==482==} {>>pagina-aanduiding<<}
gestegen en gevallen. De Generaal de chauvigny, Kommandant dezer inrigting, voegde zich bij den Hertog van bourbon, en vertrok uaar Nantes; de Graaf de meulan, Kolonel, maakte zwarigheid het commando op te nemen, en zoo was alles zonder opperhoofd en eenig bedwang. Napoleon zond eerlang den Generaal meunier derwaarts, die geheel aan hem was toegedaan. Nu kwamen er weldra andere Chefs, Officieren en Professoren; en zij, die nu het meest in drift en hevigheid uitmunteden, hadden het beste uitzigt op bevordering.
Een der eerste maatregelen was, om van de ambtenaren eene verklaring van gehechtheid en trouw aan den overweldiger te vergen; en dit werd spoedig gevolgd van het vorderen der onderteekening van de beruchte akte, waarbij de bourbons voor eeuwig vervallen verklaard werden van den Franschen troon. Alle ambtenaren te St. Cyr, de meeste te La Fleche waren zoo ijverig voor het een als ander, en teekenden alles; dan, op de laatste plaats stootte men het hoofd bij vier Hoogleeraren. Hoezeer van dezen, bij de bevestiging in hunne bedieningen van 's Konings wege, geen eed gevergd was, beschouwden zij zich aan denzelven verbonden, en weigerden de teekening van alle verklaringen voor napoleon. Behalve de Heeren haug en greeve, waren het de Heeren ... le roux, Professor der Mathesis, voorheen aan de Universiteit te Parijs, een man van hooge jaren, beproefde braafheid en erkende kunde; en ... stadler, Professor der Hoogduitsche Taal en Letterkunde, voorheen te Tournon, insgelijks zeer ervaren in zijn vak. Over dezen tegenstand en deze weigering stond een ieder verbaasd. In het eerst werden er allerlei belosten aangewend, later allerlei bedreigingen; dan alles vergeefs. De laatste stegen met den dag bij toenemenden wrevel, zoo zelfs, dat men het gemeen aan den gang hielp, hetwelk niet zelden met hun geschreeuw: vive l'Empereur! en: vive la Liberté! de woorden: à bas les etrangers! (weg met de vreemden!) vereenigde. Eindelijk dacht men zeker te zijn van eenen meer gunstigen uitslag, toen men de gemelde pogingen voor de derde reis herhaalde, en aan hen het bekende aanhangsel op de Constitutiën voorlegde, ter bevestiging van napoleon op den troon. Men eischte stellig en sterk, dat zij,
gelijk de overigen, hierop hunne vrije stem zouden uitbrengen, en ja zeg-
{==483==} {>>pagina-aanduiding<<}
gen; dan ook dit werd met waardigheid geweigerd. De Maire, een man, afkomstig uit het edel geslacht van d'aubigny, die zeer veel bescheidenheid had laten blijken, en hun zelf met voorzigtigheid berigt had gegeven van hetgeen er voorviel, kwam nu bij hen, en betuigde, dat zij, zonder toetreding in dezen, niet zouden te redden zijn; dat deze processen-verbaal naar Parijs moesten worden opgezonden; dat dezelve moesten dienen voor het zoogenaamde Meiveld; dat hij bijzonder rapport zou moeten doen, enz. Ook nu bleven zij zich zelven gelijk, en weigerden zij den schijn zelfs van hulde. Dit wekte de grootste verwondering; men sprak niet dan van revolutionaire maatregelen, van arresten, gevangenis, opzending naar Parijs, militaire regtbanken, vonnissen en wat dies meer zij, en men zag met vreeze uit naar de orders uit de hoofdstad. Eindelijk kwamen deze; en, daar men zich aldaar te zwak gevoelde om wreed te zijn, bepaalden zich dezelve daarbij, dat zij gesteld werden onder het toezigt van de hooge Policie, en tevens, dat de Maire om zijne gematigdheid werd afgezet. Nu zagen zij zich verstoken van allen omgang en alle briefwisseling met vrienden en vreemden; zij stonden geheelenal alleen en op zich zelven, zonder bescherming van iemand, en moesten het ergste vreezen, vooral toen het gevaar van de zijde der Royalisten voor de Napoleonsgezinden nader kwam, en die van de Vendee de stad La Fleche met een' aanval bedreigden. De Generaal meunier trachtte nu alle Hoogleeraren en ambtenaren, zoo wel als de jongelingen, te doen wapenen, ten einde zoo veel tegenstand te bieden als mogelijk was. Ook dit aanzoek werd aan hen gedaan, dan tevens geweigerd; en deze weigering deed hunnen hagchelijken toestand dagelijks
toenemen.
Gelukkig kwam er eerlang afwending van het groot gevaar door den slag van Waterloo; dan nu vernam men eerst, wat men hun aangaande had voorgenomen, en in welke verschrikkelijke gevaren van fusilleren of guillotineren zij geweest waren, indien zij zich maar eenigzins onvoorzigtig hadden uitgelaten. Het treurige in hunnen toestand werd geenszins geheel opgeheven of veranderd; het scheen, dat zij vergeten werden; het bevel tot mijding bleef bestaan, en, daar de wrevel en euvelmoed onder de Buonapartisten wel gefnuikt,

{==484==} {>>pagina-aanduiding<<}
doch niet beteugeld werden, hadden zij dikwijls te worstelen met onaangenaamheden van allerlei aard.
Op den 3den van Oogstmaand veranderde dit alles, toen de Pruissische kavallerij onder den Generaal von hobe de stad La Fleche bezette. De Heer haug werd nu door den Maire d'aubigny, die spoedig hersteld werd, uitgenoodigd, om voor tolk tusschen den Pruissischen Generaal en de Regering te dienen. Hij onttrok zich niet, om de Regenten en het volk, waarvan velen hem zoo zeer bedreigd hadden, van dienst te zijn, en belastte zich tevens met de werkzaamheden der administratie. gedurende twee maanden bleef hij in dezen moeijelijken werkkring, zeer tot genoegen aan wederzijden. Hij ontving niets ter belooning. Dan, toen hij in den jare 1816 herwaarts werd beroepen, om den vroeger bekleeden post, als Hoogleeraar der Geschiedenis en fraaije Wetenschappen aan de Koninklijke school voor Artillerij en Genie te Delft, op nieuw te aanvaarden, ontving hij de meest vereerende blijken van achting en goedkeuring van de voornaamste Regenten en ambtenaren, zoo van de stad als van de school, met name van den Graaf de meulan, die van 's Konings wege wel het opperbevel opnam, doch niet slagen konde om de orde en gehoorzaamheid onder de Elèves te herstellen. Wij hebben deze verklaringen en dankbetuigingen gezien. De Heer greeve is alsnog in de gemelde betrekking aan de school te La Fleche.
Het komt ons voor, dat de Buonapartisten zelve verstomd gestaan hebben over den moed en de volharding van deze edelen, en dat hierdoor de besluiteloosheid tot het nemen van ernstige maatregelen is veroorzaakt. - Zoo werd dan ook hier bewezen, dat aldaar de geweldenaar niets vermag, waar het gevoel van eer met godsvrucht gepaard gaat. Wellust is het, om deze namen bekend te maken; pligt, om ze bekend en in zegening te houden. Hiertoe strekke deze poging!




Over het afwenden der onweders.

(Briefswijze medegedeeld aan de Heeren Schrijvers der Vaderlandsche Letteroefeningen, door h.h. donker curtius, te Arnhem.)

In Ulieder geacht Maandwerk, No. 5 van dit jaar, bl. 234-
{==485==} {>>pagina-aanduiding<<}
237 van het Mengelwerk, hebt Gijl. een voorstel geplaatst van een min kostbaar middel ter behoeding tegen het onweder; hetwelk mij voorkomt, behalve door de zwarigheden, welke de steller zelf oppert, ook nog door andere gedrukt te worden, waaronder ook deze: dat de bliksem juist niet altijd boven op het spits of kruis van eenen toren inslaat; maar ook zeer dikwijls in de muren verre beneden den windwijzer, gelijk hier twee jaren achter den anderen gebeurd is. Hoe, in dergelijke gevallen, het voorgestelde middel behoedend zonde kunnen zijn, schijnt mij, zonder nadere verklaring, niet regt duidelijk. Hoe dit zij: het gemelde opstel heeft mij aanleiding gegeven, om Ulieden mede te deelen het hoosdzakelijke van drie voorlezingen, in den voorledenen winter betrekkelijk dit onderwerp gehouden, in het Natuur- en Letterkundig Genootschap Prodesse conamur, door den Heer j.w. evers, President van de Regtbank van Koophandel alhier, en werkend lid van hetzelve genootschap.
De eerste dezer voorlezingen behelsde twintigjarige waarnemingen over de driften der onweders, met betrekking tot de stad Arnhem en haren omtrek. In de tweede voorlezing beredeneerde hij de beste beveiligingsmiddelen voor, 1o. bijzondere personen; 2o. gebouwen; 3o. steden, dorpen, havens; en 4o. voor eenen geheelen omtrek in ééns.
Betrekkelijk het eerste was het resultaat, dat denkelijk niets veiliger was, dan een koepel of tent, overtrokken met gewaste zijde, om, in tijd van onweder, zich daarin te plaatfen. Tot gelijk einde kon dienen eene, op gelijke wijze vervaardigde, paraplui. - Ter beveiliging van gebouwen, schepen of molens, verwees hij naar de bekroonde prijsverhandeling van van marum over de afleiders. - Om eene geheele stad of haven of dorp voor den donder te beveiligen, oordeelde hij best te zijn, rondom dezelve, op zekeren afstand, masten of staken, (hoe hooger, hoe beter) met afleiders voorzien, te plaatsen; oordeelende hij dit middel als ontwijfelbaar goed voor de winter-onweders, die zeer laag drijven.
In eene derde voorlezing, maakte hij ons bekend met het middel, om eenen geheelen omtrek in ééns voor zemer-onweders te bevrijden, bestaande in eenen wind, donder- en bliksem-molen, geschikt om de elektrieke vloeistof onschadelijk uit te malen, af te tappen, of de wolken te ontladen. Hoe

{==486==} {>>pagina-aanduiding<<}
wonderlijk dit moge luiden, hij heeft echter dezen molen, zoo uit- als inwendig, ons afgeteekend, en de mogelijkheid, om door middel van deszelfs werking het bedoelde effect te bereiken, beredeneerd, ja, wat meer is, door ondervinding, de zekerheid van het laatste gestaafd; ons bekend makende met de waarnemingen der Meteorologische machine, door Dr. procopius divish, vóór vele jaren, te Prenditz in Moraviën gedaan; door welke machine deze geleerde, gedurende eenen geheelen zomer, genoemde stad voor onweders beveiligde, terwijl dezelve rondom en niet verre af hevig woedden.
Naarmate van de grootte van den omtrek, welken men beveiligen wil, stelt hij één, twee of drie molens voor, ten einde ook te beter de stortregens en hagelbuijen voor te komen. Hij wil dezelven zamenstellen door vereeniging van drie beproefde werktuigen; als de elektriseer-machine, de afleiders, en de windmolen zonder wieken.
De uitwendige gedaante van dezen molen is eene kolom, ter hoogte van omtrent 60 voeten, en eene evenredige wijdte, rustende op een voetstuk of pedestal. Boven op het kapiteel is een roud uitstekend rad, aan de masten van groote schepen de uit1, hier de inkijk genaamd, ingerigt tot verschillende diensten, (als een touwladder enz.) Hierop rust eene gedaante van eenen vierkanten, boven schuins toeloopenden, mon umentsteen, als kast, waarin de elektriseer-machines met derzelver conductors werken; en daar boven op een mast of steng, voorzien van eene ijzeren spil, versierd met eene afleiders donderkroon. Aan deze steng zijn twee afleiders in den besten smaak, en ten meesten nutte goedgekeurd, afdalende in het water of in de aarde.
In de monumentsteen-kast werken twee elektriseer-machines, welke, met derzelver conductors, de afleiders in werking brengen, en de elektrieke vloeistof gestadig zullen uitmalen en een elektriek ledig veroorzaken, welk door het gestadig toevloeijen van de positive elektrieke vloeistof van nabij en verder af zoude worden vergoed.
Om deze elektriseer-machines in eene gestadige en eenparige werking te houden, stelde hij voor eenen windmolen zonder wieken, welke inwendig, in het binnenste der kolom, met perpendiculaire as, zonder verzetten, met alle winden

{==487==} {>>pagina-aanduiding<<}
zoude malen (*); en heeft hij tevens gezorgd, dat de molen, bij doodstil weder, op eene eenvoudige wijze, zonder menschenhanden, zijn' geregelden gang kan gaan, zoo wel als dat dezelve, bij zeer harden wind of storm, niet te sterk werke.
De kosten van oprigting, onderhoud en gebruik zouden niet aanmerkelijk zijn; berekenende hij, dat deze zouden te vinden zijn door eene nieuwe heffing, onder den zonderlingen naam van een donder- en bliksem-geld, van 5 cents jaarlijks voor elke Arnhemsche ziel, en van 10 tot 30 cents per schip of huis, naar rato van deszelfs grootte; en zulks nog maar gedurende de 5 eerste jaren, kunnende deze heffing na dien tijd tot 2 cents per ziel worden verminderd.
Een vernuftig en houtwerkkundig lid van dit genootschap heeft begonnen, een model van zulk eenen molen te vervaardigen. Door ziekte werd hij verhinderd, dit te voltooijen. Gebeurt dit, dan verwacht ik, dat de Heer evers zijne voorlezing, door teekeningen opgehelderd, zal laten drukken. In afwachting daarvan, strekke het bovenstaande tot voorloopig berigt. - Ik blijve, enz.

Napoleon als dichter.

Napoleon buonaparte heeft, wel is waar, zijn dichterlijk talent in de door hem vervaardigde Bulletins der wereld overvloedig bewezen; doch het is niet zoo algemeen bekend, dat hij ook andere proeven van Dichtkunst gaf.
In zijne jeugd, toen hij naauwelijks de eerste gronden der Fransche taal gelegd had, ving hij reeds aan te rijmen, en ontwierp den lossen omtrek van een Treurspel. De krijgskundige loopbaan, door hem ingeslagen, verwijderde hem van deze vreedzame oefening. Na de belegering van Toulon, bevond hij zich te Parijs in zeer behoeftige omstandigheden, en besloot, uit zijne bekendschap met eenige Tooneelspelers

{==488==} {>>pagina-aanduiding<<}
van het Théåtre-Français eenige voordeel te trekken van zijnen dramatischen arbeid. Hij nam dieusvolgens zijn Treurspel weer in handen, en lapte er nog een aantal Alexandrijnen aan.
Naardien intusschen de zaken zich tot zijn voordeel wendden, en hij met ongeloofelijke snelheid steeds hooger steeg, bleef dit maagwerk liggen; doch hij vergat het daarom niet geheel. Wanneer hij zich vervolgens Keizer had gemaakt, kwam het stuk hem weder in gedachten, en hij brandde van begeerte, hetzelve ten tooneele te voeren. Daar hij echter wenschte, dat dit Treurspel met algemeene toejuiching wierd ontvangen, droeg hij den Dichter luce de lancival op, hetzelve eenigzins om te werken en te verbeteren. Dit geschiedde met veel zorgvuldigheids; en, ofschoon het Treurspel zich evenwel nog niet boven het middelmatige verhief, was het ten minste niet slechter, dan vele andere, die ten tooneele werden gevoerd.
Het kwam nu daarop aan, het stuk, alzoo verwerkt, te doen spelen. Het werd dus, op de gewone wijze, het Théâtre-Français toegeschikt. Bij de voorlezing werd het eenstemmig, als te slecht, verworpen. De voorgewende schrijver vond zich hierdoor niet zwaar beleedigd; hij nam het handschrift zeer bedaard terug, en berigtte buonaparte het voorgevallene. Buonaparte bleef niet zoo bedaard.
Eenige dagen daarna, wanneer de Tooneelspelers weder bijeenkwamen, verscheen een stalkuecht des Keizers, en bragt het stuk met een bevel aan dezen terug van den volgenden inhoud: ‘De Histrionen (Tooneelspelers) van het Théâtre-Français zullen, van dezen dag af gerekeud, na verloop van ééne maand het Treurspel ten tooneele voeren, dat zij zoo onbedacht en dom geweest zijn te verwerpen.’ (Was geteekend: Napoleon.)
Dit schrikwekkend bevel vervulde al de Tooneelspelers met angst. Zij trachtten ijlings door hunne gehoorzaamheid alles weder te vergoeden. Het stuk werd aanstonds bestudeerd; men maakte zich door herhaalde proeven hetzelve geheel eigen; het werd, nog vóór den bepaalden tijd, op het tooneel gebragt, en vond, onder deze omstandigheden, gelijk men denken kan, grooten bijval. Alle Tijdschriften vermeldden hetzelve met den hoogsten lof, met uitzondering alleen van geoffroy, wien men de ware toedragt der zake verzweeg, wijl men hem de eer des mededeelens niet waardig achtte.

{==489==} {>>pagina-aanduiding<<}

Het stuk heeft ten titel: Hektor's Dood. Luce de lancival moest zich als vervaardiger noemen. Buonaparte overlaadde den Dichter met gunstbetuigingen, en stelde steeds het levendigst belang in dit Treurspel.

Ontmoeting.


Si vacat, et placitae nimium nec cura puellae, 
Muneris aut sacri te remoratur onus, 
Accipe nostra tuis modulamina debita flammis, 
Quae matutinas lusimus inter aves. 
 
v.h. acker. 

(Bij gelegenheid van het Huwelijk van Do. ***.)

Laatst ging ik hier wandlen in 't statige woud, 
Dat ruim nog zoo fraai is als 't Haarlemmer hout. 
Pas weken de nevlen der donkere nacht, 
En Phebus verrees uit de kimmen met pracht. 
 
Nog blonk er de dauwdrup op 't wiegende blad, 
Als waar 't een juweeltje in het zilver gevat; 
De tjilpende vogeltjes lepten het op, 
En netteden veren en vlerken en krop. 
 
Zij wipten en sprongen en vlogen in 't rond, 
En groetten met zangen den God, die, zoo blond, 
Het hoofd vol met stralen de baren uit stak, 
En duisterheids drukkende kluister verbrak. 
 
De bijen, die bromden en gonsden hun lied; 
De kikkers rikkikten in 't vochtige riet; 
't Was alles zoo vrolijk, zoo lieflijk, zoo schoon 
Als 't roosje, dat bloost op de kaak van Dioon. 
 
Ik zag ook een knaapje, zoo vlug en zoo lief, 
Met oogjes in 't hoofd, als een olijke dief; 
Een ligt zijden kleedje bedekte zijn huid, 
Maar vleugeltjes staken van achteren uit. 

{==490==} {>>pagina-aanduiding<<}

Een koker met pijltjes versierde zijn zij, 
Maar pijltjes, zoo scherp als de priem van een bij; 
Een houdt hij er altijd gereed in de hand, 
Daar de ander het trillende boogpeesje spant. 
 
Ik trad naar hem toe; want de geestlijke borst 
Is, dacht ik, met sneeuw en met ijsschors omkorst; 
En schiet hij, al jokkend, een pijltje op mij af, 
Ik vang het, en smijt hem 't in 't aanzigt, tot straf. 
 
Maar, hemel! ik was hem geen pijltje meer waard; 
Mijn jaren vervlogen met rustlooze vaart: 
Hij keek mij eens aan, en die olijke guit 
Bespotte me en lachte mij schaterend uit. 
 
‘Neen, sprak hij, geloof mij, het geestelijk hart 
Wordt ook nog wel eens in mijn strikken verward: 
Zie slechts, hoe de Pater het nonnetje vleit, 
Als 't maanlicht zijn scheemrende glansen verfpreidt! 
 
Al staat bij die heeren het aanzigt wat fijn, 
Toch houden zij 't somtijds met vrouwtjes en wijn; 
Zij kussen en kozen en vullen den krop, 
En voeren, bij 't druifnat, de liefde ten top. 
 
En Domine's?... Denk, o herdenk slechts uw jeugd! 
Toen was ook uw meisje al uw lust en uw vrengd; 
Toen kustte ge, en rustte zoo graag op haar schoot, 
En zongt u van liefde en verlangen schier dood. 
 
Nog buigen de mantel en bef voor mijn staf; 
En schiet ik, mijn' pijl keert geen predikstoel af, 
Al was hij getimmerd van 't stevigste hout. 
Een dwaas, die op zulk een verschansing betrouwt! 
 
Zie slechts!’ en hij hield mij zijn handje op 't gezigt, 
En streek mij, magnetisch, bet de oogleden digt; 
En, helderziend, werd ik veel dingen gewaar, 
Waarvan ik niet klappen mag zonder gevaar. 

{==491==} {>>pagina-aanduiding<<}

Ik zweefde, zoo vlug als een vogeltje, in 't rond, 
En 't oogenblik bragt mij op K *** 's grond; 
Daar zwaaide ik en draaide ik door 't luchtige zwerk, 
En kwam er te land ... in eene opene kerk. 
 
Daar predikte een leeraar, in 't achtbaar gewaad, 
Zoo ferm en zoo deftig, met effen gelaat. 
De boeren, die gaapten, en dachten, verstomd: 
‘Hoe 't mannetje aan zoo veel geleerdheid toch komt!’ 
 
De meisjes, die keken zoo strak en zoo straf, 
En hielden geen oog van den predikstoel af; 
Men zuchtte, men snikte, men kleurde of werd bleek, 
Maar meer om den Domine dan om de preek. 
 
Ter zijde den kansel zat jeugdige Koos, 
Een meisje, zoo frisch als een bloeijende roos, 
Met boezem en armen, als marmer zoo wit, 
En lokken en oogen, zoo zwart als een git. 
 
Toen zag ik het schelmpje, den zoon van Dioon, 
In 't midden der kerk, op een koperen kroon; 
Hij wette zijn pijltjen en spande zijn boog, 
En draaijende mikt hij, en schiet naar omhoog. 
 
Mijn hemel! hoe of hij het wagen toch dorst? 
De pijl vloog den Domine vlak in de borst, 
En hielp hem de hersens geheel van de streek, 
En uit was het vuur en de kracht van zijn preek! 
 
En nog had de guit niet met schieten gedaan: 
Ach! Koos, ook de onnoozele Koos moest er aan. 
Hij drijft haar, meêdoogloos voor pijnen of smart, 
Den schicht, tot de veder, in 't jagende hart. 
 
Daar brandden en blaakten die beide zoo fel; 
Hun boezem was vuur, en de kerk werd een hel. 
Hij wendde onophoudlijk ter regter zij 't oog, 
En zij sloeg haar brandenden blik naar omhoog. 

{==492==} {>>pagina-aanduiding<<}

Hij stotterde, en jaagde zoo driftig naar 't end, 
Als 't paard, dat, op hol, over straatsteenen rent; 
Zij wenschte dien zondag zoo lang als een week, 
En einde noch amen aan kerktijd of preek. 
 
Maar echter, dat vreesselijk amen! dat kwam, 
En toen steeg de vonk in haar boezem ten vlam; 
En sinds hadden beide noch ruste noch duur, 
En wat zij ook deden, 't was olie in 't vuur. 
 
Hij droomde zich zalig, in 't eenzame bed, 
Als had hij naast Koosje zich nedergezet; 
En zij dacht des nachts nog aan niets dan die preek, 
Die schooner haar zelfs dan een minnezang leek. 
 
Hij mijmerde en peinsde; doch niet om zijn werk, 
Maar om het noodlottige schot in de kerk. 
Bij dag was hij eenzaam en korzel en bang; 
De nachten, ach! vielen hem eindeloos lang. 
 
Zij kwijnde en keek uit, bij 't verheffen der vlam, 
Of nog niet haar liefste, haar Domine kwam; 
En zuchtend en smachtend versleet zij den tijd, 
En raakte den blos van haar wangen haast kwijt. 
 
Maar eindlijk streek Hymen, vermurwd door hun smart, 
Na dralen en talmen, de hand over 't hart, 
En lonkende leî hij haar hand in zijn hand, 
En bond ze te zamen met bloemrijken band. 
 
Toen zag ik, nog klaarziend, de toekomst eens in, 
En merkte noch einde noch koû aan hun min. 
Zij plukten de vruchten der liefde en der deugd, 
En bleven nog lang in den fleur van hun jeugd. 
 
Een zestal van kindren sprong op aan hun zij, 
En huppelde en dartelde vrolijk en blij; 
Geen ramp brak de vreugd van hun huwelijk af, 
Maar roosjes versierden hun weg tot aan 't graf. 
 
'k Ontwaakte, en hervond mij in 't bosch weer alleen; 
De zon stond reeds hoog, en ik wandelde heen; 
Ik schreef mijne ontmoeting terstond op 't papier. 
Gunt, vrienden! dat ik er uw' echtkrans meê fier'! 
 
A.N.v.P. 



{==493==} {>>pagina-aanduiding<<}

Mengelwerk.

De opoffering van Isaäc, behoudens Gods heiligheid en de vroomheid van den Aartsvader, geen droom, maar eene ware gebeurtenis.

Aan den Redacteur van de Vaderlandsche Letteroefeningen.

Mijn Heer!

Wanneer eenig gevoelen, hetwelk van nadeeligen invloed zoude kunnen zijn, indien het aangenomen wierd, wordt geopperd - wanneer dit gevoelen ook volstrekt onbestaanbaar is, en dus de verpligting, om het te wederleggen, ontstaat; dan is men, bij die wederlegging van hetzelve, toch ook verpligt, vooreerst, te zien, van wien het komt, en ten tweede, wanneer het der moeite waardig is, zijn best te doen, iets beters in de plaats te leveren. Ik pas dit toe op het, door den Luterschen Predikant te Rotterdam, sander, in het uittreksel uit eene leerrede, aan het publiek medegedeeld gevoelen, dat de opoffering van Isaäc geene ware gebeurtenis, maar een droom zoude wezen. Wat er van den Bijbel worden moet, wanneer dit gevoelen doorgaat - te meer, daar de Eerw. sander meteen en passant nog maar eenige gebeurtenissen der H.S. voor droomen verklaart, onder andere de verschijning van de Engelen aan de Herders bij de geboorte van Jezus - is duidelijk. Ik heb geen plan, 's mans gevoelen stuk voor stuk te wederleggen, want dit is meer de zaak des Recensents; ook beteekenen zijne gronden, die buiten de praemissen, rakende Gods Heiligheid en Abraham's vroomheid, omloopen, weinig. Ondertusschen Do. sander, te Rotterdam, behoort geenszins tot de Neologen, die met den Bijbel leven naar hun welge-
{==494==} {>>pagina-aanduiding<<}
vallen. Zijne regtzinnigheid, dit mag hij zeggen, is nooit verdacht. Hij is bekend als een schrander hoofd. Ook aan de letterkundige wereld is hij gansch niet vreemd. Eindelijk is hij een voorstander van verlichte (echter geene neologische) godsdienstkennis.
Maar met het uiten van zijn genoemd gevoelen is hij wat driftig geweest. Dit is verklaarbaar in een hevig temperament, hetwelk door het eensklaps doen eener ontdekking wordt in beweging gezet. Het licht ging eensklaps in zijne ziel op, en moest nu maar vooruit ook. In zoodanig geval is dan het gevaar der overijling, en dus der dwaling - waarvoor menschen, in wien nooit eens een eigen, veel min een stout idée opkomt, of die eerst vragen: hoe zal het bevallen? gedekt zijn - zeer groot. Het is dan nu ook geene kunst, tegen zulk een gevoelen uit de hoogte te spreken, of er op den kansel tegen uit te varen - waar dan vrij wat menschelijks mede onder loopen kan. Maar wanneer de praemissen, waarop die meening steunt, nader onderzoek verdienen, terwijl de gewone wederleggingen niet in allen opzigte voldoen; dan behoort men haar dit regt te laten wedervaren. En de praemissen, waarop Do. sander bouwt, zijn van dien aard. Ik heb dus getracht, door algemeene redenering dezelve te ontzenuwen; en dit is iets, hetgeen zijn Weleerw., naar bl. IV der voorrede, niet zal kwalijk nemen, en wat men daarenboven ook aan het godsdienstig publiek in eene zaak van zoo veel belang schuldig is. In hoe verre mij dit gelukt zij, mogen dan dit publiek en de waarheidsliefde van Do. sander beoordeelen.
De plaatsing van het, met dit oogmerk ter nedergestelde, stukje achtte ik, Mijn Heer! het geschiktste in uw algemeen gelezen, en aan de bevordering van verlichte, op den Bijbel steunende, godsdienstkennis mede voornamelijk toegewijde, Maandwerk. Gij duldt in hetzelve geene partijzucht of animositeit. Die moeten ook bij onderzoek van punten, die den Godsdienst raken, volstrekt altijd verwijderd blijven. Ik ben mij

{==495==} {>>pagina-aanduiding<<}
niet anders bewust, dan met bescheidenheid te werk gegaan te zijn; maar heb naar pligt en inzigt het gezag des Bijbels voorgestaan.
Met achting,
Uw bestendige Lezer.

Hadde Abraham met ons vernuft geredeneerd; ware hij, gelijk wij, bedreven geweest in wijsgeerig betoog van de volkomenheden des Opperwezens - betoog, wat ik op zich zelve niet verwerpen wil, maar wat toch, daar het ons volkomen-heden leert bewijzen, den indruk der volkomen-heid verzwakt -; ware dan eene stem van den Hemel tot hem geschied: ‘slagt uwen zoon ten brandoffer!’ en hadde Abraham gehoorzaamd: dan zoude ik geene kans gezien hebben, Gods Heiligheid en Abraham's vroomheid te verdedigen tegen de lasteraars van den Bijbel. Maar nu, daar Abraham een geheel ander man was, daar zijne manier van denken en met God verkeeren van de onze hemelsbreed verschilde, mogen wij zijne daad niet beoordeelen naar onze theoriën van zedelijkheid.
Ik bedoel geenszins vast te stellen, dat de Allervolmaaktste ooit konde onderhevig zijn aan veranderlijkheid van beginselen, en aan den eenen mensch, in den eenen tijd, uit hoofde dat die mensch minder philosophisch voleindigde kennis van Hem bezat, iets hadde kunnen bevelen, wat in het afgetrokkene altijd een gruwel blijft: maar ik wil komen op die omstandigheid, dat de Godheid met hare eigenschappen en eischen aan den mensch ten allen tijde is kenbaar geworden binnen den dampkring, die uit zijn eigen, met zwakheden bezet, hart opging; of, met andere woorden, dat God zich, in het onderwijs aangaande zijn wezen, zijne betrekking tot de menschen, en dezer pligten te zijnen aanzien, altijd gerigt heeft naar het standpunt en de vatbaarheden van hen, wien Hij onderwees. Een ander onderwijs zou geen onderwijs geweest zijn. Vandaar zoo

{==496==} {>>pagina-aanduiding<<}
veel tijdelijks en plaatselijks in den Bijbel; zoo veel, 't welk vroeger heilige pligt was, maar nu vervallen is, gelijk de geheele offerdienst; zoo veel, hetwelk toen geloofswaarheid was, en waarvan nu het tegendeel moet beleden worden, b.v. dat God jaloersch was op uiterlijke hulde, en een straf Koning, echter bijzonder genadig omtrent zijn uitverkoren volk, mits het Hem offers bragt; vandaar, dat toen geoorloofd was hetgeen nu misdadig is, b.v. het huwelijk met meer dan ééne vrouw. - Door al dit tijdelijke en plaatselijke schemert wel altijd ééne waarheid door, aan welke de wijzen door godsvrucht altijd nader waren dan de groote hoop: ondertusschen het werd den grooten hoop niet tot misdaad gerekend, wanneer hij uitwendige, werktuigelijke deugd om tijdelijken zegen uitoefende. Op zijnen trap van natuurlijke vatbaarheid kon van hem niet meer geëischt worden. Met één woord, de waarheid verscheen altijd in een omkleedsel, hetwelk ontleend was uit de vatbaarheden en behoeften der menschen, aan wien zij geopenbaard werd. Zoo kon de zwakke, bange Jakob geen beter denkbeeld en geene vastere verzekering van eene, ook buiten het gebied der vaderlijke tenten werkzame, Voorzienigheid ontvangen, dan door in den droom eene opening in den hemel te zien, de Godheid boven op eene ladder, en de Engelen dezelve opklimmende en afdalende. Later moest Israël deszelfs afwijking van Johovah vertegenwoordigd worden door het voorstel, dat de Profeet Hoseas, op Gods bevel, eene vrouwe der hoererijen genomen, en onechte kinderen daarmede geteeld hadde; en een' verrukten Bileam - de broeder der Schamans, toovenaars, bezweerders, die uit reisbeschrijvingen te kennen zijn, en wier verrukkingen en gezigten nog wel anders zijn dan die van Bileam - wijst God te regt door het natuurlijkste middel, wat er was, om zijne ziel te naderen: hij laat hem in de
verrukking door zijne ezelin aanspreken. Wie er naast gestaan hadde, zou de stem der ezelin niet gehoord hebben; zij sprak alleen voor en in hem. - Zoo kwam het

{==497==} {>>pagina-aanduiding<<}
hemelsche dan wel rein uit den hemel; maar het werd ontvangen in een aarden vat, en, hoe min op zich zelve vatbaar voor vermenging met vreemdaardigs, de mensch heeft het nooit kunnen deelachtig worden, of het had voor hem eenigen smaak weg van het vat, waarin het ontvangen werd. Zelfs wij, Christenen, die nu de waarheid zoo rein bezitten, als zondige menschen haar ooit bezitten kunnen, hebben voor de waarheid, welke wij te kennen noodig hebben, dat God een vergevend Vader is, eene zinnelijke voorstelling noodig, die ons gegeven wordt in het offer van den Zoon Gods zelven; en wel verre dat wij dit offer met Gods regtvaardigheid strijdig zouden vinden, is het voor ons behoefte.
In de eerste tijden van de godsdienstige ontwikkeling des menschelijken geslachts was de mensch een kind, en God leefde met hem gelijk met een kind, en onderwees hem gelijk men kinderen onderwijst, in zekeren zin meer te regt brengende of wijzigende, of gebruik makende van hetgeen uit 's menschen eigen binnenste opwerkte, dan veel stellende, hetgeen het kind eerst met moeite van buiten hadde moeten leeren, zonder dat het daarom nog eigendom van zijn hart geworden ware. Hoe kleiner de kinderen, hoe naderbij met hunne liefde en met hun ligchaam altijd den ouderen. In het tijdvak, waarvan wij spreken, was de mensch - men zou kunnen zeggen, zelfs ligchamelijk - der Godheid nader dan wij; want hij had ook meer aan de zigtbare natuur, en meer met haar te doen, en zij was de afleider der Godheid in zijn hart. Wij zijn te groot en te wijs geworden; zonder evenwel, gelijk het Christendom dat wil, met onze meerdere kennis kinderlijken ootmoed en gevestigde reinheid des gemoeds te vereenigen. Daarom kan het te onzen aanzien niet meer heeten: de Heer sprak - hetwelk echter ook niet meer noodig is, omdat wij, als volwassenen, meer op ons zelve staan, en, onder het onzigtbaar bestuur, handelen moeten naar den heiligen geest in ons hart.

{==498==} {>>pagina-aanduiding<<}

Ik bedoel dus, dat de form van het Goddelijk bevel aan Abraham: ‘offer mij uwen zoon ten brandoffer!’ uit de bijzondere gesteldheid des Aartsvaders, uit zijne individualiteit, voortgevloeid zij. Maar nu gevoel ik, dat de vraag ontstaan moet: was Abraham dan zulk een wreedaardig mensch, dat hij zich verbeelden konde een bevel van God om zijnen eigen' zoon te dooden? Antwoord: Abraham was een kind, een goed, gevoelig, dankbaar, God boven alles beminnend kind. Hij gevoelde, hoeveel hij van Hem ontvangen had, inzonderheid in Isaäc. Hij had voor den hemelschen weldoener wederkeerig alles over, zelfs het kostbaarste, wat hij bezat, dien Isaäc, wanneer het wezen moest. De smart des oogenbliks eener vrijwillige opoffering - en hoe konde deze in tijden, waarin de uiterlijke hulde in offeranden bestond, welke het hoofd van den stam als Priester moest verrigten, anders plaats vinden dan op het outer? - deze smart des oogenbliks mogt hem niet terughouden. Onder deze in- en uitwendige omstandigheden behoefde er slechts eene geringe aanleiding bij te komen, en het bevel werd vernomen: ‘offer mij uwen zoon der belofte!’ - Wanneer het nu waarheid is, dat de gezindheden de deugd uitmaken, en niet de uitwendige daad; dan is Abraham's vroomheid, hoe stuitend ons de form ook zijn moge, nogtans gered.
Dan, er komt nog oneindig meer bij, waardoor Abraham's voornemen in het schoonste licht geplaatst wordt. Zoude het gezegde tot zijne knechten: ‘wanneer wij aangebeden zullen hebben, dan zullen wij wederkeeren’ - en tot Isaäc: ‘God zal Hem zelven een lam ten brandoffer voorzien,’ niets anders geweest zijn dan koele veinzerij, ter bedekking van zijn oogmerk? - Onmogelijk! volstrekt onmogelijk! Neen - en nu verschijnt Abraham's geloof in vollen glans - hij was vast overtuigd, dat hij met Isaäc tot zijne knechten zoude wederkeeren, en dat God zich van een lam ten brandoffer zoude voorzien.
Maar dan was Abraham immers een vertoonmaker met

{==499==} {>>pagina-aanduiding<<}
iets, waarin volstrekt geene verdienste lag? - Wat men al van hem maken wil, wanneer het aan vermogen ontbreekt, zich geheel in de omstandigheden des Aartsvaders te verplaatsen, daarvoor kan ik niet instaan. Mij komt voor, dat juist dit geloof, dat Isaäc er niet onder lijden zou, maar behouden worden, het zij door Goddelijke tusschenkomst, die de volbrenging des offers zoude beletten, het zij door onmiddellijke wederopwekking uit den dood - dat dit geloof aan Gods Almagt en Goedheid aan Abraham's bereidvaardigheid tot dit offer alle ongerijmdheid ontneemt, die ons koel vernuft er anders nog in mogt meenen te vinden. Het was nu geen opofferen, maar eene hoogste geloofsproef; een bewijs, dat hij krachts genoeg zoude hebben, aan Gods beloften vast te houden, gesteld ook dat hij Isaäc opofferen moest. Zoo ging Abraham heen, met het voornemen om het te doen, en alles op God te laten aankomen. Van dezen kant wordt de zaak ook beschouwd door den Schrijver van den Brief aan de Hebreën, XI:17-19. En wanneer ik mij op dit standpunt plaats, dan kan ik den Aartsvader gerust den toestel tot Isaäc's opoffering zien maken, zonder dat hij mij daarom als een koele wreedaard voorkomt, die dagen lang met dat opzet loopen, en den zoon met zoodanig een voornemen aan deszelfs moeder ontvoeren kon. Wanneer u derhalve het voornemen tot deze offerande mogt stuiten; welnu, denk dan om de offerande niet, maar om de kracht des gelooss, tot wier openbaring gene als een ondergeschikt middel moest dienen. Uit dezen hoofde, dewijl Abraham het zoo ver konde laten komen als God zoude verkiezen, is zijn voornemen en de toestel hem als daad des gelooss toegerekend, en mag hij gezegd worden zijnen zoon geofferd te hebben.
Ik heb mijn best gedaan, om tweederlei bij dezen in een helder daglicht te stellen; te weten, 1o dat het gebod aan Gods zijde niet streed tegen zijne Heiligheid, mits Abraham er slechts die tegenstrijdigheid niet in vond, maar het wist overeen te brengen met Gods lief-
{==500==} {>>pagina-aanduiding<<}
de. En dat dit het geval was, dat de Aartsvader in 't geheel aan geen uitpluizen toekwam, leert het bijbelsch verhaal ten duidelijkste; en 2o dat deze groote en van God beminde man niet te laken is als moordenaar van zijn kind, maar geprezen moet worden als held des geloofs, hetwelk in zijn gedrag zoo sprekend uitkwam, en tot welks openbaring juist dit gedrag de beste gelegenheid gaf.
Ik ben echter ver af van te stellen, dat ik dit mijn doel volkomen zoude bereikt hebben. In 't geheel verwacht ik te dezen aanzien niets bij hen, die zich eenmaal in eene zekere meening hebben vastgezet, en dezelve niet willen laten varen. Ook kan ik het zeer natuurlijk vinden, dat het bevel van God - vooral wanneer men het in wat sterke uitdrukkingen kleedt -: ‘offer mij uwen zoon!’ en de bereidvaardigheid van Abraham om aan dat bevel te voldoen, geheel op zich zelve en buiten verband met de geschiedenis, met de trapswijze ontwikkeling der godsdienstige kennis, met den invloed der individualiteit op de godsdienstige denkbeelden, met het leven, den tijd en de omstandigheden, waaronder en waarin beide plaats hadden, beschouwd, voor onnatuurlijk gehouden wordt. Ondertusschen zóó is het niet, of dit onnatuurlijke kan worden uit den weg geruimd; en, zoo wel om verschooning te vinden voor hetgeen in dit opzigt in dezen mijnen arbeid onvoldoende is, als ook om dit onvoldoende eenigzins te vergoeden, mogen mij nog volgende aanmerkingen vergund zijn.
Wij kunnen de zaak onmogelijk zóó ophelderen, alsof wij daarbij tegenwoordig waren geweest, of ook slechts in die tijden en in dat land geleefd hadden. Hadden wij dit, de zaak zou een geheel ander aanzien verkrijgen en al het tegenstrijdige verliezen. Dit kunnen wij beredeneren, en zijn het daarenboven uit achting voor den Bijbel verpligt te gelooven. Hoe kunnen wij eischen alle bijzonderheden bij de gebeurtenis te erkennen, welke ons zoo kort en in de hoofdzaken alleen wordt gemeld, als bij eene mondelijke overlevering natuurlijk

{==501==} {>>pagina-aanduiding<<}
het geval wezen moest? Eeuwen lang, tot op den verzamelaar der voorvaderlijke geschiedenissen, gingen zij van mond tot mond. Hoe kan ik bepalen, welke uitdrukkingen en wijzigingen der voordragt gewrochten zijn der poëzije, welke zich der merkwaardige geschiedenis van geëerbiedigde voorvaderen, wanneer zij door mondelijke overlevering wordt voortgeplant, natuurlijk aanzet, en haar tot behoud strekt? - schoon ik uitdrukkelijk betuig vast te stellen, dat deze poëzij niet zoo ver zal gaan, dat zij eene ware gebeurtenis stelle, waar slechts een droom heeft plaats gevonden, of als droom opgeve, wat waarachtige daadzaak is. Wij vinden het er daarom in de historiën des O.V. ook altijd bij gezegd, wanneer iets in den droom gebeurd is. Reeds gronds genoeg, om eene waarachtige daadzaak dáár aan te nemen, waar het verhaal volstrekt van geenen droom melding maakt. - Wij kunnen derhalve de onderscheidene manieren, waarop God in die tijden met de menschen omging en sprak, wel van voren beredeneren; maar ons geheel verplaatsen in den toestand van hen, tusschen wien en God deze omgang plaats had - dit kunnen wij in onzen, zoo oneindig van genen verschillenden, toestand niet. Daarom verliezen wij er wezenlijk veel aan, dat wij niet stellig weten, op welke wijze God het bevel aan Abraham, om zijnen zoon te offeren, gegeven heeft. Wat altijd vast staat, dat zoodanig bevel in het naauwste verband met de bijzondere gesteldheid van den Aartsvader stond, en aan geenen anderen dan aan dezen, of aan iemand, die eveneens gevoelde en dacht, had kunnen gegeven worden - dit wankelt ook bij deze onkunde in geenen deele. Maar wisten wij meer, wij zouden handtastelijker, zelfs voor den in het denken minstgeoefenden, kunnen betoogen. Dan, de overlevering heeft wel gerekend op nakomelingen, van de denkwijze der vaderen niet geheel vervreemd, maar niet op ons; en de Voorzienigheid, die, waar middelen en wegen
voorhanden zijn, geene nieuwe schept, heeft verkozen, het verhaal van Abraham's

{==502==} {>>pagina-aanduiding<<}
offer tot ons over te brengen, gelijk de overlevering het gesteld had. Ook ons, begreep Gods wijsheid, konde het op eene treffende manier onderwijzen aangaande de verpligting tot onbepaald geloof, en de welbehagelijkheid van hetzelve in zijn oog. Ook ons konde het ten spiegel verstrekken eener reine liefde tot God, boven alles, wat ons het liefste is op aarde - eene liefde, die alleen in en met zoodanig geloof bestaan kan. Willen wij nu, door eigene wijsheid gedreven, dit verhaal verwringen en verkrachten, en er allen geest uit doen vervliegen - dit is onze zaak.
Het kan niet anders, of het onbestaanbare van dit gedrag met den eerbied voor den Bijbel moet in het oog loopen, zoodra wij eenvoudiglijk bedenken, dat nimmer eenig nakomeling van Abraham zich aan het verhaal van Isaäc's opoffering, gelijk het in den Bijbel staat, geërgerd; dat de, hunne kinderen aan den Molech offerende, Israëlieten er nimmer eenige verontschuldiging uit ontleend hebben; dat, eindelijk, Jezus en zijne Apostelen, schoon zij van de zaak nimmer als van eenen droom, maar altijd als van eene waarachtige gebeurtenis spreken, omtrent dezelve nimmer eenige bedenkelijkheid aan den dag leggen. Abraham is hun de groote, geëerbiedigde Aartsvader. Tot de bijzonderheden in zijn gedrag laten zij zich nimmer in. Zij hebben altijd slechts het groot geheel voor oogen. Hun thema is: Abraham was een geloofsheld; wordt aan hem gelijk, doet Abraham's werken, dan zijt gij Abraham's kinderen, anders niet! - Zoude het nu niet onze pligt wezen, om, schoon er dan in het geval, naar onze manier van beschouwen, iets overbleve, wat ons niet geheel duidelijk ware, ons, met ootmoedig bewustzijn van het stukwerk in al ons weten en onderzoeken, te buigen voor de wijsheid van Jezus Christus, die, althans wanneer er in Abraham's voorbeeld, als waarachtige gebeurtenis beschouwd, iets, voor God of voor den Aartsvader, onteerends had gelegen, dat wel zou opgehelderd, of misschien den geheelen persoon nooit genoemd hebben? - Zoude het niet onze

{==503==} {>>pagina-aanduiding<<}
pligt wezen, ons te verlaten op de Heiligheid Gods, en te vertrouwen, dat er in een geval, hetwelk Hij der eeuwen ten voorbeeld stelt, niets kan gebeurd wezen, hetwelk tegen zijne Heiligheid strijdt? - Ja, zouden wij aarzelen te erkennen, dat wij verpligt zijn, van Abraham's geschiedenis slechts dat gebruik te maken, wat het N.V. ons er van leert maken - zonder uitpluizing, die altijd verkoelt, en nooit verwarmt? Wat vragen wij naar de kern van de komeet? die blijft ons toch onbekend: maar zijn lichtstroom wekt onze bewondering. Laat dan ook - gesteld dat dit het geval moest zijn - in de geschiedenis van Isaäc's opoffering door Abraham het een en ander ons onverklaard blijven; het licht, hetgeen van Abraham's geloofsmoed uitgaat, dit is voor de eeuwen, dit vervult den geheelen hemel van de geschiedenis der zedelijke ontwikkeling des menschelijken geslachts, dit hebben wij te erkennen, daarnaar ons te vormen. En bij slot: dat Abraham's geloof, en niet zijne opoffering van Isaäc, buiten verband met dit geloof, hoofdzaak is, blijkt genoegzaam daaruit, dat een gelijk geloof wel van ons gevorderd wordt, maar eene gelijke daad, ook door het Christendom, 't geen dat geloof eischt, voor zeer misdadig zou verklaard worden.

Waarneming, betreffende het ontlasten van 160 vischgraten, per anum. Door Fk. Appel, Chirurgijn te Scheveningen.

Op den 9 Junij 1817 werd mijne hulp verzocht bij het dochtertje van karel pronk, 7 jaren oud. Daar gekomen zijnde, klaagde mij de patiente over aanhoudende en soms tusschenpoozende pijn, welke zich uitstrekte, van de maag, langs het geheele beloop der ingewanden. Ik hield deze pijn in den beginne als

{==504==} {>>pagina-aanduiding<<}
uit eene catharrale oorzaak ontstaande, en diende de lijderes het volgende toe:

℞ Aq. flor. sambuc. ℥viij.

Spir. minder. ℥β

- nitri dulc. Ʒi.

Rob sambuc. ℥j.

m.d.

S. alle uur een halve theekop.


Niettegenstaande het gebruik van dit middel, bleven de pijnen bij aanhoudendheid voortduren.
Den 10den vond ik de lijderes in denzelfden toestand; en, daar er geene behoorlijke sedes plaats had, wilde ik mijne toevlugt nemen tot een clysma; doch, bij het inbrengen van de canul, ontmoette ik in het rectum eenige harde en weerstandbiedende ligchamen, welke mij op dat oogenblik in mijn voornemen verhinderden. Ik onderzocht met mijnen vinger het rectum, en ontmoette aldaar 12 vischgraten, van onderscheidene grootte en gedaante, welke ik met de korentang wegnam, en appliceerde vervolgens een clysma oleosum, tevens met het inwendig gebruik van eene emulsio antiphlogistica.
Den 11den vond ik de lijderes in denzelfden toestand. Ik ging met mijne geneeskundige behandeling op dezelfde wijze voort, gepaard met eene verzachtende dieet. De pijnen hielden intusschen, door het geheele beloop der ingewanden, even sterk aan.
Den 12den vond ik de lijderes koortsig; de pijnen waren vermeerderd; ik trachtte andermaal een clysma te appliceren, maar ontmoette dezelfde hinderpalen in het rectum. Ik ontlastte alstoen, met groote moeite, een getal van 34 vischgraten, en bleef met dezelfde geneeskundige behandeling voortgaan.
De 13den vond ik de lijderes zeer onrustig; zij had aanhoudend koorts, en was zeer dorstig; de pols zeer hard en vol: welke teekenen mij deden vermoeden, dat er eene ontsteking der ingewanden plaats had; waarom

{==505==} {>>pagina-aanduiding<<}
ik met mijne antiphlogistische behandeling bleef voortvaren.
Den 14den vond ik de lijderes in denzelfden toestand; doch ontdekte, na een naauwkeurig onderzoek, geene vischgraten.
Den 15den, echter, spoedig bij haar geroepen zijnde, vond ik de lijderes in eenen slechten toestand: een hevig delirium, koortsig, gepaard met een koud en klam zweet; de gansche omtrek van den buik, tot eene aanmerkelijke grootte uitgezet, hard en sterk gespannen; zelfs de umbilicus ter grootte van 1½ duim uitgepuild.
Ik veranderde toen mijne geneeskundige behandeling, te meer, omdat ik vermoedde, dat er gangraena in de ingewanden konde plaats hebben. Ik nam mijne toevlugt tot een clysma contra gangraenam, omdat er uit den anus een aanmerkelijke stank voortkwam, en de lijderes nog geene sedes had gehad.
Bij het inbrengen der canul ontwaarde ik, als te voren, harde ligchamen. Ik begon wederom een naauwkeurig onderzoek; en, na anderhalf uur daarmede bezig te zijn geweest, ontlastte ik de lijderes van 114 vischgraten, die nu met elkander het aanmerkelijk getal van 160 uitmaakten, onder welke verscheidene waren van een' duim lengte, andere van drie vierde duim, sommige van een' halven duim, van verschillende gedaante, als langwerpig, hoekig, puntig enz., en welke alle onder mijne bewaring zijn.
Ik ben vervolgens met mijne antiseptische behandeling blijven voortgaan, tevens met het gebruik van involverende middelen, gepaard met eene zachte en voedende dieet, tot en met den 20 Junij 1817, met het voor mij streelend gevolg, dat ik alstoen mijne patiente heb vaarwel gezegd, en zij zich thans in eenen gezonden toestand bevindt.
De aanwezigheid van het opgegeven aanzienlijk getal vischgraten laat zich gemakkelijk verklaren, wanneer men in aanmerking neemt, dat, de reeds genoemde vader van het kind met zijn huisgezin in eenen armoedi-
{==506==} {>>pagina-aanduiding<<}
gen toestand verkeerende, onze patiente, door grooten honger daartoe aangespoord, eenige koppen van schol met derzelver graten gulzig had ingeslokt.




Berigt eener reize van eenen jongen Zwitser naar Amerika.

(Vervolg en slot van bl. 418.)

Philadelphia is veel fraaijer en grooter dan Nieuw-York, maar in denzelfden stijl gebouwd. De marktstraat is de grootste, omtrent een half uur lang, en in het midden met overdekte bogen voorzien, waar de markt wordt gehouden; alle dwarsstraten gaan over de markt, en zijn allen genommerd. Er worden in Philadelphia jaarlijks 500 nieuwe huizen gebouwd; de zindelijkheid wordt er even zoo wél gehandhaafd als in Nieuw-York; met het huisraad is het eveneens gesteld.
De Vrijmetselaarsloge is zeer schoon, even als de Hospitalen en de Kruidtuin. Een half uur van de stad is een merkwaardig waterwerk, waar het water, door een stoomwerktuig, 150 voeten hoog gedreven wordt, en wel in zulk eene menigte, dat de geheele stad genoegzaam daarmede voorzien wordt. Op de hoogte is eene kom, 25 voeten diep, met gebeitelde steenen belegd, waaruit het water naar de stad gevoerd wordt. In Nieuw-York is men, ten aanzien van het water, niet zoo goed ingerigt, en wanneer het lang droog blijft, kunnen de waschvrouwen 4 of 6 weken lang niet arbeiden, want het zeewater deugt niet tot wasschen. Philadelphia heeft 130,000 inwoners, waarvan bijkans de helft Duitschers zijn. De haven is niet zoo schoon en voordeelig als die van Nieuw-York, omdat de scheepvaart in den winter eenige weken lang afgebroken is. De grootste handel is hier met de binnenlanden; ook worden de meeste voortbrengselen des lands hierheên gebragt, en vanhier weder naar de West-Indiën uitgevoerd. Er zijn hier vele kerken, en echter niet genoeg

{==507==} {>>pagina-aanduiding<<}
voor alle de verschillende sekten; men rekent er 53 sekten, waarvan vele haren godsdienst in de huizen uitoefenen. Joden zijn er ook, maar zeer weinige.
Van de minder bekende sekten noem ik bijzonder de Herdoopers. Zij hebben eene schoone, groote kerk, in welker midden men eene waterkom ziet, van wel veertig voeten in den omtrek en drie of vier voeten diep, waarin zij de doopplegtigheid verrigten, welke, naar huune begrippen, meermalen moet herhaald worden. De doopeling, welke in elken leeftijd, zoo dikwerf zijn gemoed naar deze reiniging verlangt, den doop weder mag eischen, stapt, met een' zijden mantel over zijne kleederen aangedaan, in het water; de priester, die hem in hetzelve verwacht, dompelt, onder het zingen der gemeente en het uitspreken van een bepaald formuner, deszelfs hoofd in het water, droogt hem dan het gezigt af, en begint de plegtigheid op nieuw met eenen anderen. De doopeling begeeft zich intusschen in een te dien einde toebereid vertrek, om zijne kleederen te verwisselen.
De tweede, niet minder merkwaardige sekte, zijn de Methodisten. In Nieuw-York hebben zij 5 kerken, en hier 10. Deze sekte werd door eenen Zwitser gesticht, en neemt zoodanig toe, dat zij weldra de heerschende zal worden. Hunne godsdienstoefening, waarbij zij de voordragt tot leering van de ingevingen des geestes laten afhangen, heeft eenen dweepigen vorm. Hunne overwegende menigte in de stad, en hun toenemende welstand, bewijst, dat zij daarom niet minder goede burgers zijn.
De Hernhutters maken hier eene achtingwaardige gemeente uit. Zij zijn goed en milddadig, ondersteunen gaarne hunne medemenschen, en geven nunnen kinderen eene voortreffelijke opvoeding; de geringste laat dezelven in vreemde talen, toonkunst, reekenkunst, geschied- en aardrijkskunde onderwijzen. Onlangs was ik in Bethlehem, 20 uren van hier, waar niets dan Duitsche Hernhutters zijn, Praisen, Saksers en Nederlan-
{==508==} {>>pagina-aanduiding<<}
ders; overal werd ik wél ontvangen; het is daar naar den echten Duitschen trant, en hetgeen men van hen ontvangt, dat geven zij met een eerlijk, goed hart; in elk huis, waar meisjes zijn, hoort men op de harp of het klavier spelen, waarbij zij schoone Duitsche liederen zingen.
Het krijgswezen is in de Vereenigde Staten, zoo als het eertijds in de kleine Zwitsersche kantons was, bijzonder slecht ingerigt. De soldaten zijn vrij gelijk, maar, daar elk zijne uitrusting zelf bezorgt, niet sierlijk gekleed. Bij het exerceren gaan de hoofden heên en weêr, men praat zelfs, en wanneer iemand zijn geweer op den regter schouder heeft, in plaats van op den linker, heeft dat niets te beduiden. De muzijk is ook slecht.
De brandinrigtingen, daarentegen, zijn zeer goed. In Nieuw-York zijn 70, in Philadelphia meer dan 100 brandspuiten; elke derzelven is met een klokje voorzien, hetwelk alarm slaat, terwijl men daarmede rijdt, en met een rad, om hetwelk de lederen slangen worden gewonden; bij elke spuit zijn 50 personen aangesteld, zoo wel om op de daken te klimmen, en dezelven, als het noodig is, in te slaan, als om te redden, wat te redden is. Door de geheele stad zijn, van 50 tot 50 stappen, pompen, waarin de slangen geschroefd worden; van de eene spuit gaat het water in de andere; is er brand op eene plaats, dan zijn alle naburige straten vol spuiten, om water bij te brengen. De brand-assuranties zijn ook zeer goed en veilig ingerigt.
Het Museum van Philadelphia is bezienswaardig; er zijn 1240 vogels, 136 afbeeldingen der beroemdste mannen van Amerika, en meer dan 8000 andere voorwerpen in hetzelve. Onder de 212 viervoetige dieren is ook de Mammouth; zijn geraamte is 18 voeten lang en 12 voeten hoog; hij is veel grooter dan de elefant, en heeft twee gedraaide ronde tanden, waarvan de eene 206 en de andere 230 ponden weegt. De levende ratel-, koper- en goudslangen zijn ook merkwaardig, even als

{==509==} {>>pagina-aanduiding<<}
de Wilden en Indianen, welke levensgrootte in hunne bijzondere kleeding afgebeeld zijn. Van het laatste volk komen er nu en dan eenige hier; zij zijn koperkleurig en met vellen van wilde dieren bekleed; wanneer zij niet dronken zijn, geven zij een goedaardig karakter te kennen. Zwarten zijn er ook zeer vele; hun aantal kan wel op 30,000 berekend worden; de meisjes zijn slaven tot in het 18de, de jongens tot in het 21ste jaar; deze laatsten worden thans voor 100 of 150 daalders verkocht. - Fabrijken zijn hier niet; men krijgt bijkans alles veel goedkooper, dan men het hier zoude kunnen maken.
Een ieder mag in dit land jagen; het gebeurt echter zelden. Twintig en dertig uren vanhier is er zeer veel wild; herten, beeren, die goed zijn om gegeten te worden, en wolven zijn ook niet zeldzaam, en nog veel minder de hazen en eekhorentjes. Onlangs verdeelden zich zes jagers in twee partijen, en deden eene weddenschap, welke partij, in den tijd van drie dagen, de meeste eekhorentjes zoude schieten; toen schoot de een 547 en de ander 514 van dezelven.
De landstreek rondom Philadelphia en hoogerop is onbeschrijfelijk schoon, en verkondigt eenen grooten welstand. Vruchten, die niet geplukt worden, en heerlijk weiland, waar het schoonste vee graast, ziet men menigvuldig; ook zeer vele schoone landhuizen. De boer is hier een heer, en behoeft niet te arbeiden, omdat de grond alles zonder zwaren arbeid voortbrengt. Wie lust tot het landleven en veel geld heeft, die doet wél, naar Amerika te gaan; het is een waarachtig paradijs. Zóó echter, als onze Zwitsers aankomen, zonder geld en uitzigten .... welk eene ellende! Onlangs kwam er een schip met 500 van deze ongelukkigen, die niet eens hunne vracht konden betalen. Velen hebben berouw van hunne verhuizing; nu, echter, is het te laat. Zij werden tot diensten verkocht; kinders werden het best betaald; meisjes en jongens worden voor de vracht, tot het 18de en 21ste jaar, even als zwarte

{==510==} {>>pagina-aanduiding<<}
slaven behandeld; een gezond en sterk man moet voor zijne vracht van 4 tot 5 jaren werken, en oude lieden wil men in het geheel niet hebben, zoo dat er thans nog wel 50 in het schip liggen, welke met een benaauwd hart verwachten, wat hun lot zijn zal. Vinden zij niemand, die hen voor de vracht wil nemen, dan worden zij naar de gevangenis gevoerd, alwaar zij, te midden van misdadigers, zoo lang marmer moeten zagen, tot dat zij hunne vracht verdiend hebben, hetwelk wel 10 of 12 jaren kan duren.
Wreedaards zijn die menschen, of liever die woekeraars, die door zulk eenen handel zoeken rijk te worden. Het zijn Duitschers, die dit doen, en de meest verleidende drogschriften in omloop brengen; de laatste, die met dit oogmerk vanhier zich inscheepte, zeide vóór zijn vertrek: ‘Dit is de laatste reis; gelukt mij ook deze, dan ben ik rijk genoeg.’ - Het schip, hetwelk de laatste ongelukkigen overbragt, had ten minste 30,000 guldens winst. Lieden, welke hunne reis kunnen betalen, en nog eenig geld overbouden, om land te koopen en zich eenigen tijd te voeden, doen zeer goede zaken; maar de anderen zijn ongelukkiger, dan zij ooit in Europa zouden zijn. Een goed handwerksman komt hier ook zeer goed voort; maar deze vermenigvuldigen hier ook te zeer, en eindelijk zullen ook zij niet meer hun voordeel vinden. Bovendien kan een jong Europeaan zich hier ook niet gemakkelijk aan het landleven gewennen; menigeen wordt van de landziekte overvallen. De boer is, zoo als wij zeiden, een heer; hij eet goed, verkoopt zijne veldvruchten goed, betaalt geene opbrengsten, en behoeft niets te koopen. De akker ongezuiverd land, in eene schoone streek en van goeden grond, kost 2 of 3 daalders, waarvan de eene helft contant, en de andere in zes maanden betaald wordt.
De bevolking is in de Vereenigde Staten thans 8 millioen; maar, wanneer het aankomen van vreemdelingen voortduurt, zoo als sedert den jare 1800, zal

{==511==} {>>pagina-aanduiding<<}
zij in korten tijd schier onberekenbaar zijn. Pensylvania alleen zoude, in eene uitgebreidheid van 27 millioenen akkers, 14 millioenen menschen kunnen voeden; dus is er nog plaats genoeg voor nieuw aankomende. Het klimaat is hier niet zeer aangenaam, van wege de spoedige afwisseling der lucht. De thermometer verandert somtijds in éénen namiddag wel 20 graden van de warmte tot de koude; de grootste hitte, welke ik hier gevoelde, was op 95 graden. De winter moet hier, zoo als men zegt, ruw en zeer koud zijn, en 4 tot 5 maanden duren.
De regering en hare wetten hebben vele overeenkomst met de Zwitsersche. Men leeft geheel vrij, en wordt nergens met paspoorten, noch met iets anders geplaagd; er is geene openbare politie. Tweegevechten zijn op levenstraf verboden; ontstaat er twist, dan gaat het op de Engelsche manier; kan de een den anderen eene ribbe breken, of een oog uit het hoofd scheuren, waarop zij zeer geoefend zijn, dan is de strijd gewonnen. Over 't geheel, echter, zie ik, dat er vele ongepaste wetten heerschen, welke meestal te zacht zijn, en de boosdoeners te zeer tot hun doel geleiden. Sedert 11 jaren werd hier vóór eenige dagen een eenige ten dood veroordeeld en gehangen, en, hoewel hij reeds drie moorden had begaan, berispten velen de regering om dit doodvonnis; de geestelijken verdedigden hem op de kansels, de nieuwsschrijvers in hunne bladen, en de Kwakers zonden smeekschriften aan den President, om zijne vrijstelling te verzoeken. De President is hier de eerste van het land, en heeft een jaarlijksch inkomen van 25,000 daalders; de tweede ambtenaar heeft 15,000 daalders, en de Grootwaibel omtrent 8000 daalders.
Er zijn vele uitgewekene Franschen hier. De rijken kochten landgoederen, de armen leefden in ellende; wel 400 namen dienst bij de Spanjaarden, welke deze ligtgeloovige vreemdelingen door vleijende heloften en uitzigten tot zich trokken, en werden in stilte naar Mexiko gezonden.





{==512==} {>>pagina-aanduiding<<}

Bedenkingen op een min kostbaar behoedmiddel tegen het onweder, ter beproeving voorgesteld (*).

Invallende gedachten, eene voor de maatschappij welmeenende strekking hebbende, en door periodieke werken of langs andere wegen wereldkundig gemaakt, zijn meermalen van gelukkige gevolgen geweest, nadat zij nader ontwikkeld of in praktijk gebragt waren: de onbekende (Anonymus), die het bovengemelde behoedmiddel heeft uitgedacht en hier ter beproeving voorgesteld, schijnt, blijkens zijne opgaaf, ook die goede bedoeling te hebben; maar bedenkingen, zelfs op de welmeenendste voordragten van vindingen in natuurkundige en andere wetenschappen, kunnen ook van nut zijn: daarom wil ik er hier eenige op dat geprojecteerd behoedmiddel ter neêr stellen, en ter plaatsing in het Mengelwerk van dit geacht en nuttig tijdschrift aanbieden, tevens ook om aan het verlangen van den Heer, die ons dit middel aan de hand geeft, te voldoen.
Het voorstel is, om, in plaats van de gewone afleiders, van metalen vervaardigd, ten einde de electrieke stof uit de donderwolken zacht en stil naar het aardrijk te leiden, als zijnde deze te kostbaar, de toevlugt te nemen tot niet-geleidende (non-conductors) of zelfelectrieke ligchamen, als glas, lak en pek. Voorts, om de windwijzers op torens van de eerstgemelde zelfstandigheid te maken, of met de laatstgemelden te bedekken, (verlakken of bepekken) als ook de uiteinden der molenwieken dik met pek te bestrijken; ten gevolge waarvan dan de donderwolken, in plaats van zich te ontladen op torens en molens, van deze gebouwen, en zelfs van de steden, als 't ware, zouden wegvlugten, uit hoofde van den afkeer, dien de electrieke stof heeft van glas, lak, pek enz.

{==513==} {>>pagina-aanduiding<<}

Dit idée van Anonymus mag, oppervlakkig beschouwd, nog al aardig schijnen; naar mijn inzien, echter, is hetzelve van allen grond ontbloot. A. heeft geheel zijn voorstel gebaseerd op een bij zijn Ed., zoo het schijnt, heerschend, doch gansch verkeerd denkbeeld van nonconductors der electrieke stof, die hij als anti-conductors (a) wil doen doorgaan. Zoo nu glas, lak, pek en andere ido-electrische ligchamen anti-conductors der electrische stof waren, dan zouden er geene electriseermachines, electrophores, verzamel-(Leydsche) flesschen en dergelijken bestaan, ter behouding van deze stof; immers dan zou zij voor die glazen toestellen verschrikken, en van dezelven terugwijken. Neen, de electrische stof, in beweging gesteld en gecondenseerd, heeft, even als de warmtestof, en, zoo men wil, als te zaamgeperste lucht en opgekeerd water, eene neiging of aandrang om zich weder te verspreiden (b): alsdan, niet-geleidende ligchamen ontmoetende, ontwijkt zij zeer langzaam langs of door dezelven, of, dezen voor haren aandrang te zwak zijnde, baant zij zich eenen uitweg er door. Gesteld, de electrieke stof had - in gevolge de meening van A. - zoodanig eenen afkeer van niet-geleidende ligchamen, (glas, lak, pek enz.) dat zij deze steeds trachtte te ontwijken; dan toch zou dezelve, door de gewone electriseermachine in beweging gebragt, in plaats

{==514==} {>>pagina-aanduiding<<}
van - zoo als nu het geval zich toedraagt - langs de schijf of bol (van glas, lak of dergelijken) der machine heen te stroomen, en als 't ware, zich daar tegen aan te hechten, tot zij een beter geleidend ligchaam (de ontvangstukken van den conductor) ontmoet; dan, zeg ik, zou de electrische stof, dadelijk van het punt, waar zij bij de machine ontstaat, (aan de kussens) het glas ontvlugten, en zich veel meer, dan wij het nu bevinden, in de lucht verspreiden, of op de stijlen van den stoel der machine zich werpen, en de overbrenging tot den conductor zou niet mogelijk zijn. - Vervolgens ten aanzien van de electrophore, dan is de misvatting van A. nog meér in 't oog loopende; immers bij dit instrument blijst de electrische stof doorgaans lang berusten, zoo dat, in plaats van hetzelve te ontvlugten, men integendeel de aanwezendheid dezer stof nog aan de oppervlakte der electrophore merken kan, al heeft dezelve eenige dagen stilgestaan. - En eindelijk de Leydsche flesch tot een voorbeeld nemende, leert zij ons juist het tegenovergestelde van hetgeen A. hier schijnt te beweren, en waarop hij zijn behoedmiddel aanprijst; want, in plaats dat in beweging gebragte en gecondenseerde electrische stof, in zoodanig eene flesch, door de werking der electriseermachine, als 't ware ingedreven zijnde, oogenblikkelijk weer dezelve zal ontvlugten - zoo als dit, volgens zijn Ed. 's meening, uit hoofde des afkeers van de electrische stof voor glas, gebeuren moest - heeft geheel het tegendeel plaats, gelijk elk, die maar eenigzins met electrische proeven omgegaan heeft, weet. Wel verre dan, dat de electrische stof voor het glas, waaruit de Leydsche flesch bestaat, terug zal wijken, is dit veeleer een verzamelvat voor dezelve, welks wanden, als een dijk of dam, de binnen hetzelve verzamelde electriciteit beletten weder te ontwijken en zich te
verspreiden (c) - Uit deze omstandigheden nu, die bij de

{==515==} {>>pagina-aanduiding<<}
gemelde electriseertoestellen bestendig plaats hebben, zoo als proefondervindelijk genoeg bevestigd is, blijkt, dat de grondslag, op welken dit behoedmiddel tegen het onweder voorgesteld wordt, (namelijk afkeerigheid der electrische stof voor niet-geleidende ligchamen, als glas, pek enz., en neiging dezer stof om terstond van zoodanige zelfstandigheden terug te wijken) eene misvatting is, en derhalve ook, dat men zich in de gevolgen van het voorgesteld goed effect zoude bedriegen.
Maar behalve dit, dan nog zal de geheele wijze om hooge gebouwen voor den bliksem te beveiligen, zoo als A. deze voorstelt, onvoldoende zijn. Het denkbeeld toch, dat deze Heer schijnt te hebben van de plotselinge ontlading eener met electrische stof bezwaarde wolk, is waarlijk zoo bekrompen en klein, dat - wanneer men immer buiten eene digt betimmerde stad de gevaarten van donderwolken in derzelver uitwerkselen gezien heeft - men zich bevreemden moet, ter aangehaalde plaatse, te lezen: ‘immers zoude de bliksemstraal, al ware dezelve reeds op de metalen spil gevallen,’ (NB. Anonymus denkt, dat het genoegzaam zal zijn, indien men, bij hooge gebouwen of torens, de metalen spil, op welke doorgaans de windwijzer staat, laat uitloopen in een cubus van glas) ‘terstond verschrikken, en weder terugwijken.’ Zoo zou dan een bliksemstraal, schoon tot nog toe door geen menschelijk vermogen in zijn voortsnellen te bedwingen zijnde geweest, voor eene glazen staaf terugdeinzen, en,

{==516==} {>>pagina-aanduiding<<}
als 't ware, de vlugt nemen. Men leze maar eens deze en gene verhalen (d) van de rigtingen, die de bliksem

{==517==} {>>pagina-aanduiding<<}
bij zijn verschijnen soms neemt, om van het nietige der door A. aangeprezene beveiligingswijze zich volkomen

{==518==} {>>pagina-aanduiding<<}
te overtuigen: en elk electriciteitkundige weet bij ondervinding, hoe zich eene enkele vonk van eene electriseermachine leiden laat langs dunne metalen geleiders (draden) door glas (glazen pijpen) loopende, zonder in het allerminste te verschrikken of terug te deinzen wanneer zij tot aan het glas genaderd is; en dit echter zou men zich gaan verbeelden, dat een geheele straal electrieke stof zal doen! Naar mijne gedachten, zal hij veeleer het glas, dat hem in den weg is, verbreken en zijnen loop vervolgen.
Maar, behalve dit alles, zou men nog tegen de inventie van A. - gesteld, dezelve ware naar theoretische grondbeginselen niet onaannemelijk - in bedenking kunnen geven, of pek en lak, gestreken op windwijzers en molenroeden, niet maar van een' zeer korten duur en onbestaanbaar zou zijn, uit hoofde het toch door de hitte der lucht in den zomer welligt smelten en door de koude in den winter scheuren en afbersten zou, en alzoo door gedurige vernieuwing vrij kostbaar zou uitkomen.
Doch voor zoo ver wij bij ondervindelijke kennis iets van de donderwolken en den bliksem weten, valt er nog al heel wat aan te merken op het door A. uitgedachte middel, om ze te overmeesteren. - Vooreerst

{==519==} {>>pagina-aanduiding<<}
toch kan men de oppervlakten, en veel min de cubussen der donderwolken, niet in vergelijking brengen met de vierkante duimen of zelfs voeten uitbreiding onzer zoogenaamde electrieke batterijen; zelfs de grootsten dezer komen tegen eene met electrieke stof beladen wolk (die meermalen eene uitgestrektheid van verscheidene morgens heeft) niet in aanmerking; en hieruit meen ik, dat men dit gevolg moet trekken: dat, schoon soms, bij beproeving, de ontlading van eene zeer groote batterij Leydsche flesschen op een, met pek of lak dik bedekt, geleidend ligchaam (een zoodanige windwijzer als A. tot de proef voorstelt) niet plotseling mogt geschieden, zulks nog niet bewijzen zou, dat, ingeval deze toestel aan eene donderwolk gepresenteerd werd, derzelver alsdan uitschietende bliksemstraal het electrisch belegsel (pek, lak enz.) niet zou verbreken (doen smelten enz.) of, in een tweede geval, zich niet langs hetzelve heen op het onbekleed gedeelte van den geleider zoude werpen. Immers, schoon de lading eener batterij maar eenige duimen overspringt, weet men bij ondervinding genoegzaam, dat een bliksemstraal doorgaans eene ruimte van eenige voeten of roeden de lucht doorklieft, eer hij het voorwerp, te zijner voortleiding geschikt, bereikt; en ook gebeurt het meermalen, dat zoo een straal, op minder geleidende ligchamen aanvallende, dezelven verbrijzelt, in brand steekt enz.
Ten tweede, dat een bliksemstraal, bij het treffen van eenen toren of molen, juist niet altijd zich eerst werpt op den windwijzer of de uiteinden der molenroeden, maar dikwijls in den zoogenaamden appel, of nog wel lager in den toren (e), en bij molens in de kap

{==520==} {>>pagina-aanduiding<<}
enz. inslaat; en dat dus het met pek of lak bestrijken van die hoogste gedeelten - gesteld het beveiligde het met lak of pek bedekte deel - echter het geheele gebouw niet voor het inslaan des bliksems zoude behoeden (f).
Ten derde, dat, al waren de windwijzers van alle torens en de uiteinden van alle molenroeden, in en om onze steden, zoodanig met electrieke zelfstandigheden bedekt, als A. het voorstelt, dit - naar mijn oordeel - echter nog niet de lagere gebouwen, in de nabijheid dier torens en molens (g) zich bevindende, beveiligen, veel min het wegdrijven der donderwolken juist ten gevolge hebben zal. Het ontbreekt toch niet aan voorbeelden, dat zulke wolken zich ontladen hebben op lager staande voorwerpen, in de nabijheid van torens of andere hooge gebouwen zich bevindende (h). Dus is

{==521==} {>>pagina-aanduiding<<}
het geene wet, dat de hoogste voorwerpen eerst moeten getroffen worden, hoewel zulks meestal plaats heeft. Zelfs ontbreekt het niet aan voorbeelden, dat gebouwen, niet ver van andere afstaande, die met gewone afleiders voorzien waren, door den bliksem getroffen zijn (i). Dit in aanmerking nemende, laat het zich van zelve, als 't ware, bevatten, hoe zeer men zoude misrekenen, indien men, door glazen of met pek bestrekene windwijzers en molenroeden, de donderwolken, die over onze steden komen, wilde wegdrijven (k), en derzelver uitwerking op torens en molens door dit middel verhinderen.
Zonder hierbij nader aan te dringen op de bedenkingen, die A. zich zelven maakt, meen ik redenen genoeg aangevoerd te hebben voor het onvoldoende van zijn Ed.'s uitgedacht en voorgesteld behoedmiddel tegen het onweder. Voor mij zou ik de gewone afleiders voor het tegenwoordige nog als het beste behoedmiddel tegen de schadelijke uitwerksels van het onweder aanbevelen (l).

Junij, 1817.


{==522==} {>>pagina-aanduiding<<}

De hel.

(Vervolg en slot van bl. 480.)

‘Behaagt het u thans, ons laboratorium te zien?’ vroeg de Duivel; en toen ik dit met ja beantwoordde, bragt hij mij in eene groote, zwarte kamer, waaruit een geweldige stank van hepar sulphuris en assa foetida mij tegensloeg. Hier zag ik een aantal Duiveltjes met bruinroode voorschooten, welke mijn geleider de Hel-apothekers noemde. Eenigen hakten de lever eens korenwoekeraars en aardappelöpkoopers, om een extrakt daarvan te maken; anderen stonden bij eenen smeltkroes, en lieten het hart van eenen domeinpachter, die zijne boeren tot op het bloed geknepen had, op een langzaam vuur vergaan; dezen hadden de maag van eenen leverancier in de pers, die beschimmeld brood en bordpapieren schoenen geleverd had; genen maakten eene tinktuur van de neuzen der spionnen; nog anderen bereidden een afkooksel uit de milt van eenen inkwartieringsambtenaar, die de armere klasse onmeêdoogend gedrukt had; weder anderen kookten een elixter uit de darmen eens grondeigenaars, die zijne verarmde schuldeischers door een bedriegelijk bankroet in vertwijfeling had gebragt. Kortom, het was een zouderling vermaak, in dit helsche laboratorium rond te zien.
Mijne oplettendheid werd echter bijzonder gevestigd op een' grooten zwarten ketel, die in het midden der werkplaats boven een vuur hing. In dezen ketel werden eenige heeren gestoofd, welke ik aanstonds voor geneesheeren herkende. Een twaalftal Hel-apothekers waren druk bezig, om allerhande kruiden, wortelen, oliën en zalven in dezen ketel om te

{==523==} {>>pagina-aanduiding<<}
roeren, waarbij zij, in eenen lustigen reidans, rondom denzelven sprongen, en, even als de heksen in macbeth, een rondlied zongen, dat mij de ooren toetten. Na een' geruimen tijd, brak mijn geleider dit koorgezang der Hel-apothekers af. ‘Even als deze geneesheeren eertijds hunne lijders men drankjes, afkooksels, uit- en aftreksels, likpotten, braakmiddelen, bloedzuiveringen, laxeer- en zenuwmiddeltjes kwelden, uit eene stijfhoofdige vooringenomenheid met het een of ander geneeskundig stelsel, zoo behandelt men hen hier. Dat wij juist apothekers tot hunne pijnigers verkozen hebben, geschiedde met goed overleg, omdat wij namelijk bij deze heeren den besten wil vooronderstelden, wanneer het daarop aankwam, om aan hunne onde p'aaggeesten, de artsen, hun hart eens regt te kunnen ophalen.’
‘Thans,’ voer mijn geleider, na eene korte poos, met eene zeer hoffelijke buiging, voort, ‘thans, mijn geëerde Heer! hebt gij de voornaamste merkwaardigheden van ons rijk bezigtigd, en zoo ik hoop, uwe weetgierigheid voldaan.’
‘Voorzeker,’ antwoordde ik, ‘en ik ben u daarvoor zeer verpligt; veroorloof mij slechts ééne aanmerking, voordat ik u verlaat. Ik vind namelijk, met verwondering, niet het tiende gedeelte van die schurken en schelmen in de Hel, welke ik dacht daarin te vinden. Ik vrees, dat gij geene naauwkeurige aanteekening van dezelven houdt, of dat men ook van uwe lijsten moet zeggen, wat zij dikwijls hier boven zijn, slechts ijdele formaliteiten.’
‘Ha ha ha!’ hernam de Duivel, en meende zich bijkans te bersten te lagchen over mijne kortzigtigheid. ‘Gelief maar eens die festons daar boven aan de zoldering in oogenschouw te nemen!’
Ik zag omhoog, en nu eerst ontwaarde ik, dat tusschen de pilaren, welke het verbazend gewelf der Hel ondersteunden, festons rondliepen, welke inderdaad éénig in uitvinding en smaakvolle schikking waren. Zij bestonden, namelijk, bij nadere beschouwing, uit eene lange guirlande van schelmen, bedriegers, dieven en boeven, aanzienlijke en geringe, arme en rijke, kleine en groote, welke op aarde niet gehangen waren, en nu hier hun loon ontvingen, daar zij, als lijsters en snippen, aan een schier eindeloos koord geregen, in sierlijke festons - gelijk de Duivel schertsend zeide - waren opgeknoopt.

{==524==} {>>pagina-aanduiding<<}

‘Gij ziet hier,’ voer de Duivel voort, ‘niet alleen gemeene dieven, roovers en bedriegers in grooten getale; maar ook kasbestelers; trouwelooze voogden, die het eigendom der weezen verslonden; tolbeambten, die het te veel ontvangene in hunnen zak staken; overheden, die de stadsopbrengsten in eene punchbowle verdronken; schatbewaarders, die het zweet der onderdanen in pasteijen en derzelver tranen in kostbare wijnen veranderden; kooplieden, die goederen, maten en gewigten vervalschten; koffijhuishouders, die cichorei voor koffij en acaciabladen voor thee; apothekers, die wilgenbast voor koortsbast; wijnkoopers, die vergif voor wijn; brouwers, die azijn voor bier; en eindelijk boekverkoopers en schrijvers, die onzin voor gezond verstand en razernij voor dichtkunst verkochten.’
‘Bravo!’ riep ik, en veegde mijn' bril af, om beter te kunnen onderzoeken, of ik onder deze lijsters en snippen geene bekenden mogt ontdekken. Plotseling hoorde ik een algemeen Hurrah, waarvan de geheele Hel in het ronde daverde. Van schrik viel ik plat op den grond neder, kwam echter weldra weder tot mijzelven, en vroeg naar de oorzaak van dezen verschrikkelijken kreet.
‘Het is een vreugdeschieten en vivatroepen over den verjaardag van Keizer kameleon den Krijgshaftigen,’ antwoordde de verrukte Duivel, waarbij hem de vreugdetranen over de wangen rolden. ‘à La bonne heure! hij valt juist op den naamdag van onzen Meester. De maitre des spectacles heeft voor onzen hoogen Bondgenoot een feest verordend. Stroomen bloeds onderscheiden dezen heugelijken dag, en de toekomst vertoont ons een lagchend verschiet van landverwoesting, bloedvergieten en pest.’ Thans sisten eene menigte bliksems, vuurpijlen en brandraketten door de lucht, en de geheele Hel was, als door een' tooverslag, prachtig verlicht.
Zijne helsche Majesteit nam eenen grooten beker, verhief zich op zijnen troon, en bragt, met eene donderende stem, den volgenden toast uit: ‘Kameleon den Krijgshaftigen, onzen veelgeliefden Neef en getrouwen Bondgenoot! Moge hij nog lang regeren, om onze heerschappij ook op aarde te vestigen!’
Madame, de Duivelin Moeder, voegde daarbij: ‘Ondergang van vrijheid, orde en goede zeden!’
De donder van het geschut, en een bedwelmend gedruisch

{==525==} {>>pagina-aanduiding<<}
van horens, trompetten, pauken en trommelen stemde in het victoria der Duivels, en de zwarte gedrogten dansten eene vrolijke carmagnole rondom den troon van hunnen Heer en Meester, en huilden een ça-ira daarbij, dat mij thans nog de ooren daarvan klinken.
De Duivel wierp het overschot uit zijnen beker in de lucht, hetwelk aanstonds in ontelbare kleine gedrogten, harpijen enz. enz. veranderde, welke met een verward en akelig gekras en gesnater rondzwierven, en de geheele Hel verpestten. Hierop werd een Te Diabolum aangeheven, welks einde ik niet wilde afwachten. Want waarlijk, het werd mij groen en geel voor de oogen! Ik nam een kort afscheid, en was hartelijk verheugd, toen ik het rijk der duisternis achter den rug had.
Aldus hoop ik, Sire! aan uw allerhoogst bevel voldaan te hebben. Ik zal den Hemel bidden, dat hij uwe Majesteit in zijne genadige bescherming neme, en van zulk een gevaarlijk bondgenootschap bevrijde. Ik verblijf, enz. enz.

En hier, mijne Heeren! eindigde mijn berigt aan Keizer kameleon den Krijgshaftigen. Het verstaat zich van zelf, dat ik aanstonds, na het overhandigen van dit berigt, met postpaarden over de grenzen ging, en niet afwachtte, welken indruk het op zijne Majesteit mogt maken. Daar nu deze postreis over berg en dal ging, ontwaakte ik juist op de grenzen, wreef mij wel tienmaal de oogen, en konde mij niet dan met vele moeite overtuigen, dat het slechts een droom was, wat mij zoo levendig had bezig gehouden.

De Kamtschatkasche honden.

Bij alle Siberische herdersvolken vindt men gansche kudden van honden, die de plaats van paarden, ginds en elders zelfs van postpaarden, vervangen; onontbeerlijk, evenwel, zijn dezelve in Kamtschatka, waar men ze niet alleen in stede van trekpaarden, die hier niet zouden kunnen voortkomen, voor de sleden spant, maar ook derzelver vel tot kleeding bezigt. In opvoeding en zeden van alle andere honden verschillende, terwijl zij ten aanzien van hunne vuilwitte of geelgrijze kleur op de groote Russische boerenhonden gelijken, en eene grootere gestalte, gelijk een grover haar, dan de zoogenoemde

{==526==} {>>pagina-aanduiding<<}
lange honden hebben, tot welke zij behooren, onderscheiden zij zich inzonderheid door hunne soberheid en snelheid. Hun voedsel bestaat des zomers uit den eersten den besten roof, bijzonder uit visch, welks kop zij, even als de beeren, boven de overige deelen verkiezen; des winters, in den werktijd, van October tot Mei, uit een mengsel van bedorven visch en berkenbast. Hunne vurigheid, echter, is zoo groot, dat zij zich dikwijls in den loop de leden verrekken, en hun haar door de hestige inspanning, waardoor hun het bloed naar de buitenste deelen gedreven wordt, eene roodachtige kleur bekomt. Op deze wijze legt een enkel mensch met vier honden, die gemeenlijk voor eene slede gespannen worden, op een' zeer slechten weg, van 30 tot 40, op een' goeden van 80 tot 140 wersten in éénen dag af. De gewone vracht van vier honden is van 200 tot 240 pond. Wanneer men weet, hoe bezwaarlijk paarden en andere groote trekbeesten in de ijsgewesten voortkomen, hoe ligt zij door de hooge sneeuw heenzakken en verzinken, en welk nut deze honden aanbrengen, die niet alleen over berg en dal, over beken en stroomen, en door de ongebaandste wouden springen, maar zelfs in die streken, waar onafgebrokene winterstormen ieder spoor uitwisschen, weten voort te komen, kan men de doelmatigheid van deze Kamtschatkasche post niet genoeg bewonderen. - De opkweeking dezer honden geschiedt aldus: Nadat de Kamtschadaal zulke jongen heeft uitgezocht, die zich door hooge pooten, lange ooren, een' spitsen snuit, een breed kruis en een' dikken kop onderscheiden, en al vroeg zekere vrolijkheid uitdrukken, snijdt hij ze, (want de teven worden enkel tot de voortteling gebezigd) en sluit ze in een donker hol, tot dat zij zes maanden oud, en voor eene proeve rijp zijn. Thans, met een' lederen rekbaren riem aan een' paal gebonden, en het lekker voedsel voor zich ziende, moeten de arme scholieren eene Hamletsche alleenspraak
aanheffen, en, zoo zij hunnen honger willen bevredigen, met onbegrijpelijke krachtinspanning de riemen rekken. Zoodanige herhaalde proeven wijden hen tot hunne toekomstige bestemming in. Hierop worden zij, in gemeenschap met reeds afgerigte honden, voor eene slede gespannen, en door schrikwekkende voorwerpen aangespoord. Eerst nadat zij van tijd tot tijd uit hunnen kerker ontslagen, en aan het trekken zoo wel, als aan

{==527==} {>>pagina-aanduiding<<}
het bestuur van hunnen meester gewend zijn, beginnen zij hunne loopbaan als Kamtschatkaasch trekvee.
Nadat men de honden des zomers, dat is van Mei tot October, vergund heeft rond te zwerven, en in den omtrek der wateren door vischjagt en anderen roof zich naar welgevallen te verzorgen, begeven zij zich van zelf, door een instinkt gedreven, van de genotene vrijheid in de hun thans tot levensonderhoud noodwendige slavernij. Maar ook dan worden zij weder door eene wreede discipline tot hunnen dienst voorbereid; dewijl zij in hunne omzwervingen geenen leefregel gehouden, en doorgaans zulk eene vetheid bekomen hebben, dat hen dit tot trekken ongeschikt maakt. Zij worden alzoo, terstond na hunne terugkomst, door hunne gevoellooze meesters in de nabijheid der woning vastgebonden, en aan eene harde hongerproef onderworpen. Dag en nacht vervult hun anders zoo zeldzaam gehuil den ganschen omtrek; maar de Kamtschadaal laat hen niet eer los, dan wanneer zij uitgeput en van hun vet ontdaan zijn. Alsdan bekomen zij hunnen bedorven of gedroogden visch, en worden voorgespannen. - Gewoonlijk spant men twee aan twee voor eene slede; één echter, die het best is afgerigt, of de meeste talenten toont, gaat vooraan als leihond, en let op elken wenk zijns meesters. Het lederen tuig is geplaatst onder den hals of de bovenborst, en wordt met een' drie voet langen riem, bij wijze van streng, aan de slede verbonden; de halsband echter, waaraan zij paarswijze gekoppeld zijn, is met beerenvel bezet. De slede, die smal, lang en zeer ligt, maar toch sterk is, en welker boomen naauwelijks een duim dik zijn, bestaat uit twee kromhouten, waarop een doosvormige, uit dun, buigzaam hout zamengestelde, korf of bak rust. Hier zit de voerman, of dwars, gelijk de vrouwen doorgaans te paard zitten, of ruggelings, zijne voeten op eene kuip zettende, met een' langen, kromgebogen' stok in de hand, die hem tevens voor teugel en zweep dient. Aan deszelfs eene einde hangen ijzeren ringen, die als bellen van tijd tot tijd geschud worden, om de honden aan te sporen; het andere
einde heeft eene ijzeren punt, om daarmede de slede in de sneeuw of op het ijs te besturen. De voerman is gewoon zijnen wil alleen door bewegingen te doen kennen: een slag op de slede beteekent regts, op de sneeuw links; en met ongemeene juistheid werpen de Kamtschadalen met den stok naar de honden,

{==528==} {>>pagina-aanduiding<<}
wanneer zij of op het gegeven teeken niet letten, of te snel loopen, en rapen dan denzelven te midden van den loop weder van den grond op. Maar het behoud des evenwigts is de grootste zwarigheid. Dewijl de slede, van wege hare hoogte en ligtheid, gemakkelijk omslaat, moet de voerman, naar eisch van omstandigheden, de tegenstrijdigste bewegingen regts of links maken, somwijlen bijkans regt overeinde staan. Slaat hij desniettemin om, zoo moet hij met alle magt zich ten minste aan de slede vasthouden, om den honden eene zwaarte te doen gevoelen, die hen tot stilstaan brenge, dewijl zij anders met ontzettende snelheid doorgaan.
Wanneer de honden worden aangespannen, steken zij allen den kop omhoog, en verheffen een weemoedig gehuil; maar zoodra de togt begint, verstommen zij eensklaps, en schijnen door honderd nukkige streken om strijd het geduld van den voerman te willen vermoeijen, of zijn leven in gevaar brengen; op de gevaarlijkste plaatsen verdubbelen zij hunnen snellen loop, en, om niet in eenen stroom of van een' steilen berg te worden nedergeworpen, ziet zich de voerman niet zelden genoodzaakt, de slede den woedenden honden prijs te geven. Alsdan vindt hij dezelve of verbrijzeld in het naaste dorp of in het geheel niet weder. Daarbij komt, dat, te midden van den snelsten loop, nu deze dan gene der honden terugspringt, om eene natuurlijke (hier echter, van wege den verpesten reuk, uit het bedorven voedsel voortspruitende, voor den neus des voermans schier ondragelijke) behoefte te voldoen: en dat zij zulks, als ware het opzettelijk, altijd een voor een doen. Overigens zijn zij treffelijke wegwijzers: in de dikste duisternis, die echter zeiden plaats heeft, en te midden der schrikkelijkste sneeuw- en ijsjagten, missen zij den weg niet; ja, zoodra hun meester, van wege te hestigen wind, buiten staat is voort te komen, leggen zij zich bij hem neder, om als 't ware door hunne natuurlijke warmte zijn leven te behouden. Houdt hij stil, om eene verren weg te voet terug te gaan, zoo gaan de honden bedaard nevens de op zijde geworpene slede liggen, en wachten zoo lang, tot hij wederkeert. Is er een storm op handen, dan graven zij zich tot schuilplaats holen in de sneeuw.
Ieder Kamtschadaal houdt ten minste vijf zulke honden na, die hij deels tot verzameling van zijn hout en zijne overige behoeften, deels tot zijne eigene reizen, deels tot ver-
{==529==} {>>pagina-aanduiding<<}
dere vervoering van reizenden gebruikt, wanneer insgelijks vier honden drie volwassene personen met eene pakkaadje van zestig tot zeventig pond kunnen vervoeren. - Overigens maakt de harde behandeling de Kamtschatkasche houden wrevelig. Zelfs na tien dienstjaren verwerven zij geen genadebrood, maar den dood. Zij zijn verre verwijderd van de toenadering en verkleefdheid hunner medebroeders in andere landen: streeling kennen en dulden zij niet.





Iets over de muzijk op de volksliederen van den ridder Tollens en den heer Brand, gecomponeerd door den heer Wilms.

Met het hoogste genoegen zag ik deze volksliederen in de Letteroefeningen gerecenseerd. Daar echter de oordeelkundige steller dezer recensie de muzijk niet opzettelijk beoordeelt, zoude het, dacht mij, misschien als eene bijdrage tot dezelve kunnen worden aangemerkt, dat iemand, in dit vak niet geheel onervaren, zijne denkbeelden daarover opzettelijk mededeelde.
Reeds bevreemdde het den schrijver dezes eenigermate, dat het, bij het tweede programma, door hetwelk toonkunstenaars werden uitgenoodigd tot het vervaardigen van muzijk voor bovengemelde volksliederen, den kundigen stelleren van hetzelve niet ware in het oog gevallen, dat de zaak den mededingeren moeijelijk werd gemaakt, door het opgeven van de woorden van slechts één couplet. Immers, indien de dichter eens, door zijne verbeelding vervoerd, niet ten einde toe denzelfden gang hield, maar hier of daar eene hoogere zegevierende vlugt nam, of in eene ernstigere stemming overging, moest dit alles noodwendig eenen aanmerkelijken invloed op de muzijk hebben, gelijk de uitkomst bewezen heeft. Dan, ik verklaarde mijzelven dit hieruit: men wilde het geheele lied al het daangename der nieuwheid laten behouden, tot zoo lang het, met de muzijk vereenigd, in het licht verscheen; en beoordeelaren zouden, indien men het dan voor een volstrekt vereischte in een volkslied hield, alle de coupletten op denzelfden toon en trant te zingen, ook wel zorgen niets te bekroonen, dat door de verschillende stemming der woorden, of hier of daar met de muzijk, die denzelfden gang bleef houden, noodwendig moest contrasteren. - Ondertusschen, toen

{==530==} {>>pagina-aanduiding<<}
de nieuwspapieren ten bestemden tijde de bekrooning van den Heer wilms aankondigden, verwachtte ik, met zijne talenten eenigermate bekend, iets, dat geheel aan het oogmerk zoude beantwoorden. Dan, ik moet het bekennen: het vuur, waarmede ik die muzijk in handen nam, bekoelde bij het lezen tot onder het vriespunt; en, met welke onbevooroordeelde stemming ik haar poogde te executeren, vond ik bij herhaling niet dat doelmatige, dat smaakvolle, dat gepaste, overeenkomstig de woorden met de muzijk, hetwelk ik van de bekwaamheden des stellers billijk meende te mogen verwachten.
Nemen wij toch in aanmerking, dat bij het eerste programma, waarop het tweede terugwijst, wat de wijze van bewerking betreft, ja! wel eenvoudigheid, maar echter ook die waardigheid gevorderd wordt, die het volkslied tevens den meer beschaasden bevallen doet; dan zullen wij zien, dat de Heer wilms, men moet het ronduit zeggen, hieraan niet beantwoord heeft, daar hij eene muzijk leverde, waarin, naar mijn gevoelen, noch smaak, noch opgewektheid, noch waardigheid, overeenkomende met het onderwerp, gevonden wordt. Zien wij eens de muzijk op die maten, waarvan de woorden zijn: het Godgevallig feestlied in, enz. [tusschenbeiden gezegd, komt mij de verandering der eerst aangekondigde woorden, het rond en hartig, en nu Godgevallig, ook niet zeer gepast voor, daar de Componist hierdoor een ander denkbeeld moet aannemen] en verplaatsen wij die muzijk op de woorden van couplet 6 en 8 - welk een contrast dan van woorden en muzijk! Of is het welvoegelijk, eene statige bede aan het Opperwezen, voor het behoud van Koning en vaderland, op eene vrolijke en op die woorden geheel niet toepasselijke muzijk te zetten? Is het dalende der muzijk in den regel: Wie Neêrlandsch bloed in de aders vloeit, niet even ongerijmd als de aanhes van ons eerste Evangelisch gezang, waar de toonen op Halleluja dalen, terwijl het verrukte hart in dezen zoo gaarne zoude opklimmen, en het ook behoorde te doen.
En - stemmen wij nu toe, dat de Heer wilms, die [zoo als wij gaarne vertrouwen] maar één couplet der woorden kende, eene doorgaande muzijk moest vervaardigen; dan nog, na bekroond en met het geheele lied te zijn bekend geworden, had hij, schoon ook willende doorgaan, juist om

{==531==} {>>pagina-aanduiding<<}
het 5de couplet en vervolgens, eene muzijk moeten vervaardigen in den smaak van God save the King.
Ik weet de tegenwerping, en zij is in den eersten opslag gewigtig. Het geheel is een volkslied: men moet de muzijk zoo gemakkelijk maken, dat een ieder die zingen kan, en vooral op doorgaande coupletten geene twee onderscheidene wijzen componeren; dat zoude toch den gemeenen man het lied uit de hand doen leggen, en het zoude, ja! in toonkunstige gezelschappen en onder meer beschaafden gezongen worden, maar niet, waar het eigenlijk te huis behoort, in den mond van het groot publiek.
Doch kan men hieraan niet reeds veel doen, door gemakkelijke toonvallen te zetten, die met een' goeden smaak er aan te geven, en de muzijk, waar het noodig is, door een ander tempo, naar den geest des dichters, te wijzigen? Of, hoort men ook niet in doorgaande straatliederen zeer onderscheidene, in toon en maat, op elkander volgende wijzen zingen? Maar behalve dit: wordt het dan niet eens eindelijk tijd, dat men met ernst aan de verbetering van het nationaal gezang de handen sla? Is niet juist een stuk als dit, waarvan wij nu spreken, dat een onderwerp betreft, hetwelk den nationalen trots ook van den gemeenen man vleit, mischien een geschikt middel, om hieraan iets met vrucht te doen, en hem het ongerijmde te doen gevoelen, om, zoo als b.v. in dit geval, eene hulde aan het Opperwezen en eene vreugdeuitboezeming op dezelfde wijze en trant te zingen? Het natuurlijk gevoel doet dit den onkundigsten bij zijne lectuur ontwaren: hij moduleert zijne stem naar zijne onderwerpen, en zal eene predikatie en een verhaal uit den almanak niet op denzelfden toon voorlezen. En waarom zoude men hem in het toonkunstige hetzelfde gevoel niet kunnen, voor het minst niet trachten in te boezemen? Eer ik hiervan afstap, kan ik het slaken van eenen wensch niet onderdrukken; dezen namelijk, dat de in zoo vele opzigten zoo verdienstelijke Maatschappij, Tot Nut van 't Algemeen, die ook in dit vak reeds pogingen heeft aangewend, zich eens met ernst de zaak van het nationaal gezang aantrekke, den invloed hiervan op de volksbeschaving doe betoogen, en zóó het nut bewijzen, om, bij het openbaar schoolonderwijs, niet alleen in de groote, maar ook in de kleine steden en te platten lande, op dit belangrijk vak meer acht te slaan. Immers, om op ons

{==532==} {>>pagina-aanduiding<<}
onderwerp terug te komen, het is van belang, den gemeenen man meer en meer te leeren verstaan, hetgeen de dichter wil dat hij versta; van belang vooral, wanneer wij daardoor op zijn zedelijk gevoel werken, en hem tot huisselijke of vaderlandsche deugden stemmen willen, welk laatste toch wel de hoofdbedoeling van den waardigen Ridder van kinsbrrgen was, toen hij deze vraag opgaf. Ik welde hiervan eene proef nemen, en bragt de liederen, zoo van tollens als brand, op muzijk; dat van tollens van couplet 1-4 in denzelfden toon en smaak, in dier voege dat de vier eerste coupletten ernstig, grootsch, in den smaak van andante maestozo, en de overige smeekende langzaam, in den toon van God save the King, gezougen worden, en had het genoegen, in mijn zangkoor, waar hetzelve in vierstemmige muzijk werd uitgevoerd, daarvan, zoo wel bij de minals meer-beschaafde standen, de treffendste uitwerking te zien, en te ontwaren, dat ieder verstond, wat hij zong, vooral door de meerdere uitwerking, die de afzondering van deze twee deelen van het lied te weeg bragt.
Bij het lied van den Heer brand zijn de coupletten meer geleidelijk doorgaande, en kan derhalve de muzijk in denzelfden trant blijven. Wat de door den Heer wilms hierop vervaardigde muzijk betreft, ja! ik had dezelve ook in eenen nog opgewekter en vrolijker smaak verwacht. Indien wij toch zingen zullen: Wij leven vrij, wij leven blij, dan dient reeds bij den aanhef de muzijk onze harten geheel tot vrolijkheid te stemmen en op te wekken; en dan is bij mij eene tripel of zes achtste maat daartoe nog wel zoo geschikt dan eene vier kwarts maat. Ik heb er echter ook twee bijzondere wijzen in die twee onderscheidene maten op gecomponeerd. - Ondertusschen, schoon ik begreep, dat deze aanmerkingen misschien niet geheel overtollig zouden zijn, wilde ik het aanzoek van verscheidene mijner vrienden, om deze mijne muzijk in het licht te geven, niet involgen, ten einde niet onder verdenking te geraken, van het edel doel des Heeren van kinsbergen te willen tegenwerken. Dan, aan den anderen kant, konde het hierdoor schijnen, dat ik, veel gezegd hebbende, niets bewees; en het is daarom, dat deze uitgaaf dán zal plaats hebben, wanneer ik daartoe wierd geprovoceerd, en ook dan nog geenszins in de vooronderstelling van de volmaaktheid mijner muzijk, maar om ook naar mijne pogingen te

{==533==} {>>pagina-aanduiding<<}
doen beoordeelen, hoe veel meer partij, voor den zangkunstigen smaak der natie, van deze volksliederen ware te trekken geweest.




Aan mijn kindje, bij deszelfs intrede in het leven.


Welkom, kleine togtgenoot! 
Welkom hier, in 's levens boot. 
Streef er lustig binnen. 
't Reisgezelschap toefde u al, 
Toen ge u nog bevondt aan wal; 
Zoudt ge u dan bezinnen? 
 
Zoekt ge een plaatsje? - Nu, geen nood! 
Zie, gij kunt op moeders schoot 
Vrachtvrij overkomen. 
't Wint vooreerst nog 't veergeld uit; 
Och! ons kostte 't menig' duit, 
Over 's werelds stroomen. 
 
Hoe! - wel foei, wat naar begin! 
Stelt ge uw reis met traantjes in? 
o, Gij kunt die sparen! 
't Staat u hier niet aan, naar 'k gis? 
Ja, die ééns in 't schuitjen is, 
Dient wel meê te varen. 
 
Maakt de reis 't u nu reeds bang? 
Troost u, valt de tijd u lang, 
Op de vaart des levens. 
Menig mort - en och! de kwast 
Strekt zich zelven slechts tot last, 
En zijn' buurman tevens. 
 
Nog is 't kieltje digt bij land; 
't Dobbert, langs een groenend strand, 
Op de gladde baren; 
Lootsman regelt vaart en gang, 
Houdt het hulkjen in bedwang, 
Dat gaat spelevaren. 

{==534==} {>>pagina-aanduiding<<}

Maar is 't vaartuig eens in zee, 
Ver van haven, baak of reê, 
Midden op de plassen; 
Wie dan ook de reis moog doen, 
En gelukkig voort wil spoên, 
Dient steeds op te passen. 
 
Want op 's werelds oceaan 
Kruisen branders af en aan; 
Schuilen bank en klippen; 
Zwerven kapers overal; - 
Och, zoo weinig in getal, 
Die 't gevaar ontglippen! 
 
Menig draaikolk lokt en trekt, 
Die een' diepen afgrond dekt, 
Onder effen golven; 
Wie dien stroom te digt genaakt, 
En op 't sling'rend roer niet waakt, 
Wordt er in bedolven. 
 
Menig zoekt een' ankergrond, 
Waar nooit dieplood bodem vond; - 
Menig, moê van 't zwerven, 
Waant zich aan een veilig strand, 
En moet vaak, door 's vijands hand, 
Schip en lading derven. 
 
Menig ondernam den togt, 
Die hem niet volbrengen mogt. 
Wie de reis wil wagen, 
Zorge dus voor stevig want, 
En maak' 't vaartuig wel bestand 
Tegen storm en vlagen. 
 
Gaat het reisje voor den wind, 
Dan is iedereen uw vrind; 
Maar, als stormen woeden, 
Als de orkaan uw kieltje sloopt, 
Laat u ieder, hoe het loopt, 
Worst'len met de vloeden. 
 
Leer, wat noodig is, vooral, 
Eer gij verder steekt van wal; 

{==535==} {>>pagina-aanduiding<<}

Wil naar raad steeds hooren! 
Wie, op 't hagchlijk element, 
Kaart, kompas noch stuurkunst kent, 
Gaat te ligt verlooren. 
 
Nu dan, kleine reisgezel! 
Houd u toch aan boord steeds wel; 
Leer de scheepswet kennen. 
Vaart gij dan voor 't eerst eens meê, 
Tracht allengskens aan de zee 
En den storm te wennen. 
 
Heil en welkom dan aan boord! 
Zet den togt voorspoedig voort, 
Dien gij gaat beginnen; 
En, is ééns uw reis volbragt, 
Breng dan 't scheepje, welbevracht, 
's Hemels haven binnen! 
 
j.b. chr. 
Utrecht, Jan. 1817. 


Richelieu als dichter.

De Kardinaal richelieu had een tooneelstuk vervaardigd, genaamd Europa, waarin Frankrijk, Spanje, en de andere staten van dit deel der aarde, als personen optraden. Dit tooneelstuk, alleenlijk van eenen staatkundigen inhoud, en geheel niet voor het tooneel geschikt, zoude te Parijs juist in dien tijd worden gespeeld, toen de Cid van corneille het Fransche tooneel verheerlijkte.
Na eene vertooning van den Cid, trad een tooneelspeler te voorschijn, en verkondigde met vele loftuitingen de Europa voor den volgenden avond. In ééns ontstond er een overluid gemor onder de aanschouwers, en eindelijk riepen allen eenstemmig: Den Cid! den Cid!
Richelieu eischte nu zijn tooneelstuk terug, en was over dit gebeurde zoo gebelgd, dat hij besloot, den Cid te doen tuimelen.
Hij wist dus eenige leden der Fransche Akademie tot eene vinnige kritiek over dit, met eene zoo luisterrijke goedkeuring ontvangen, meesterstuk van corneille over te halen. Te gelijker tijd zond hij het handschrift van de Euro-
{==536==} {>>pagina-aanduiding<<}
pa, voordat hetzelve weder ten tooneele kwam, aan de Akademie, om datgene, wat het tegen de regelen des tooneels en der dichtkunst bevatte, te verbeteren.
De Akademie gehoorzaamde aan deze uitnoodiging; maar zij kritiseerde het stuk met zoo vele gestrengheid, dat bijkans geen woord ongelaakt bleef.
Op het gezigt van zijn handschrift, hetwelk bijkans geheel voor veranderingen onderschrapt was, geraakte de Kardinaal zoodanig in woede, dat hij hetzelve verscheurde en in den haard wierp. Het was echter in den zomer, en dus brandde er geen vuur op den haard. Kort daarop ging de Kardinaal te bed, maar kon geen oog digt doen; want de stoutheid der Akademie had alle zijne levensgeesten in oproer gebragt. Tevens ook ontwaakte de vaderlijke genegenheid weder voor het kind zijner verbeelding, voor zijne geliefde Europa. Hij had berouw, hetzelve zoo slecht te hebben behandeld; hij schelde, liet zijnen Secretaris roepen, en beval hem, al de stukjes papier van den haard zorgvuldig weder bij elkander te zoeken. Dit gebeurde; nu belastte hij den Secretaris, hem stijffel te bezorgen, en zoo er geene klaar was, dan de meiden te wekken, om wat te koken. De Secretaris ging, en bragt het verlangde. Nu ging hij aan het plakken van de papiersnippers; de Secretaris moest hem helpen, en met het aanbreken van den dag was dit groote werk voltooid. In den loop van dezen dag, liet hij het geheel in zijn bijzijn overschrijven, en veranderde bijkans alle van de Akademie gelaakte plaatsen, opzettelijk echter met uitzondering van eenige aanhalingen, welke hem minder berispelijk voorkwamen.
Aldus omgewerkt en verbeterd, zond hij zijn dichtstuk door boisrobert aan de Akademie, en liet daarbij zeggen: ‘dat hij wel van hare scherpzinnige beoordeelingen had gebruik gemaakt; echter, daar zij even zoo wel konde dwalen als hij, had hij het niet noodig geoordeeld, op alle hare kritische onderschrappingen acht te geven.’
De Akademie, van de gebelgdheid des Kardinaals reeds onderrigt, wachtte zich wel, nieuwe aanmerkingen te maken, en zond hem het handschrift terug, met de verzekering, dat hetzelve thans hare volkomene goedkeuring wegdroeg.
Aldus werd de Europa op het tooneel gebragt, doch verwierf met dat al zoo weinig goedkeuring, dat men het niet

{==537==} {>>pagina-aanduiding<<}
raadzaam oordeelde, in eenig maandwerk of dagblad, richelieu als vervaardiger te noemen. Men zeide veeleer, dat saint sorlin de schrijver was; en zeer waarschijnlijk had hij ook het grootste aandeel aan dit maaksel, daar hij met den Kardinaal zeer gemeenzaam was, en deze hem dikwijls tot schriftelijken arbeid gebruikte.

Veilheid der parlementskeuzen.

Sir john wood wilde tegen Sir james belfield de stem eens Barbiers erlangen. ‘Gij weet, mijn vriend,’ zeide hij tot hem, om hem te winnen, ‘dat ik u de laatste keer, dat gij mij schoort, aanzienlijk beloond heb; vijf guinjes voor het afnemen van eenen baard is toch, geloof ik, goed betaald! De eene dienst is den anderen waard; ik hoop alzoo, dat gij mij uwe stem zult geven.’ - ‘Van ganscher harte wenschte ik zulks te kunnen doen,’ hernam de Barbier; ‘maar Sir james betaalde hetzelfde voor elken baard, en heeft zich tweemaal laten scheren!’

Matrozen-godsdienst.

Een zeer geloofwaardig Zeekapitein verhaalde mij de volgende Anekdote, die hij onmiddellijk uit den mond van Lord howe had gehoord. - Vóór den aanvang des gedenkwaardigen Zeeslags van 1 Junij 1794, verrigtte de Admiraal, een zeer godvruchtig man, zijne aandachtsoefening knielend in zijne kajuit, hetwelk door twee daaromstreeks met toebereidsels tot den strijd bezige matrozen bemerkt werd: ‘Jack, riep de een den ander' toe, ziet gij, ŵat de oude doet? wij mogten eigenlijk ook wel eens bidden.’ - ‘Goed, antwoordde deze; maar wat zullen wij bidden?’ - ‘Wel, hernam gene, wij willen den lieven God bidden, dat Hij ons heden bijsta.’ - ‘Foei! zeide de ander, dat ware lafhartig; want dan ware het geene kunst, de Kikvorschvreters te kloppen: neen! wij willen bidden, dat Hij zich met ons noch met de Franschen bemoeije; dan zullen wij hen wel vegen!’ - Zij knielden werkelijk neder, en, daar het gesprek luid genoeg werd gehouden om door Lord howe ver-
{==538==} {>>pagina-aanduiding<<}
staan te worden, verklaarde deze naderhand, dat, hoewel zijne aandacht daardoor was gestoord, hij daarop met vertrouwen den slag had aangevangen.





De huwelijksdans.

Te meermalen ontstond bij den vervaardiger van het hier volgende lied de wensch, en hoorde hij dien ook uit den mond van anderen, dat er eenig verschot voorhanden ware van oorspronkelijke gezelschaps- of tafel-liederen, niet enkel zinspelende op Fransche liefde en Franschen wijn in Fransche spraak, maar inzonderheid op de kunstoefeningen en spelen, waarmede men zich, in onze beschaasde kringén, des zomers en winters, ter stede en buiten, gewoonlijk tracht te vermaken; welke zinspelingen, op een' vrolijken en zoo veel mogelijk naïven trant, hij tevens dienstbaar wenschte te zien gemaakt ter aanbeveling van vaderlandsche deugd en zeden. Hij waagt het, eene geringe proeve, tot opheldering van zijne meening, alhier mede te deelen: zij betreft den dans, toegepast op het huwelijk. Het toeval bepaalde thans zijne keuze tot den dans; doch het spreekt van zelve, dat meer nationale uitspanningen, op eene nationale zangwijze, (waarvan wij, helaas! maar al te schraal voorzien zijn) altijd de voorkeur verdienen. Men zal voorts den steller op zijn woord wel willen gelooven, dat hij geene satire konde bedoelen op onze lieve, gulle dansgezelschapjes, welke zelfs de strengste zedemeester behoeft noch behoort te wraken.

IJ.
1 Julij, 1817.

wijze: Vrouwen, als gij nieuwsgierig zijt.

Komt, vrienden! zingt den schoonsten dans, 
Waarnaar steeds oud en jong blijft haken, 
In Adam's tijd zoo wel, als thans, 
De mensch zijn' boezem voelde blaken. 
Komt, gaat met mij de rijen door! 
'k Wil van hetgeen ik zag eens spreken. 
Ei zegt, gij, die mij reeds gingt voor, 
Of ik de zaak wél heb bekeken! 

{==539==} {>>pagina-aanduiding<<}

‘Wat jong is, danst graag,’ zoo men zegt, 
En zelden zal een spreekwoord liegen, 
En, waar de min de toeren vlecht, 
Men zich het allerminst bedriegen. 
De jong'ling danst zijn hornepijp; 
Het meisje huppelt haar gavotte: 
Maar wee, zoo wellust 't speeltuig grijp'! 
Dan dansen beiden - sansculotte. 
 
Straks krijgt de contredans een beurt; 
En oog en hand en hart te gader, 
Terwijl een blos de wangen kleurt, 
Brengt meisje en jong'ling na- en nader. 
De molen draait uit al zijn magt; 
De chaine ketent ze aan elkander, 
En, daar Cupido olijk lacht, 
Verdwijnt het eene paar na 't ander. 
 
Ziet daar de dansere man en vrouw! 
Weet elk zijn passen wél te sturen, 
En blijven zij der maat getrouw, 
Betoov'rend zijn dan de figuren. 
Het eerste jaar wordt druk gewalst; 
En, moge 't hoofd er eens van draaijen, 
Houdt elk de wijs maar onvervalscht, 
Dan zal de wals den dans verfraaijen. 
 
Nu volgt doorgaans de menuët; 
Andante komt de maat bestieren; 
Van tijd tot tijd vergroot de pret, 
En 't wordt een menuët van vieren. 
Zoo dan de wijs echt Neêrlandsch is, 
Een Fransche pas nooit dwong de snaren, 
Dan blijft de danslust altijd frisch, 
En kreunt zich aan geen' tijd of jaren. 
 
Maar, zoo men slechts den dans bemint, 
De danser-zelf niet ligt aan 't harte, 
En ons aan zich-alleen niet bindt, 
Dan baart de dans geen heil, maar smarte. 
Neen! dan is de echt geen feestbanket; 
Men ziet er vreugd noch teed're mine; 
Hij is des Duivels danssalet, 
En wordt een helsche pantomime. 

{==540==} {>>pagina-aanduiding<<}

De pergodine is contraband, 
En doet de zon der liefde schuilen: 
Waar Hymen ééns de snaren spant, 
Daar mag men nooit van danser ruilen. 
Ja, maakt men chaine coin-à-coin, 
Of groote acht, of zelfs maar molen, 
Zoo blijft de liefde nimmer rein, 
En raakt de huw'lijkstrouw aan 't dolen. 
 
Maakt nooit een menuët la cour; 
Wilt liever allemande dansen: 
Veel beter nog een Duitsche toer, 
Dan de etiquette van de Franschen. 
't Schoenlappertje ook, in deugd en eer, 
Zoo als dat onze vad'ren deden, 
Behaagt mij in den echt veel meer, 
Dan stijve dwang en hoofsche zeden. 
 
Maar 't ergst van alien (met verlof!) 
Dat is de menuët la reine. 
Als 't vrouwtje maat slaat met de slof, 
Is 't huwelijk eene ijz'ren chaine. 
Dan danst men veelal dos-à-dos, 
En zelden maakt men de brouette; 
Mevrouw croiseert fortissimo, 
En manlief maakt een pirouette. 
 
Ik trek hier deze leering uit: 
Waar ons natuur ten dans geleidde, 
Het hart-alleen verkoos de bruid, 
En liefde zelv' het feest bereidde; 
Daar zijn de regte speelliên t'huis, 
Daar is de reine toon te vinden, 
De danszaal - liefst het eigen huis, 
De gasten - gij, mijn waarde vrinden! 

In het Meng. No. IX. bl. 424. reg. 2. is bij het afdrukken weggevallen het woord klonken. En reg. 18. ligchaam, lees hoofd.





{==541==} {>>pagina-aanduiding<<}

Mengelwerk.

Het dierlijk magnetismus een natuurverschijnsel; aangetoond in een' brief van J.A. Uilkens aan den weledelen heer Johs. Buys, Lid van de Maatschappij der Wetenschappen te Haarlem, enz.

Weledele zeer geleerde Heer!

‘Een natuuronderzoeker heeft niet meer te vreezen in het rijk der misleidingen naar luchtbellen te grijpen, wanneer hij eene verklaring der verschijnselen van het dierlijk magnetismus tracht te vinden.’ Zoo zegt Duitschlands groote natuurkundige, de beroemde gilbert.
Op den 19 Junij 1817 bedenkingen van u te ontvangen over de verklaring, die ik gegeven heb van de verschijnselen, die het dierlijk magnetismus oplevert, behoefde mij dus geenszins te verwonderen; maar in 1817 onder de eerste en beroemdste natuuronderzoekers nog mannen te vinden, die de wezenlijkheid van het dierlijk magnetismus loochenen, en deszelfs verschijnselen tot inbeelding en misleiding willen terugbrengen - waarlijk, ik ontveins het niet, dit bevreemdt mij zeer. Hoe nutteloos ik het dus ook anders mogt keuren, en hoe weinig lust ik zou hebben, om mij met het betoog der wezenlijkheid van het dierlijk magnetismus op te houden: zoo hebt gij, te regt, eenen te grooten roem in de natuurkunde verworven; zoo heeft de naam van den heer van marum bij geheel de wetenschappelijke wereld eene te schitterende grootheid, dan dat het geen pligt voor mij zou zijn, dit betoog te ondernemen; gelijk ook onze vriendschap vorderde, uwen mij vereerenden brief, waarin gij uwe bedenkingen hebt opgegeven, te beantwoorden. Ja, al bestrijden wij elkander

{==542==} {>>pagina-aanduiding<<}
met de pen, onze vriendschap zal er dezelfde om blijven, en steeds in onze harten wonen.
In uwen mij toegezondenen brief ontkent gij, dat het dierlijk magnetismus onder de natuurverschijnselen behoort; gij ontkent, dat wij op eene andere wijze, dan door de gewone zintuigen, kennis van de buitenwereld verkrijgen kunnen; en gij vooronderstelt, of neemt aan, dat de verschijnselen, die men onder de benaming van het dierlijk magnetismus brengt, in misleidingen gelegen zijn en uit inbeelding ontstaan, dus niet wezenlijk zijn. Gij stelt eene beslissende proef voor, en naar den uitslag daarvan zal zich uw geloof, en dat van den heer van marum, regelen. Deze, meen ik, zijn de voornaamste punten van uwen brief, waarbij ik mij dus ook alleen, om zoo kort mogelijk te zijn, zal bepalen.
Vooreerst neemt gij aan, door een natuurverschijnsel te verstaan, hetgeen wij waarnemen, en voortgebragt wordt door de werking van stoffen of ligchamen op elkander.
Liever zou ik onder natuurverschijnsel verstaan de veranderingen, die wij bij de stoffelijke dingen of de ligchamen waarnemen, zonder daarbij te bepalen, dat ook die veranderingen door stoffen of ligchamen ontstaan. Immers, al wat verandering in den toestand eens dings voortbrengt, noemen wij kracht; maar, alzoo opklimmende tot de eerste oorzaak of grondkracht, zoo ligt deze buiten de grenzen van ons kenvermogen, en wij durven dus niet bepalen, dat die eerste grondkracht in de stof zelve gelegen is, of dezelve stellig voor iets stoffelijks houden.
Vooronderstellen wij dus eene onweegbare veerkrachtige stof, die op de zenuwen werkt, en zoeken wij daarin de oorzaak ook der verschijnselen van het dierlijk magnetismus, zoo is toch deze aangenomene stof even zoo eene naaste oorzaak, als de drukking der lucht van het opklimmen des waters in de zuigpomp; en, gelijk de zwaartekracht in het laatste geval, als grondkracht, buiten de grenzen van ons kenvermogen

{==543==} {>>pagina-aanduiding<<}
ligt, is ook alzoo de grondoorzaak der verschijnselen bij het dierlijk magnetismus niet onder onze bevatting gelegen. Wij kennen niet de levenskracht, maar wel de verschijnselen, die wij aan haar toeschrijven, en ook deze noemen wij natuurverschijnselen.
Zulk eene stof aan te nemen, die op de zenuwen werkt, en de naaste oorzaak der veranderingen in het dierlijk ligchaam, en dus ook der verschijnselen van het dierlijk magnetismus, is, kan nu óf enkel vooronderstelling zijn, óf op eenige waarneming steunen. In het eerste geval kan zulk eene hypothese aangenomen of verworpen worden, naar dat zij meer of minder waarschijnlijk voorkomt, en ter verklaring der verschijnselen gepast is; in het laatste geval spreekt de waarneming, en de vooronderstelling verkrijgt eenen hoogeren trap van zekerheid, naar dat de waarnemingen haar meer, als alle andere uitsluitend, doen kennen.
Reil, die eenen gevoeligen zenuwdampkring het eerst heeft aangenomen, is even zoo in zijn gevoelen bevestigd geworden door eene reeks van proeven, als de groote newton in zoo vele stoute stellingen, met wien de hoogleeraar suerman den voortreffelijken reil in dezen zoo wél vergelijkt.
Eenen zenuwdampkring aan te nemen, is dan nu zeker geene losse vooronderstelling meer. Of, wilt gij u enkel bij het verschijnsel bepalen: dat op eenen afstand de zenuwen kunnen worden aangedaan, en er dus geene onmiddellijke aanraking noodig is, hebben duizend proeven geleerd. U en het geletterd publiek is dit te wél bekend, dan dat er een enkel voorbeeld van kan noodig zijn. De toepassing hiervan op het dierlijk magnetismus moet ik tot het laatste deel uitstellen, omdat ik hier anders van verschijnselen zou moeten spreken, welke gij nog bewezen wilt hebben.
‘Met onderstellingen,’ zegt gij, ‘kan men niet los omspringen; men moet haar toetsen aan de gewone wetten en werkingen der natuur, en bezien met naauwgezetheid, of zij daar wel mede overeenko-
{==544==} {>>pagina-aanduiding<<}
men,’ enz. Voorzeker, uit de werkingen, uit de verschijnselen der natuur moeten de onderstellingen zelfs getrokken worden. De natuur zelve moet er ons toe brengen. Maar hier komt het mij voor, dat gij onderstellingen en verschijnselen verwart; daar gij terstond laat volgen: ‘Wat moet die onderstelde zenuwstof, of liever magnetische stof, doen? Zij moet, volgens u, den mensch doen gewaar worden de dingen buiten hem, zelfs van verre afstanden, zonder het gebruik van zijne gewone zintuigen; zij moet hem doen hooren, zien, rieken, proeven door de zenuwen van de zonnevlecht, even als door zijne gewone zintuigen.’ Ja, dit is het gevoelen van honderden, en ook mijn gevoelen; maar gij bepaalt u toch niet tot eene verklaring van, tot eene onderstelling omtrent de verschijnselen van het dierlijk magnetismus, daar gij de wezenlijkheid van het dierlijk magnetismus zelf aantast.
Wij moeten ons dus niet binden aan eene verklaring van de wijze hoe, maar aan de zaak zelve; het verschijnsel zelf moeten wij nemen, en dus hebben wij het te doen met het gewaar worden bij den mensch van de dingen buiten hem, zonder het gebruik van zijne gewone zintuigen, gelijk ook, hoe men dit zou willen verklaren. Dit moeten wij volstrekt niet verwarren. Nog zijn de onderstellingen omtrent de verschijnselen van licht, warmte, electriciteit enz. vele; maar wie loochent er de verschijnselen om, die wij aannemen door eene licht-, warmte- en electrieke stof te ontstaan? Het dierlijk magnetismus staat of valt niet door de eene of andere onderstelling en verklaring. Gij blijft aan de onderstelling, die ik heb aangenomen, aan de verklaring, die ik gegeven heb, hangen; doch al meen ik, dat zij op gronden steunt, dat zij zeer veel voor zich heeft, al is het eene onderstelling, die honderden en duizenden omhelzen, het dierlijk magnetismus is er niet aan verbonden; het hangt niet af van eene aangenomene stos, als naaste oorzaak; men moge dezelve zenuwstof, magnetische stof, aetherische stof, levenstof, met den

{==545==} {>>pagina-aanduiding<<}
hoogleeraar esschenmaijer organische aether of hoe ook noemen, of geheel geene naaste stoffelijke oorzaak aannemen, dit is voor het verschijnsel altijd hetzelfde.
Aan eene vriendin mijne brieven schrijvende, nam ik, het atomisch stelsel volgende, de bevattelijkste, meest toelichtende verklaring; maar verlangt men de verschijnselen van het dierlijk magnetismus dynamisch verklaard, het is mij zeker even goed, en ik beken alzoo de verhandeling van den hoogleeraar joseph weber (der thierische Magnetismus aus dynamisch-psychischen Kräften verständlich gemacht) met zeer veel genoegen gelezen te hebben.
Uwe redenering in dezen tot de verschijnselen terugbrengende, zoo verschil ik, in overeenstemming met de buffon, geheel van u in gevoelen. Gereedelijk geef ik dien wijsgeerigen prediker der natuur mijnen bijval, wanneer hij zegt: ‘De ouden, welker geest minder bepaald, welker wijsgeerte uitgestrekter was, verwonderden zich minder, dan wij, over bijzonderheden, welke zij niet verklaren konden; zij zagen de natuur beter, zoo als zij is; eene sympathie, een zonderling verband, was voor hen niet dan een verschijnsel, en het is voor ons eene wonderspreuk, een paradox, zoo dra wij het niet tot onze gewaande wetten van beweging brengen kunnen. Zij wisten, dat de natuur hare meeste gewrochten door onbekende middelen werkt; zij waren wel overtuigd, dat wij alle de middelen, waarvan zij zich kan bedienen, niet optellen kunnen, en dat het bij gevolg voor den menschelijken geest onmogelijk is, de natuur te willen bepalen, door dezelve aan een zeker getal beginsels van werking en middelen van uitvoering te onderwerpen; het was hun integendeel genoeg, een zeker getal betrekkelijke uitwerkselen, en die van dezelfde orde waren, opgemerkt te hebben, om eene oorzaak vast te stellen.’
Waarlijk, ik geloof, dat wij menschjes ons niet mogen verbeelden, geloof aan verschijnselen, aan werkin-
{==546==} {>>pagina-aanduiding<<}
gen te mogen weigeren, omdat wij ze met de gewone werkingen en verschijnselen niet kunnen overeenbrengen, - omdat zij met de aangenomene en meestal veel te naauw beperkte wetten en krachten der natuur niet zamenstemmen. Waar is de wijsgeerige onderzoeker der natuur, die niet zeggen moet, in dezen nog niets te weten, en nog niets te durven bepalen?
En staan de verschijnselen, die het dierlijk magnetismus oplevert, wel zoo geheel op zich zelf, dat wij niets gelijkredigs deswege in de natuur vinden? - Ik weet volstrekt niet, hoe gij het maakt met de vele berigten van natuurlijke slaapwandelaren, derzelver verrigtingen, en waarnemingen van dingen buiten de gewone zintuigen. Zoo gij hier de geschiedenis loochent, waar blijft dan geschiedkundige waarheid? (Ware dit een hennings mogelijk geweest, hij had zich zeker tot de gedwongenste verklaringen geene moeite gegeven.) Zoo gij die aanneemt, waarin zijn dan de verschijnselen van het dierlijk magnetismus zoo geheel eenig, zoo geheel van andere werkingen en verschijnselen verschillend?
‘Man erstaunt freilich, dass durch blosse Berührung die ausserordentlichen und bewunderten Phaenomene und Wirkungen des thierischen Magnetismus hervorgebracht werden. Allein man würde über die mineralisch-magnetischen, electrischen und galvanischen Erscheinungen nicht minder erstaunen, wenn sie seltener wären; denn alle sind bedingt durch blosse Berührung!’
Maar laat mij nader komen. Uit de opgave van de wijze, waarop wij, in den gewonen staat, in verband zijn met de voorwerpen buiten ons, als door het gevoel in het algemeen, doch dat door verschillende organen geschikt gemaakt is, om bijzondere aandoeningen, als van zien, hooren, rieken en proeven, waar te nemen, besluit gij, dat niet anders, dan door deze organen, de ziel, of het algemeen gewaarwordingswerktuig, met de buitenwereld bekend kan worden.

{==547==} {>>pagina-aanduiding<<}

Vooreerst is deze de stoutste onderstelling. Dán zelfs, wanneer wij nog niet één ander verschijnsel deswege hadden, zou zij op een besluit van het niet kennen of niet kunnen begrijpen tot het niet bestaan of niet mogelijke zich gronden. (Nogmaals moet ik aan de bijgebragte plaats uit buffon herinneren.) Gij verklaart zeer schoon, hoe het zintuig des gezigts en dat des gehoors werkt. Maar, mijn vriend! ga verder voort, en verklaar, hoe nu door de gezigtzenuw het beeld op het netvlies in alle die duizenden punten, gedaanten, kleuren, zoo als de lichtstralen hetzelve geschilderd hebben, tot de hersenen, of het algemeen gewaarwordingswerktuig, wordt overgebragt. Doe dit met het oor, en gij hebt het nu met zenuwen, niet meer met oog en oor, te doen; wij komen dus elkander nader: want bij het dierlijk magnetismus hebben wij het ook met zenuwen, niet met het oog en oor, te doen. Bewijs nu, dat eene andere zenuw nimmer in eenen staat kan gebragt worden van zóó te gevoelen, of zóó te geleiden, als de oog- of oorzenuw. Er zijn blindgeborenen geweest, die met de vingers de kleuren onderscheidden.
Diderot heeft reeds zeer juist opgemerkt, dat men niet kan zeggen: het oog ziet, het oor hoort, de neus riekt; daar het toch het algemeen gewaarwordingswerktuig (sensorium commune) is, dat ziet, hoort en riekt. Aanmerkelijk is het verschil tusschen sensatie, of indruk op het zintuig, en tusschen perceptie.
Gij gaat voort, en besluit uit de zoo allerkunstigste zamenstelling van oog en oor, dat geene zonnevlecht, of welke zenuwen ook, ons immer met de buitenwereld kunnen bekend maken, - ons die aandoeningen kunnen geven, welke wij zien en hooren noemen, of de Schepper zou niet aan een wijs bouwheer gelijk zijn, die zich geene moeite in het kunstig zamenstellen geeft, wanneer hij veel eenvoudiger een gelijk doel kan bereiken.
Bij deze uwe bedenking heb ik moeite, om mij buiten de theologie en teleologie te houden.
Wij beunhazen, die nog bij alles, wat wij zien, hoo-
{==548==} {>>pagina-aanduiding<<}
ren, tasten en voelen, slechts de buitenste schors der dingen niet eens ten halve kennen, zullen wij ons vermeten, om van het eindige tot het oneindige te besluiten, en onze hooggeroemde wet van spaarzaamheid ook den Almagtigen op te dringen, die slechts spreekt, en het is er; voor wien de schepping van een zonnestelsel en een zonnestofje niets meer is dan wil?
Met niets, bovendien, moeten wij ook voorzigtiger zijn, dan met de leer der eindoogmerken; en nimmer hebben wij regt, om het mogelijke of werkelijk bestaande binnen den omtrek van een vermoed eindoogmerk te bevatten.
Vóór ruim twintig jaren hoorde ik in de lessen van den hoogleeraar munniks, dat, wanneer eene hoofdader gekwetst, afgebonden, of op eenigerlei wijze ongeschikt gemaakt werd, om de gewone hoeveelheid van bloed op te nemen, de zijtakken zich dan verwijden, en die zelfde massa van bloed den doorgang verleenen.
Hetgeen tot de proeven van spallanzani, tot de gewaarwordingen van honden en andere dieren, tot het verhuizen der trekvogelen enz. behoort, staat met de wezenlijkheid van het dierlijk magnetismus in geen ander verband, dan dat ik gemeend heb, door de verschijnselen met elkander te vergelijken, meerder licht in de eene en andere te verkrijgen. Door de kennis van het dierlijk magnetismus eenige verklaring hiervan te vinden, is slechts eene bijzondere gedachte, die ook beroemde voorstanders van hetzelve niet zijn toegedaan; en hij, die gelooft, dat knevels, drukking van lucht, warmte of koude, of wat ook, zelfs een blind instinct, zulke verschijnselen veroorzaken, neemt dan eene onderstelling, die hem meer voldoet. Dat ik ook eerst zoo gedacht heb, en het stukje van den hoogleeraar vrolik mij reeds vóór jaren niet onbekend was, maar zelfs gevolgd werd, zal u uit mijne Redevoeringen, IIde d. bl. 72, kunnen blijken.
Op mijne vraag: ‘welke stof werkt alzoo, en waarop werkt zij?’ zegt gij, onder groote verwondering

{==549==} {>>pagina-aanduiding<<}
deswege: ‘dood eenvoudig warmtestof en lucht.’ Maar dit uw dood eenvoudig is mij onverklaarbaar duister, wanneer ik het op alle die verschijnselen zal toepassen; en elk weet toch, dat dit het eerste vereischte van eene onderstelling moet zijn. Ik neem dus eene andere, zoo ik meene meer op alle deze verschijnselen passende, onderstelling aan, analogisch met die van het dierlijk magnetismus, maar strijd deswege niet: want - nog eens - bij onderstellingen, verklaringen staan of vallen geene verschijnselen, en met deze hebben wij het te doen.
En nu meent gij echter bewezen te hebben, dat wij van het dierlijk magnetismus niet als natuurverschijnsel kunnen of mogen spreken, even alsof men de verschijnselen des lichts niet meer onder de natuurverschijnselen zou mogen rangschikken, al ware het ook, dat men met euler geene afzonderlijke lichtstof aannam.
Waarlijk eene redenering - om uwe eigene woorden terug te geven - geheel verschillende van die, welke gij in het vak der natuurkunde zoo meesterlijk voerdet, toen het vooroordeel, dat ik thans tracht te bestrijden, zich nog niet bij u gevestigd had. Met regt roep ik uit: ‘wat doet niet vooringenomenheid met geliefkoosde stelsels af! zij benevelt het verstand van de grootste geleerden;’ en - voeg ik er bij - doet dezelve de oogen sluiten voor het helderst licht, dat duizenden onbevooroordeelden dankbaar erkennen en getrouw volgen.
Alles, wat van het dierlijk magnetismus in verschijnselen, geheel afwijkende van de gewone werkingen der natuur, en daaruit niet te verklaren, gezegd wordt, houdt gij dus voor inbeelding en misleiding bij de gemagnetiseerden en de magnetiseurs.
Dit laatste stuk onzer overweging is het eigenlijke hoofdpunt. Wij zouden hetzelve alleen hebben kunnen nemen, en al het voorgaande missen; doch het zal blijken, dat hetzelve ons ook weder te pas komt.
Hetgene ik met gezonde zinnen ontware, en zamenstemt met de waarnemingen van duizend anderen, elk

{==550==} {>>pagina-aanduiding<<}
afzonderlijk en zonder eenige ruggespraak, moet waar zijn.
Deze stelling, die ik toch niet geloof, dat ooit door eenig mensch, wel bij zijn verstand, in twijfel zal getrokken worden, zou ik voor u en voor het geletterd publiek alleen kunnen aanvoeren, als bekend rekenende met de geschiedenis van het dierlijk magnetismus, en niet alleen kunnende opnoemen het talrijkst aantal van getuigen, maar die meest allen tevens gehouden moeten worden voor de kundigste en beroemdste mannen in de wetenschappen, niet opgevoed in deze leer, maar die veeleer vroegere gevoelens door betere onderrigting en de krachtigste overtuiging moesten verlaten, en dus gedwongen werden te omhelzen, hetgeen zij eerst bestreden hadden.
't Is waar, gij beroept u op eigene misleiding bij eene proef, en tevens op uitkomsten bij de aanwending van het dierlijk magnetismus, die alle de kenmerken van misleiding of verbeelding droegen. Maar, geachte vriend! gij gevoelt toch te wél, dat, al hebben wij ons aan eene misleiding bij eene enkele proef blootgesteld, door niet genoeg vrij, voorzigtig, nadenkend, op alles lettend, en het mogelijke van alle misleiding voorkomend gehandeld te hebben, dit ons geenszins regt geeft, om bij duizend andere, elk afzonderlijk en zonder eenige verstandhouding werkende, mannen, in honderden malen herhaalde proeven, eene misleiding te vooronderstellen. Eene kleine herinnering was genoeg, om u uwe misleiding te doen ontdekken; maar duizend der voorzigtigste mannen ontdekten bij duizendmaal herhaalde proeven hunne misleiding niet!
Hetgeen gij van het dierlijk magnetismus gezien hebt, was bedrog. Laat dit zoo zijn; maar gij stemt toch zeker toe, dat er niet een zweem van bewijs in gelegen is. Het bedrog, dat, volgens den hoogleeraar suerman, murraeus verhaalt, moge deswege wel met duizenden vermeerderd worden. Een legio van kwakzalvers doet ons toch niet twijfelen aan de vermogende

{==551==} {>>pagina-aanduiding<<}
werking van den kundigen geneesheer. Al verkoopt men op alle de markten valsche aërolyten; ja, al heb ik er nooit eene echte gezien, en even weinig dezelve zien neêrvallen, ik geloof echter beide, en wel alleen op geschiedkundig gezag: want ik vind niets in de natuur, dat tot verklaring verstrekt, en niet ééne onderstelling is voor mij op verre na zoo bevredigend, als er zijn over het dierlijk magnetismus.
Voorzeker moeten wij allezins op onze hoede zijn, dat men ons ook bij het dierlijk magnetismus (om eens triviaal met een' der schranderste mannen van ons vaderland te spreken) geene knollen voor citroenen verkoope; maar ook niet minder ons wachten, dat wij geene citroenen als knollen veroordeelen!
Doch ik heb ook gezegd: ‘wat ik met gezonde zinnen zelf ontware.’ Vergun mij dus een paar eigene ondervindingen bij te brengen; niet, omdat zij nieuw zijn; niet, omdat zij, als door mij gedaan, meer vertrouwen, dan die van anderen, zouden verdienen; maar om u toch ook te overtuigen, dat niet enkel geschiedkundig geloof - hoe krachtig in dezen ook anders - mij wegsleept; ook om u te doen gevoelen, dat eenen magnetiseur niets onbegrijpelijker kan voorkomen, dan dat er onder de kundigste onderzoekers der natuur nog zijn, die aan de wezenlijkheid van het dierlijk magnetismus twijfelen.
Uit de reeks van waarnemingen wil ik slechts een paar bijbrengen: want het ontbreekt waarlijk niet meer aan dezelve, en dus zou veel u en het publiek vervelend zijn.
De vrouw, oud 45 jaren, welke ik in 1815 ruim ¾ deel jaars gemagnetiseerd heb, was na eene behandeling van drie weken volkomen magnetisch slapend, en leverde toen en vervolgens alle de verschijnselen op, welke men weet, dat in dien staat plaats vinden.
In eene kas stond eene flesch aangebrokene aalbessenwijn, die vergeten was. Bij vergissing nam ik deze, schonk een glas in, en dronk dit. Plotseling schudt

{==552==} {>>pagina-aanduiding<<}
zich de slapende, en trekt den mond zamen. Op mijne vraag, wat er was, zegt zij: Foei! dat zal misschien wel wijn heeten, maar het is zoo zuur als edik.
Daar ik reeds vele bewijzen van helderziendheid had, nam ik ook eens een doosje mede, en deed er een sleuteltje in. Haar dit voor de zonnevlecht houdende, vroeg ik, wat het was. Een doosje. Wat is er in? Een sleuteltje. - Een dertig menschen waren bij deze en vele andere verschijnselen tegenwoordig; doch, hoe veel wonderbaars zij ook reeds gezien hadden, was het hun echter te wonderbaar, dat de slapende in een gesloten doosje kon zien. Ik hoorde naderhand, dat zij nu aan bedrog dachten.
De volgende week, op den dag, dat er algemeen gezelschap werd toegelaten, nam ik mijn' zakdoek, en verzocht een' der omstanderen, om, zonder mijn of iemands weten, er iets, om 't even wat, in te doen. Dit gebeurde; ik hield haar alzoo den doek voor, en vroeg: Wat houd ik u voor? Een doek. Wat is er in? Een pijppreukel. Ik deed den doek los, en zag met de menigte, dat zij wél gezien of gevoeld had. Allen waren overtuigd, dat hier geene misleiding bestond.
Ik was tot eene reis naar Groningen genoodzaakt, en denkende, dat ik volstrekt een' nacht moest uitblijven, magnetiseërde ik eene flesch, omwond dezelve met zijde, en liet haar die op den magnetiseertijd brengen. Mijne vrouw en haar man waren tegenwoordig, toen zij, de duimen tegen de op den schoot genomene flesch zettende, spoedig in slaap viel.
Tegen mijne verwachting aan, kon ik echter 's avonds terugkeeren, en haastte mij dus om tegen den magnetiseertijd bij deze vrouw te zijn. Daar komende, zag ik, tot mijne verwondering, dat haar man en mijne vrouw moeite deden om haar op den stoel te houden, dat zij de flesch had losgelaten en zich naar mij uitstrekte. Ik ging terstond voor haar zitten, en, na eenige oogenblikken rustens, had het volgende gesprek plaats: Hoe bevindt gij u? Thans wel. Is het altijd niet wel ge-
{==553==} {>>pagina-aanduiding<<}
weest? Wel in het begin, maar vervolgens niet. Hoe kwam dit? Ik zocht u te Groningen, en kon u daar niet vinden. Hebt gij mij dan niet gevonden? Ja, onderweg. Waarzoo? Digt bij Mensingeweer. (Ruim een kwartier afstands.) Was het toen wel? Toen verlangde ik te zeer naar u, en kon de slesch niet houden.
Daar spoedig de slaaptijd geëindigd was, stak ik haar mijnen ring aan den vinger; zij zette, volgens gewoonte, de duimen op denzelven; ik kon weggaan, en verborg mij in eene kas. Zij ontwaakte op de gewone wijze, zeggende tot mijne vrouw en haren man: Dat is beter gegaan, dan ik verwacht had; ik ben goed verfrischt. Mogt nu dominé in de stad ook maar weten, dat het met de flesch zoo goed is afgeloopen! - Men zeide haar, dat ik dit wel vooronderstellen zou. Maar, daar zij aan doek of voorschoot iets te regt wilde brengen, ontdekt zij mijnen ring aan haren vinger. Hoe, zegt zij, hoe kom ik aan dien ring? Den geheelen dag heb ik dien niet gemerkt. - Hoe is het mogelijk, vervolgt zij, dat ik dezen met mij te wasschen niet ontdekt heb! - Ik kwam ten voorschijn; met nieuwe verwondering zag zij mij nu, doch het raadsel van den ring was opgelost.
Haar man en mijne vrouw zeiden mij vervolgens, dat zij ongeveer een kwartier vóór mijne komst onrustig was geworden, de flesch had weggeschoven, en men de flesch en tevens haar op den stoel had moeten vasthouden, zóó zelfs, dat, toen men iemand in huis had had hooren komen, zij naauwelijks te houden was geweest. Noch haar man, noch mijne vrouw dachten aan mijne komst; dus waren zij verlegen, tot dat zij mij zagen, en de oorzaak van dit verschijnsel kenden.
Het volgende geval verdient nog al bijzondere opmerking.
De heer numan, geneesheer te Winsum, verzocht mij, bij deze vrouw, in den magnetischen slaap, een kind, dat in een' driejarigen leeftijd doof geworden was,

{==554==} {>>pagina-aanduiding<<}
te mogen brengen, of zij ook welligt de oorzaak van deze ongesteldheid zou kunnen ontdekken.
De moeder en het kind komen op een' dag van algemeene toelating; en, terwijl de gemagnetiseerde van niets wist, plaatsen zij zich, het kind naast de vrouw, en de moeder naast het kind; en nu had het volgende gesprek plaats: Weet gij ook, wie gekomen is, en bij u zitten? Ja, die vrouw en haar meisje. (Zij noemde de moeder bij naam.) Weet gij ook, wat het kind scheelt? Ja, het is doof. (Zij kende de moeder en het kind wel, en wist dus ook dit in den gewonen staat.) Zoudt gij ook kunnen ontdekken, waardoor de doofheid van het kind ontstaat? Hoe kunt gij mij weer proeven laten doen, daar gij weet, dat ik er tegen heb, en die inspanning mij nadeelig is? (Zij was er altijd zeer sterk tegen, dat ik eenige proeven met haar deed; en zoo men haar, naderhand, het een of ander daarvan zeide, (want, zoo als bekend is, weet de gemagnetiseerde in den gewonen staat niets van hetgeen in den magnetischen heeft plaats gevonden) dan was zij deswege op mij ontevreden, en gaf ook, magnetisch slapende, altijd haar ongenoegen te kennen, wanneer ik haar iets vergde, dat met hare genezing niet in verband stond. Maar, wijl zij een zeer zacht, menschlievend karakter had, kon ik ook daardoor werken. Dus zeide ik:) Gij wilt zelve gaarne geholpen worden; en hoe aangenaam zou het u zijn, zoo gij eens tot hulp van dit kind kondet werken! Laat zij mij dan de hand geven. (Ik gaf haar de hand van het kind; en, nadat zij eenigen tijd als diep en vermoeijend denkend gezeten had, vroeg ik:) Kunt gij het hoofd van het kind ook inwendig bezien? Ja; maar wat helpt het mij, dat ik alles zie, daar ik toch niet weet, hoe het wezen moet? Kunt gij dan de oorzaak der doofheid niet gewaar worden? Daartoe moet ik in het hoofd van het kind en in het mijne zien,
door vergelijking ontdekken, wat anders is, en dit vermoeit mij zeer. (Onder zigtbare inspanning bleef zij eenige oogenblikken nog onderzoekende, maar zeide toen:)

{==555==} {>>pagina-aanduiding<<}
Achter de vliezen in de ooren heeft het kind eene taaije stof, die ik niet heb. (Met opzet deed ik de volgende vraag:) Zou die niet door spuiten kunnen worden weggenomen? Hoe zou die door spuiten weggenomen kunnen worden, daar zij achter de vliezen zit? Zou de electriciteit ook kunnen helpen? Dat kan ik niet zeggen; want daar weet ik niet van.
De ontwaking was nabij, en dus hield een verder onderzoek op.
Eens vroeg ik haar: Slaapt gij? Gij spreekt altijd van slapen; ik slaap immers niet. Uw ligchaam schijnt toch zoo. Maar ik slaap toch niet. Wat doet gij dan zoo stil? Ik bezie mij zelve van binnen. Verwondert gij u ook daarover? Gij zoudt u ook wel verwonderen, zoo gij zaagt, hoe het er binnen in u omweggaat.
Zij beschreef naauwkeurig de verharding in de borst, en zeide meermalen: Er zijn daar nog vele adertjes, die geen bloed doorlaten. Ook wel, bij meerder helderziendheid: Ik ontdek nog vele adertjes, die ik te voren niet gezien heb. Zoo ik onder de magnetisering eens aan iets anders dacht, zeide zij, dat ik niet genoeg op haar bepaald was, en het haar niet licht werd. Zij beschreef de magnetische stof en derzelver uitvloeijing, zonder er ooit iets van gehoord of gelezen te hebben, als alle anderen. Over niets, wat zij magnetisch slapend deed of wist, was zij verwonderd; maar alles kwam haar zoo eigenaardig en natuurlijk voor, als dat wij met het oog zien of met den mond proeven. Op mijne veelmalen gedane vragen, hoe zij dit of dat wist of waarnam, was steeds het antwoord: Hoe? dan bepaal ik mij daarop.
Dan, genoeg: want, alzoo daadzaken verder opgevende, zou ik slechts herhalen, wat duizendmaal waargenomen en gezegd is. Verwonder u dus niet, geachte vriend! over mijne ligtgeloovigheid, van, op deze en zoo vele andere verschijnselen bij het dierlijk magnetismus, derzelver wezenlijkheid aan te nemen, dezelve onder de natuurverschijnselen te rangschikken, en eene

{==556==} {>>pagina-aanduiding<<}
stoffelijke naaste oorzaak voor dezelve te erkennen. Immers ik onderstel iets stoffelijks, bij hetgeen door sommige ligchamen heengaat, door sommige niet - waarvoor dus geleiders en niet - geleiders zijn - dat men aan vele ligchamen kan mededeelen, en als bij dezelve ophoopen; dat gezien en gevoeld wordt; dat men ziet uitstroomen. Weigert gij op deze gronden het stoffelijke te erkennen, het is wel; maar laat dan ook de zekerheid van eene warmtestof, lichtstof, electrieke stof - van alle inponderabele stoffen varen. Doch denk tevens aan het waarachtig gezegde van den hoogleeraar weber: ‘Werden einmal die Physiologen in dem menschlichen Organismus nicht immer nur Machinerie erblicken, sondern den in seiner dynamischen Bedeutung schauen; werden sie das Verhältniss der starren Gebilde zu den flüssigen, wie es sich ziemt, würdigen, und werden sie in Beurtheilung des menschlichen Lebens nicht immer nur den Leib, diese halbe Seite des Menschen, sondern den ganzen Menschen, einen beseelter Leib zum Gegenstande ihrer Studien machen, so wird sich ihnen, wie zu hoffen, der thierische Magnetismus, und mit diesem das Geheimniss des menschlichen Lebens noch volkommener aufschliessen, und sie in die gesammten Gesetze seiner Regsamkeit hineinsehen lassen.’
Ja, de mensch naar ziel en ligchaam, de geheele mensch moet genomen worden, en het willen, het gelooven bij het dierlijk magnetismus - voor u tot eenen zoo ontzettenden aanstoot - is weder natuur!
Maar, op ondervindingen, op waarnemingen van anderen wilt gij u niet verlaten. - Groote, veelomvattende, diepdenkende baco! gij hebt naar waarheid gezegd: ‘Geleerde mannen zijn algemeen te ligt genegen, daadzaken, waarvan de verklaring niet terstond onder het oog valt, voor volkssprookjes te verklaren; en niet zelden zijn zij daardoor vervoerd geworden, belangrijke verschijnselen te miskennen, welke van geheel de wereld worden waargenomen, en

{==557==} {>>pagina-aanduiding<<}
dus van ooggetuigen, welker onpartijdigheid niet in twijfel kan worden getrokken, daar geene vooronderstellingen of aangenomene begrippen op derzelver wijze van zien eenigen invloed hebben.’ Vormdrift, aërolyten, sympathie en antipathie, rhabdomanthie en het dierlijk magnetismus kunnen er ten voorbeelde van zijn. Doch geleerden, de regten van het gewoon gezond menschenverstand wederom erkennende, nemen thans alles daarvan aan, wat op onbedriegelijke ondervinding steunt. Ik beken, dat ik te voren nog al hoog liep met Lord chesterfield's schaal van gelooven en niet gelooven, en nam met hem van het nieuw wonderbare niet meer dan drie tienden, en van het oud wonderbare dan één tiende; maar ouden en nieuwen, ook een baco en buffon, en vooral de ondervinding, hebben mij voorzigtiger gemaakt in alles, wat tot de natuur en hare werken betrekkelijk is.
In Jutland en in Berlijn, bij den schaapherder en bij den hoveling, bij den steenzager en bij den wijsgeer neemt men verschijnselen waar, door aanwending van eene bijzondere natuurkracht, die alle, tot in de kleinste kleinigheden toe, zamenstemmen. Maar men weigert geloof, omdat men aan de natuur dit wonderbare niet wil toekennen. Men zegt: het is misleiding, het is verbeelding! Doch men schijnt niet in te zien, dat men alzoo aan den mensch het onbegrijpelijke, het onmogelijke moet toeschrijven.
Ik zeg dan thans met den hoogleeraar eschenmaijer, wanneer hij eene verwonderlijke voorzegging van twee somnambulen verhaalt: ‘Hier steht das Factum, und wieder das Factum, und kein Raisonnement. Mögen jene nun ihren kalten Scepticismus oder ihre lustigen Frivolitäten daran üben, es liegt an Beydem nicht viel, und ich entgegne ihnen mit dem Motto von hufeland und stieglitz: “Factum infectum fieri nequit.” - Doch, noch eine Ausflucht! Alles war zufall. - Richtiges Wort der Erbarmlichkeit!’

{==558==} {>>pagina-aanduiding<<}

Nog iets, ten besluite omtrent uw aanzoek, ‘om door eenen gemagnetiseerden te doen lezen een woord, dat, duidelijk geschreven, door den heer van marum in eene doos zoude geplaatst worden, welke doos wél gesloten, en met de zegels van zes heeren Directeuren der Haarlemsche Maatschappij verzegeld zou zijn,’ enz. aan den uitslag van welke proef zich niet alleen uw geloof of ongeloof op het stelligst verbindt, maar aan welker bevestiging gij en de heer van marum, ten voordeele van het Instituut van Dooven en Stommen, de betaling van tweehonderd gulden verbinden.
Gij zegt: ‘Aan dit verzoek is nog niet voldaan.’ Juist, zoo als ik vroeger geschreven heb. Ik ben na die ééne behandeling, waarvan ik een weinig heb opgegeven, geen magnetiseur meer geweest, en kon dus onmogelijk aan dit uw verzoek voldoen. Ik heb wel aan eenige heeren magnetiseurs der heeren voorstel medegedeeld; maar het kwam mij voor, dat zij nagenoeg dachten als abraham, in de gelijkenis Luk. XVI:19 env. Door de openlijke bekendmaking van dit, voor het Instituut geenszins onverschillig, edelmoedig aanbod, treedt misschien de een of andere magnetiseur, die helderzienden heeft, op, om er aan te voldoen; en bij het welslagen in dezen zal vast het Institunt het ongeloof der heeren in zijne gevolgen zegenen. Doch, vergun mij deswege nog een woord.
‘In het tegengesteld geval zullen wij altijd volhouden, dat het hoogst onwaarschijnlijk is,’ (dit kan nog al, maar!) ‘en nimmer gelooven, dat er buiten de gewone zintuigen aan de ziel gewaarwordingen kunnen worden overgebragt,’ enz.
Behalve alle andere aanmerkingen, zeg ik slechts, dat, zoo gij regt hebt, om, al ware het dat aan uw voorstel niet voldaan wierd, geloof te weigeren, ik niet weet, wat men door gelooven te verstaan hebbe, alsmede, waarop geschiedkundig gezag steune. Doch deze

{==559==} {>>pagina-aanduiding<<}
verklaring is zeker onbedacht uwer penne ontglipt; en dan op een woord te zien, zou ijdele vitterij zijn.
Zoo meen ik dan, weledele heer en vriend! de wezenlijkheid van het dierlijk magnetismus verdedigd, en regt te hebben, om hetzelve als natuurverschijnsel te mogen opnemen.
Daar ik begrijp, dat het tot niets nut kan zijn, verder in eenig betoog te treden, en wij niet verlangen te strijden over onderstellingen ter verklaring der verschijnselen, en nog minder tot woordenstrijd zullen genegen zijn; zoo wensch ik tijd en arbeid voortaan aan dit ons verschil niet meer, maar liever aan den opbouw der wetenschappen te besteden.
Ik heb de eer met hoogachting te zijn

Uw weled. zeer gel. dienstv. dienaar en vriend

j.a. uilkens.

Geoiste merriemelk, op nieuw, als genees-middel tegen de longtering, aanbevolen.

(Medegedeeld door den Hofraad Dr. schwabe, te Weimar.)

In een, onlangs te Petersburg verschenen, werk: Les Tatares Nogais, par le P. de gouroff, vindt men bladz. 68 de navolgende waarneming, welke ik waardig keur, om aan mijne ambtgenooten, die dit belangrijke werk niet mogten kennen, openlijk mede te deelen. Vooral verzoek ik die Geneesheeren, welke, in de nabijheid van groote stoeterijen wonende, eerder de gelegenheid hebben om dit middel te beproeven, eenige oplettendheid daaraan te besteden. In de Verhandelingen van het natuur- en geneeskundig Gezelschap te Moskow, vindt men een opstel van c.j. höberbein, over het gebruik van de koumiss, of gegiste merriemelk, als geneesmiddel. Nadat de schrijver, in den jare 1772, den veldtogt in Moldavië en Wallachijen als Heelmeester had bijgewoond, werd hij van onderscheidene

{==560==} {>>pagina-aanduiding<<}
zware ziekten aangetast, welke eene longtering ten gevolge hadden, die van hevig hoesten, bloedspuwen, hectische koortsen, slapeloosheid en andere toevallen verzeld was, en eene spoedige ontbinding deden vreezen. In dezen wanhopigen toestand overreedde hem de bevelhebber van het Regiment, waarbij hij diende, om zijne toevlugt te nemen tot een middel, hetwelk hemzelven van zulk eene ziekte had genezen, waarin alle andere pogingen der kunst vruchteloos waren geweest. Dit was de koumiss. In het laatst van April, in den jare 1792, begon höberbein, bij eenen gepasten leefregel, dit middel te gebruiken; en omtrent het einde des najaars waren zijne krachten in zoo verre hersteld, dat hij, als te voren, zijn beroep weder kon vervullen. - Uit zijne Verhandeling over de koumiss zal ik het belangrijkste mededeelen.
Tot de bereiding van de koumiss behoort niets anders dan merriemelk en zuurdeeg. Het zuurdeeg moet liefst uit roggemeel bestaan; hoewel men, bij gebrek daaraan, ook iets anders soortgelijks kan nemen. Men giet 16 pond laauwe merriemelk in een houten vaatwerk, en legt het zuurdeeg, in linnen gewikkeld, daarin. Het wel toegedekte vaatwerk plaatst men in eene warmte van 24 tot 26o. Reaumur, tot dat de melk eenen wijnachtigen, aangenamen en ligtzuren smaak krijgt. 16 tot 20. uren zijn hiertoe toereikend. Plaatst men deze vloeistof in eene grootere warmte dan de opgegevene, zoo gaat zij te spoedig uit de wijnachtige in de zure gisting over, en dan kan zij niet meer gebruikt worden. Is de wijnachtige gisting voltooid, dan schept men met een' lepel de boven op drijvende en andere vette deelen af, en zeeft de vloeistof zorgvuldig door. Dan wordt dezelve gedurende een uur langzaam omgeroerd, op flesschen gedaan, en goed gekurkt op eene koele plaats bewaard. In plaats van zuurdeeg, kan men ook deze vloeistof zelve bezigen, wanneer zij maar eens tot gisting is overgegaan. Wanneer men de gegiste melk met de vette deelen vermengt, in plaats van deze weg te nemen, en de-
{==561==} {>>pagina-aanduiding<<}
zelve dan eenige uren langzaam schudt, zoo heeft men eenen zuurachtigen, zeer aangenamen drank, en deze is eigenlijk de koumiss der Tartaren; maar dezen kunnen slechts zulke menschen verdragen, welker spijsvertering niet verzwakt is, omdat hij veel voedzamer is.
De merrien, van welke men de melk gebruiken wil, vorderen eene bijzondere oplettendheid. Zij moeten van middelbare jaren zijn, en mogen niet van hare veulens gescheiden worden; men moet dezelven nacht en dag op vette weiden laten grazen, en mag haar noch hooi noch haver geven. De geschiktste maanden tot het gebruik van de koumiss zijn Mei, Junij en Julij. Wanneer men zich van dit middel in den winter wilde bedienen, moet men aan deze dieren het beste hooi, een weinig haver, en eene matige beweging, waardoor zij niet in het zweet geraken, geven.
Voor het overige is het met de koumiss, als met het gebruik der mineraalwateren. Gebruikt men dezelve, bevrijd van alle inspannende bezigheden, op het land, zoo bevordert men grootelijks de uitwerking, welke men bedoelt.

Luter op den rijksdag te Worms.

Karel de V was na den dood van maximiliaan den I, die in het begin van 1519 stierf, tot Duitschen Keizer verkozen, en een kleinzoon van maximiliaan. Dat karel de Keizerskroon eigenlijk aan frederik den Wijzen te danken had, die dezelve edelmoediglijk weigerde, toen men hem die aanbood, zich met zijnen ouderdom verontschuldigende, is bekend genoeg. Maar deze omstandigheid is tevens ook gewigtig voor de Hervorming, omdat karel den beschermer van luter, frederik den Wijzen, wilde ontzien, zonder echter ook den Paus te vertoornen, wiens vriendschap hij in Italië, en vooral voor de aanstaande, toen nog noodzakelijk gehoudene,

{==562==} {>>pagina-aanduiding<<}
Keizerkrooning, noodig had. Toen nu de Paus bij hem aandrong, om luter en alle zijne aanhangers de straffe aan te doen, waarin zij door den ban vervallen waren, dacht karel, toenmaals nog een jongeling van twintig jaren, welke den Keurvorst van Saksen, frederik den Wijzen, uit hoogachting zijnen vader noemde, het ware voegzaamst, eenen middelweg te kiezen, en riep dus luter ter verantwoording op den Rijksdag te Worms, welke in het jaar 1521 gehouden werd. Dus werd een religietwist het onderwerp eener Rijksvergadering.
Den 4 April 1521 vertrok luter, verzeld van den Keizerlijken Heraut, kaspar sturm, van justus jonas en nikolaas amsdorf, zijne ambtgenooten, en den Regtsgeleerde, Dr. hieronymus schurf, welken de zorgzame Keurvorst hem tot Advocaat medegaf, van Wittenberg. Bij zijn afscheid zeide hij tot zijnen geliefden melanchton, die bedrukt achterbleef: ‘Kom ik niet weder en vermoorden mij mijne vijanden, dan bezweer ik u, lieve Broeder! laat niet na te onderwijzen en in de waarheid des Goddelijken Woords te volharden. Werk voor mij mede, gedurende mijne afwezigheid; gij kunt het nog beter doen. Daarom is aan mij ook niet veel verloren. Aan u heeft God de Heer nog eenen geleerderen strijder.’
De Wittenbergers smolten in tranen, want zij dachten hunnen beminden Leeraar nooit weder te zien. De akademische jongelingen verzelden hem tot aan de poort, en maakten teekenen van het kruis achter hem, tot dat zij hem uit het gezigt verloren.
Op zijne reize predikte luter te Erfurt, op aanhoudend verzoek, voor eene talrijke menigte toehoorders. De meesten van dezen geloofden, het ware voor de laatste keer, dat zij gelegenheid hadden hem te hooren, en beschouwden dus zijne leerrede als eene kostbare herinnering. Te Frankfort werd hij ziek, maar niet moedeloos, en hij liet zich geenszins overreden,

{==563==} {>>pagina-aanduiding<<}
om zijne reis af te breken. Te vergeefs waarschuwden hem zijne vrienden voor Worms. ‘Al stookten zij ook een vuur,’ zeide hij, ‘dat tusschen Wittenberg en Worms tot aan den hemel reikte, dan zoude ik toch, in den naam des Heeren, verschijnen.’
Aldus ging de reis voort, tot dat men de poorten der stad Worms voor zich had.
‘Toen ik niet verre van Worms was,’ verhaalt luter zelf, ‘zendt spalatin mij iemand te gemoet, en laat mij waarschuwen, ik zoude niet binnen treden en mij in zulk een gevaar begeven. Maar ik liet hem antwoorden: al waren ook zoo vele duivels in de stad, als pannen op de daken, dan wilde ik toch komen en niets vreezen; want ik was onversaagd en onbevreesd.’
‘Nu reed ik,’ verhaalt hij verder, (het was den 16 April) ‘in eenen open wagen, met mijne kap op, de stad binnen. Toen kwam alles op de straat geloopen, en wilde den monnik Dr. martin zien. Ik begaf mij toen in Hertog frederik's woning; ook deze was bevreesd geweest, toen ik naar Worms kwam.’
Een gedeelte van den nacht, vóór den gewigtigen dag, waarop luter de door hem erkende waarheid voor Keizer en Vorsten zoude belijden en verdedigen, bragt hij staande voor het venster door, sloeg zijne oogen naar den hemel, vanwaar hij bijstand verwachtte, en speelde eenigen tijd op zijne luit, de vertrouwde gezellin zijner eenzaamheid, welker zachte toonen zijne bestormde ziel reeds zoo dikwerf gesterkt, en troost en vrede in zijn beklemd hart getooverd hadden.
Reeds den volgenden dag, den 17 April, des namiddags om 4 uur, trad hij in de luisterrijke Rijksvergadering, tot welke hij, van wege den grooten toeloop des volks, door eenen tuin en langs verborgene wegen moest gebragt worden.
Voor den ingang der groote vergaderzaal stond de grijze krijgsheld, george van frundsberg, of fronsberg, welke reeds onder maximiliaan

{==564==} {>>pagina-aanduiding<<}
den I tegen de Venetianen en Zwitsers met roem gestreden had, en thans Keizerlijk Maarschalk was. Hij klopte luter op de schouders, met de goedhartige woorden: ‘Monnikje! monnikje! gij doet thans eenen gang, welken ik en zoo menig Overste, ook in onze ernstigste slagorde, niet gedaan hebben. Zijt gij in het regte gevoelen en uwer zake zeker, wees dan maar gerust en vaar in Gods naam voort! God zal u niet verlaten.’
Toen luter de eerste keer voor die aanzienlijke Rijksvergadering stond, waarbij Keizer karel de V, zijn broeder de Aartshertog ferdinand, 6 Keurvorsten, 24 Hertogen, 8 Markgraven, 30 Bisschoppen en Prelaten, 5 Koninklijke Gezanten, enz. tegenwoordig waren, vond men aan het raadhuis een geschrift aangeplakt, waarin de Keizer ernstig gebeden werd, om luter niet onverhoord te veroordeelen. Wanneer dit desniettemin gebeurde, dan moest de Keizer weten, dat 400 Adelijken, welke 8000 man te paard en te voet konden leveren, luter zouden verdedigen, om hem te behouden en om tegen zijne vijanden te handelen. Het was toen ook een algemeen gerucht, dat frans van sickingen krijgslieden had verzameld, en dat 400 Frankische edellieden zich tot verdediging van luter verbonden hadden. Volgens de geloofwaardigste berigten, welke door eene plaats in luter's schristen bevestigd worden, was dit gerucht ook geenszins ongegrond.
Luter intusschen, gesterkt door een krachtig gebed, stond in die groote Rijksvergadering met een bescheiden maar bedaard gelaat; zijne ziel was in eene gespannen verwachting, maar gerust, welgemoed en op God vertrouwende. De oogen aller aanwezigen schenen alleen, met de uiterste nieuwsgierigheid, op hem gevestigd.
Thans legde johann van eck (welken men niet met den Godgeleerden van gelijken naam moet verwisselen) twee vragen voor:

{==565==} {>>pagina-aanduiding<<}

1) Of hij die boeken, welke daar op eene bank gelegd waren, voor de zijnen erkende?
2) Of hij de daarin vervatte stellingen wilde herroepen?
Op de herinnering van Dr. schurf, liet zich luter eerst de titels der boeken voorlezen, en erkende dezelven toen voor de zijnen.
Op de tweede vraag autwoordde hij aldus: ‘Daar deze zaak Gods Woord, het Christelijk geloof en de zaligheid aangaat, zoo verzoek ik, dat ik een weinig moge overdenken, opdat ik, zonder nadeel voor Gods Woord, en zonder gevaar voor de zaligheid mijner ziele, op de voorgelegde vragen moge kunnen antwoorden.’
Men gaf hem 24 uren tijd om te overleggen.
Den volgenden dag verscheen hij weder voor de vergadering, en toen de tweede vraag herhaald werd, antwoordde hij: ‘De inhoud mijner schriften is van verschillenden aard. Hetgeen ik tegen den Paus geschreven heb, kan ik niet herroepen, zonder afbreuk te doen aan het Evangelie, en zonder de dwingelandij van den Paus over de kerk te bevorderen. In andere schriften heb ik van het geloof, van een Christelijk leven en goede werken gesproken, en deze kan ik dus ook niet herroepen. Eenigen mijner boeken, eindelijk, zijn tegen mijne vijanden geschreven, welke mijne leer hebben aangetast en de leer van den Paus verdedigd. Van dezen betuig ik, dat ze wel wat scherp geschreven zijn. Maar, omdat het daarbij op de voorgedragene leeringen aankomt, en omdat ik deze altijd uit de H. Schrift duidelijk bewezen heb, zoo kan ik ook daarvan niet afgaan. Wanneer men echter uit de H. Schrift - maar niet uit eenig menschelijk boek - mij van eene dwaling kan overtuigen, dan ben ik bereid, mijne schriften niet alleen te herroepen, maar zelf te verbranden.’
Op de herhaalde begeerte, om alle twistredenen ter zijde te stellen, en een kort, eenvoudig antwoord te geven, zeide luter: ‘Daar gij dan een eenvoudig en duidelijk antwoord begeert, zoo zal ik er u een geven, hetwelk noch horens noch tanden zal hebben; namelijk aldus: ten zij dat ik met getuigenissen uit de H. Schrift of met andere duidelijke bewijzen verwonnen en overtuigd worde - want aan Paus en Conciliën geloof ik niet, omdat dezelven dikwijls gedwaald en met elkander getwist hebben - anders

{==566==} {>>pagina-aanduiding<<}
kan en wil ik niet herroepen, omdat het noch veilig noch raadzaam is, iets tegen zijn geweten te doen. Hier sta ik; ik kan niet anders. God helpe mij! Amen.’
De meeste Rijksvorsten werden door de mannelijke taal van luter tot bewondering opgetogen. Zijn gedrag had, in het bijzonder, eenen voordeeligen indruk op den Keurvorst van Saksen gemaakt. Deze scheen waarschijnlijk gevreesd te hebben, dat luter, door een bedeesd gedrag, hemzelven, zijnen beschermer, voor zulk eene doorluchtige vergadering zoude beschamen. Maar toen juist het tegendeel gebeurde, gaf hij, nog dien zelfden avond, jegens spalatin zijne tevredenheid te kennen, zeggende: ‘Hoe schoon heeft Pater martin voor Keizer en Raad gesproken! Hij was moedig genoeg, misschien maar al te moedig.’ - Ook de Keizer zeide: ‘Die monnik spreekt vrijmoedig en is zeer onversaagd.’ Zoo veel te minder behaagde luter's gelaat aan den Keizer, en deze zou gezegd hebben: ‘Deze monnik zoude mij nooit tot ketter maken.’ - Wanneer dit ook waar is, dan bewijst zulks niets anders dan het bedriegelijke van zulke oordeelvellingen, en karel was toen nog te jong, dan dat men aan zijn oordeel een groot gewigt kan hechten.
Intusschen stemde de Keizer toe in het verzoek van eenige Rijksvorsten, voornamelijk van den Keurvorst van Trier, richard van greifenklau, en van den Keurvorst van Brandenburg, joachim den I, om nog eens eene afzonderlijke bijeenkomst met luter te hebben. Deze omstandigheid bewijst ten minste, dat luter, door zijn edel en onversaagd gedrag, achting verworven had.
De Keizer bepaalde eenen dag tot het verhoor voor dezen naauweren kring. De Keurvorst van Trier, die tot de braafste katholieke Vorsten van zijnen tijd behoorde, wenschte de asschaffing van vele kerkelijke misbruiken met denzelfden ijver, als het behoud van den kerkvrede. Hij geloofde dus, dat hij zich bij de kerk zeer verdienstelijk zoude maken, wanneer het hem gelukte, luter tot eene minzame overeenkomst te bewegen. Hij verkoos tot bemiddelaar in deze zaak, welke, naar de proeven, die luter van zijne standvastigheid reeds gegeven had, niet gemakkelijk scheen, eenen man, die, bij groote menschenkennis, eene groote geleerdheid met welsprekendheid vereenigde. Dit was de Kan-
{==567==} {>>pagina-aanduiding<<}
selier vehe (vehus). Deze deed eene lange aanspraak aan luter, prees in dezelve een gedeelte zijner schriften, om derzelver nuttigen inhoud, maar schilderde daarna de, door zijne nieuwe leer, over kerk en staat gebragte gevaren met zulke levendige kleuren, hield luter zoodanig zijnen pligt voor oogen, om als een goed burger voor het behoud en herstel der openlijke rust en orde te zorgen, dat luter, nog lang daarna, de fijnheid en welsprekendheid van vehus niet genoeg kon prijzen. Desniettegenstaande bleef hij onverwrikt; want hij hield zijne nieuwe inzigten voor de ware, op de H. Schrift gevestigde, en in dat geval gaf hij nooit toe. ‘Is de raad of het werk van den mensch,’ zeide hij, ‘dan zal het vergaan; maar is het van God, dan zult gij het niet stuiten.’ En hierbij bleef hij. Reeds na het eerste verhoor had hij aan zijnen vriend spalatin gezegd: ‘Al hadde ik duizend hoofden, ik liet mij dezelven eerder afhakken, dan te herroepen.’
Bij zulk eene denkwijze is met eene ook nog zoo groote welsprekendheid niets op iemand te winnen.
Luter's standvastigheid had op de inwoners van Worms zulk eenen duurzamen indruk gemaakt, dat, daar men niet openlijk naar zijne leerstellingen mogt prediken, een kleine kansel gemaakt werd, welke van de eene plaats naar de andere werd gedragen, en van welken in bijzondere huizen hier en daar gepredikt werd.
Het is bekend, dat de bitterste vijanden van luter den Keizer raadden, om zich aan het gegeven zekere geleide niet te houden, en hem te laten ombrengen; maar dat de Keizer geantwoord had: ‘Wanneer trouw en geloof ook uit de geheele wereld waren verbannen, dan betaamde het toch, dat men dezelven bij eenen Keizer vond.’ - Toen dacht karel misschien wezenlijk, zoo als hij sprak! -
Luter, echter, bad den Keurvorst van Trier om zijne voorspraak tot verkrijging van een' nieuwen geleidsbrief, welken hij ook voor 21 dagen verkreeg, op de uitdrukkelijke voorwaarde, zich van alle verdere leering, prediking en schrijven te onthouden.
Den 26 April 1521 verliet hij Worms, om de terugreis naar zijn geliefd Wittenberg te aanvaarden. Maar hij bereikte het doel zijner reize niet, daar hij, (het was op den 4 Mei) midden op den grooten weg, door eenige ruiters, schijn-
{==568==} {>>pagina-aanduiding<<}
baar met geweld, werd opgeligt, en naar het sterke bergkasteel Wartburg, bij Eisenach, in veiligheid werd gebragt. Elkeen weet, dat dit op bevel van den Keurvorst, frederik den Wijzen, gebeurde, die ongetwijfeld het doelmatigste middel tot beveiliging van zijnen begunstigden verkoos. Want het ware niet raadzaam geweest, den gebannen luter, welken alle vervolgingen dreigden, openlijk in zijn land te dulden. Voor het overige is het niet onwaarschijnlijk, hetgeen velen gelooven, dat de Keizer zelf van deze zaak wist. Den dag vóór zijn vertrek van Worms, kreeg luter ook nog eenen wenk daarvan. Alles werd zoo geheim verrigt, dat maar weinige personen daarvan wisten, en dat zoo wel de vijanden als vrienden van luter omtrent zijn lot langen tijd in onzekerheid bleven.

Uittreksel van een paar brieven, geschreven uit Parijs, in februarij en maart, 1817.

In de groote wereld, even als in deze kleine, Parijs, is men reeds dagelijks gewend, om hooggespannen verwachtingen, of geheel te leur gesteld, of verre overtroffen te zien. In dit laatste geval ben ik - reeds vrij ongeloovig aan alles, wat de bazuin der nieuwstijdingen vooruit verkondigt - met het Museum der Oudheden, hetwelk dezer dagen geopend werd. Hoe gering mijne verwachting daarvan was, meldde u een mijner vorige brieven; en dus moet ik bekennen, dat ik bij mijne intrede eenige minuten lang verbaasd stond. Deze reeks van zalen - daar zijn er zestien - nieuw opgeschilderd, eenigen geheel nieuw, en in marmer en verguldsel met even veel pracht als smaak versierd; in dezelven de stand- en borstbeelden, basreliels, praalgraven, zuilen, enz. in een schoon licht en in de beste orde geplaatst, waarbij geen ander grondbeginsel, dan eene voordeelige en treffende werking der stukken, tot regel werd genomen. Waarlijk een schoon en grootsch gezigt! hetwelk de Franschen, uit een beleedigd eergevoel, noopt om staande te houden: ‘Dat er in Europa, en zelfs in het vaderland der kunsten, ja, wat nog meer is, in het Vatikaan, geene verzameling van oudheden zij, gelijk aan deze in rijkdom, schoonheid en orde van plaatsing. Dat de verbondene Mogendheden aan deze verzame-
{==569==} {>>pagina-aanduiding<<}
ling eene weldaad hadden bewezen, door dezelve van deze puerils colifichets en débris informes, waaruit het vorig Museum grootendeels bestond, (dus zegt het laatste Journal des Débats) weder te bevrijden.’
Het is bekend, dat de Franschen bij alles hunne bonne mine à mauvais jeu weten te maken! En toch is deze verzameling, zoo als zij thans is, behalve eenige stukken, welke door vorige Koningen gekocht zijn, b.v. de waarlijk zeer schoone diana van Fontainebleau, uit de tijden van frans den I, en andere, voornamelijk en grootendeels met vreemde vederen versierd. Zoo hebben ook de Romeinsche Kommissarissen den beroemden Riviergod, Tiber, en eenige andere kolossen laten staan, welke moeijelijk te verplaatsen waren.
Vooral echter is de beroemde verzameling der Oudheden van borghese hier gebleven, en verheerlijkt het Fransche Museum door den vechtenden Gladiator, den ouden Boschgod met den kleinen bacchus, den Hermaphrodiet, den marsias, de groote Borghesesche Vaas, eenen schoonen Torso. van den Olympischen jupiter, en vele andere meesterstukken. Voorts zijn nog eene kolossale Muse, de zoogenaamde pallas van Velletri, germanicus, jason en andere, de hoosdsieraden van het Museum. Men schat het geheele getal van stand- en borstbeelden alleen op tachtig stuks, behalve de basreliefs en ander beeldwerk. Het getal der geheele verzameling, wanneer zij eens voltallig zal zijn, wordt op 400 stukken geschat.
Toen ik de voormalige Zaal van apollo naderde, worstelde ik langen tijd met mijne vrees voor het omzien naar de nis, waar eertijds die Goddelijke stond. Zijne plaats is vervangen door de wezenlijk zeer schoone diana van Fontainebleau, welke men ook aan praxiteles toeschrijft, en eene treffende gelijkheid met haren goddelijken broeder heeft. Deze zaal wordt thans ook naar haar genoemd, zoo als de voormalige Zaal van laokoön naar den Centaur, welke door eenen jongen bacchus geboeid wordt. Tot vermeerdering dezer verzameling hebben alle Koninklijke paleizen en tuinen, waarin nog iets soortgelijks was te vinden, derzelver bezitting moeten afstaan. Binnen kort zal nog eene verzameling van beelden der oude Fransche Koningen, Helden en Geleerden uit het Musèe Français daarbij komen, welke, zoo als bekend is, uit de in het begin der omwenteling vernielde

{==570==} {>>pagina-aanduiding<<}
kerken, benevens eenige praalgraven, enz. door le noir hierhenen geborgen werden. Ook deze herstelde en andere kerken in Parijs, St. Denis, enz. krijgen nu hare praalgraven en andere gedenkstukken terug, zoodat het Museum van Fransche Oudheden aux petits Augustins daardoor waarschijnlijk geheel ontbonden zal worden.

Men bemint in Parijs de treffende uitersten. Dalen wij dus van die Grieksche Goden- en heldenbeelden en hunne prachtige verblijsplaatsen af tot de boutique van den Italiaanschen hond munito, die in zijne soort, en vooral voor de kijkzieke Parijzenaars, niet minder opmerkens en bezienswaardig is, dan de hemelsche diana van Fontainebleau en haar verdwenen broeder van Belvedere. In de levensgeschiedenis van dezen alom beroemden hond, welke aan den ingang der vertoonplaats verkocht wordt, zegt de schrijver: ‘Onder het schrijven dezer geschiedenis hoopten wij, dat het verhaal der kundigheden van munito de eerzucht der verwaarloosde kinderen zoude aansporen, om zich te laten onderwijzen.’ En dus zijn hier weinig vaders, die hunne kinderen niet in menigte naar dit hooge voorbeeld hunner beschaving geleiden; en door geheel Parijs wordt zoo veel van dezen hond gesproken, dat men in gezelschappen bespot wordt, wanneer men hem niet gezien heeft, en van zijne verbazende kunsten niet vertellen kan. Hij schrijft en rekent als de bekwaamste meester. Men schrijft hem eene cijferles voor op eene tafel. Zeer ernstig plaatst hij zich voor dezelve, schijnt eenige minuten na te denken, en zoekt dan alle tot de som vereischte cijfers uit de op den grond verstrooid liggende getallen op, zonder dat zijn meester hem ook maar het minste zigtbare teeken geeft. De spelling verstaat hij volkomen. Een woord wordt hem voorgeschreven; aanstonds vindt hij alle daartoe vereischte letters. De speelkaarten kent hij naauwkeurig. Men vraagt hem 10 of 12 kaarten; oogenblikkelijk zoekt hij dezelven, zonder ooit te dwalen, uit een geheel spel. - Dit merkwaardige dier, eene soort van Poedel, is digt bij Milaan geboren, en maakt het fortuin van een arm huisgezin; want de toeloop is verbazend, en men betaalt voor de plaats drie
sranks.


{==571==} {>>pagina-aanduiding<<}

Brief aan den heer Michaud, over eenen kruistogt van kinderen. Door Amable Jourdain.

‘Deze brief, te dezen jare te Parijs in het licht verschenen, en gerigt aan den schrijver der voortreffelijke Histoire des Croisades, welker eerste deel in der tijd door ons is aangekondigd, scheen ons dubbel waardig, ter kennisse der lezeren gebragt te worden. De vertaler, intusschen, geene gelegenheid hebbende de aanteekeningen na te zien, noch ook alle de geçiteerde schrijvers enz. kennende, heeft zich op de meeste naauwkeurigheid vooral toegelegd, en hier of daar somtijds iets onvertaald gelaten, dat misschien wel had mogen overgebragt worden. Men weet, dat het oerspronkelijke Fransch is.’

Mijnheer!

De overzeesche togt, ondernomen tegen het jaar 1212, en wel door enkel kinderen, moge al geen der belangrijkste gebeurtenissen zijn, hij schijnt, echter, een der zeldzaamsten. Dat de instellingen, voorgeschreven door eenen geest van godsdienstigheid, en bestemd om onze kerk uit te breiden of derzelver luister te verheffen, in derzelver voorwerp niet altijd een behoedmiddel gevonden hebben tegen het bederf, dat der menschelijke zaken eigen is, is eene waarheid, door talrijke voorbeelden gestaafd: maar dat de geestdrijverij of de geest van het kwade magtig genoeg zij, om in de kindschheid het natuurlijk gevoel van zwakheid te dooven, en dezelve aan haren steun te ontrukken; haar die aaneenschakeling van denkbeelden, die volharding in besluiten, die overeerstemming, gevorderd door eene talrijke zamenwerking van individus, in te boezemen, - dit heeft men moeite te gelooven, schoon al het aandenken der daadzaak door verscheidene geschiedschrijvers zij bewaard. Alwie den smaak der middeleeuwen kent in het wonderbare, en niet anders dan het onvolledig verhaal van de hedendaagsche geschiedschrijvers der kruistogten gelezen heeft, geraakt al aanstonds in verzoeking, dezen togt te rangschikken onder de sabelachtige avonturen; en, om er geloof aan te hechten, wordt eene vereeniging van getuigenissen gevorderd, ons vertrouwen waardig.

{==572==} {>>pagina-aanduiding<<}

In mijn aanvankelijk ongeloof heb ik behagen gevonden om deze getuigenissen te verzamelen. Ik bied ze u, Mijnheer, in dezen brief aan, ten einde, indien het mogelijk zij, éénen trek te voegen bij het afwisselend tafereel der afdwalingen van den menschelijken geest.
Men moet in deze vreemde gebeurtenis verscheidene omstandigheden opmerken; derzelver dagteekening, de middelen, die haar voorbereidden, haar uitslag. Schoon de oordeelkunde geene toereikende middelen bezit om elk dezer punten met naauwkeurigheid te bepalen, zoo leveren toch de kronijken der middeleeuwen toereikend uitvoerige bewijsstukken op om eene verstandige weetgierigheid te voldoen.
Betreffende den tijd, de gelijktijdige geschiedschrijvers plaatsen dezen kruistogt in het jaar 1212 (1) of, ten laatste, 1213 (2). Het is alleen door een ligt herkenbaar misverstand, dat anderen hem twaalf jaar vroeger plaatsen (3), of tien later (4).
Aangaande de plaatsen, die eene dergelijke onderneming zagen ontstaan en uitvoeren, zoo schijnt het, dat de kruisvaarders tot twee verschillende natiën behoorden, en twee benden vormden, die elk eenen tegenovergestelden weg volgden. Dezen, uit Duitschland vertrokken, doorkruisten Saksen, de Alpische gebergten, en bragten het tot aan de boorden der Adriatische zee (5). Genen leverde Frankrijk op, en zij, in de ommestreken van Parijs verzameld, doortrokken Bourgonje, en kwamen aan te Marseille, de plaats hunner inscheping (6).
Wonderverschijnsels, toovermiddelen, aankondiging van miraculeuze daden werden te werk gesteld om deze jeugd gaande te maken en op de been te brengen. Men verhaalde, volgens vincent de beauvais, dat de oude van het gebergte, die de gewoonte had om Arsaciden (assassins, moordenaars) van de teedere jeugd af op te kweeken, twee kerkelijken gevangen hield, en hun de vrijheid niet wilde toestaan, voordat zij beloofd hadden, hem jonge knapen uit Frankrijk te zullen aanbrengen. Men was dus van gevoelen, dat deze kinderen, bedrogen door valsche visioenen, en verleid door de beloften der twee kerkelijken, zich wapenden met het teeken des kruises.
De kruistogt had in Duitschland ten bevorderaar zekeren nikolaas, een Duitscher van geboorte (7). Deze hoop

{==573==} {>>pagina-aanduiding<<}
kinderen had zich, zegt bizarre, door middel eener valsche openbaring, in het hoofd gebragt, dat de droogte dit jaar zoodanig zou zijn, dat de afgronden der zee droog bevonden wierden, en zij waren te Genua gekomen, met het voornemen om naar Jeruzalem te gaan, langs de opgedroogde bedding der Middellandsche zee.
De zamenstelling dezer benden beantwoordde volkomen aan zulke middelen der verleiding. Men zag er kinderen van allerlei ouderdom, van allerlei staat, zelfs van beiderlei kunne; sommigen waren niet meer dan twaalf jaren; zij begaven zich op weg uit steden en dorpen, zonder hoofden, zonder leidslieden, zonder eenigen voorraad, met ledige beurs. Te vergeefs zochten hunne ouders, hunne vrienden hen tegen te houden, door hun de dwaasheid van zulken togt aan te toonen; de gevangenschap, waartoe men hen veroordeelde, verdubbelde hunnen ijver; de deuren brekende, of zich eenen uitgang banende door de muren, slaagden zij om te ontsnappen, en gingen zich elk bij zijne bende voegen. Zoo men hen ondervroeg omtrent het oogmerk hunner reize, antwoordden zij, dat ze de heilige plaatsen gingen bezoeken. Schoon eene bedevaart, onder zulke voorteekenen begonnen, door allerlei soort van buitensporigheden gekenmerkt, een voorwerp moest zijn van ergernis veeleer dan stichting, waren er, echter, menschen, onzinnig genoeg om daarin eene werking van Gods almagt te zien; mannen en vrouwen verlieten hunne huizen en velden, en voegden zich bij de zwervende benden, geloovende den weg des heils te volgen; anderen verschaften hun geld en levensmiddelen, achtende zielen bij te staan, aangeblazen door Gods geest, en geleid door de gevoelens eener levendige godsvrucht. De Paus, van hunnen marsch berigt ontvangende, zeide met een' zucht: ‘Die kinderen verwijten ons in sluimering gedompeld te zijn, terwijl zij ter verdediging des heiligen lands henen snellen.’ (8) Zoo mannen van doorzigt in de kerk dezen togt openlijk misprezen, men gaf het ongeloof en de gierigheid als drijfveren op hunner bedillingen; en, om de openbare verachting te ontgaan (9), was de wijsheid veroordeeld tot zwijgen.
Ondertusschen deed de uitkomst zien, dat alwat de mensch ondrneemt, zonder den evenaar der rede en de kracht des nadenkens, geene gelukkige uitkomst heeft; en welhaast,

{==574==} {>>pagina-aanduiding<<}
zegt de Bischop sicard, verdween deze menigte geheel: quasi evanuit universa.
Maar hier moet men het lot der Fransche en Duitsche kruisvaarders zorgvuldig onderscheiden schoon een deel van dezen zich naar Italië kan gewend hebben.
Het was genoeg, het teeken des kruises te dragen, om in den kruistogt toegelaten te worden. Zoo het de waakzaamheid der Vorsten en Prelaten, in de kruistogten door geestelijk en wereldlijk gezag bestierd, niet gelukte, de lieden van slechte zeden daaruit te weren; welke soort van volk moest dan niet in eene vereeniging schuilen, zonder eenige oplettendheid gevormd, en welker leden meestendeels, even als de verloren zoon, het vaderlijk huis ontvlugtten, om zich, zonder dwang, aan hunne verkeerde neigingen over te geven? Ook moet ons het verhaal van godefroi den Monnik niet verbazen, wanneer hij vermeldt, dat dieven zich vermengden onder de Duitsche bedevaartgangers, en verdwenen, na hen beroofd te hebben van hunne bagaadje en de geschenken, welke de geloovigen onder hen uitdeelden. Een dezer dieven, te Keulen ontdekt zijnde, eindigde zijne dagen aan de galg. Bij dit eerste ongeluk voegde zich eene menigte van rampen, noodzakelijk gevolg des gebreks aan alle voorzorg bij de kruisvaarders. De vermoeijenis van eenen lan en weg, de hitte, de behoefte, maaiden een groot deel weg. Van de genen, die in Italië aankwamen, verspreidden sommigen zich over de velden, en, door de inwoners uitgeschud, werden zij tot slaven gemaakt; anderen, ten getale van zeven duizend, vertoonden zich voor Genua. In den aanvang vergunde hun de Senaat, zes of zeven dagen in de stad te vertoeven; maar, vervolgens nadenkende over de nutteloosheid hunner onderneming, vreezende dat zulk eene menigte gebrek zou te weeg brengen, inzonderheid beducht, dat frederik, die destijds in opstand was tegen den heiligen stoel en in oorlog met Genua, mogt gebruik maken van deze omstandigheid om eenig oproer te verwekken, beval hij de kruisvaarders, zich van de stad te verwijderen. Ondertusschen was er, ten tijde van bizarre, een aangenomen
gevoelen, dat het Gemeenebest het burgerregt toestond aan verscheidenen dezer jonge Duitschers, door den luister hunner geboorte onderscheiden; - zij verwierven in het vervolg genoegzaam gewigt, om in de orde der Patriciërs te geraken; en het is

{==575==} {>>pagina-aanduiding<<}
van hen, dat afkomstig zijn verscheidene uitstekende geslachten van onzen tijd, onder welke men het huis van vivaldi mag onderscheiden. De anderen zagen te laat hunnen misslag in, namen de reis naar hun vaderland weer aan; en deze kruisvaarders, die men in talrijke benden had zien uittrekken, gezangen zingende om elkander aan te moedigen, kwamen terug, een voor een, van alles ontbloot, op bloote voeten, ondervindende de benaauwdheden van den honger, en strekkende tot uitjouwing des gemeens in steden en dorpen: in deze vernedering verloren onderscheidene jonge meisjes de bloem der maagdelijkheid.
De Fransche kruisvaarders ondervonden een bijna gelijk lot: een klein gedeelte kwam terug; de overigen vergingen in de golven, of werden een voorwerp van speculatie voor twee kooplieden te Marseille. Hugo ferreus en willem porcus, dit waren hunne namen, dreven met de Sarracenen eenen uitgebreiden handel, van welken de verkoop van jonge knapen eenen aanmerkelijken tak uitmaakte. De gelegenheid tot eene voordeelige onderneming kon niet gunstiger zijn; zij boden dus den pelgrims, te Marseille komende, aan, om hen over te brengen naar het Oosten, zonder eenige vergelding, gevende van deze daad van edelmoedigheid de godsvrucht als drijfveer op. Dit voorstel werd met blijdschap aangenomen; en zeven schepen, met deze bedevaartgangers bevracht, stevenden naar de kusten van Syrië. Ten einde van twee dagen zeilens, toen de schepen in het gezigt des eilands St. Pierre, digt bij la Roche du reclus, gekomen waren, verhief zich een geweldige storm, en de zee verzwolg twee dezer schepen, met alle de reizigers, door dezelven gevoerd. De vijf overigen kwamen tot Bugië en Alexandrië, en de jonge kruisvaarders werden allen verkocht aan Sarracenen of slavenhandelaars (10). De Kalif kocht er veertig voor zijn deel, die allen het geestelijk kleed droegen, en liet ze zorgvuldiglijk op eene afgezonderde plaats opvoeden: twaalf anderen kwamen als martelaren om, hunnen godsdienst niet hebbende willen verzaken. Geen hunner, naar het zeggen van een' der kerkelijken, door den Kalif opgevoed, en in het vervolg zijne vrijheid herkrijgende, omhelsde den
godsdienst der Mahomedanen: allen, getrouw aan het geloof hunner vaderen, beleefden hetzelve standvastiglijk in tranen en slavernij. Hugo en willem, naderhand een ontwerp gevormd

{==576==} {>>pagina-aanduiding<<}
hebbende om frederik te vermoorden, werden ontdekt, en stierven eenen schandelijken dood, te gelijk met drie Sarracenen, hunne medepligtigen, vindende, in dit jammerlijk uiteinde, het billijk loon huns verraads.
In het vervolg liet Paus gregorius de IX eene kerk op het eiland St. Pierre bouwen, ter eere der schipbreukelingen, en stelde twaalf Canonicaten in, om den dienst daarin te vervullen. Men vertoonde nog, ten tijde van alberik, de plaats, waar de lijken begraven waren, welke de zee op de oevers geworpen had.
Betreffende de kruisvaarders, die zoo vele rampen overleefden en in Europa bleven, de Paus wilde dezelven van hunne gelofte niet ontslaan, met uitzondering, evenwel, van eenige grijsaards of ziekelijken; de overigen waren verpligt, zich bij rijper jaren van hunne bedevaart te kwijten, of zij kochten ze af door aalmoezen.
Zoodanig was de uitslag van dezen kruistogt, welke twee kronijken bestempelen met eenen gegronden titel: expeditio nugatoria, expeditio derisoria (11).
Twee punten kunnen in dit verhaal vreemd schijnen: de voorwaarde, door den ouden van het gebergte gehecht aan de vrijheid van de kerkelijken, waarvan vincent de beauvais spreekt; en de handel in kinderen, door de kooplieden van Marseille ondernomen.
Ten aanzien van het eerste, kan men niets anders opgeven, dan het gevoelen, onder de volken van het Westen omhelsd. Men geloofde, namelijk, in de dertiende eeuw, algemeen, dat de oude van het gebergte verstandhoudingen onderhield in het Christelijk Europa; zelfs werden verscheidene Vorsten beschuldigd van toevlugt genomen te hebben tot den ponjaard zijner sluikmoordenaars, om zich van hunne vijanden te ontdoen. Frederik ontving zijne ambassadeurs in Sicilië (12). Roger bacon beklaagt zich bitterlijk over de betooveringen, welke de Sarracenen heimelijk gebruikten, om de jeugdige dienaren van christus te verleiden (13); de naam van assassins (voor moordenaars) was, in de dertiende eeuw, reeds in de gewone taal overgegaan, en deze naam was het voorwerp van algemeenen schrik. Niettegenstaande het gevoelen van eenige oordeelkundigen, zou er dan een dieper onderzoek gevorderd worden, dan deze brief bevat, om het verhaal aan te nemen of te verwerpen van schrijvers,

{==577==} {>>pagina-aanduiding<<}
grenzende aan den tijd des ouden van den berg en zijne goddelooze kweekelingen.
Wat aangaat den handel in jonge knapen, dit is geene nieuwe zaak; men vindt daarvan sporen, veel vroeger dan dit tijdsgewricht. De Grieken en Venetianen dreven dien openlijk genoeg. Paus zacharias kocht, in 748, verscheidene Christenslaven te Rome, door kooplieden van Venetië opgeligt; die van Verdun gingen, naar het getuigenis van luitprand, aan de Arabieren van Spanje jonge lieden verkoopen, die zij verminkt hadden, en die dienen moesten ter bewaking der vrouwen in het Serail (14). Bovendien wordt het lot der jonge kruisvaarders, die zich te Marseille inscheepten, en de vernedering en slavernij vonden, in plaats van het heilige land, aan hunnen verblinden ijver beloofd, gestaafd door twee gelijktijdige schrijvers, die alle geloof verdienen: het zijn de doorluchtige thomas de champré (15) en roger bacon (16). Ik zie dan geenerlei redelijken twijfel, te opperen omtrent deze daadzaak; maar ik vind er een nieuw voorbeeld in van de menschelijke begeerlijkheid, die, om zich te voldoen, opoffert, wat natuur en godsdienst heiligst opleveren.
Ontvang, Mijnheer, enz.


{==578==} {>>pagina-aanduiding<<}

Stalen uit Oostindische nieuwspapieren van 1815.

1. Woede eener Tijgerin.

Het gansche district Ramgur wordt door tijgers, beeren, wolven en andere wilde dieren bewoond, en er verloopt bijna geen dag, zonder dat een menschelijk wezen het offer van derzelver woede worde. Reeds sedert eenigen tijd beklaagden zich de boeren van een dorp, dat zich eene tijgerin in deszelss nabuurschap genesteld had, en hun alle twee of drie dagen een' stier of een' buffel ontroofde. Wij besloten derhalve, harer bloedgierigheid perk te stellen; doch moesten de uitvoering van ons voornemen eene week uitstellen, tot onze olisanten van eenen togt naar de vesting Botas terugkwamen, werwaarts wij ze gezonden hadden. Ondertusschen liepen dagelijks nieuwe klagten van de dorpbewoners in, en

{==579==} {>>pagina-aanduiding<<}
zij hadden wederom acht of negen stuks vee verloren, eer de olifanten terugkwamen, en wij de jagt beginnen konden.
De schuilhoek, dien zich de tijgerin uitgekozen had, was een dik bosschaadje; doch gewoonlijk hield zij zich in een minder begroeid woud op, en derwaarts geleidden ons de boeren. Deze plaats naderende, zagen wij daar den bodem bezaaid met beenderen, hoornen en dergelijke, zijnde afkomstig van het vee, dat zij verscheurd had, en nog nader komende, verscheen zij met een paar jongen, die oogenschijnlijk eerst een paar weken oud waren. Op het oogenblik, dat wij den eersten kogel op haar afschoten, begaf zij zich met hare jongen in het bosschaadje, en eene minuut daarna sprong zij, met een jong in den bek, voor den dag, en liep voor onze olifanten heen; doch, daar mijn vriend en ik haar in den weg stonden, keerde zij zich spoedig om, en bragt het jong am eene veiliger plaats. Daarna liep zij weer het bosschaadje in, en verscheen terstond daarop met het tweede jong, dat zij even zoo droeg als het eerste: daar zij dezelfde rigting nam als de eerste maal, zoo verloren wij ze wederom uit het gezigt. Wij besloten thans, haar na te gaan; doch ongelukkig werd dit voornemen verijdeld, want plotseling sprong de tijgerin voor den dag, en vloog op den mahout aan, die op mijns vriends olifant zat. Niemand was op deze stoutheid verdacht, en de arme aanvoerder werd onder het verschrikkelijkst gejammer naar beneden gescheurd, zonder dat wij het verhinderen konden. Gelukkig kende de olifant deze soort van jagt, en, in plaats van weg te loopen, bleef hij stil staan. Toen de mahout ter neer gerukt was, ging de tijgerin eenige schreden terug; doch slechts met oogmerk, om haren aanval nog heviger te hervatten. Zij deed eenen wanhopigen sprong op de houdah, waarin ik zat, en brak met hare voorpooten derzelver leuning aan twee; doch, daar ik nu voorbereid was, schoot ik mijn roer op haar los, en wondde haar in de borst. Het bloed kwam met geweld voor den dag, en het scheen, dat zij zou neerzinken; doch zij herstelde zich spoedig weer,
en viel nogmaals den armen mahout aan, die nog geheel uitgeput op den grond lag. Doch naauwelijks was zij op hem aangevallen, toen de olifant, welks voerder hij was, zich zijns aantrok, en de tijgerin met zijnen voorpoot eenen zoo hevigen slag gaf, dat

{==580==} {>>pagina-aanduiding<<}
zij eenige schreden vandaar als dood neertuimelde; waarop wij toeschoten, en haar te eenemaal afmaakten.
Merkwaardig is het, dat sedert het ongeluk, den mahout bejegend, zijn olifant hem niet uit den stal laat dragen, en het levendigste deel in zijn lot schijnt te nemen. Onbeschrijfelijk was de droefheid dezes diers, zoo lang het van zijnen voerder gescheiden was, terwijl namelijk de wonden des armen mans verbonden werden. Het weigerde allen voedsel, liet zich door geenen vreemde naderen, en werd slechts toen weer handelbaar, als men zijnen voerder in den hoek van den stal terug bragt, waar deze gewoon was te slapen.
De jonge tijgers heeft men, in spijt van allen nazoeken, niet weer kunnen vinden. Zij waren echter nog zoo klein, dat zij bezwaarlijk konden wegloopen.

2. Arabierslist.

Gedurende zijn verblijf te Bassora, bezocht de heer T **, op eenen namiddag, de Engelsche factorij. Terwijl nu het opperhoofd en verscheidene heeren op het balkon zaten, kwam een jonge, vlugge Arabier op een schoon paard den hof ingesprongen, galoppeerde rond, zwenkte met groote behendigheid, wierp eene speer in de hoogte, ving haar in vollen galop weer op, en maakte allerlei kabriolen, trots den besten rijder. Doch, ongelukkigerwijze, was het paard reeds vermoeid, toen het juist over eene graft sprong, die van den hof naar het naburige veld was gegraven. In dezen sprong viel het, en wierp zijnen ruiter over den kop in het stof. Het arme dier lag, met uitgestrekte pooten, onbewegelijk, en een stroom van bloed vloot uit deszelfs neusgaten. De Arabier scheen in den beginne door zijnen val verdoofd; doch spoedig kwam hij weer tot zichzelven, schudde zijne ooren, sloeg het stof van zijne kleêren, zette zijnen tulband weer op, en naderde zijn paard. Doch hoe groot was zijne droefheid, toen hij het arme dier in zulken toestand zag! In den beginne verviel hij in razernij; daarna smolt hij in tranen, kuste en omarmde het dier, en beklaagde zijn verlies in de jammerendste uitdrukkingen. Hij uitte zijne smart zoo gevoelig, dat hij allen toeschouwers het hart raakte. De tegenwoordig zijnde Engelschen riepen hem tot zich, en daar zij van hem vernamen, dat dit paard als veulen in zijn huis

{==581==} {>>pagina-aanduiding<<}
opgevoed was, en de eenige steun zijns vaders, zijner moeder, zijner vrouw en drie kinderen, en dat deszelfs verlies hen gezamenlijk van hun onderhoud beroofde, zoo werden zij ten sterkste door medelijden bewogen, verzamelden onderling en onder de hunnen eene aanmerkelijke som gelds, en behandigden ze den Arabier, hem biddende zich te troosten, en voor dit geld een ander paard te koopen. In de levendigste dankbaarheid uitbarstende, die echter door zuchten en snikken afgebroken werd, nam de Arabier het geschenk aan, en ging nog eenmaal mismoedig naar zijn paard, met oogmerk, zoo het scheen, om het een laatst vaarwel te zeggen en den toom af te doen. Doch naauwelijks was hij aan gene zijde van de graft, of het paard sprong, op een enkel woord, weer overeind, de ruiter wierp er zich op, en galoppeerde weg, onder een luid gelach over de vreemdelingen, welke hij zoo bij den neus gehad had, en die hem geheel verbaasd naoogden.




Blijft in uw land, en onderhoudt u eerlijk!

(Uittreksel eens Briefs van eenen man in Philadelphia aan zijnen vriend in Frankfort aan den Mein, van 28 October 1816.)

De aankomst van onze bloedverwanten, N.H. en zijne vrouw, was onverwacht voor ons. Hun broeder, welken zij hier in Philadelphia dachten te vinden, is niet meer hier. Ik heb nooit iets van hem gehoord. Ook hunnen oom, een welgezeten man zonder kinderen, dachten zij hier te vinden; maar die is reeds vóór vele jaren gestorven. Nu, daar zij niemand meer kenden, was ik wel de naaste, tot welken zij zich vervoegden. Zij hebben eene lange, moeijelijke reis gehad, en zijn bijkans van honger en dorst vergaan. Ook is de kapitein van het schip voor den regter gedaagd, om van zijn wreed gedrag jegens de scheepsmanschap verantwoording te doen. Ik zeg, wie in Duitschland zijn brood kan verdienen, vooral wie nog eenig vast goed heeft, die doet wel en beter, wanneer hij in zijn land blijft. Wie met zijn geld kan reizen, mag dit doen; maar dezulken, die hunne reis niet kunnen betalen, niet eens de noodige kleederen, bedden enz. hebben, zoo als dit met onze bloedverwanten het geval is, worden

{==582==} {>>pagina-aanduiding<<}
voor 2, 3 of 4 jaren als dienstboden, of zoo men wil als slaven, verkocht, en moeten dikwijls weken lang op het schip blijven, en wachten, tot dat iemand hen koopt. Ik heb mij over onze bloedverwanten ontsermd, zoo dat zij het schip vrij konden verlaten. Thans zijn zij in mijn huis, en wachten op de gelegenheid om iets te kunnen verdienen. Die man zal wel arbeid krijgen; maar ik zal hem toch wel moeten voorschieten, om hunne huishouding maar eenigzins weder te kunnen inrigten. - Nieuwelingen en andere bedriegers praten dezen lieden zoo veel van Amerika voor, dat zij moeten gelooven, hier een paradijs te vinden, en dat men hier vecht om de kunstenaars en handwerkslieden. Dit was wel het geval vóór 30, 20 jaren; maar ik verzeker u, hier en in andere steden is dit thans niet meer zoo, ja dikwijls is alles meer dan bezet, vooral in de tegenwoordige slechte tijden, daar reeds sedert jaren geene klinkende munt, maar slechts papierengeld in omloop is, daar alle Europesche volken weder zelven den zeehandel kunnen drijven. Ik herhaal het, geen huisgezin moest uit Duitschland naar Amerika trekken, ten zij hetzelve de geheele reis kan betalen, en nog iets over heeft, wanneer het den voet aan wal zet. - Zoo er nog meerdere van onze bloedverwanten naar Amerika willen gaan, dan zeg hun, dat zij zulks niet ondernemen, ten zij dat zij de geheele reiskosten kunnen betalen, en dan nog iets overhouden. Voor ongehuwde personen vinden zich nog eerder koopers; want elk volwassen persoon, welke zijne reis niet kan betalen, wordt voor 2, 3 of meerdere jaren verkocht, enz.

De verwer.

Door Karl Stein.

Eene kluchtige Vertelling.

In den loop des jongsten krijgs kwam, in eene stad aan den Rijn, een jong Armeebeambte bij eenen verwer in kwartier. De krijgsafdeeling was bestemd, te dier plaatse eenigen tijd te verblijven. De huiswaard, een lange, stevige vent, met een barsch uitzigt en slechts één oog, geviel onzen gast in 't geheel niet; maar des te meer behaagde hem deszelfs jonge, mooije vrouw, met welke hij weldra eene al te naauwe ver-
{==583==} {>>pagina-aanduiding<<}
bindtenis aanging; immers, zoo haast haar echtgenoot den rug wendde, staken zij de hoofden schertsend en vertrouwelijk zamen.
Op zekeren dag ging de huisheer voor tweemaal vierentwintig uren op reis: dit kwam onzen jongen lieden regt ter snede, en de vreemdeling sloop des avonds, met bewilliging der ongetrouwe echtgenoote, in hare slaapkamer. Om middernacht werd plotseling de deur geopend, en - de man trad binnen. Reeds lang had hij beider verstandhouding gemerkt, maar omzigtig gezwegen, en bij zich zelven gezworen, de schuldigen op de daad te betrappen, en alsdan met nadruk zich te wreken. Hij spilde dan nu ook geen enkel woord, maar greep met reuzenkracht den sidderenden overtreder, droeg hem ter kamer uit, die hij achter zich toesloot, bragt hem in zijne werkplaats, en plofte hem in een groot vat met eene ijskoude vloeistoffe, waarin hij hem bij herhaling onderdompelde; liet daarop den dus gebaadden, die geweldig tandklapperde, loopen, keerde naar de slaapkamer der overspelige vrouwe, tuchtigde haar, en joeg haar ten huize uit.
Intusschen had de verschrikte losbol, al tastende, gelukkig zijne kamer bereikt, en was, toen hij in het donker zich van zijne druipnatte kleederen ontdaan en het verwarmende bed gevonden had, regt blijde, nog heelshuids ontsnapt te zijn. In dit aangenaam gevoel straks ingeslapen, stond de zon reeds hoog, toen een bode van den Opperkrijgskommissaris hem wekte met den last, om bij zijnen Chef zich te laten vinden.
‘Mijn hemel! hoe ziet de Heer Secretaris er uit!’ riep de bode, toen hij den ontwakenden aanschouwde: ‘Uw Ed. is geheelenal hemelsblaauw!’ - De Secretaris zag verbaasd naar zijne handen, vervolgens in den spiegel, en meende op den grond te zinken. Verdiend loon! De verraden echtgenoot had hem, ter straffe, blaauw geverwd. Er bleef hem nu niets anders over, dan den bode te bidden, dat hij hem bij zijnen Chef voor krank deed doorgaan. Deze beloofde zulks, en hij hield woord.
Alle pogingen, om, door sterk wasschen, zich van de blaauwe verfstoffe te ontdoen, mislukten. Hij wreef zich het aan gezigt bijkans open; maar - hij was en bleef blaauw,

{==584==} {>>pagina-aanduiding<<}
en bevond met schrik, dat hij met opregte Indigo, en gevolgelijk gansch echt, geverwd was. Hoe raasde en tierde hij!
Des avonds, toen het donker werd, begaf hij zich naar zijnen Chef, die hem altijd zeer genegen was geweest, vertrouwde hem zijn ongeluk, en bad om raad en hulp. Deze beschermer was een vrolijk man: hoe verder de geverwde kwam in zijn verhaal, te luider lachte hij; maar hulp wist hij even min.
‘Zoo iemand eenig hulpmiddel bekend is om u om te verwen,’ sprak hij eindelijk, toen hij weer spreken kon, ‘dan moet het uw huiswaard zijn, die u in den eigenlijksten zin een blaauwtje loopen deed. Ik zal hem laten roepen, en het daarheen zien te brengen, dat hij een middel aan de hand geve, waardoor gij weder naar een mensch gelijken moogt.’
De verwer kwam, maar scheen desgelijks geen middel te weten, dat den geverwden bleeken kon. Wanneer de jonge Heer zich dikwerf en geducht met zeep wascht,’ zeide hij droogweg, ‘zoo kan hij in drie of vier weken zijne oude kleur weder bekomen. Voor 't overige mag hij den Hemel danken, dat hij er zoo goedkoop is afgekomen!’
De Opperkrijgskommissaris bragt in het midden, dat het jonge mensch onmogelijk vier weken lang blaauw kon blijven; dat hij veelligt nog heden bij den Generaal kon geroepen worden, en waarschijnlijk in weinige dagen marcheren moest.
‘Het doet mij leed,’ hernam de verwer met een' verbeten grimlach; ‘wit kan ik hem niet maken; zwart wel, indien uwe Excellentie het beveelt: zwart op blaauw, dat gaat!’
De Kommissaris vloekte; maar de verwer bleef bedaard, en beval zich in zijne gunst. Gene, die wel lust gevoelde denzelven aan te klagen, maar evenwel begreep, dat het voor den jongen losbol noodzakelijk was, dat de booze handel den strengen Generaal onbekend bleef, zweeg, en gaf nu onzen blaauwen avonturier den raad, zich naar den Veldchirurgijn, die een goed Chemicus was, te begeven; hetgeen deze dan ook dadelijk deed.
De Chirurgijn toonde zich bereid hem te helpen, en schreef hem een kruid voor, hetwelk hij moest laten koken, en zich met het aftreksel wasschen, waardoor terstond de blaauwe kleur verdwijnen zou.

{==585==} {>>pagina-aanduiding<<}

Hoe haastte zich de patient, dit voorschrift op te volgen! Maar - o wee! De Chirurgijn was een schalk, die den Secretaris, die hem nog korts een aardig meisje had ontfutseld, niet lijden mogt; en had alzoo den gelukkigen modevrijer eene tweede slimme pots gespeeld.
Des avonds ontving de Kommissaris een schrijven van onzen held, van dezen inhoud: ‘Uwe Excellentie verbeelde zich mijnen toestand! Ik ben wanhopig. Die satansche Chirurgijn heeft mij goddeloos bedrogen. Nadat ik mij, overeenkomstig zijn voorschrift, met het mij verordende decoctum gewasschen hebbe, is, wel is waar, de blaauwe kleur geweken; maar, helaas! nu zie ik er geheel grasgroen uit!’...

Hoe gelukkig, dat niet in alle huizen een verwer voorhanden is! Maar al te dikwijls, vrees ik, zou men anders onze hedendaagsche jongelingschap hemelsblaauw en grasgroen zien.

Anekdote van Lodewijk den XV.

De Graaf van charolois, een der Prinsen van den bloede onder de regering van lodewijk den XV, was berucht wegens de woestheid zijner manieren, die zoo verre ging, dat hij, om allerlei beuzelachtige redenen, het leven van verscheidene zijner huisselijke bedienden opofferde, waarvoor hij toch telkens vergiffenis verwierf van den Koning, aan wien hij gewoon was de zaak als het uitwerksel van een toeval voor te stellen. Lodewijk, eindelijk met reden vertoornd over de gedurige herhaling van zijne aanvragen om vergiffenis, schonk die nogmaals; maar vergezelde die gunst met de woorden: ‘Hier is de brief van pardon; maar wees verzekerd, dat ik eenen dergelijken gereed heb, voor wien ook, die u den hals zal breken!’ De Prins gevoelde de volle kracht van dit gezegde, en de gedurige herinnering daaraan bleek bij de uitkomst een krachtige teugel te zijn voor zijne geweldige driften.

Anekdote van Thomas Morus.

Thomas morus, een der beroemdste mannen van zijnen tijd in Engeland, was tevens ook zeer braaf en kiesch. Toen hij nog Grootkanselier was, zond een man, die een pleitge-
{==586==} {>>pagina-aanduiding<<}
ding bij hem had, hem een paar fraaije zilveren flesschen. Morus nam dezelven met de grootste beleefdheid aan, liet ze met den besten wijn uit zijnen kelder vullen, en zond ze met de vriendelijke boodschap terug: ‘Het ware hem een groot vermaak geweest, eene gelegenheid gehad te hebben, om hem een bewijs zijner hoogachting te kunnen geven; dat elke soort van wijn, in zijnen kelder, te zijnen dienste stond.’

Onderlinge zwakheid


Laten we alle menschen minnen; 
Want al wie op aard' bestaan, 
Kom en allen eener binnen, 
Om er eener uit te gaan. 
 
Allen hulploos, schreijend, slapend, 
In den zwakken kinderstaat; 
Ouder, allen ons vergapend 
Aan hetgeen ons 't meeste schaadt. 
 
Allen ons het meest verhoogend 
Op 't geen minst ons zelv' behoort; 
Allen meestal minst beoogend, 
Wat ons meest ten goede spoort. 
 
Die zij needriger dan dezen, 
Niemand is er vrij van waan; 
Niemand plaatst, waar 't in moog wezen, 
Liefst zich zelven achteraan. 
 
Dees wat ronder, die wat stroever, 
Niemand toont zijn hart geheel; 
Dees wat blijder, die wat droever, 
Allen morren we al te veel. 
 
Die wat trager, dees wat noester, 
Niemand werkt altoos met vlijt; 
Die wat zachter, dees wat woester, 
Niemand toomt zijn drift altijd. 

{==587==} {>>pagina-aanduiding<<}

Dees wat vlugger dan zijn makker, 
Beiden toch aan 't stof geboeid; 
Die wat meer dan deze wakker, 
Beiden toch, na 't werk, vermoeid. 
 
De een wat vromer dan een ander, 
Ieder toch voor God te koel; 
Wel een stap soms de een vóór d' ander, 
Allen toch te ver van 't doel. 
 
Dees wat dommer, die wat wijzer, 
Allen, bij Gods wijsheid, blind; 
Dees wat jonger, die wat grijzer, 
Ieder, in Gods oog, een kind. 
 
Allen dwalen, struiklen, vallen, 
Van den aanvang tot aan 't end; 
Maar hij is het zwakst van allen, 
Die zijn zwakheid minst erkent. 
 
Allen zuchten, allen lijden, 
Allen treft soms ramp of druk. 
Dat we elkaar dan nooit benijden: 
Nijd verzwaart ons ongeluk. 
 
Dien vall' meer ten deel dan dezen, 
Niemand is altoos voldaan; 
Dees moog schoon, die leelijk wezen, 
Alle schoonheid zal vergaan. 
 
Dees zij zwakker, die gezonder; 
Ziekte is, vroeg of laat, ons lot: 
Niemand redt zich door een wonder; 
Ieder strekt den dood ten spot. 
 
Dees wat vroeger, die wat later, 
Allen zijn wij 't graf ter prooi; 
En dan spreekt er en dan baat er 
Rang noch roem, noch schat noch tooi. 

{==588==} {>>pagina-aanduiding<<}

Ach! dat we ons dan nooit verheffen 
Op die ziellooze ijdelheên; 
o! Dat wij altijd beseffen: 
‘Allen gaan wij grafwaarts heen.’ 
 
Dat we ons zelv' niet meest bedoelen; 
Maar, getrouw aan pligt en deugd, 
Liefde voor elkander voelen, 
Als de hoogste bron van vreugd. 
 
Dat we er nimmer eerst naar vragen, 
Hoe een medewandlaar heet; 
Maar hem minnen, hem verdragen, 
Daar hij 't zelfde pad betreedt. 
 
Dat we ons voor zijn zwakheên wachten, 
Maar die dooven in ons hart; 
En, wat in hem goed is, achten, 
En hem troosten in zijn smart. 
 
Dat wij dus elkander leiden, 
Leiden bij de broederhand, 
Tot geen zwakheên ons verbeiden, 
In een vlekloos vaderland. 
 
- R. 


Christendom.


Vereer het Christendom: het leert u vrij verrigten, 
Waartoe door harden dwang de Wetten u verpligten. 


Grafschrift op Newton (*).


Door Hemel en Natuur en Tijd 
Werdt gij d'onsterflijkheid gewijd; 
En slechts dit marmer openbaart, 
Dat gij, o newton! stervling waart. 






{==589==} {>>pagina-aanduiding<<}

Mengelwerk.

De Kerkhervorming.


Vloeit, zangen! vloeit, ter eer van 't groot Hervormingswerk, 
Dien zegen voor Euroop, dien zegen voor Gods kerk; 
Klink, citer! snaren, trilt! den juichtoon aangevangen, 
De Algoedheid hoog geloofd in Godgewijde zangen; 
Zingt, koren! zingt, heft aan; het loflied klinke alom, 
En gaim' de bogen door van 't statig heiligdom; 
Laat plegtig feestgewaad de dankbre schaar versieren: 
Hervorming mag haar feest, haar derde jubel, vieren. 
 
Een zacht maar hoog gevoel zet mij de borst in gloed, 
En roert en schokt mijn hart. Geef lucht aan mijn gemoed, 
o Dichtkunst! - slechts uw taal is vatbaar uit te drukken 
't Genot, dat mij doorstroomt met heilig, zoet verrukken; 
Gij, gij hebt, door uw kracht, zoo vaak mij bijgestaan, 
Als ik der Vrijheid zong en hief den lofzang aan; 
En nu, nu 't heiligste, dat we ooit op aard vereeren, 
De Godsdienst, zangen vraagt, zou ik uw hulp ontberen? 
Neen, - gij bekroont mijn wensch; ge ontzegt me uw bijstand niet, 
Klink, citer! snaren, trilt! verhef u, o mijn lied! 
 
Verschijn gij voor mijn' geest, gij onbevlekte Waarheid! 
Sta dáár, voor mijn gezigt, in al uw' glans en klaarheid; 
Schenk gij aan elken toon den indruk van uw beeld; 
Maak mij onvatbaar zelfs voor al wat smaadt of streelt. 
Leer mij, o Hemeltelg! den waren toonval treffen, 
Die hart en zinnen roert en zielen kan verheffen. 
En gij, o Geest der Liefde en reine Menschenmin! 
Uw zacht en koestrend vuur dring' mij den boezem in! 
'k Zal dan, wanneer mijn mond het wanbedrijf moet noemen, 
De misdaad slechts alleen, maar nooit den broeder doemen. 
Wijs mij op 't beeld van Hem, die voor zijn moorders bad, 
Toen hem, aan 't vreeslijk kruis, de dood voor de oogen trad. 
 
Hervormde Christenschaar! hoe ver vaneen gezeten, 
Of ge u naar Luter noemt, of naar Kalvijn moogt heeten, 

{==590==} {>>pagina-aanduiding<<}

Maar toch vereend in liefde en starende op één doel; 
Hervormden! 'k roer voor u de snaren van 't gevoel. 
Heil u! gij smaakt een vrucht, die, bij het zorglijk zaaijen, 
Schaars 't hopen overliet om immer blij te maaijen; 
Heil u! ge aanschouwt een' dag, waarvan het voorgeslacht 
Een flaauwe scheemring slechts zag glimmen in den nacht. 
U voegt de feestzang; u de dankbre jubeltoonen. 
Ziet de eeuwen, in haar vaart, het groote werk bekroonen. 
Hef aan het loflied, stem den juichtoon, Christenschaar! 
Knielt neêr, verlosten! knielt; het hart zij 't dankaltaar. 
 
Verbeelding, ach! verberg, verberg voor mij de jaren, 
In grenzeloozen rouw en jammer heêngevaren! 
Dek, Liefde! met uw kleed, dat aaklig schriktafreel, 
En dat mijn zang alleen door zachte klanken streel'. 
Maar neen, - ondanks mijzelf, treedt mij de druk dier tijden 
Ontzaglijk voor 't gezigt, als waar hun droevig lijden 
Bestemd voor 't oogenblik; als stond het bang gevaar, 
De schrik van vroeger eeuw, in al zijn grootheid dáár. 
 
'k Aanbid U, Heer der Kerk! want wijsheid zijn uw wegen; 
Gij voert, door rampspoed, op tot vrengde, heil en zegen. 
Maar, wat is rampspoed, wat is lijden, wat is nacht, 
Wordt slechts uw Godlijk doel, tot heil der aard, volbragt? 
Hier, op den weg naar 't graf, waar wij zoo luttel weten, 
Is 't dwaasheid, uw bestuur naar ons begrip te meten. 
Hoe donker hier uw doel, voor ons verstand, ook schijn', 
't Zal eenmaal voor ons licht, in beter wereld, zijn. 
Dat vrij de dag verdwijn' en wegzink' voor onze oogen, 
De zon praalt echter schoon aan 's hemels wijde bogen; 
Haar gloed blinkt in den glans, die van Saturnus straalt, 
Schoon nacht en donkerheid op 't sluimrend halfrond daalt. 
Komt, rustig dan den blik op 't zwart tafreel geslagen; 
Met moed den nacht aanschouwd, bevrucht door leed en plagen, 
Dien treurtijd voor de Kerk, dien rampstaat voor Euroop, 
Die worstling van 't Geloof, dien proefweg voor de Hoop, 
Dat dwaalspoor voor 't Verstand, dien kampstrijd voor 't Geweten, 
Dat graf van Liefde en Deugd en al wat groot mogt heeten. 
 
Hoe, trotsche Tiberstad! op Cesar's luister fier, 
Hoe! waait van 't Kapitool der Christ nen kruisbanier? 

{==591==} {>>pagina-aanduiding<<}

Hoe! gij, die op heel de aard in 't strijdperk zegepraalde, 
Volgt gij de leer van Hem, die uit den Hemel daalde? 
Knielt gij voor Hem, wiens liefde elks hart aan zich verbond; 
Hem, die in needrigheid alleen zijn glorie vond; 
Die allen alles was, en volk bij volk te gader 
Vereende door zijn leer en weêrbragt tot den Vader; 
Hem, die, hoe snood miskend, gelasterd en bespot, 
Getrouw bleef, tot den dood, in 't vast geloof aan God? - 
Maar neen, - de kruisbanier, die wappert bij de altaren, 
Is 't merk der heerschappij van Rome's priesterscharen; 
De herdersstaf der kerk, gezwaaid met forsche hand, 
Stoot Vorsten van den troon, slaat volken in den band; 
Geweld, door list gesterkt, deelt schepters uit en kroonen, 
In naam van 't Hoofd der kerk, en schokt Europa's troonen; 
Verdeeldheid zegepraalt, en heerschzucht, twist en haat 
Verwoesten 't volksgeluk, de rust van elken staat. 
Waar Rome's Kerkvoogd spreekt, en dondert met zijn wetten, 
Durft geen gekroond Monarch, hoe magtig, zich verzetten. 
Wee hem, die 't stout bestaat! wee, wie zich fier verheft! 
De ban volgt op den vloek, die, zonder dreigen, treft. 
 
Driewerf gelukkig hij, die, ver van hofgewelven 
En vorstlijk praalvertoon, 't geluk vindt in zichzelven; 
Wiens leven, onbemerkt en stil, daar henen vliet, 
En, wat de Algoedheid schenkt, met dankbre vreugd geniet!- 
Genieten? IJdle droom, en beeld van blijder dagen! 
Neen; alles is gedoomd, het schandlijkst juk te dragen; 
Geen vrijheid, dwang alleen verheft zich stout ten troon, 
En nergens kiemt het zaad van 't eedle, goede en schoon: 
De Dweepzucht knelt den geest met haar ondraagbre keten, 
Smoort de inspraak der natuur, de Godspraak van 't geweten; 
Zij hitst den Godsdiensthaat tot gruwlen, nooit gehoord, 
Bevlekt de broederhand met schrikbren broedermoord, 
Ja durft, met schuldloos bloed, de Algoedheid nader treden, 
Met huichelend gebaar en vloekbre kerkgebeden. - 
Nog hooger stijgt de nood: de troost van Jezus leer 
Staat woede en wraak ten doel. Rampzaalge wisselkeer! 
Dolzinnig onverstand durft zelfs dien schat ons rooven, 
Verdoemt, als ketters, hen, die 't Godlijk woord gelooven, 
En 't heiligst boek op aard, des Christens dierbaarst pand, 
Wordt, als verderflijk schrift, veroordeeld en verbrand! - 

{==592==} {>>pagina-aanduiding<<}

Terug, mijn geest, terug! - dien gruwel zag dan de aarde; 
't Moest eene Algoedheid zijn, die zulke monsters spaarde. 
En dit heet Christendom, en ijver voor Gods kerk, 
Die woestheid zonder grens, barbaarschheid zonder perk! 
Rampzaalgen! bukt in 't stof, en, diep ter neêr gebogen, 
Smeekt dan d'Ontfermer om genade en mededoogen; 
Smeekt om genaê bij Hem, die u vergeving biedt; 
Maar lastert Jezus naam, zijn leer en Godsdienst niet. 
 
Gij, die voor wetenschap en kunst uw borst voelt blaken; 
Voor wien 't een wellust is, haar tempelkoor te naken; 
Die dáár, bij 't zoetst genot, den matten geest verpoost, 
Dáár rust vindt voor uw hart, en, onder 't lijden troost; 
Die, naast den kennisboom van 't goede en schoon gezeten, 
Al wat de zinnen vleit veracht en kunt vergeten, 
Uzelven zalig droomt bij 't reinste zielsgenot: 
Vermeetlen! beeft terug. Ziet houtmijt en schavot! 
Het wacht u, zoo gij 't waagt, naar de inspraak van 't geweten, 
Het duister, waar ge op staart, een' doodschen nacht te heeten; 
Het wacht u, zoo gij niet de onseilbre kerk gelooft, 
En blindlings hulde zweert aan haar gemijterd Hoofd. 
Wat wiskunst, wat natuur u aanbiedt, uit haar schatten, 
Wat wijsheid Grieksch vernuft deed kennen en bevatten, 
Hoe krachtig ook de taal der grijze aloudheid spreekt, 
Rampzaalgen! beeft terug, eer zich de Aartspriester wreekt. 
Bedwingt uw stout vernuft; uw roem zij, niets te weten; 
Dingt slechts naar de eer alleen, een' zoon der kerk te heeten; 
Zweert, zweert den gruwel af, die uw gemoed besmet; 
Bekent uw dwaling, knielt, en bukt voor Rome's wet! - 
Ontzetbre duisternis! mijn God! wat wordt dan de aarde? 
Wat wordt er van den mensch, zijn' aanleg en zijn waarde? 
Gevloekte Heerschzucht! gij, gij hebt, in trage dragt, 
Het schriklijk wangedrogt, de Dweepzucht, voortgebragt: 
Uit u werd Onverstand en Godsdiensthaat geboren; 
De Domheid werd, door u, tot outertolk verkoren; 
De leer, door haar verbreid, vervat in duistre taal, 
Heerscht, maar door zieledwang, door martelvuur en staal. 
Weldadig Christendom! troost, heil en licht der volken! 
Gij ziet uw schoon misvormd door huichlende outertolken; 
Verdonkerd voor 't gezigt, gehandhaafd, maar door 't zwaard, 
Wat bron van heil moest zijn voor 't denkend kroost der aard. 

{==593==} {>>pagina-aanduiding<<}

Ontzetbre duisternis, waar de eeuwen nog op staren, 
Verberg u voor mijn oog, zink in den nacht der jaren! 
Is dit dan Christendom? heet dit de leer van Hem, 
Door wien de waarheid sprak met onweêrstaanbre klem; 
Wiens beeld den Vader toonde, in nooit aanschouwde klaarheid; 
Wiens groote hoofdles was: dient God in geest en waarheid; 
Wiens leven liefde was; in liefde, en zonder vrees, 
Den stervling 't ware spoor ter zelfvolmaking wees? 
Heet dit dan Christendom, die heerschappij der wereld, 
Die zich met purper tooit, met rijk gesteent beperelt? 
Heet dit de ware kerk, die, voor de waarheid doof, 
Verlichting dwaasheid noemt en vloekbaar ongeloof; 
Die, dol van woede en haat, in woeste drift verbolgen, 
Haar steunsel vindt in moord, haar wellust in vervolgen? 
Heet dit dan herderszorg, wanneer, van 't Vatikaan, 
De schrikbre bliksem treft, wie Rome dorst weêrstaan; 
De Stedehouder Gods aan 's werelds opperheeren, 
Een Mahomed gelijk, door 't zwaard zijn wet doet eeren?.... 
Terug, mijn geest, terug! - die tijden zijn niet meer. 
God sprak; de nacht verdween, en zonk in d'afgrond neêr. 
 
God sprak; de nacht verdween; het licht begon te dagen; 
Het zaad der stille hoop begon weêr vrucht te dragen. 
De kunst, door Koster's brein, tot heil der aard, bedacht, 
Werd de eerste morgenstraal, zoo lang vergeefs gewacht. 
Geen kunst kan ooit de kroon haar van den schedel rooven; 
Haar strekking ging, in kracht, wat haar weêrstond te boven; 
Zij legde aan 't onverstand haar breidel in den mond; 
Verlichting sloot met haar een heilig trouwverbond; 
De wijsheid, die haar schoon van de aarde zag verdwijnen, 
Deed nu haar heldren glans tot zelfs in hutten schijnen. 
Dit, Drukkunst! danken we u; u zij de lof gebragt: 
Gij tradt in 't licht hervoort; verdwenen was de nacht. 
 
Gods doel is majesteit; onpeilbaar zijn Zijn wegen; 
Wat hier 't geluk verwoest, wordt dáár een bron van zegen: 
Getuig het, duistre tijd! toen 't all' te wapen vloog, 
Toen elk, naar 't heilig Land, in dolle heervaart toog. 
'k Herroep de gruwlen niet, die 't menschlijk hart doen ijzen; 
Neen: 'k zie ook hier het licht uit tastbaar duister rijzen. 
De Morgenlandsche praal drong tot Europa door; 
De Kunst, schoon diep verlaagd, koos weer haar roemrijk spoor; 

{==594==} {>>pagina-aanduiding<<}

De Handel deed alom beschaving zegevieren, 
Enschonk aan de aard meerheil, dan 't bloed der kruisbanieren; 
De zucht voor wetenschap werd in de ziel gewekt, 
En wat verborgen scheen, door 't zoekend oog, ontdekt. 
Uw geest, Copernicus! dorst toen de vrees verachten, 
En moedig steeg hij op, op vleuglen der gedachten; 
Door weêrstand niet gestuit, drongt gij den ether door, 
En weest, door 't grensloos ruim, der aarde een zeker spoor. 
God sprak: de nacht verdween; de mensch hernam zijn waarde; 
Hij sloeg zijn' vasten blik tot naar de grens der aarde; 
De Gama koos zichzelf een spoor naar 't Morgenland; 
Columbus vond den weg naar 't goudrijk Westerstrand: 
De baan werd grootsch verbreed, de slagboom opgeheven, 
En alles naar één doel, door één belang, gedreven; 
De Zeevaart klom ten top; geen wereldoceaan 
Deed thans een' scheidsmuur voor de volkeren bestaan. 
De werkkring van den mensch, weleer zoo naauw besloten, 
Werd wijder uitgezet, zag zich allengs vergrooten; 
De zucht tot vrijheid kiemde in zijn ontwaakt gemoed, 
En zij werd nu voor hem het onwaardeerbaarst goed. 
Stout op zijne eigen kracht, trad hij den nooddwang tegen, 
En niets kon, in dien strijd, zijn krachten overwegen; 
De zege werd beslist, en de uitkomst van den strijd 
Heeft van de ondraagbre boei het schoon Euroop bevrijd. 
 
Maar hoe! wie treedt hervoort tot dit roemruchtig strijden? 
Wie zal aan 't groote werk zijn kracht en leven wijden? 
Wie is de dappre held, die kwam en zag en won? 
't Is Luter. Aan zijn zij praalt de eedle Melanchton, 
Met Zwingel en Kalvijn. Ziet hen, vol moed, beginnen, 
En pal staan in 't gevaar, en eindlijk overwinnen. 
't Is Luter, die zichzelf, voor 't heil der kerk, vergeet, 
De magt zijns vijands kent, maar van geen wanklen weet; 
Die, hoe ook 't noodweêr loeit, te midden van die stormen, 
Altoos standvastig blijft in 't moedig kerkhervormen. 
't Is Luter, die, schoon Rome op hem den banvloek schiet, 
Op hooger doelwit staart en vreest dien banvloek niet. 
De kalme rust der ziel is in zijn oog te lezen; 
Hoe zwaar de weg ook schijn', hij kent geen angstig vreezen; 
Zijn opgeklaard verstand wijst hem het ware spoor, 
En Rede en Godsdienst gaan zijn schreden beurtlings voor: 

{==595==} {>>pagina-aanduiding<<}

Geen dweepzucht, neen; 't geloof, de hoop op beter dagen 
Doen hem, met vasten wil, den druk van 't leven dragen; 
Dat leven wordt, voor hem, een proefschool voor zijn deugd, 
Thans, in de onsterflijkheid, bekroond met hemelvreugd. 
 
Aanschouwt den Christenheld, slechts door zijn deugd beveiligd. 
Hij zuivert Christus kerk, door 't bijgeloof ontheiligd. 
Hij spreekt; Gods heilrijk woord verbindt hij aan zijn taal, 
En al wat weêrstand biedt, verhoogt zijn zegepraal. 
Beef, Leo! Tetzels, beeft! nooit zal uw doel gelukken; 
Neen: 't volk zal niet voor u in 't slijk der aarde bukken: 
Uw gruwelmaat is vol; de Godheid naakt ter straf, 
En rukt den blinddoek van het oog der volken af: 
Hier baat u ban noch vloek, in bloedig schrift te lezen, 
Bij hen, die God alleen, geenszins uw' bliksem vreezen; 
Verhoogde waarheidzin volgt Jezus dierbre leer, 
En 't hart, van dwaling vrij, erkent uw wet niet meer. 
Juicht, Christnen! Luter komt; hij durft het schandjuk breken; 
Hij durft voor God en deugd, voor regt en waarheid spreken; 
Hij komt, gij zijt verlost; het leed is doorgestaan. 
Juicht, Christnen! zingt Gods liefde, en bidt zijn grootheid aan. 
 
Hervorming! bron van heil en vreugd voor stervelingen; 
't Is wellust voor mijn ziel, u 't loflied toe te zingen. 
Grootsch is het heilrijk doel, waarop ge onwrikbaar staart; 
Uw strekking schenkt den mensch een' hooger' rang op aard. 
Weldadig is het zaad, dat, eens uit u gesproten, 
Thans, als een vaste stam, met altijd vruchtbre loten, 
In schaduw van zijn loof, het menschdom rust bereidt, 
En 't hart den voorsmaak geeft van hooger zaligheid. 
Wie kan, Hervorming! ooit uw grootheid waardig roemen? 
Wie durft uw' achtbren naam, en zonder eerbied, noemen? 
Slechts hij, wiens trage geest, in engen kring beperkt, 
Uw edel doel miskent, uw strekking niet bemerkt; 
Die blind is voor 't geluk, dat gij aan de aard kwaamt schenken, 
En nimmer pogen durft, oorspronklijk, vrij te denken; 
Die schaars de drukking voelt, die hart en geest beknelt, 
En nooit zich verder waagt, dan hem die dwang verzelt. 
 
Maar gij, mijn Broeders! gij, die, met verhelderde oogen, 
Alleen de waarheid zoekt, hoe ook met nacht omtogen; 

{==596==} {>>pagina-aanduiding<<}

Alleen hare inspraak hoort, erkent en trouw vereert, 
En slechts onfeilbaar houdt, wat Rede en Godsdienst leert; 
Hervormden! 'k wil voor u het plegtig jubel vieren. 
Mogt slechts mijn zwakke kunst dat jubel waardig sieren, 
Mijne onbedreven hand den waren feesttoon slaan! 
Dan is mijn wensch vervuld, dan is mijn hart voldaan. 
 
Wie holt daar woedend voort, door duistren nacht omgeven, 
Op de ijzren zegekar, als op een' troon, verheven? 
Alom, waar 't monster naakt, slaan hart en boezem bang. 
Beeft, volken! siddert vrij; het is Gewetensdwang. 
De Dweepzucht, voor zijn kar in streng gareel geslagen, 
Heft luid den moordkreet aan, op 's monsters welbehagen; 
Het waanziek Onverstand en Dwaling gaan hem voor; 
Hardnekkig Bijgeloof verbreedt zijn bloedig spoor; 
Hem volgt een schrikbre stoet van gruwlen en van plagen, 
Die, aan zijn kar geboeid, zijn' naam aan 't voorhoofd dragen: 
Waar 't zaad der kennis wast, en aan den grond ontspruit, 
Daar rukt hij elke plant, met tak en wortel, uit, 
Verdelgt den vruchtbren beemd, waar 't wijsheid mogt gelukken, 
Eene enkle schoone bloem, met zorg gekweekt, te plukken: 
De aard wordt een wildernis: waar 't vloekgedrogt genaakt, 
Daar heeft het Godlijk vuur der vrijheid uitgeblaakt; 
Daar wordt de bron gestopt, waar niets dan heil uit welde; 
Daar wijkt het morgenrood, dat eens den dag voorspelde; 
Daar wordt de dampkring met verderf en dood bevrucht, 
En 't aaklig noodgeschrei klinkt jamrend door de lucht. 
 
Juicht, volken! Luter komt; hij durft het schrikdier naadren; 
Eene onweerstaanbre drift woelt hem door hart en aadren; 
Zijn vast geloof aan God strekt hem ten krijgsgeweer: 
Hij nadert; hij verwint, - het monster heerscht niet meer. 
Eene eeuw van licht herrijst, voor 't starend oog der volken, 
Thans aan 't geweld ontrukt van huichlende outertolken; 
De mensch herneemt zijn' rang; hij voelt zich vrij en sterk, 
En snelt een loopbaan in, oneindig, zonder perk; 
Geen dwang bepaalt den weg, door wijsheid afgemeten, 
Hij voert tot kennis op, en vast, onfeilbaar weten; 
Het licht, door hooger magt den stervling ingeplant, 
Is van zijn' adeldom het schittrendst onderpand; 
Dat licht bestiert zijn' gang, zijn kennen, zijn gevoelen, 
Versterkt in hem de zucht tot hooger withedoelen; 

{==597==} {>>pagina-aanduiding<<}

Hij werpt den leiband weg van 't lang verjaard gezag, 
En wandelt in den glans van waarheids heldren dag. 
 
Juicht, volken! Luter komt: de Godsdienst doet zijn stralen, 
Door neevlen niet bedekt, op 't menschdom nederdalen. 
De troost van Jezus leer, zijn Evangeliewoord 
Wordt aan den voet des troons en in de hut gehoord; 
Dat heilwoord wordt alleen het voorwerp van 't gelooven, 
Wordt rustpunt voor de ziel en voert den geest naar boven, 
Wordt bron van liefde en deugd en reine menschenmin, 
Verwint het stugst gemoed en dringt de harten in. 
Geen ijdel praalvertoon ontheiligt meer de koren, 
Waar Jezus Godsdienstleer haar zachten troost doet hooren; 
Geen huichlend kerkgebaar boeit daár de ziel aan 't stof; 
Neen, lieve eenvoudigheid stemt dáár des Hoogsten lof; 
Geloof en liefde en hoop en onbesmette zeden 
Zijn 't reukwerk van dien lof en de offers der gebeden. 
 
Hervorming! grootsch en vrij praalt gij voor ons gezigt; 
Gij hebt den mensch bevrijd, gij hebt den geest verlicht; 
Den Godsdienst, ééns door waan en bijgeloof gekluisterd, 
Ontboeid van schrikbren dwang en heerlijk opgeluisterd; 
De dwaling, op haar spoor, de zege fier betwist, 
En u de zegepraal, voor altijd, vergewist: 
Gij hebt den weg ter deugd den stervling aangewezen, 
En deedt, in duidlijk schrift, aan hem zijn pligten lezen: 
Beschaving stijgt ten troon; verlichting straalt alom, 
En in een rein gewaad verschijnt nu 't Christendom. 
 
Wat nieuw en schoon verschiet, Hervorming! doet gij dagen! 
Europa zucht niet meer, gedrukt door wee en plagen; 
Barbaarschheid heerscht niet meer; haar duister rijk verdween: 
Gij komt; uw vaste band brengt volk en volk tot één: 
De chaos wordt ontward, de voorhang opgeheven, 
En elk door één belang, één wit, één doel gedreven. 
Hervorming was het punt dier eenheid; aller kracht 
Werd, door standvaste trouw, ééne onverbreekbre magt. 
Geen vloek van 't Vatikaan kan meer den Vorst doen bukken, 
Die Rome dorst weêrstaan en brak zijn boei aan stukken; 
Aan Elve, Spree en Teems weêrgalmt het zegelied, 
En Bato's heldenkroost vreest zijn verdrukkers niet; 

{==598==} {>>pagina-aanduiding<<}

Elk gordt zijn rusting aan voor vrijheid en geweten; 
Elk zweert, voor 't oog van God, nooit Rome's slaaf te heeten; 
De reuzenstrijd begint, die nimmer weêrga vond, 
En trouw en broedermin bekroonen 't schoonst verbond. 
De volken, ééns verdeeld, 't een vijand van het ander, 
Zijn thans op 't naauwst vereend; niets scheidt hen van elkander; 
Geen afstand, luchtstreek, taal, verschil van staatsbestier 
Maakt inbreuk op hun trouw; zij volgen één banier. 
De vrijheid van 't geloof is die der staten tevens; 
't Moog kosten goed en bloed, al geldt het duizend levens, 
Elk staat onwrikbaar pal, en strijdt zich moedig vrij, 
En veiligt kerk en staat voor Rome's dwinglandij. 
 
Juicht, volken! in 't geluk, zoo lang voor u verborgen; 
Juicht in een' dag van heil, na zulk een' blijden morgen; 
Ja, Broeders! ze is bekroond, de lang beschaamde hoop; 
Eene eeuw van voorspoed rijst voor 't lang verdrukt Euroop. 
De noeste vlijt mag nu de vrucht van 't zorglijk zaaijen, 
Wat veld en akker biedt, met dankbre blijdschap maaijen; 
Geen trotsche priesterschap waart meer de velden rond, 
En legt tribuit en cijns op d'oogst van elken grond; 
Neen, nijvre landman! neen, beploeg uw veld met blijheid; 
Hervorming schonk ook u het zoet genot der vrijheid; 
Niet meer tot slaafschen dienst gezweept door 't vuig belang, 
Weêrkaats' langs berg en dal uw vrolijk lofgezang. 
Ja, volken! jubelt vrij; 't geluk is u hergeven: 
De handel doet alom de nijverheid herleven; 
Hij, dwang en boei ontsneld, door heerschzucht niet gestuit, 
Breidt, tot aan 's aardrijks eind, zich grootsch en heerlijk uit; 
Hij schenkt aan 't kroost der aard zijn schatten, en zijn gunsten 
Zijn prikkels voor de vlijt, voor wetenschap en kunsten; 
Beschaving dankt aan hem het schoon, waarmeê zij praalt, 
Van daar de zon verrijst, tot daar ze in 't westen daalt. 
 
Wanneer de winter heerscht, dan kwijnt het groeijend leven, 
Dan is 't, als waar deze aard den dood ten erf gegeven, 
Dan legt natuur haar schoon, haar tooi en siersel af, 
En treurig staat zij daar en somber als het graf; 
Maar als de lente keert en voorttreedt door de dalen, 
En bosch en beemd en veld in schoonen dos doet pralen, 
Dan, dan herleeft natuur, vol majesteit en pracht, 
En viert de zegepraal op 's winters doodschen nacht. 

{==599==} {>>pagina-aanduiding<<}

Zoo blij een zegepraal, o mensch! was u beschoren: 
't Was winter voor den geest; zijn grootheid scheen verloren; 
Hij staarde op hooger doel en sloeg de wieken uit, 
Maar vond, door schrikbren dwang, zich in zijn vaart gestuit. 
't Was winter voor den geest: getuigt het, bange dagen! 
Wat vrucht hebt gij gekweekt, waarop gij roem moogt dragen? 
Beschaving! in dien nacht zaagt ge u uw' roem ontroofd, 
De fakkel van 't vernuft gebluscht, ja uitgedoofd; 
Geleerdheid zag zich zelfs van uit haar rang verstooten, 
In de enge kloostercel, als balling, opgesloten. 
Maar juicht, verlosten! juicht; gij moogt den feesttoon slaan; 
Die winter is voorbij; zijn leed is doorgestaan. 
Hervorming trad hervoort, en in haar rein bedoelen 
Deed zij den mensch zijn' rang en waarde als mensch gevoelen; 
't Verstand nam hooger vlugt, en wat de geest ooit dacht, 
Werd nu, tot heil der aard, in 't helderst licht gebragt: 
Wat eenmaal Grieksch vernuft en Grieksche kunstmin baarde, 
Blonk nu in 't schoonst geheel, werd erfgoed voor heel de aarde. 
Toen klonk, o Socrates! uw taal eerst gaadloos schoon; 
Toen, Plato! schonk het hart aan u de lauwerkroon; 
Toen, Troje's zanger! hebt ge, in hooge lofgezangen, 
Den wierook van de kunst en aller hulde ontvangen. 
 
Geen schrikbaar bijgeloof, geleid door onverstand, 
Zweept thans den Christen voort naar Palestina's strand. 
Neen: hooger, eedler zucht bestuurt en rigt zijn schreden. 
De aloudheid ziet hij dáár, eerwaardig, voor zich treden; 
Hij ziet haar, en, door haar weldadig voorgelicht, 
Staat al wat eenmaal was voor zijn verbaasd gezigt. 
Zijn voet betreedt den grond, waar eenmaal Jezus leefde; 
Zijn oog staart op de plek, waar eenmaal Jezus sneefde: 
Maar, wat zijn oog aanschouw', waar hem zijn spoor geleid', 
Hij ziet zijn' wensch bekroond, zijn kennis uitgebreid. 
U, Niebuhr! u zij de eer: gij leidt ons door de dreven, 
Weleer aan Abram's kroost, ten erf, door God gegeven: 
Op Horeb's hooge kruin, aan d'oever der Jordaan, 
Versterkt zich ons geloof, en neemt Gods heilwoord aan. 
Wat duister scheen, wordt licht, ja heldre middagklaarheid, 
Die al haar glans ontleent van 't Godlijk schoon der waarheid. 

{==600==} {>>pagina-aanduiding<<}

De vrucht van zoo veel heils, Hervorming! was uw werk: 
Geleerdheid werd door u een steunsel voor Gods kerk; 
Zij, ééns zoo diep veracht, ziet haar verdrukkers zwichten; 
Zij heeft haar dienaars weêr, die haar een' tempei stichten, 
De Godsdienst biedt haar weêr de trouwe broederhand, 
Met haar vereend in doel, in strekking, in verband. 
Hervorming! ja, door u blijft ons de wijsheid heilig; 
De Godsdienst is, in 't koor der wetenschappen, veilig; 
Daar schenkt hij aan den geest, die naar 't volmaakte tracht, 
Een' moed, die 't all' verwint, eene onweêrstaanbre kracht. 
Hervorming! gij alleen kondt ons een' Leibnitz schenken; 
Door u leerde een De Groot, door u een Newton denken; 
Door u hief Kepler's geest, langs 's hemels wijde baan, 
Zich op tot hooger spheer en boven star en maan. 
Zij, op wien vroeger eeuw den vloek had neêrgeschoten, 
Zien thans huan' roem verbreid en door de faam vergrooten: 
Triomf! onsterflijke eer vervangt de martelkroon; 
Verlichting zegeviert, en stijgt ten glorietroon. 
 
Dáár, waar des menschen geest, door niets een perk te zetten, 
Gestuit wordt, in zijn vaart, door dweepzuchts gruwelwetten; 
Waar 't dwalend onverstand het licht der kennis dooft, 
En d' adeldom der ziel zijn heilig regt ontrooft, - 
Dáár kwijnt en sterft de zucht tot groote en eedle daden, 
En nooit waagt zich de voet op onbetreden paden; 
Dáár wordt, wat pracht en schoon de schepping om zich spreidt, 
De stervling nimmermeer haar tempel ingeleid: 
Een vreemdling der natuur, haar wetten en haar wondren, 
Hoort hij, met bangen schrik, den God der Eere dondren; 
Een glimworm jaagt hem angst en zielsontzetting aan, 
Als zag hij voor zijn oog een dreigend spooksel staan: 
Hij blikt ten hemel op, en 't dwalen der kometen 
Jaagt hem een koorts door 't bloed, en pijnigt zijn geweten. 
Hervorming! gij genaakt, en 't heerlijk rijksgebied 
Der schepping biedt den geest een onbeperkt verschiet. 
Nu durft hij fier en stout in haar geheimen dringen; 
Ontleedt het kleinst insekt, en meet de starrekringen; 
Geleidt het bliksemvuur op de aangewezen baan; 
Trotseert het stormgeloei, en temt den oceaan. 
 
Gij, die het licht miskent, in 't duister nog gezeten; 
Die vloekbre dwaling noemt, wat wij hervorming heeten; 

{==601==} {>>pagina-aanduiding<<}

Aan Rome's kerk getrouw, haar wetten slaafs vereert, 
En zonder weêrspraak volgt, wat zij gebiedt of leert, - 
Aanschouwt, met ons, den nacht, die vroeger eeuw bedekte, 
Geen vonk van menschlijkheid in hart en boezem wekte, 
En - welt dan in uw ziel gevoel voor liefde en deugd, 
Dank der Hervorming dan dat zoet genot dier vreugd! 
Zij deed, ook in uw kerk, de plant der kennis groeijen; 
Zij deed voor wetenschap ook u de borst ontgloeijen; 
Zij heeft de schrikbre vlam der dweepzucht uitgedoofd, 
En dollen Godsdiensthaat het bloedig staal ontroofd. 
Ziet gij der wijsheid weêr de kroon der eer beschoren, 
En, door verdraagzaamheid, het volksgeluk herboren, 
Dank der Hervorming dan dat opgeklaard verschiet, 
Maar - lastert nooit haar naam, en vloekt haar invloed niet! 
Neen, Christnen! vloekt haar niet, die zeegnend u omstraalde, 
Op haar bestrijders zelfs door weldaên zegepraalde, 
En ééns haar heerlijk doel, in 't aanzigt van 't heelal, 
Euroop en de aard tot heil, met roem bereiken zal. 
 
Ja, daag voor mijn gezigt, o Toekomst, zoo vol blijheid! 
Hij komt, hij komt gewis, die dag van rust en vrijheid! 
Dan, Godsdienst! dan verschijnt ge, in al uw majesteit; 
Dan vindt ge, bij elk volk, één outer u bereid; 
Dan durft geen Dweepzucht meer uw heiligdom bevlekken, 
Geen waanziek Bijgeloof zich met uw schild bedekken; 
Dan vlugt Onwetendheid; dan sterft de Godsdiensthaat. 
Kom haastig, zaalge tijd! het menschdom toeft dien staat. 
 
Hervormers! gij, die ééns den schrikbren kamp dorst wagen, 
Maar ook der dwinglandij de zege hebt ontdragen, 
U zij onsterflijke eer! uw glorie blijft bestaan, 
En nimmer zal uw roem van 't wereldrond vergaan. 
't Is groot, voor vaderland, voor haardstede en altaren 
Te strijden, aan de spits van dappre legerscharen; 
Dáár, onder 't hevigst vuur, in 't woeden van den strijd, 
Te sterven, als die dood het vaderland bevrijdt: 
Maar, 't is niet minder groot, der waarheid zich te wijden; 
Voor haar den schoonsten kamp, dien de aarde zag, te strijden. 
Te strijden voor 't geloof, dat ons vereent met God; 
Te strijden in 't gezigt van houtmijt en schavot; 
Als alles ons verlaat, dan, bij dat droef mislukken, 
Manmoedig pal te staan en voor geen' dwang te bukken, - 

{==602==} {>>pagina-aanduiding<<}

Zulk een roemruchte strijd, de strijd der deugd, op aard, 
Is zelfs, in hooger spheer, het lied der englen waard'. 
Heil mij! ik mogt dien strijd, o eedle stervelingen! 
Ik mogt uw grootsche taak, uw heerlijk doel bezingen. 
Dan, wat ook kunst vermag, het hoogst gestemde lied, 
Hervormers! meldt, naar waarde, uw' roem en grootheid niet: 
Maar, eenmaal klinkt uw lof, in reine hemelkringen, 
Als we eens onsterflijk zijn en 't eeuwig hallel zingen. 
 
Hervormde Christenschaar! 't heeft bloed en strijd gekost; 
Maar juicht, de keten viel; maar juicht, gij zijt verlost! 
Trimof! driewerf triomf! gij moogt het licht aanschouwen, 
Op Gods getuigenis uw hoop, voor eeuwig, bouwen: 
Van elken dwang bevrijd, zijn liefde en deugd alleen 
Geleidsters op uw spoor, bestuursters van uw schreên: 
Geen duistre Godsdienstleer, met dwalingen omwonden, 
Maar reine waarheidzin houdt u op 't naauwst verbonden: 
Verdraagzaam, Hem gelijk, die nimmer dreigde of schold, 
En hoon en smaad en vloek met zegen rijk vergold, 
Aamchouwt ge in elken mensch een wezen, hoog van waarde, 
Voor de eeuwigheid bestemd, en beeldtuis Gods op aarde: 
Nooit wordt, om klein verschil, de broeder wreed verdoemd, 
Die Jezus trouw vereert en naar zijn' naam zich noemt. 
Voel 't heil, dat gij geniet; aanbid Gods wijze wegen: 
Hervorming schonk aan u 't bezit van al dien zegen; 
Niet als een flikkrend licht, dat, met geleenden glans, 
Uit neevlen zich verheft tot hoog aan 's hemels trans, 
Maar, spoedig uitgeblaakt, en na kortstondig pralen, 
Verdwijnt, en zwarter nacht voor 't oog doet nederdalen: 
Neen, - als een grootsche zon, Hervorming! steegt ge omhoog; 
De vale nacht verdween, die eerst uw beeld omtoog. 
Gij straalt de tijden door, die voor 't gezigt verschenen; 
Gij straalt de tijden door, die voor ons oog verdwenen; 
En altoos blinkt uw glans, door eigen kracht gevoed, 
Op 't schittrend gloriespoor, met onverdoosbren gloed. 
 
U, die, met eer gekroond, in 's Vaders troon gezeten; 
U, dien wij, door 't geloof, en Heer en Broeder heeten; 
U zij ons lied gebragt! De heilstaat van uw Kerk, 
De bloei van 't Christendom, Verlosser! is uw werk. 

{==603==} {>>pagina-aanduiding<<}

Gij zult, alom op aarde, eenmaal uw' zetel stichten; 
Waar Gij den schepter zwaait, moet elke weêrstand zwichten; 
Voor U bezwijkt eenmaal het Rijk der Duisternis: 
Uw Rijk is 't Rijk der Deugd; uw zegepraal gewis. 
 
1817.

w.h. warnsinck, bsz. 






Iets, omtrent de vrijmoedige bedenkingen, over de uitoefening der geneeskunde in de stad Rotterdam. (*)

Dat er in de uitoefening der onderscheidene vakken van Geneeskunst in de stad Rotterdam schandelijke misbruiken plaats grijpen, zal door geen weldenkend en onpartijdig Geneesheer aldaar in twijfel getrokken of tegengesproken worden; en hartelijk wenscht hij, dat dezelve, na een bedaard onderzoek, mogen worden opgeruimd, en, tot heil der Maatschappije, verbeterd. Het in het oog loopende daarvan kan dan ook niet anders, dan de verontwaardiging van vele menschen tot zich trekken, en dezelve algemeen doen kenbaar worden.
In dit geacht Tijdschrift is daarover, in het jaar 1815, (Meng. No. XII.) reeds een stukje geplaatst, en nu onlangs weder de opgemelde Vrijmoedige Bedenkingen. Dat deze aanmerkingen waarheden bevatten, kan noch mag worden tegengesproken; dan, of het daarbij vermelde, zoo schandelijke akkoord tusschen de Medicinae Doctoren en Apothekers, om voor eenige weinige stuivers alle geneesmiddelen door elkander te leveren, wel zoo algemeen, immers onder de geaccrediteerdste Geneesmeesters, bestaat, is iets, waaraan ik niet alleen zeer twijfele, maar hetgeen ik voor onwaarheid houde.
Het oude Nederlandsche spreekwoord zegt: hij, wien de schoen past, trekke denzelven aan! Dan, ik, die

{==604==} {>>pagina-aanduiding<<}
sedert vele jaren de geneeskundige praktijk als Medicinae Doctor binnen deze stad uitoefene, en mij niet schame zulks te doen, heb nimmer, gelijk ik zeker ben, dat vele mijner achtingwaardige Kunstbroeders zulks niet doen, in eenig akkoord met eenigen Apotheker gestaan. - Wel is waar, dat de Doctor alhier meestal gewoon is, de rekening, zoo voor zijne bezoeken als voor de geleverde geneesmiddelen, in te dienen, en dat de Apothekers die veelal, op voorschriften van den Geneesmeester, voor deszelfs rekening gereed maken. Dan, ik en vele mijner Kunstbroeders, met welken ik de eer heb het meest bekend te zijn, binden dezelve hoegenaamd aan geene prijzen; en dit weet ik, dat ik dikwerf, vooral in de dure tijden, drie gulden en meer, voor een' welbereiden kina-drank met eenige bijvoegsels, betaald heb, 't welk ik, des noods, met kwitantiën zoude kunnen bewijzen; en zoo doen ook andere mijner Kunstbroeders.
In hoe verre deze sedert zoo vele jaren alhier plaats gehad hebbende gewoonte af te keuren zij, zal ik daarlaten; er is, dit bekenne ik, wel wat tegen in te brengen, en het zal daarom, naar mijn inzien, zeer goed zijn, dat er bij de algemeene wet op de uitoefening der geneeskundige praktijk, welke ik van goeder hand meene verzekerd te zijn, dat eerlang, door de vaderlijke zorg van onzen waardigen Koning, ter tafel van Hun Edelmogenden zal gebragt worden, in voorzien worde, daar wij geheelenal aan de wijsheid van die wet zullen moeten overlaten, dat in de, niet alleen alhier, maar ook elders, en vooral te platten lande, plaats grijpende grove misbruiken, in onze voor de Maatschappij zoo aangelegene vakken, niet alleen zal worden voorzien, maar dat ook de handhavers daarvan in staat zullen gesteld worden, om tegen de overtreders door gepaste middelen te waken.
Of evenwel het verbod aan de tegenwoordige uitoefenaars der Geneeskunst, zoo in deze stad als elders, om op bovengemelde wijze door bekwame en eerlijke Apo-
{==605==} {>>pagina-aanduiding<<}
thekers de geneesmiddelen te leveren, zoo geheelenal met de billijkheid zoude strooken, wil ik ook liefst aan de wijsheid des Konings en der wetgevende vergaderinge overlaten. Dan, er pleiten nog al eenige redenen, veroorlove ik mij aan te merken, om hun, zoo lang zij leven of hun bedrijf voortzetten, daartoe de vrijheid te laten.
Moeijelijk toch zal zoodanig eene wet terugwerkende kracht kunnen hebben voor hen, die in het bezit van zoodanige praktijk zijn; daar het hun, al verder, hard zoude vallen, daarin gehinderd te worden, omdat verre de meesten op de berekening er van zich te dezer stede, ter uitoesening der praktijk, hebben nedergezet. En vele Apothekers zijn, ten tijde dat deze gewoonte veel meer algemeen plaats had dan tegenwoordig, er wél bij gevaren, en hebben een goed, ja deftig bestaan gehad; waarvan voorbeelden genoeg voorhanden zijn.
Alle fatsoenlijke Kunstoefenaars intusschen, wanneer zij, tegen genot van een behoorlijk salaris voor hunne visiten, verpligt worden de recepten aan de lijders af te geven, om die naar verkiezing te doen gereed maken, zullen bereid zijn daaraan te voldoen; gelijk zulks door mij en vele anderen nimmer geweigerd wordt.
Ik houde het verder geheel bezijden de waarheid, dat, zoo als dikwerf buiten af verzekerd wordt, de Apotheken alhier niet zoo goed zouden ingerigt zijn als in andere steden. Men behoeft slechts, om van vele anderen niet te spreken, de winkels van de Heeren thomée, van den brand, de vrij, van der vliet, van schoone, voorhoeve en vorstman te kennen, en men zal dadelijk overtuigd worden, dat men te Rotterdam even zoo goed, als te Leyden, Dordrecht, 's Gravenhage en elders, goede geneesmiddelen kan erlangen. Omdat er schadelijke inkruipsels plaats hebben, moet men allen niet uit hetzelfde oogpunt beschouwen, maar eerlijke lieden van gelukzoekers en weetnieten onderscheiden. Geen Medicinae Doctor moer den Apotheker weigeren, de te leveren geneesmiddelen

{==606==} {>>pagina-aanduiding<<}
behoorlijk te betalen. Akkoorden, zoo als die in de onderhavige Vrijmoedige Bedenkingen vermeld worden, zijn allerschadelijkst; en ik aarzel geenszins, den Medicinae Doctor zoo wel, als den Apotheker, die zulke schandelijke verbindtenissen aangaan, voor knoeijers en bedriegers te houden, vermits het onmogelijk is, om, op dusdanige wijze, behoorlijk en langs den kortsten weg de lijders bij te staan en de ziekten te genezen.
Zal men nu deze gewoonte met vrucht verbieden, dan zal er vooraf een vast tarief van visitengelden, waarvan de invoering onder de burgerklasse, mijns inziens, nog al aan moeijelijkheden zal onderhevig zijn, moeten worden bepaald, daar geen Geneesheer tegen het salaris van een' schelling vifiten kan doen.
De inrigting der Societeiten, of zoogenaamde Bossen, is zeer van de eerste oogmerken afgeweken, en aan vele verregaande misbruiken onderhevig; en dit is een stuk, der geheele aandacht en zorge van de stedelijke Regering overwaardig, waaromtrent de plaatselijke Commissie van Geneeskundig Toevoorzigt niet spoedig genoeg eene voordragt kan doen.
Hartelijk wensche ik bij herhaling, dat de in te voeren wet, waarvan ik mij alles goeds belove, alle redenen tot klagten zal opheffen!

Rotterdam, 8 Sept. 1817.

Leven en sterven van een christelijk paar; Johan Heinrich Jung, genaamd Stilling, en deszelfs echtgenoote.

(Naar het Hoogduitsch van j.l. ewald.)
Niet alleen het leven van Christelijke mannen moet bij de Christenen in aandenken blijven, maar ook het leven van Christelijke vrouwen; ofschoon ook deze haar licht niet gelijk de mannen voor den omvang eener geheele gemeente, van eene geheele landstreek, of wel

{==607==} {>>pagina-aanduiding<<}
van het geheele vaderland, maar slechts voor den kleinen kring haars huisgezins konden laten schijnen. Des te gemakkelijker bleef haar handel en wandel rein; des te minder kwamen zij in verzoeking, trotsch te worden op het goede, zichzelve daarin te spiegelen, en niet den Vader, die in den Hemel is, maar zichzelve te prijzen. En zoo blijve dan ook het aandenken eener in het Christendom rijp gewordene vrouwe bij ons in zegening, die vóór korten tijd haren aardschen loop voleindde!
Op den 22sten Maart van dit jaar, namelijk, stierf de voortreffelijke echtgenoote van den, bij alle Christenen in Duitschland en andere landen bekenden, eerwaardigen jung-stilling, aan eene langdurige en op het einde ongeneeslijke longtering, nadat zij tweeëntwintig jaren onder onophoudelijke, slechts voor den diepen slaap wijkende, krampachtige pijnen aan den hals en in de borst geleden had. In haar vertoonde zich zulk eene schoone vereeniging van zachtmoedigheid, geduld en liefde, als de Ondergeteekende, die haar tien jaren kende en vereerde, nog nooit gevonden had. Het waren bij haar geene deugden, tot welke zij door eenigen strijd komen moest. Zij waren haar tot gewoonte geworden. Moeijelijk zoude zij dezelve hebben kunnen nalaten, indien zij verboden geweest waren. Hare zachtmoedigheid was zichzelve altoos gelijk. Nooit werd zij tot toorn vervoerd, hoe vele verkeerde en onregtvaardige oordeelvellingen zij ook over haar en haren echtgenoot moest hooren en ondervinden. De laatste, zoo wel als de verkeerde oordeelvellingen over andere goede menschen, deden haar zeer; zij kon tranen daarover storten, maar toornig werd zij niet. Met zacht gevoel der liefde zag zij vooruit, waardoor iemand tot hevigheid kon gebragt worden; en met de haar eigene scherpzinnigheid wist zij zulks af te wenden, zonder dat de tot toorn overhellende of ligtgeraakte het merkte. Dikwijls heb ik in haar deze fijne vrouwelijke, tot volkomenheid geoefende, Christelijke gezindheid bewonderd.

{==608==} {>>pagina-aanduiding<<}
Haar geduld was onvermoeibaar, onuitputtelijk. Bij de onophoudelijke smarten, die zij zoo vele jaren leed, bij de pijnlijke geneeskundige bewerkingen, die voor haar dikwijls noodzakelijk geoordeeld werden, aan welke zij zich ook zonder morren onderwierp, hoorde men nooit eene vrijwillige klagt uit haren mond. Wanneer men haar vroeg, gaf zij een kort antwoord, om geene onwaarheid te zeggen; maar dan ontweek zij meestal het spreken over haren eigen' toestand, en vroeg naar den welstand van andere personen, met zoo veel deelneming, alsof deze meer leden dan zij. Dikwijls sprak zij met de menschen, die bij haar waren, met de grootste minzaamheid en opgeruimdheid, over hetgeen voor hen belangrijk was; schoon zij eene pleister op de borst had, die haar blaren trok, en hare aanhoudende smarten vermeerderde.
En hare liefde! Deze was veelzijdig, alles omvattend, onvermoeid, gelijk paulus dezelve, 1 Korinth. XIII, beschrijft. Zij vertoonde zich niet slechts in ondersteunen, helpen, verblijden; maar ook even krachtdadig in toegeven, verdragen, ontzien, verontschuldigen, vergeven. Zoo als zij gaf, kon slechts de liefde geven; zoo als zij verblijdde, slechts de liefde verblijden. En zij gaf, verblijdde en hielp niet alleen door hetgeen zij zelve bezat; maar zij was de natuurlijke voorspraak voor elken armen ongelukkigen, onverzorgden. Zij sprak niet alleen de goederen, maar ook de begaafdheden, den invloed en de voordeelige betrekkingen van anderen ter hulpe aan. En zij bad zoo zacht, zoo innemend, zoo vriendelijk, dat men hare beden bezwaarlijk wederstaan kon. Voor den vreemdsten ongelukkigen bad zij, alsof zij zelve ongelukkig ware en voor zichzelve bidden moest. Nooit zag zij eenen splinter in het oog des broeders, der zuster; geen balk zou haar daarin zijn in het oog gevallen; en moest zij hem zien, dan wist zij elken zedelijk gebrekkigen met zoo veel deelneming als eenen zieken voor te stellen en te behandelen, dat men op hem niet toornig zijn kon, maar hem

{==609==} {>>pagina-aanduiding<<}
beklagen moest. Hoe zij haren man en kinderen behandelde; hoe zij de kiem der liefde, der Christelijke gezindheid bij hen opwekte, voedde, koesterde, en zich dan aan het groeijende boompje verkwikte; hoe hare lievelingen hare liefde vergolden, - hiervoor heb ik geene woorden. Dit moest men gezien hebben op eenen Kersavond (*) of eenen geboortedag. Zij maakte zalig en was zalig onder de grootste pijnen. En deze drie hemelgaven werden tot één door eenen Christelijken zin. Hiervan ging alles bij haar uit; daarop doelde al haar streven. Het vasthouden aan deze maakte haar zoo liefdevol, zoo geduldig, zoo zachtmoedig; en elke dezer gemoedsaandoeningen bragt haar nader aan haren Heiland.
Deze Christelijke zin maakte haar ook zoo demoedig, hield haar in zulk eene kinderlijke gesteldheid, dat zij niet wist, wat zij deed, en wie zij was; iets, waardoor zich de Christen-zin van elken anderen zedelijken zin onderscheidt. Ik zag haar menigen zwaren strijd strijden; maar naauwelijks ooit eenen zoo zwaren, als wanneer zij diep gevoelde, dat ergens hulp noodig was, en volstrekt niet zag, hoe hulp gegeven worden kon; iets, hetgeen haar niet zelden gebeurde, daar zich zoo vele menschen bij haar en haren man vervoegden. Het klamme angstzweet stond haar dikwijls gedurende zulk eenen strijd op het aangezigt. Hoe wél zal het haar zijn, dáár, waar alles in overeenstemming komt; waar de kracht van den Christen gelijk is aan zijne liefde, wijl deze liefde het onderpand van zijne toekomende kracht zijn moet; waar wij Hem zullen gelijk worden, die overal helpen kan, waar Hij helpen wil. Zalig was zij, die in den Heere leefde en in den Heere stierf, van nu aan, van het oogenblik hares zoogenaamden doods

{==610==} {>>pagina-aanduiding<<}
af; zij rust van alle hare smarten, en hare werken volgen haar na.

Op den 2den April dezes jaars, de klok 12 ure, stierf Doctor johan heinrich jung, genaamd stilling, Groothertoglijk-Badensche Geheime Hofraad, in het 77ste jaar zijnes ouderdoms, aan verval van krachten en de beginselen van borst-waterzucht. Zijn dood was gelijk zijn leven; werkzaamheid en rust, strijd en overwinning. Reeds vóór verscheidene weken had hij zijne tijdelijke en huisselijke aangelegenheden besteld, zijne papieren in orde gebragt, en de noodige voorzorg gebruikt, dat zij in geene vreemde handen kwamen, naardien vele harten, familie- en zelfs Vorsten-geheimen daarin geopend waren. Nu leefde hij geheel voor het oord, werwaarts hij spoedig zou verplaatst worden. Daarom bleef hij ook volkomen rustig bij het verscheiden van zijne getrouwe, door hem zoo innig geliefde gade. Hij wist toch, dat hij haar spoedig volgen zou, hetgeen ook na tien dagen gebeurd is. Veeleer was het hem aangenaam, dat zij zijnen dood niet moest overleven, waardoor haar buitendien zwaar lijden nog vermeerderd zou geworden zijn. In den nacht vóór zijnen sterfdag, toen hij voelde, dat zijn einde naderde, riep hij zijne vier aanwezige kinderen en drie kleinkinderen tot zich, liet hen om zijn bed knielen, vermaande hen nogmaals tot trouw aan den Heer, die zoo getrouw en zoo dikwijls zich zijns en hunner had aangenomen, zegende hen met het opleggen zijner zwakke handen, en sprak voor en met hen een hartelijk gebed, met zulk eene sterke stem, dat zij, die onder hem in eene lagere verdieping van het huis woonden, hem verstonden en daardoor gesticht werden. Nu rustte hij zacht tot 9 ure des voormiddags, toen benaauwdheden hem nog zwaar deden lijden. Eenige uren moest hij de bitterheid des doods smaken; ook hierin gelijk aan zijnen Heer, wien hij in zijn leven poogde gelijkvormig te wor-
{==611==} {>>pagina-aanduiding<<}
den. Maar nu ontsliep hij zacht en gerust; en deze rust was op zijn als 't ware verheerlijkt gelaat inzouderheid
eenige uren na zijnen dood, en ook nog de volgende dagen, zigtbaar. Op den 6den April, des namiddags ten 4 ure, werd hij ter aarde besteld. Vele zijner vrienden, uit allerlei standen, volgden de lijkkoets. Eene ontelbare menigte menschen was op het kerkhof verzameld, en weende bij zijn graf. Negen zangers, uit verschillende standen en alle drie de Christelijke gezindten, zongen de Cantate van haydn, op welke de bekende toonkunstenaar berger de volgende woorden gemaakt had:

In den schoot der aarde, in zachte armen rust hij, de brave. 
Engelen Gods omringen hem wakend, en waaijen hem koeling met hemelpalmen toe. 
Verlost van lijden, van aardsche smarten, lacht de zalige in zoeten slaap. 
Wél hem! Hij ruste in vrede des Hemels! Na korte beproeving, zien wij hem weder. 

De leeraar der Hervormde gemeente, de Heer Kerkeraad kulmthal, hield eene toepasselijke redevoering; trachtte te bewijzen, dat de nagedachtenis van den regtvaardigen, den braven Regent, Leeraar, Huisvader, altoos in zegening blijft, en dat de nagedachtenis van den nu zaligen ook zeker bij vele duizenden in zegening blijven zou.
Ja, zoo eindigde het werkzaam, weldadig leven op aarde van dezen man, door duizenden bemind, maar ook door menigeen', die hem niet persoonlijk kende, miskend, die sedert dertig jaren mijn vriend was in de eigenlijke beteekenis des woords, met wien ik het geluk had twaalf jaren te verkeeren. Inzonderheid in dezen laatsten tijd werd ik gewaar, dat hij, wel is waar, veel door zijne schriften, in welke eene Christelijk vrome gezindheid, vast geloof aan den Heer, voor wien hij leefde, en liefde tot alle menschen niet te miskennen zijn, maar nog veel meer door zijne gesprekken en briefwisseling, inzonderheid op lieden uit de hoogere stan-
{==612==} {>>pagina-aanduiding<<}
den, werkte. Hij werd door menschen van het geringste zoo wel, als het hoogste aanzien in de maatschappij, uit alle oorden van Duitschland, Zwitserland, en de meeste landen van Europa, bezocht. Buiten lavater, heeft misschien nooit een man, die in geene uitgebreide staatsbetrekkingen stond, eene zoo uitgestrekte, veelzijdige briefwisseling onderhouden, als hij. Hij vond een vertrouwen, hetgeen weinigen vonden en vinden; en dat niet slechts bij onnoozele, eenvoudige Christenen, maar bij de verlichtste, beschaafdste menschen uit alle standen, zelfs bij zeer geoefende en geslepene lieden der groote wereld, die hem de diepste geheimen hunner harten en familiën toevertrouwden. Ik zou voorbeelden van dit vertrouwen kunnen bijbrengen, welke iedereen verbazen, menigeen' ongeloofelijk schijnen zouden, indien de wereld zoo iets verdragen kon, en de bescheidenheid zijner kinderen de bekendmaking veroorloofde.
Menige verwarde familie-aangelegenheid bragt hij in orde, menigen nadeeligen familie-breuk heelde hij, menigen geheimen druk, die op familiën lag, nam hij weg, niet door slangen-voorzigtigheid alleen, maar inzonderheid door duiven-opregtheid, allermeest door het vertrouwen, hetgeen zijn gelaat iedereen' inboezemde, niet alleen hem, wien hij gelijk gaf, maar ook hem, wien hij in het ongelijk stellen moest. Wie weet, hoe vele honderden hij door gesprek en brieven van den dwaal-weg op den regten heeft teruggebragt! Eenige dagen na zijnen dood kwam er nog een man, die hem daarvoor danken en nog iets vragen wilde; hij was eeniglijk daarom herwaarts gereisd.
Het is waarlijk éénig in zijne soort, zoo als zijne persoonlijke tegenwoordigheid werkte. Ook kan ik geene woorden vinden voor hetgeen zijn gelaat en zijn gansche wezen uitdrukte. Gelijk die aangezigten het moeijelijkst te treffen zijn, in welke geene enkele eigenschap bijzonder uitkomt, wier karakter eene schoone verhouding tusschen kracht, wijsheid en liefde, werkzaamheid en rust, zelfgevoel en onderwerping is;

{==613==} {>>pagina-aanduiding<<}
zoo laat zich ook, hetgeen zulk een gelaat uitdrukt, het moeijelijkst beschrijven. Deze schoone vermenging van vriendelijkheid en ernst, van zucht tot mededeeling en geheimhouding, deze nederbuiging, niet die, welke zich vertoont door verzaking van zijne waarde bij minderen of bij aanzienlijken, maar deze kinderlijke eenvoudigheid en mannelijke grootheid, verhoogd en geheiligd door de uitdrukking van godsdienstigheid, van vrome gezindheid, trokken aller harten aan, schoon zij ook geheel anders dan hij dachten, en schoon zij zich ook het gevoel dezer eigenschappen niet bewust waren. Alle vooroordeelen verdwenen, zoodra men hem persoonlijk had leeren kennen, dikwijls zoodra men hem slechts gezien had. Het inwendig gevoel getuigde iedereen' oogenblikkelijk, dat jung tot vele dingen, die men van hem geloofde, niet bekwaam was; dat hem deze of gene dwaasheid, die men zelfs wel lopenlijk van hem had staande gehouden, nooit kon in den zin gekomen zijn. Een groot Vorst had de invoering zijner schriften in zijne staten laten verbieden, wijl men ze hem als dweepachtig en gevaarlijk had afgeteekend; hij hief dadelijk het verbod op, toen hij hem persoonlijk had leeren kennen, werd zijn begunstiger, en, men kan wel zeggen, zijn vriend. Ook durf ik wel verzekeren, dat mij nog geen hoofd meer gelijkend aan dat van christus, zoo als ik mij dit voorstel, is voorgekomen, dan het hoofd van den verheerlijkten, inzonderheid in zijne laatste oogenblikken, toen zijn binnenste vervuld was met uitzigten op de verbreiding van het rijk zijnes Heeren. De plaat, naar het bas-relief van dannecker, gelijkt hem het meest.
Zekere soort van menschen is het daarin onderling volkomen eens, dat de zalige een dweeper geweest is, omdat hij, zoo als men het noemde, een spookboek heeft geschreven, omdat hij naar de Openbaring de toekomst van jezus heeft willen berekenen, omdat hij - dit was zeker bij deze menschen zijne hoofdmisdaad - hoogeren invloed van jezus op de geloovigen, en onloo-
{==614==} {>>pagina-aanduiding<<}
chenbare werking van denzelven tot op dezen dag, staande hield. Indien de zalige geloofde, dat de geesten der afgestorvenen nog op aarde konden verschijnen, en bij zekere omstandigheden verschenen zijn, dan kon hij in dit geloof dwalen; maar het is ten hoogste gewaagd, stellig te oordeelen over datgeen, wat mogelijk of onmogelijk is in een rijk, van hetwelk wij slechts ééne soort, onzen geest, en dezen nog op verre na niet genoeg, kennen. Is zijne theorie niet bondig, dan staat zij hierin gelijk met vele andere theoriën, wier uitvinders men daarom echter geene dweepers genoemd heeft. Zijn vele, in zijne Theorie der Geestenkunde verhaalde, gebeurtenissen niet geschiedkundig bevestigd, of wel onwaar, dan heeft hij dezelve zeker niet genoegzaam onderzocht; en hierin is geene dweepeij. Deze ligtgeloovigheid, indien men het zoo noemen wil, stond overigens bij hem met iets zoo verhevens in verband, dat men niet wenschen mogt, dat hij ze niet bezat; met het schoon geloof namelijk, dat niet ligt iemand onwaarheden zeggen of iets overdrijven kon, wijl hij zelf tot zoo iets onbekwaam was. Indien de zalige de toekomst des Heeren naar de Openbaring wilde berekenen, zoo was dat, ook naar mijne overtuiging, eene dwaling, die men echter ook bij newton, bengel en vele geleerde Theologen vindt, welken niemand voor dweepers verklaren zal. De innerlijke bestaanbaarheid der wijze van berekenen van bengel zal intusschen niemand, der zake kundig, loochenen. Die naar een valsch
eenmaal een rekent, kan zeer bondig en kunstig rekenen; en een ander kan gemakkelijk door het scherpzinnige der wijze van berekenen medegesleept worden, wanneer hij de valschheid van het eenmaal een niet inziet. Algemeen, echter, hebben de ijverigste aanhangers van jezus dikwijls zijne toekomst naderbij geacht dan zij waarlijk is. Ach! wat iemand wenscht, gelooft hij zoo gaarne! Zeker, intusschen, zijn dezen den verwachten Heer welgevalliger, dan die zatten, tragen, sluimerenden, die altijd slechts zeggen: ‘De Heer vertoeft te

{==615==} {>>pagina-aanduiding<<}
komen,’ of ook wel denken, indien zij het al niet zeggen: ‘Waar is de belofte zijner toekomst? want van dien dag, dat de vaders ontslapen zijn, blijven alle dingen alzoo, gelijk van het begin der scheppinge.’ (2 Petr. III:4.) Indien de zalige eene voortdurende werking des Heeren op zijne geloovigen staande hield, dan heeft hij deze dweeperij(?) met paulus, petrus, joannes, ja met jezus zelven gemeen. Mijn verheerlijkte vriend was althans zoo weinig een dweeper, dat hij veeleer niet alleen door zijnen Theobald, en ook door vele opstellen in den Graauwen Man, voor dweeperijen van verschillenden aard waarschuwde, maar ook door zijne briefwisseling honderden van dweeperijen terugbragt, van welke niet ligt iemand anders hen teruggebragt zou hebben, op wien zij niet een zoo onbepaald vertrouwen gesteld hadden. Dikwijls zeiden zijne vrienden onder elkander: ‘Indien jung een dweeper is, dan schenke ons God vele zulke dweepers! Weldra zou men dan zien, of het met Christelijke godsdienstigheid en zedelijkheid beter of slechter stond dan tegenwoordig.’
Menschen, die den zaligen in het geheel niet kenden, hem beoordeelden naar het knorrige gezigt, waarmede eenige plaatsnijders hem valschelijk voorgesteld hebben, of die altijd eenen zeer godsdienstigen man voor een' knorrepot houden, hebben hem ook wel daarvoor verklaard. Maar daarover moesten zij, die hem kenden, glimlagchen; men vond niet ligt een' opgeruimder, in zichzelven vrolijker man. De verschillendste gezelschappen kon hij aangenaam onderhouden, en dezelve met vrolijkheid vervullen. Ook zou ik inderdaad niet weten, wie vrolijker zijn kon, dan een man met een rein geweten; met het bewustzijn van elken dag iets goeds te werken, ook in den kring van een goed, godsdienstig, met onuitsprekelijke liefde aan hem hangend huisgezin; geëerd en bemind van alle braven, die hem kenden; met het onwrikbaar, op vele ondervindingen gegrond, geloof, dat de Heer gunstig op hem nader-
{==616==} {>>pagina-aanduiding<<}
zag, overal, waar het noodig was, zich zijns aantrok, en zijn jezus, zijn Heiland was.
Naar de uiting van vele grondstell ingen in zijne schriften, hebben velen hem voor stijf en onverdraagzaam verklaard; en toch was hij het in 't geheel niet. Ofschoon hij ook het geloof aan vele (stellige) leeringen des Christendoms voor onontbeerlijk tot veredeling en gelukzaligheid des menschen hield, zoo sprak hij toch zeker geen streng oordeel uit over anderen, wien deze leeringen nog geene waarheid waren, misschien niet zijn konden, inzonderheid wanneer hij hen persoonlijk leerde kennen. En hierin was hij zichzelven altoos gelijk. Neen; het werd hem in de tegenwoordigheid van zoodanige menschen duidelijk zigtbaar, dat het meestal zedelijke, eerlijke, door anderen op dwaalwegen gevoerde, of met hunne inwendige behoeften onbekende wezens waren, die men eer beklagen dan veroordeelen moest. Tot mijne beschaming moet ik bekennen, dat ik dikwijls strenger over sommige menschen geoordeeld heb, dan hij.
Aan bijna drieduizend blinden, waaronder niet weinige blindgeborenen waren, heeft hij het gezigt wedergegeven. Nooit eischte hij iets voor zijne operatiën, behalve de reiskosten van welgestelden, wanneer hij eene bijzondere reis daarom doen moest. Van behoeftigen nam hij nooit iets; verzorgde daarenboven honderden met spijs, drank en ligging. Zijn hart was zigtbaar getroffen, wanneer hij eenmaal zeggen moest, dat hij niet helpen kon, inzonderheid wanneer de menschen van verre weg gekomen waren, hetgeen niet zelden gebeurde.
Thans is hij overgegaan tot den Heer, die regtvaardig oordeelt. Hij is zalig, omdat hij in den Heere stierf, van het oogenblik zijnes doods af. Hij rust van zijn (lastig) werk. Hem is een aangenamer, uitgebreider werkkring geopend. Zijne werken volgen hem na. Hij maait, wat hij hier gezaaid heeft. j.l. ewald.


{==617==} {>>pagina-aanduiding<<}

Levensberigt van den vermaarden Franschen treurspeler, François Joseph Talma.

François joseph talma werd te Parijs van welgezeten ouders geboren, welke niets verzuimden, om hem eene zorgvuldige opvoeding te geven. In het eerst voor de beoefening van een vak der heelkunde bestemd, bragt hij verscheidene jaren zijner kindschheid in Engeland door; maar toen hij, in eenen ouderdom van vijftien jaren, tot voltooijing zijner studiën, naar Parijs teruggekeerd was, werd hij, door het bezoeken van het Theatre Français, door de meesterstukken, welke op hetzelve gespeeld werden, en door de beroemde kunstenaars, welke dit tooneel opluisterden, met geestdrift voor de tooneelkunst vervuld. Hij had reeds eenige kundigheden verkregen, was in de Fransche en Engelsche letterkunde niet onervaren, en zijn ligchaamsgestel, hoewel niet van de sterksten, stelde hem in staat, om de hartstogten naar waarheid en ongedwongen uit te drukken. Eene middelmatige, eenigzins ranke, gestalte; regelmatige, naar de antieke vormen overhellende, gelaatstrekken, welke zeer bewegelijk waren; eene levende, maar zwaarmoedige, verbeeldingskracht, en eene bijzondere aandoenlijkheid der zenuwen, gaven hem, bij de beoefening zijner kunst, die gemakkelijkheid om zich op te winden, door welke alleen de tooneelspeler in staat wordt gesteld, om het karakter zijner rollen in te dringen en zich eigen te maken. Het volgende geval uit zijne jongelingsjaren is een bewijs dezer aandoenlijkheid. In de kostschool, waarin hij was, zoude door de leerlingen een treurspel voorgesteld worden. Hij zelf moest in dit stuk de laatste oogenblikken van eenen vriend beschrijven, die door deszelfs vader ten dood was veroordeeld. Door deze beschrijving werd hij zoo hevig aangetast, dat hij, gedurende de voorstelling, eenen stroom van tranen stortte; zelfs weende hij nog eenige uren na het einde des treurspels, en slechts met moeite kon men hem doen bedaren. Van dit oogenblik af had men over zijne
ware bestemming kunnen oordeelen.
Nadat zijne studlen geëindigd waren, keerde hij, voor eenige maanden, naar Londen terug. Eenige jonge Franschen, welke in deze hoofdstad zich bevonden, noodigden hem, zich

{==618==} {>>pagina-aanduiding<<}
met hen te vereenigen, om tot zelsvermaak eenige Fransche tooneelstukjes te spelen. Het nieuwe dezer onderneming wekte de algemeene oplettendheid, en zeer vele nieuwsgierigen van alle standen stroomden daarheên. Talma, hoewel nog jong zijnde, verwiers zoo veel goedkeuring, dat vele lieden van aanzien, en onder dezen ook Lord harcourt, zijnen vader zochten te overreden, om hem voor het Engelsche tooneel op te leiden. De vader, een liefhebber van het tooneel, gevleid door den aanleg van zijnen zoon, zoude misschien aan dit verzoek hebben toegegeven; ook was de jonge talma der Engelsche tale genoegzaam kundig, om zulk eene onderneming te durven aanvaarden; maar bijzondere omstandigheden bragten hem naar Parijs terug. De genegenheid, welke hij voor het tooneel had opgevat, bragt hem hier in betrekking met eenigen der beroemdste tooneelspelers van dien tijd.
Juist te dezen tijde liet de Regering de bekende Koninklijke Ecole de Déclamation oprigten. Talma trad hier op in de rol van Orestes, in de Iphigenia in Tauris. Het bijzondere vuur en de hartstogtelijkheid, waarmede hij deze rol vervulde, verbaasde alle aanschouwers. Aanstonds werd een bevel uitgevaardigd voor zijn début, en een jaar daarna, den 27 Nov. 1787, trad hij, in de rol van Seïde, in den Mahomed van voltaire, voor het eerst in het Theatre Français, op. Hij verwierf goedkeuring. Van dezen dag af begon hij zich tot kunstenaar te vormen. Hij poogde met de beroemdste geleerden, met schilders, beeldhouwers en kenners der oudheden, in betrekking te komen. Hij beoefende de geschiedenis, minder om de gebeurtenissen, dan wel om met de zeden, gewoonten en karakters van vermaarde personen bekend te worden. Hij zocht de ondheidkundige werken te leeren kennen, en bestudeerde inzonderheid de houdingen en bewegingen, welke de kunstenaars der oudheid aan hunne beelden gaven. Hij trachtte het maaksel hunner kleedingen op te sporen, en besteedde de grootste oplettendheid op het plooisel. Aldus gelukte het hem, de kleeding, welke op het Theatre Français geheel verwaarloosd werd, te hervormen. Hoewel hij in deze onderneming door de kenners en kunstenaars ondersteund werd, had hij echter bij zijne kunstgenooten zeer vele vooroordeelen te bestrijden, en veel kwaadwilligheid te verwinnen.
De Fransche omwenteling begon; staatstwisten vermeester-
{==619==} {>>pagina-aanduiding<<}
den alle harten; ook het Theatre Français bleef niet vrij daarvan; oneenigheid scheidde deszelfs leden, en talma, die nu reeds tot de eerste kunstenaars van het Fransche tooneel gerekend werd, rigtte, met vier zijner begaasdste kunstgenooten, een nieuw tooneel op in het Palais-Royal. Na eenige jaren, werden beide gezelschappen, onder de regering van het Directoire, weder vereenigd.
In deze gedenkwaardige omwenteling zag talma de geschiedenis van zijnen tijd, voor zijne oogen, tot een levend treurspel worden; hij was niet alleen getuige van, maar ook handelend persoon bij deze groote maatschappelijke stuiptrekking. Welk een leerrijk boek lag voor hem geopend! Hij zag staatsvormen ondergaan, en andere opkomen; alle hartstogten met elkander in strijd; razende redenaars, welke van de spreekgestoelten het volk opruiden; stoute eerzucht en groote talenten, welke van lieverlede uit den schoot dezer stormen opdaagden. Hij geloofde hier die mannen der aloudheid weder te vinden, welke bij de verwoesting der oude rijken eene rol hadden gespeeld, en welke hij zelf moest voorstellen. Zijne betrekking tot velen van deze personen gaf hem gelegenheid, om hunne hartstogten, en, door deze, de diepten van het menschelijk hart, na te sporen. Op deze wijze trok hij voordeel van die gebeurtenissen, welke, hoezeer verderfelijk voor duizenden, zeer leerzaam voor den wijsgeer, geleerde en kunstenaar waren.
Hij heeft napoleon als Officier, Generaal, Consul en Keizer gekend. Toen deze het opperbevel over het leger van Italië kreeg, hield talma met deszelfs echtgenoote josephine een kind ten doop. In alle standsverhessingen van napoleon werd talma met deszelfs bijzondere welwillendheid vereerd, en dikwijls bij hem toegelaten. Hij volgde napoleon naar de vermaarde bijeenkomst te Erfurt, en ontving daar van den Russischen Keizer en van den Hertog van Weimar aanzienlijke blijken van genegenheid. In Weimar werd hij aan het hof genoodigd, en hem ter eere werd de Don Carlos van schiller gespeeld. Ook in Julij 1813 volgde hij napoleon naar Dresden.
Talma stond in vriendschappelijke betrekking met alle personen van het Napoleontische hof. Het oordeel van napoleon over de menschen in het algemeen, en over vele merkwaardige personen der geschiedenis, heeft talma met

{==620==} {>>pagina-aanduiding<<}
voordeel weten te gebruiken; napoleon zelf heeft hem dikwerf tot voorbeeld gediend, want talma had gelegenheid, om denzelven in zeer gewigtige oogenblikken te bespieden; zijn gelaat, zijne gebaren, de toon zijner stem, alles was leerzaam voor hem.
Talma zag werkelijk gebeuren, wat men tot nu toe als avontuurlijk en overdreven in de geschiedenis had beschouwd. Nadat hij in het verloop van dat vijfentwintigjarig treurspel van zoo vele buitengewone gebeurtenissen getuige was ge weest en zulke buitengewone karakters had leeren kennen, werd hij overtuigd, dat het treurspel op het tooneel niet zoo verte buiten de grenzen der waarheid ligt, als men gemeenlijk gelooft, en dat, wanneer hetzelve niet altijd natuurlijk schijnt, de oorzaak daarvan niet ligt in de meesterlijke treurspelen der Franschen, maar wel in het onvermogen, om dezelven eigenaardig voor te stellen. Om deze reden heeft hij, met onvermoeiden ijver, getracht zich te beveiligen voor die overdrevene manier, waarmede tooneelkunstenaars meestal de helden vertoonen. Dezelven edel en eenvoudig voor te stellen, was zijn doel, zonder daarom in den toon der dagelijksche gezellige taal te vallen.
Eene hevige zenuwziekte, welke hem vóór tien jaren beving, was niet zonder nut voor hem, ten aanzien zijner kunst. De bijzondere gevoeligheid, verbonden met eene diepe zwaarmoedigheid, welke deze ziekte bij hem achterliet, stelde hem in staat, om in den geest zijner rollen nog dieper in te dringen, en gaf aan zijne stem eene grootere uitdrukking, eenen hoogeren graad van gevoel. Van nu af was hij dikwijls genoodzaakt, de losbarsting van zijn gevoel en van zijne aandoenlijkheid te matigen, in plaats van dezelven kunstmatig op te wekken. Sedert dien tijd heeft hij zelden eene aandoenlijke rol gespeeld, zonder wezenlijk tranen te storten. Dezelfde ziekte, welke dreigde hem in het graf te zullen slepen, is het tijdstip geworden, vanwaar zijne tooneelkunstige krachten hare geheele ontwikkeling hebben verkregen. De waarheid dezer opmerkinge wordt van alle kunstenaars bevestigd, en door niemand volkomener gevoeld, dan door talma zelven.
Talma is eerder van eene kleine dan groote ligchaamsgestalte; zijn gestel, niet zeer sterk, schijnt meer teeder dan krachtig, meer sentimenteel dan stoffelijk te zijn. Hoewel hij

{==621==} {>>pagina-aanduiding<<}
thans misschien vijftig jaren oud is, ontdekt men op zijn gelaat de blijken eener voormalige, krachtig geteekende schoonheid, en in zijne gelaatstrekken leest men de kracht zijner ziel. De geheele omtrek van zijn gezigt geeft dat ernstige, diepzinnige en donkere, ja tragieke te kennen, hetwelk hem, door de aanhoudende beoefening zijner rollen, is eigen geworden; maar deze donkere omtrek wordt door eene aangename bevalligheid niet alleen verzacht, maar uit de ineensmelting van deze twee uitersten ontstaat een waarlijk belangrijk gelaat: en in zijne, hoewel zeldzame, maar dan ook te sterker sprekende ligchaamsbewegingen, schitteren kracht en bevalligheid.
In gezelschap is talma zeer beminnenswaardig. Het is onmogelijk, eenvoudiger en bescheidener te spreken, te handelen en zich uiterlijk te gedragen, dan deze groote kunstenaar doet; het is niet mogelijk, toegankelijker voor een ieder te zijn, onaangezien zijne uitgebreide betrekkingen, onaangezien de dagelijksche bezoeken van vreemdelingen, welken de roem tot hem trekt, onaangezien zijne vele bezigheden en oefeningen. Men is waarlijk eenigzins verwonderd, in dezen kunstenaar, welken de verbeelding ook in de wezenlijkheid als een' Koning schildert, buiten het tooneel, eenen man te vinden, die zich voordoet als elk ander eenvoudig man van beschaving, vooral, wanneer men bij ondervinding weet, met welke verwaandheid en aanmatiging menig ander kunstenaar, zelfs van middelmatige en geringe verdiensten, zich gedraagt.

Iets, wegens den Franschen kluchtspeler, Brunet.

Deze tooneelspeler deelt den roem, welken hij door geheel Europa geniet, slechts met talma; zelfs kemble verklaarde, bij zijne terugkomst uit Frankrijk, dat brunet de eenigste tooneelspeler van dit land ware. En dezen roem geniet hij reeds langer dan twintig jaren; en altijd stroomt het publiek naar de voorstellingen, waarin het brunet en zijnen Jocrisse (eene soort van Arlequin of Truffaldin, waarvan men niet regt weet, of hij tot de gekken, dan wel tot de wijzen behoort) kan zien. Waarin bestaat deze aantrekkende kracht?

{==622==} {>>pagina-aanduiding<<}

Brunet bezit de kunst, om die domkoppig vernuftigen, die opzettelijk-onbedachte knapen, welke men in nieuwere tijden meestal Jocrissen noemt, met eene waarheid en vrijheid voor te stellen, aan welke, tot eene ware kunstvolmaaktheid, niets ontbreekt, dan meer duidelijkheid in de karakterschetsen. Hij weet de natuur tot in de fijnste punten op te vatten en te vertoonen; ook niet de minste beweging schijnt ongepast of strijdig met de eenheid van het karakter. Daarbij heeft zijn spel de verdienste, dat het, zonder alle uiterlijke middelen, zich eenig en alleen op die innerlijke werking bepaalt, welke eene tooneelkunstige voorstelling kan voortbrengen. Zonder uiterlijke beweging, spreekt hij dikwijls met de eentoonigheid van eenen stervenden; in toorn en in vreugde is zijn uiterlijk voorkomen niet anders, dan in het oogenblik, waarin hij, zijnen heer verwachtende, in slaap valt, - en juist hierdoor brengt hij de treffendste uitwerkingen voort. Alles is een zoo gelijkend afdruksel der natuur, dat men meent, overal soortgelijke verschijnselen te ontmoeten; en men vindt het onderhoudend en behagelijk, dezelven op het tooneel te zien verschijnen, daar zij, door volmaakte eenheid, tot een levendig geheel zijn verbonden. Maar deze eenheid bereikt brunet niet op den gewonen weg der kunst, maar wel door eene bijkans tot verzadiging beoefende routine, welke bij hem eenen trap van doelmatigheid en verband heeft verkregen, waartoe zich anders alleen de kunst kan verheffen.
Binnen dezen naauwen kring, echter, is brunet ook beperkt, en hier is hij altijd dezelsde onnoozele, en altijd op dezelfde wijze, maar in verschillende betrekkingen. En, bij al deze eentoonigheid, gaat er geen woord uit zijnen mond, hetwelk niet door een luid lagchen gevolgd wordt. Waarin de ware reden hiervan ligt, zoude men niet ligt kunnen bepalen.
Onder buonaparte, echter, heeft brunet ook eene staatkundige rol gespeeld. Terwijl alles, aanzienlijk en gering, voor den alvermogenden zich boog, waagde het brunet alleen, als een levende pasquino, den dwingeland door onophoudelijke vernuft-steken, woordspelingen en puntdichten te hekelen; en de overweldiger van Europa, welken deze herhaalde hekelingen eindelijk onverdragelijk werden, waagde zich niet aan dezen tooneelkunstenaar, welken zijne

{==623==} {>>pagina-aanduiding<<}
braafheid en de roem zijner bekwaamheden tot beukelaar dienden, en die de lieveling des volks was. Langen tijd vergenoegde men zich met verwijten en bedreigingen, welke brunet dan des avonds weder zoo geheel vergeten had, dat hij er gedurig nieuwe verdiende. Wanneer hij het te erg had gemaakt, en wanneer niets meer hielp, bragt men hem aanstonds na de voorstelling, voor korteren of langeren tijd, in de gevangenis. Dan vergaderde de menigte op zijnen weg, en omsingelde hem met blijken van goedkeuring; hij echter zeide dan vriendelijk: Faites-moi place, Messieurs, je vais en prison.

De hovelingen.

(Naar het Fransch van lemontey.)

Het was op het einde der vijftiende eeuwe, dat hendrik VII den troon beklom, nadat hij - volgens de gewoonte van zijnen tijd - zijnen voorganger om het leven gebragt had. Hoewel hij een dwingeland, dweeper en gierigaard was, noemden hem echter de sraaije vernusten van Londen den salomo van Engeland. De Salomonische wijsheid van dezen Vorst bestond echter alleen daarin, dat hij eduard plantagenet, de laatste spruit van het Torksche geslacht, in eene gevangenis wél bewaarde; welke wijsheid vele ontevredenen in de Provinciën verwekte, alwaar men zich eerder door hartstogten laat wegslepen.
De Engelschen waren te dien tijde onbestendig en ligtgeloovig, onkundig en wreed; maar, daar men van de menschen niet meer kwaads moet zeggen dan zij verdienen, moet ik er tot mijn groot leedwezen bijvoegen, dat zij geene wijsgeeren waren. Dit wist een Monnik in Oxford, genaamd richard simon, zeer wel, toen hij het plan beraamde, om hun, op zijne wijze, dien Vorst terug te geven, wiens gevangenis zij betreurden. Zulk eene gewaagde onderneming was maar een spel voor dezen listigen, welken reeds zijn kleed voor elke straf beveiligde. Heer over geheel Engeland, wanneer zijn plan gelukte, en teruggeëischt door den Paus, wanneer het slecht uitviel, waagde de Monnik daarbij niets meer, dan de Goden van homerus, toen deze elkander klopten.

{==624==} {>>pagina-aanduiding<<}

Te dien tijde leefde in Oxford een man, genaamd synmel, een Bakker van beroep, de echtgenoot van eene dweepster, bij ongeluk, en de vader van eenen lieven jongen, bij toeval. De Monnik simon, welke de Godspraak van dit huisgezin was, beschermde den man, bestuurde de vrouw, en beminde het kind met eene bijzondere teederheid. In deze duistere huishouding, nu, vond zijn listige geest het middel, om zijn vaderland te hervormen.
Onder het voorgeven eener reis, verzocht vader simon de ouders, om hem den kleinen synmel mede te geven. Dit werd toegestaan, en hij vertrok met den jongen. Maar naauwelijks was hij in het klooster van het naburige Graafschap aangekomen, toen hij aan de ouders schreef, dat de Voorzienigheid over hunnen zoon beschikt had, en dat dezelve in eene rivier verdronken was. Hij verzelde deze logen met eene fraaije preek over de zwakheid van het vleesch, waardoor vrouw synmel zoodanig getroffen werd, dat zij niet éénen traan vergoot, en dat niet één blaadje van de rozen op hare wangen verwelkte; terwijl evenwel haar man ontroostbaar was.
De Monnik had goede redenen, aldus te handelen; dit kind moest eerst sterven en vergeten worden, voordat zijne staatkunde aan hetzelve een nieuw leven konde bezorgen. Met het vaste voornemen, om aan de Engelsche natie den vermeenden zoon eens Bakkers voor den verdwenen Prins eduard te geven, zocht hij zorgvuldig alle blijken dezer gewaagde gedaantewisseling te vernietigen. Bovendien matigde zich de Monnik, bij deze groote onderneming, niet meer roem aan, dan hem toekwam, en dankte den Hemel daarvoor, dat deze zich verwaardigde, zijn eerste medehelper te zijn, omdat dezelve aan het gelaat van den jongen synmel de voornaamste trekken van het geslacht der plantagenets had medegedeeld; het zij nu, om door deze gelijkheid de Koningen te vernederen, of de Bakkers te verheffen.
Simon hield zich onvermoeid bezig, om zijnen leerling te volmaken, en een Koningskarakter op eenen Janhagelstam te griffelen. Hij begon daarmede, hem op zijne eigene manier te onderwijzen, zonder een van die boeken te hebben gelezen, welke, in verschillende tijden, over de opvoeding van eenen Vorst geschreven zijn, en verkoos tot ondermeester bij zijne Majesteit den klokluider des kloosters, een oorspronkelijk

{==625==} {>>pagina-aanduiding<<}
genie, dat de toonkunst bij zijne klokken en de wapenkunde bij de geschilderde glasruiten der kerk geleerd, en, alleen door zichzelven, het zoo verre gebragt had, dat hij lijksteenen en praalgraven, tot volkomen genoegen van den Adel in het dorp, teekende.
Dit was de man, met welken simon de opvoeding van den jongen synmel deelde; echter behield hij de staatkunde voor zich, en liet aan den klokluider de wetenschappen, de zedeleer, de kunsten en de overige kleinigheden der opvoedinge over.
Onder zulke leermeesters maakte synmel verbazende vorderingen. - Hij is volmaakt! riep de klokluider. - Maar al te zeer, hernam simon, die verder dacht; zijne leerzaamheid doet mij schrikken. Wie zal aan zijne hooge geboorte gelooven, wanneer hij geene behoefte gevoelt, om te bevelen, of om lastige lieden te verwijderen. Onze kweekeling is nog niet dichterlijk genoeg voor eene omwenteling. - Laat mij maar begaan, hervatte de klokluider; een weinig onbeschaamdheid leert de mensch ligt; daartoe is één voorbeeld voldoende. - Hij bragt den jongen synmel in een Bureau van Douane, en na twee bezoeken was hij volmaakt.
Na alle deze voorbereidingen begon simon den knoop zijner slaatslisten te ontwikkelen. In het eerst verspreidde zich een dof gerucht, dat Prins eduard uit zijne gevangenis ontkomen was. Synmel en zijn geleider verschenen spoedig en geheimzinnig in de verschillende burgten der Graafschappen Warwick en Leicester. De verbeeldingskracht en het gerucht, deze getrouwe helpers van het bedrog, vatteden deze verschijningen weldra op, strooiden ze uit, en maakten ze vruchtbaar. Na eene maand had wel niemand nog den jongen held gezien, welken de Hemel zelf uit deszelfs gevangenis bevrijd had, maar elkeen geloofde hem gezien te hebben. - Hetgeen waar is, blijft waar, hoezeer wij ons ook daartegen verzetten; maar hetgeen wij droomen, is ons eigen maaksel.
Maar deze inwendige drijfveren waren niet de eenigen, welken de Monnik in beweging bragt. Reeds was de getrouwe klokluider als gezant naar die Hertogin van Bourgondië afgevaardigd, welke, door haren onverzoenlijken haat tegen hendrik VII, den bijnaam van De juno des Konings van Engeland verkreeg. Margariet zelve had reeds te dikwijls van de fabel eens synmels gedroomd, om dezel-
{==626==} {>>pagina-aanduiding<<}
ve niet aanstonds te gelooven. Oogenblikkelijk verkocht zij hare sieraden, kocht een klein Duitsch leger van de beste soort, en zond hetzelve aan haren doorluchtigen Neef, den Prins eduard. Zij zond hem ook vier der beruchtste misnoegden van Engeland, welke naar haar hof waren gevlugt. Zij gelastte dezelven, de Ministers des jongen Konings te zijn, hem te helpen om het welzijn van zijn volk te bevorderen, en zoo als de gewone spreekwijzen bij elke troonbeklimming verder luiden.
Synmel sprong van blijdschap, toen hij hoorde, dat hij zulk eene hooge verwante had; maar simon sprong niet. Het Duitsche leger kwam hem wel te pas - want dat slaat maar toe, zonder redeneren - maar die vier Ministers gaven aan zijne eerzucht eenen geweldigen stoot. Er konden naauwelijks geduchter mededingers gevonden worden, dan deze vier.
De eerste was de oude Graaf van kilmar, een ernstig, voorzigtig en zwaartillend man, door eerzucht opgeblazen en door arbeid afgesleten, welks fijnheid, vastheid en verhevene slapeloosheid alle hoven van Europa genoegzaam kenden.
Na hem kwam de onde Bisschop van norwich, diepzinnig, minzaam, en geëerd alsof hij reeds dood ware; een man, welken de milde natuur eenen korten, zuchtenden adem, een altijd in tranen zwemmend oog, en eene eerbiedwaardige bleekheid had gegeven.
En wie heeft nooit van den derden hooren spreken? Het was de onvergelijkelijke Kanselier broughton, de altijd vurige donderaar van het spreekgestoelte, een ijverig, geleerd en spitsvindig redenaar, die even geschikt was om eene vergadering van geestelijken te beheerschen, als om een oproer van matrozen te beteugelen; een man, die bedwelmde wanneer hij niet overtuigen kon, loog zonder blozen, en acht uren achtereen sprak zonder drinken.
De vierde, de schoone lovel, mogt, zonder vermetelheid, deze beroemde mannen verzellen. Dezen zoon van herkules en de Bevalligheden, dezen stevigen rijder en hemelschen danser kwam niemand bij in de regeling van feesten. Hij werd van het gemeene volk bijkans aangebeden. Elke partij, welke hij koos, werd aanstonds ook door de helft van Engeland verdedigd. Margariet kon hem niet

{==627==} {>>pagina-aanduiding<<}
zien vertrekken, zonder te zuchten; en zulk een zucht is meer waard dan een groot lofdicht.
Simon begreep zeer wel, dat hij zijne onderneming meer zoude benadeelen dan bevoordeelen, wanneer hij voor deze mededingers de baan sloot; ook deed hij niet gaarne anderen kwaad, wanneer zulks hemzelven nadeel toebragt: daarom besloot hij de gelegenheid af te wachten, welke zij zelven hem zouden geven, om hen, op eene onschuldige wijze, te verderven. - Tot het behagen van een stuk is de keuze des tooneels even noodzakelijk als de titel; en menig stuk werd in de hutten uitgefloten, hetwelk in de paleizen werd toegejuicht. Eenige overdenkingen op dit punt bepaalden simon, om Ierland tot het tooneel zijner ontwerpen te maken.
Hij reisde dus met zijnen kweekeling naar Dublin. Zij reisden niet als vervolgde vlugtelingen, maar veeleer als wraakengelen des Hemels. Het was een vermaak om te hooren, hoe de jonge, vijstienjarige synmel, met zijn onschuldig gelaat, de geheele genealogie der plantagenets opzeide, en welke anekdoten hij van het hof van eduard IV, en van zijne eigene gevangenis, verhaalde. Welk eene geestdrift! Welk een toestroomen des volks van alle zijden! Hoe vele eeden van getrouwheid, medelijden en teederheid! - Kortom, hunne reis geleek eenen zegetogt. Maar de luisterrijkste zegepraal wachtte hen in Dublin; eene stad, waarin men, wat rede betreft, meer Ier is, dan in alle overige.
Zij waren naauwelijks drie dagen in deze stad, toen eene talrijke menigte volks voor het raadhuis vergaderde, en met een onstuimig geraas begeerde, den Prins te zien. Synmel werd op eene bank geplaatst en door vier matrozen gedragen, en bekoorde de menigte door het naïve zijner logens. Een uit het volk riep: Prins! gij zijt warm; drink! en reikte hem een glas malvoisie-wijn toe. Aanstonds gaf simon den Prins eenen wenk, en deze sloeg den persoon het glas uit de hand, en viel zonder bewustzijn ter aarde neder. o List! o wonder! Men herinnerde zich terstond, dat de Hertog van clarence, des Prinsen vader, in een vat malvoisie verdronken was. De afkeer, welken synmel op het gezigt van dezen wijn gevoelde, was een bliksem des Hemels, een schreeuw des bloeds, en elke tegenwerping moest voor deze kinderlijke flaauwte wijken.
Kort hierna trad eene menigte vrouwen in de zaal, met

{==628==} {>>pagina-aanduiding<<}
eene kroon van gepolijst koper, welke de beschermvrouw der naburige kerk haren veelgeliefden eduard VI zond. Twintigduizend getuigen waren gereed met hun leven te bevestigen, dat het standbeeld van eduard V van deszelfs voetstuk afgeklommen zij, en de kroon van het hoofd hebbe genomen. - Synmel wordt met algemeene toejuiching tot Koning uitgeroepen, en door de geheele stad op de handen gedragen, onder het blijde gejuich der menigte, welke zich met hare eigene dwaasheid vermaakt. Spelen, feesten en verlichtingen volgen onophoudelijk op elkander. Nooit was er eene vrolijkere wanorde, nooit eene vermakelijkere regering. Maar helaas! deze staatkundige vastenavonden zijn van korten duur. De menschen, welke zoo veel moeite doen voor hun vermaak, zullen nooit consequent genoeg zijn, om eene regt dwaze en tevens duurzame bacchanalische regering te vestigen. Voor het overige moet men toestemmen, dat eenige saturnalische eeuwen voor onze droevige tijden regt heilzaam zouden zijn.
De achtste dag der seesten eindigde met het ontschepen des Duitschen legers. De vier afgezanten van margariet vertoonden zich niet aanstonds. Elk van hen wenschte de lieveling des Konings te worden, haatte de drie anderen en omhelsde dezelven teeder. Hebt gij wel eens, na eenen regen, eene kat over de straat zien loopen, hoe zij, met hare pooten, omzigtig de naauwelijks wit gewordene punten der steenen zoekt? Aldus en nog komieker is de verlegenheid eens hovelings, die op ééns te midden van eene vreemde luchtstreek en onder nieuwe menschen geworpen wordt, en overtuigd is, dat zijn geheele geluk van den eersten stap afhangt, welken hij doen zal.
Zonder afspraak, lieten de vier Ministers bij den eerwaarden Pater simon om eene geheime bijeenkomst verzoeken, welke hun ook, op verschillende uren, werd toegestaan. Hun plan was, den Monnik voor zich te winnen, en hem dan weg te jagen; en vooral, om door hem het karakter en de zwakheden des Konings te leeren kennen, hetwelk altijd het hoofdoogmerk der belangzuchtigen is. Maar, het zij nu, dat de Monnik, nog listiger dan zijlieden, eene grap met hen wilde hebben, of dat diepere inzigten hem daartoe bepaalden, hij schilderde voor deze heeren, in vertrouwen, de tegenstrijdigste tafereelen. Het was de belijdenis van den vos.

{==629==} {>>pagina-aanduiding<<}

De Koning is een geheel volmaakt mensch, zeide simon tot den Bisschop van norwich; maar het ongeluk heeft hem tot den drank verleid, en elken dag is hij regelmatig even dronken als elk opregt Engelschman. - De Bischop dankte, en ging zachtkens brommende henen: Men moet dus drinken!
De Koning is een geheel volmaakt mensch, zeide simon tot den schoonen lovel; maar het verdriet heeft hem ziekelijk gemaakt, en de vochtigheid zijner gevangenis heeft hem zoodanig de jicht door het ligchaam gejaagd, dat wij tot nu toe vergeefs gepoogd hebben, hem daarvan te bevrijden. - De schoone lovel overlegde voor het eerst in zijn leven, en begon te twijfelen, of de gezondheid wel iets goeds zij.
De Koning is een geheel volmaakt mensch, fluisterde simon den Kanselier broughton in het oor; maar hij is ontzaggelijk bedeesd, waarvan een belagchelijk en niet meer te genezen stotteren oorzaak is. - De redenaar zeide bij het heêngaan tot zichzelven: Het ware eene groote lompheid, wijzer te willen zijn, dan zijn Heer.
De Koning is een geheel volmaakt mensch, zeide simon tot den Graaf van kilmar; maar hij is nog regt kinderachtig. Hij kan slechts lieden van zijnen ouderdom bij zich verdragen; en zelfs mij laat hij dit somtijds duidelijk gevoelen. - De oude Graaf ging henen, en zeide, terwijl hij met voet en stok op den grond stampte: Goddam! ik moet weder jong worden; ik wil naar eene min omzien.
Deze eenzelvigheid in het gedrag der vier hovelingen was een gevolg hunner natuur. Zulke zielen worden door een fijn instiukt geleid. Daarom gedraagt zich, in soortgelijke omstandigheden, de een als de ander, en naar dezelfde onveranderlijke grondbeginselen, naar welken de spin hare draden trekt en de oester hare schelpen vereenigt. Simon, die met deze theorie bekend was, liet den Koning eene afkondiging onderteekenen, waarin de Ministers benoemd waren, en de dag hunner voorstelling bepaald werd. Kilmar werd tot Bestuurder der Schatkist, broughton tot Minister van Justitie, lovel tot Opziener der Heffingen, en de Bisschop van norwich tot Groot-Aalmoezenier benoemd. In deze vier benoemingen vond de Koning het middel, om het geld der goeden en het leven der boozen te winnen, op deze wereld zich staande te houden en zich voor de andere te beveiligen; hetwelk ongetwijfeld een regt eerlijk bestaan verzekert.

{==630==} {>>pagina-aanduiding<<}

Simon droeg zorge, dat de voorstelling der Ministers met de meeste pracht zoude plaats hebben. De Koning glinsterde op zijnen troon van onechte steenen. Aan deszelfs voeten zat de vrome Monnik, en nam het gelaat eens Opperpriesters van eenen anderen joas aan. De begeerte, om de gelukkigen te zien, welke tot zulke hooge waardigheden verheven waren, was zoo groot, dat de zaal met eene verbazende menigte menschen was opgevuld. Het gezigt was overheerlijk, de oplettendheid buitengewoon, en de stilte bewonderenswaardig.
De Kamerheeren meldden den Graaf van kilmar aan, en ziet daar! er trad een dansend jong Heertje binnen, dat alle Dames belonkte. Zet dezen Page voor de deur! riep de Ceremoniemeester. - o Verrassing! het was kilmar zelf, overdekt met alles, wat de mode sierlijks verzonnen had. Hij had zich blonde, golvende lokken aangelegd, zijne wangen opgeblazen, zijnen buik gesnoerd, en met de schoonste vleeschkleur de holten van zijn aangezigt oversmeerd. Zijn neus - dien hij gaarne korter zoude gemaakt hebben - was het éénige oude overblijffel, hetwelk uit deze algemeene wedergeboorte nog eerwaardig uitstak. Kortom, men kon deze figuur zeer gepast met dien nachtvlinder vergelijken, welken de natuurkenners Doodgraver heeten. De geschilderde Minister naderde den troon met eene betooverende levendigheid, liet eenige woorden glippen, waaraan wel de helft der medeklinkers ontbrak, en zeer verheugd, dat hij den Vorst had zien glimlagchen, viel hij op eenen, voor hem geplaatsten, zetel neder, en speelde met de beeldtenis eener Dame, welke aan eene gouden keten om zijnen hals hing.
De aanschouwers waren nog niet van hunne verbaasdheid, over deze zeldzame herschepping, hersteld, toen men den Groot-Aalmoezenier aanmeldde. De menigte viel op hare knien, om den zegen van dezen eerwaardigen, in 't voorbijgaan, op te vangen: maar de Prelaat was zeer verwijderd van daaraan te denken; want, wantrouwende aan zijne kunst van nabootsing, had hij zoo veel druivennat binnengestort, dat deszelfs overwegende kracht niet meer twijselachtig was. Zijne kleederen, welke onordelijk om zijn lijf hingen, bedekten hem naauwelijks. De zuchten, welke hij als naar gewoonte loosde, hadden niet meer dien reuk van heiligheid, welken de vreme zielen anders gretig opvingen; en de robij-
{==631==} {>>pagina-aanduiding<<}
nen op zijn gelaat deden den grond, waarop zij rusteden, nog bleeker uitzien. Hij waggelde her- en derwaarts in de zaal, prevelde onverstaanbare woorden van keuken en kelder, liet voor het oog des Konings een spel kaarten uit zijne mouw vallen, en werd eindelijk, niet zonder moeite, in eenen leuningstoel geplaatst, waarin hij het slot van een liedje neuriede, hetwelk niets dan drinken en vrolijkheid ademde.
Het binnentreden van brouhton gaf eenen ademtogt van hoop. - Maar welke verbazing! Die dappere strijder op he veld der welsprekendheid naderde zoo bedeesd als een lid der Oppositie-partij, welke zich daags te voren aan het Ministerie verkocht heeft. Hij opende den breeden mond, maar er kwam niets uit. Eindelijk spande hij alle krachten in, en stotterde het een en ander, hetgeen niemand verstond. De woorden bleven tusschen zijne tanden zitten; de tweede lettergreep wilde den eersten niet op den behoorlijken tijd volgen, en toch drong zich de derde reeds met eene ongeloofelijke snelheid voor. Hij eindigde zijn lang stotteren met twee volzinnen, welke een algemeen gelach verwekten.
Synmel genoot daarbij een Koninklijk vermaak; de aanschouwers zwoeren, nooit meer de faam te gelooven; maar niets evenaarde den toorn der drie Ministers, toen zij, tegenover elkander zittende, uit hunne verschillende rollen ontwaarden, dat zij bedrogen waren! Zij vestigden grimmige oogen op den Monnik, wiens honend grimlagchen hun scheen te zeggen: Ik wilde beproeven, mijne lieve vrienden, hoe verre de heersch- en eerzucht eenen ernsthaftigen, eenen heiligen, en eenen wijzen zouden kunnen brengen.
Intusschen waren de vrouwen reeds op de banken geklommen, om den schoonen lovel beter te kunnen zien. Hij verscheen, van het hoofd tot de voeten in doeken, kussens en bontwerk gewikkeld, als een halsdoode, toen op eens een verward gedruisch van buiten de oplettendheid der geheele vergadering tot zich trok. Het volk had eenen koerier van zijn paard getrokken, en sleepte hem voor den troon, zonder hem tijd te laten, adem te halen, of zijne laarzen uit te trekken. De arme man was zoo buiten adem, dat hij niet spreken kon. De nieuwsgierigheid der aanwezigen was onuitsprekelijk, en vertraagde door haar ongeduld nog datgene, wat zij wenschte te vernemen. Toen de koerier eindelijk weder lucht kreeg, klonk de tijding uit zijnen mond, dat

{==632==} {>>pagina-aanduiding<<}
hendrik VII met haastige schreden naderde, dat hij een leger tot voldoend bewijs, en eenen anderen eduard als voorwerp van overreding medebragt.
Op deze tijding, waardoor het kluchtspel der hovelingen een einde nam, ontstond eene algemeene verwarring. De dapperen zochten hunne wapenen, en de bloodaards spraken zoo fraaije woorden, dat de Spartaansche jongelingen zich dezelve niet behoefden te schamen. - Ik zoude thans eene schoone gelegenheid hebben, om eenen veldslag te kunnen beschrijven; dan, daar zulke moordtooneelen in onze eeuw niets nieuws zijn, zal ik maar eenvoudig melden, dat het leger van den onechten eduard door dat van den echten hendrik VII geheel vernietigd werd.
De vier Ministers vlugtten nog dien zelfden dag, ten gevolge van hun bewonderenswaardig instinkt. Allen werden gedood of gevangen genomen. Zij, die door het vijandelijk zwaard niet werden afgemaakt, wachteden bevend het vonnis of de genade huns Meesters. De Monnik simon keerde naar zijn klooster terug, om daar verder, in het klein, listen te smeden. De schurken kwamen er gelukkig door; de braven werden gehangen, en synmel werd keukenjongen bij den nieuwen Koning.
Aldus gaf de Hemel aan het geslacht van lancaster eenen troon en roem; aan dat van synmel eenen haard en rust.

Dank-adres van Germania aan Gallia, en antwoord der laatste.

(Naar het Hoogduitsch van t.h. friedrich.)

Dierbare Zuster!

Wel zijt ge mij eene dure (dierbare) Zuster! niet van wege de kleine geldsommetjes, welke uwe zusterschap mij kostte; want, lieve Hemel! wat toch zijn alle Contributiën, Requisitiën, en uitgaven voor uwe artikelen van Luxe, bij die ontelbare weldaden, waarmede gij niet ophoudt mij te overstelpen: het is veeleer het gevoel der innigste dankbaarheid, welke u dit zoete bijwoord wijdde.

{==633==} {>>pagina-aanduiding<<}

Veelligt zult gij het weder op rekening van mijn Noordelijk phlegma stellen, dat mijn dankgevoel zich tot heden in geen formelijk Adres lucht verschafte: doch het is maar al te waar, dat de eigenlijke grond dier achterlijkheid in mijne toenmalige onmondigheid gelegen was. Thans, daar gij mij eindelijk de tong ontbonden hebt, en ik in staat ben, mij, met eenige vaardigheid en elegantie, in menschelijke, dat heet in Fransche, spraak uit te drukken; thans, daar mijn verstand dien graad van rijpheid heeft bekomen, dat ik vermag in te zlen, dat in een paar regels der Pucelle of Porcelle d'Orleans meer wijsheid is besloten, dan in de droomerijen van eenen leibnitz en kant, en meer poëzij, dan in al de sottises van zekeren Monsieur de squilaire (schiller): thans is eindelijk het tijdstip daar, dat ik de uiting mijner dankbaarheid niet langer kan bedwingen.
Ja, dierbare, innig vereerde Zuster! gij alleen zijt het, die mijne kinderen uit het slijk der barbaarschheid hebt getrokken, waarin zij sinds eeuwen versmachtten. Zonder u lagen zij nog in hunne wouden op beerenhuiden uitgestrekt, en dronken hunnen zuren eikeldrank; terwijl zij thans, op weelderige sofa's rustende, liqueur, chaud d'eau, bouillon en limonade slurpen. Gij voerdet fraaije zeden, wetenschap, kunst en spraak bij hen in. U alleen hebben zij het te danken, dat men hen thans met eenig regt onder de menschen telt.
Doch, laat mij eenige uwer hoofdweldaden opsommen.
Gij waart het, die mijne ongepolijste Heeren-zonen in geslepene Messieurs herschiept, en linksche plomperds in geoefende petitmaitres en aimables roués vervormdet, die met beminnelijke frivolité en libertinage gesuikerde ontuchtigheden weten toe te dienen, en door uitgezochte fleurettes onschuldige meisjes te verleiden. Gij waart het, die mijne gehuwde dochters van stijve en vervelende Huisvrouwen in vrijpostige en onderhoudende Dames veranderdet, welke in hare coteries met vaardige tong en verwonderlijke routine de fijnste equivoques debiteren, en in de goddelijke kunst van hare mannen te beheerschen en te duperen het meesterschap bereikt hebben.
Gij waart het, die uit mijne ongevormde, eenvoudige en stilzwijgende jonkvrouwen vernuftige, belezene en ervarene Demoiselles hervoorttooverdet, die er op afgeregt zijn, achter den rug van vader en moeder billets-doux toe te steken, liai-
{==634==} {>>pagina-aanduiding<<}
sons aan te knoopen, en rendez-vous te geven. Gij onderweest haar in de kunsten en handgrepen der coquetterie, waardoor zij in staat zijn liefde te liuichelen, en de mannen te verwarren en te verstrikken. Gij gaaft haar, in stede van het boersche schaamrood, hetwelk te voren alleen hare wangen kleurde, het kunstige rouge, dat goedkoope surrogaat der schaamte, hetwelk zij in elke Apotheek kunnen koopen.
Zoo ook weet gij de plomp- en hardheid mijner zeden en sprake overal te verzachten en te polijsten, en, mijner kinderachtige waarheidmin, die zoo gaarne alles bij den regten naam noemde, ten trots, ieder ding, zelfs het leelijkste en morsigste, derwijze met een manteltje te omhangen, dat de schaamte niet meer daarvoor behoeft te blozen, het geweten niet meer te verschrikken, en het zedelijk gevoel niet meer terug te deinzen.
Eene morsige uitdrukking noemt gij eene equivoque, onknische scherts een bon mot, eorschending persifflage, verleiding badinage of bagatelle, een schelmstreek een coup fin; een bon homme weder is bij u een domkop. Valsch spelen heet bij u corriger la fortune; landverweldiging, zich arronderen. De dieven helpt gij met den vernuftigen titel van chevalier d'industrie, de koppelaars met den teederen bijnaam van postillon d'amour, uit het gedrang. Echtbreuk noemt gij cour maken; liederlijkheden, galanteriën. Merk het dus aan als eene welgemeende uitdrukking der teederste Nationale dankbaarheid, dat mijne kinderen één uwer kostbaarste geschenken, uit de laatstgenoemde voortspruitende, met uwen eigen' naam bestempeld hebben. Reeds daardoor alleen zijt gij bij hen vereeuwigd.
Hoe krachtig zijt gij verder tot verbetering des gezelligen levens werkzaam geweest! Hoe kwijnend en vervelend zouden de uitspanningen mijner kinderen zijn, zonder uwe thées dansants, bals, assemblées, ressources! zonder uwe menschenzaligende inrigtingen, waar zij de zelfverveling, waartoe zij nu eenmaal gedoemd zijn, deels in den tuimel eener Française of Quadrille verstikken, deels, met een mengsel van theewater en geestrijke poespas verdund, lepelswijze binnenflurpen!
Hoe liefderijk leerdet gij hun den tijd, dien lastigen vijand des menschdoms, dooden, daar gij het l'hombre, pharao, enze et demi, vingt un, rouge ou noir en al die edele spelen

{==635==} {>>pagina-aanduiding<<}
bij hen invoerdet, waaraan zij spelende hun geld, hunne ligchaams- en zielerust opofferen! - Hoe zegenrijk werktet gij op de verfijning des Duitschen Adels, daar gij die domme eerlijkheid, welke hij eertijds in woord houden en schulden betalen deed blijken, in dat point d'honneur herschiept, hetwelk in schulden maken en niet betalen zoo glansrijk schittert!
Ontvang, eindelijk, mijnen warmen dank voor al die onschatbare uitvindingen, waarmede gij het rijk der Luxe en der Mode onder mijne kinderen hebt uitgebreid! - U hebben zij de kunstkuiten enz., de trompeuses, culs de Paris, paruiken, toeren, poudre à la Marechal, in 't kort al die vernustige kunst-surrogaten te danken, waardoor gij de gebreken der stiefmoederlijke natuur weet te bedekken. U danken zij de bouffantes en robes, de chignons, toupés en ridicules, met één woord alles, alles, wat hen tot beschaasde menschen heeft gevormd.
Door ééne uitvinding, echter, hebt gij mij de kroon opgezet, welke ik evenwel niet wage uit te spreken, dewijl ik de onwellevende schaamte nog altijd niet geheel kan afleggen. Deze enkele weldaad is alreeds het Dank-adres waardig, hetwelk ik u hiermede uit den grond mijns harte aanbiede, als
Uwe voor altijd verpligte Zuster
germania.

Antwoord van den Troon.

Ma Soeur!

Met welbehagen bemerken Wij, dat gij niet ondankbaar omtrent onze weldaden zijt, en Wij doen gaarne regt aan de gezindheden, welke gij in uw Dank-adres kenbaar maakt. Zoo lang gij door zulk een' goeden geest bezield zijt, zullen wij u steeds met bijzondere tendresse en affection zijn toegedaan. Ten bewijze derzelve, ontvangt gij mits dezen eene nieuwe bezending van Gouvernantes, Taal- en Dansmeesters. Neem dezelve met die gastvrijheid en voorkomende submission op, welke Wij gaarne als eene deugd in u willen prijzen. Zij zullen uwe zonen van beeren tot menschen, uwe dochters van ganzen tot Gratiën opvoeden en dresseren. Zij zullen on-
{==636==} {>>pagina-aanduiding<<}
afgebroken arbeiden, om u uit den afgrond der dierlijkheid op te heffen, waarin gij nog altijd zoo diep gezonken ligt. Vergeet nimmer, dat de natuur Ons de voogdijschap over u van oudsher en voor altijd heeft opgedragen. Alleen onder deze voorwaarde willen Wij u de afschuwelijke en ondankbare afvalligheid vergeven, dat gij Onze goede stad Parijs onlangs op eene meer dan Vandaalsche wijze met gewapende vuist overvielt. Onder dit beding alleen blijven Wij

Uwe welgeaffectionneerde Zuster

gallia.





Het leven een kermisspel.


Welk een aantal kermisklanten! 
Wat gemengde en bonte schaar! 
Welk gewoel aan alle kanten! 
Hoe verdringt men hier elkaar! 
 
Menig, die hen zoo ziet loopen, 
Denkt ligt, als 't onnoozel kind, 
Dat er heel wat is te koopen, 
Wat men slechts op kermis vindt. 
 
Maar, mijn vrienden! zijn wij wijzer. 
't Leven is een kermisspel. 
Elk, wat jonger of wat grijzer, 
Speelt zijn rol, 't zij slecht of wél. 
 
Ziet gij, op een klein theater, 
Een' gegalonneerd' hansworst; 
Groet in hem een' echt' confrater 
Van zoo menig' grooten vorst. 
 
Ziet gij ginds een' goochlaar wandlen, 
Die u in de kleêren stak; 
Och! zoo menig, in het handlen, 
Blaast het geld ons uit den zak. 

{==637==} {>>pagina-aanduiding<<}

Spreekt gij van marionetten, 
Poppen aan een' ijzerdraad; 
Zoudt ge een' voet daar om verzetten? 
Waar ge u keert, een automaat! 
 
Zie ik koek- of lekkre kramen, 
'k Word met huivring straks vervuld: 
Wie van ons toch, al te zamen, 
Heeft niet wel eens taart gesmuld? 
 
Roemt ge, o kermis! op uw beesten? 
't Is voor mij niet waard de pijn: 
Zijn er niet veel groote geesten, 
Die nog grooter beesten zijn? 
 
Of, bedoelt gij wilde dieren? 
'k Vind ze ook bij den sterveling, 
In der driften toomloos gieren, 
In den dollen woesteling. 
 
Wilt ge uw buikspraak mij vertoonen? 
'k Wijs u menig smulpaap dan, 
Die, bij held Lucullus zonen, 
Met den buik slechts spreken kan. 
 
Kinder-speelgoed, bij dozijnen, 
Trekt het oog en hart der jeugd; 
Houten paard en ratel schijnen 
Hier alléén der kindren vreugd: 
 
Maar, het zou welligt verstoren, 
Hield ik elk zijn stokpaard voor; 
En, liet elk zijn' ratel hooren, 
Dan verging u oog en oor! 
 
Zie 'k de jeugd soldaatje spelen; 
Trekt ze al tromlend mij voorbij: 
Hoe toch kan ik 't mij verhelen: 
‘Och! zoo immers doen ook wij.’ 

{==638==} {>>pagina-aanduiding<<}

Wassen beelden zie ik prijken: 
Maar wat dwaasheid zou het zijn, 
Ging ik daar mijn geld verkijken? 
'k Vind ze, waar ik ook verschijn': 
 
Laat u dringen dan noch haasten: 
Op zoo menig theesalet 
Worden u of d' evennaasten 
Wassen neuzen aangezet. 
 
Ook de koordedans- en zwaaijers 
Hebben wij van de echte soort: 
't Zijn de politieke draaijers 
Op de stijve en slappe koord. 
 
Wilt gij reus of dwerg beschouwen? 
Veel, die, in ons eigen land, 
Reuzen zijn in zelfvertrouwen, 
Dwergen in gezond verstand. 
 
In een keurig vel gedoken, 
Doen zich hier ook zebra's voor; 
Schoon 't de Kaap nooit heeft geroken, 
Loopt er toch een streepje door. 
 
Zoo gij voelt uw' lust ontwaken 
Naar een hond- of apen-spel, 
Of 't gevogelt' van Van Aken; 
Vergt niet, dat ik u verzell': 
 
Lomperds, die u, op twee beenen, 
Daaglijks loopen tegen 't lijf; 
Apen hupplende om ons henen, 
Bieden 't zelfde tijdverdrijf: 
 
Papegaaijen - lieve hemel! 
Eksters, mooi van staart en vlerk, 
Vindt gij, in een bont gewemel, 
Ook in schouwburg, hof en kerk. 

{==639==} {>>pagina-aanduiding<<}

Is dan, wat men ook moog praten, 
't Leven slechts een kermisspel; 
Daar wij ééns de markt verlaten, 
Kiezen we onze rollen wél! 
 
IJ. 
Sept. 1817. 






Blik op november MDCCCXIII.


Een viertal jaren zonk daarheên 
In d'afgrond van het niet, 
Sinds ons de vrijheid weer verscheen, 
Na grenzeloos verdriet. 
 
Wij rezen uit den doodslaap op, 
En wierpen 't dwangjuk af, 
En zien nu Neêrland's magt ten top, 
Bij Konings-troon en staf. 
 
o Landgenoot! wat ge ooit vergeet, 
Gedenk dien bangen stond, 
Toen de Almagt voor uw regten streed, 
En schrik verspreidde in 't rond! 
 
Of was het de arm der Godheid niet, 
Die 't Fransche moordrot trof, 
Het zwaard hun in de lenden stiet, 
Hen krimpen deed in 't stof? 
 
Wat konden wij, den krijg ontwend, 
Schier weerloos, man voor man? 
Woerden! tot aan 's werelds end 
Getuige uw moord er van! 
 
Had de Aadlaar toen, schoon diep verwond, 
Zijn krachten niet mistrouwd, 
Thans zwom in bloed der vaadren grond, 
Of in een' poel van zout! 

{==640==} {>>pagina-aanduiding<<}

Maar 't onweêr aan den hemelboog 
Trok op in zonneschijn. 
Toen steeg een luide kreet omhoog, 
Aan Amstel, Maas en Rijn. 
 
Nog dreunt die vreugdekreet me in 't oor 
Van 't pas herboren volk: 
Hij brak gelijk een stormwind door, 
En drong door lucht en wolk. 
 
Geen vreugd, die ooit dien stempel droeg, 
Zelfs niet in Ruiter's tijd, 
Toen hij twee Koningsvloten sloeg, 
Na reuzen-worstelstrijd. 
 
De zegepraal, bij Nieuwpoort's wal 
Op Albert's heer behaald, 
Verzinkt bij dit triomfgeschal, 
Dat grootscher redding maalt. 
 
Wij zwoeren op dat hooggetlj' 
Aan God en Willem trouw; 
Dat nimmer vreemde heerschappij 
Den Leeuw meer breidlen zou. 
 
Die eed, gedaan in 't aanzigt Gods, 
Is in uw bloed gewijd, 
Toen gij den gier van Elba's rots 
Ontvlerkt hebt in den strijd: 
 
Dat steeds die eed u heilig zij, 
o Volk, mijn hart zoo waard! 
Zoo wordt ge eene eerste Monarchij, 
Bewonderd van heel de aard. 
 
m. groshans. 
Rotterdam, 1817. 


Lot's huisvrouw.


Was vrouwlijke nieuwsgierigheid 
Thans nog dezelfde straf bereid, 
Die we elders van moei Lot met vromen afschrik lezen, 
Of dan ook 't zout goedkoop zou wezen! 







{==641==} {>>pagina-aanduiding<<}

Mengelwerk.

Heeft Joannes de Dooper al, dan niet, getwijfeld?

(Twee Brieven, gewisseld tusschen de Weleerw. Heeren j.h. krom en h.h. donker curtius, Predikanten te Gouda en te Arnhem, bij gelegenheid van de Synodale Leerrede van den laatstgenoemden.)




Aan Ds. donker curtius, te Arnhem.

Gouda, den 6 Jan. 1817.

Ik had mij wel reeds vroeger tegen u in postuur gesteld, Heer en Vriend! had ik thans juist niet wat veel omhanden. Terwijl echter nu de jongen van den Leidschen Courantier voor mij eens even naar den Libanon om eene boodschap is, (om, namelijk, te Elmarbab bij de Joannes-Christenen te vernemen, of zij hunne natuurlijke sprinkhanen en wilden honig reeds met het nieuwelings wedergevonden Joannes-brood hebben verwisseld) neem ik er den tijd eens toe, om onze zaak af te doen; en, daar de mij toegeworpen handschoen bij onze vrienden eenig opzien gaf, dient dit wel openlijk; hoewel ik echter zoo weinig gezet ben op het laatste woord, hetgeen ook juist niet altijd het wijsste is, dat ik u liever verzoek, dezen, met uwe tegenaanmerkingen, te doen plaatsen in een of ander druk gelezen Tijdschrift; het den Lezer overlatende, of ik al dan niet gerekend kan worden verpligt te zijn er mijn peccavi bij te voegen.
Zoo lang ik in het vermoeden was, dat gij zeker vertoog in mijnen joannes de dooper nomine Synodi verklaard had voor kontraband, kwam de gedachte bij mij niet op van eene, ook maar vraagswijze, teregtwijzing, overtuigd dat gij, in die betrekking, niet anders dan

{==642==} {>>pagina-aanduiding<<}
goed en doelmatig handelen moest; maar toen men mij aanleiding gaf, zoodanige kwalisikatie te betwijfelen, veranderde het geval al aanstonds in mijn oog; en nadat ik uwe Redevoering gelezen heb, en zie, dat gij, door uwe redenering, u volkomen met mij plaatst op gelijken grond, en mij (hoewel nog in uw Synodaal Kostuum) maar eens even (bescheiden en vriendbroederlijk evenwel) bij den baard getrokken hebt, nu verliest immers mijne wederspraak geheel den schijn van trotsche aanmatiging?
Maar, opdat het afdoen onzer zaak zoo weinig mogelijk hebbe van den wedstrijd van zekeren gymnastes met Kapitein tripot in den tristram, zoo willen wij elkander de gewone voorafgaande ceremoniën maar schenken; hoeveel ik ook, en van goeder harte, zeggen kon van het voortreffelijke uwer Leerrede, en mijne volkomene instemming met uwe gevestigde achting en roem, enz. enz. en gij buiten twijfel tot soortgelijke wederkeerige pligtplegingen en buigingen wel zoudt bereid zijn; - want: Inleidingen zijn maar Asleidingen. Ter zake dan: hoewel mijn volgend geschrijf meer voor onze Lezers, dan voor u, zal noodig zijn; want voor een' wijzen is een enkel woord genoeg; en, niettegenstaande het omne simile claudicat, hebt gij wel reeds gevoeld, waarop geheel mijne verdediging nederkomt. Heeft joannes de dooper al dan niet getwijfeld? Ik beweerde het eerste; gij spreekt dit tegen, en meent, de bekende vraag door zijne Jongeren had alleen ten doel, den Heer tot eene verklaring te dringen.
Over den zin der vraag zijn wij het eens: gij zegt nagenoeg zoo wel als ik: ‘Vond men er geene zwarigheid in, dat joannes de dooper getwijfeld had, men zou naar geene andere uitlegging der eenvoudige woorden hebben omgezien.’ Ook houdt gij, zoo weinig als ik, den grooten man boven iedere zwakheid en afwijking verheven. Hoewel gij meent, dat hij neit twijfelen kon, en zijn ijver bij u nog maar digt aan de grenzen genaderd is, buiten welke iedere deugd da-
{==643==} {>>pagina-aanduiding<<}
delijk ontaart, zult gij het echter niet volkomen verontschuldigen, dat hem iets in het gedrag van jezus, hetwelk hij niet weet te verklaren, behoudens al zijnen eerbied voor jezus, grootelijks hindert, en dat hij dit anders wenscht. Vooral zult gij het niet goed keuren, dat de waardige man alle geduld verloor; (het zijn uwe eigene woorden.) Gij stemt al mede toe, dat eene zeer ongunstige, alle uitzigten verdonkerende, wending in het levenslot zelfs het helderste brein kan verbijsteren, en den fiersten moed door kleinmoedigheid kan doen vervangen, het vastste gemoed kan schokken; en gij erkent, dat het menschelijk zou geweest zijn, bijaldien iets van dien aard aan joannes overgekomen ware. En dit menschelijke is het juist, dat ik vooral aandrong, en mij iedere andere verklaring minder waarschijnlijk maakt. Ik verzoek den Lezer, die mijn boek bij de hand heeft, geheel het achttiende vertoog, ‘joannes de dooper twijfelt,’ met aandacht na te lezen; niet zoo zeer, omdat ik denken zou, dat hij dan overtuigd moet zijn, maar omdat het mij smarten zou, zoo men het nu in het vervolg oversloeg, als zijnde op eene valsche uitlegging gegrond. Ik gaf daarin meer dan eenen, ook dan nog nuttigen, wenk, vertrouw ik,
voor zoodanige gemoederen, wien het vasthouden aan hun geloof aan god en Zijne voorzienigheid wel eens moeijelijk viel. Ik geloof ook niet, dat men zeggen zal, dat ik den waardigen joannes boven mate heb bezwaard: ‘Is het wonder, dat deze Discipelen, die hij altijd met kracht van redenen tot jezus gewezen had, maar nog niet had kunnen overtuigen, nu sterkte vinden voor hunnen twijfel in zijnen onspoed, en in jezus houding te zijnen opzigte? dat zij hem nu met hunne vragen en bedenkingen, die hij maar niet oplossen kan, bestormen? dat daardoor de man min of meer wankelt, en, in een twijfelmoedig oogenblik, zijne Jongeren met de genoemde vraag tot jezus zendt? - Joannes had de heerlijkheid van jezus gezien; hij was voorheen zoo sterk en le-
{==644==} {>>pagina-aanduiding<<}
vendig overtuigd: maar kon dit besef niet verdonkerd worden, eenigzins althans? kon hij in den drang der omstandigheden niet nu of dan eenigen twijfel voet geven? Maar toch behield hij diepen eerbied voor jezus, houdt zijnen afstand, houdt zich niet waardig Hem den schoenriem te ontbinden. Hij zendt tot jezus; bij Hem alleen zoekt hij opheldering, en hij is verzekerd, die opheldering zal genoeg zijn.’ Op deze wijze bewaart, dunkt mij, de waardige man nog meer zijn karakter, dan bij zoodanig eene aanmatiging, als waartoe hij zich, naar uwe gedachte, zou hebben vervrijmoedigd.
Een oogenblik van moeijelijken geloofsstrijd, en wankelmoedigheid, is mij in joannes nog meer begrijpelijk, bij zijnen dreigenden toon en verschrikkelijke verwachting voor de boozen in het Messiasrijk. Zijn toon was: betert u nog; weldra zal het te laat zijn. Hij dacht aanhoudend aan de wan in de hand van den Messias, en de bijl aan den wortel van den boom. Als den wreker en den schrik der boosheid had hij Hem aangekondigd, op Goddelijken last; en ook gevoelde hij het diep, zoo moest de Beloofde zijn; zond God zijnen Zoon, dan moest het booze weg, de booze verbeterd worden, of uitgeroeid. Zoo lang hij vast stond in zijn geloof: ‘Hij is de Messias,’ kon hij niet haasten; maar het haasten viel toch gemakkelijk in een karakter als dat van joannes; eenigzins in zijn geloof geschokt, begon hij geweldig te haasten, en hoe minder dit haasten hem hielp, des te meer begon nu ook zijn geloof te wankelen. God nam hem in tijds dan weg, den man, die zoo zeer, en zoo goed, voor den Heer, zijnen god, geijverd had, maar die zich niet volkomen vinden kon in den stillen gang van god, die noch in de aardbeving, noch in het vuur, noch in den storm was, en daarom wel eens een oogenblik had van moedeloosheid en vertwijfeling; die alles had, om te zijn, die hij wezen moest: wegbereider voor den Heer, maar niet bestemd of berekend was tot het bezadigd,

{==645==} {>>pagina-aanduiding<<}
langzaam en geloovig volgen, niet berekend of bestemd tot uitdeeler der menigerlei genadegaven van god. De minste in het Koningrijk der Hemelen was meerder dan hij.
Deze verklaring van jezus bevestigt mij in mijn gevoelen. Geheel de eerredding van joannes bewijst, dat de vraag den schijn had van iets, zijns onwaardig; en het: ‘zalig is hij, die aan mij niet zal geërgerd worden,’ bewijst, dat hij zich aan jezus begon te ergeren, voor het minst daarvan gevaar liep. Die ergernis vind ik het natuurlijkst in het opkomen van twijfel, of jezus die man wel was, of hij zich ook kon bedrogen hebben, of er misschien niet nog een ander (de eigenlijk groote) te wachten was. Ook heeft geheel het antwoord van jezus meer van het: ‘komt en ziet,’ dan van het: ‘mijne ure is nog niet gekomen,’ dat ik, bij uwe opvatting, wachten zou. In de aanhaling der nagenoeg eigene woorden van eene voorzegging vind ik ook nog meerdere afdoende kracht, als ik bij het uwe: ‘zijt opmerkzaam op hetgene u tevredenheid met het tegenwoordige inboezemen kan,’ dit tegenwoordige doe opmerken in verband met eene oudere Godspraak, waarvan joannes de vervulling moest aanmerken als even zeer, en vroeger nog noodig, dan die van zijne dreigende aankondiging.
De aan joannes gegeven lof blijft allezins groot en voldoende, al werd dezelve een weinig gematigd door de bijvoeging: ‘gij, mijne Jongeren! kunt en moet het nog verder brengen; want de minste in het Koningrijk der Hemelen is meer dan hij.’ Waarop zijn deze woorden toch, bij uwe opvatting, de weerslag? Meerder in eerbied jegens mij, kan wel de zin niet zijn; maar meerder in doorzigt, en daardoor meerder verheven boven iedere wankelmoedigheid; mijn minste Discipel staat eenmaal nog vaster. (De opvatting, waarvan ik voorheen nog twijfelachtig sprak, de mindere, de jongere, de Messias zelf, is mij thans minder waarschijnlijk.)

{==646==} {>>pagina-aanduiding<<}

Het karakter van joannes heeft bij u niets dan vastheid, en gelijkheid aan zich zelve; niets, dat naar wankelmoedigheid en onzekerheid zweemt. Zijne overtuiging omtrent jezus is in het bijzonder zoo vast, als men zich die maar voorstellen kan, en zoo als men die verwachten moest bij den man, die door hoor- en zigtbaar teeken tot zekerheid was gebragt. ‘Kan het u, vraagt gij, eenigzins waarschijnlijk voorkomen, dat deze man eindigt met zelf te doen, waartegen hij anderen zoo ernstig gewaarschuwd had? dat hij zelf zal wankelen in dat geloof, zonder welk hij verzekerd had, dat de toorn van god op den mensch blijft rusten?’ Maar, joannes twijfelt, mijns inziens, niet, of men den Zoon gehoorzamen moet; maar het wordt hem min of meer twijfelachtig, of die jezus, dien hij gedoopt en aangewezen had, die Zoon wel is; of hij zich hierm ook kon bedrogen hebben. Hij zendt tot jezus, tegen wien hij met dat al hoog nog opzag, en die zijnen wankelenden voet ook dadelijk schraagt. ‘Kunt gij het gelooven, vraagt gij verder, dat hij zal getwijfeld hebben, juist op hetzelfde oogenblik, in hetwelk zijne leerlingen hem berigt geven van de groote wonderen, door jezus verrigt, en van den indruk, welken deze op het volk maken, hetwelk reeds zoo ver gekomen is van te erkennen, dat hij een Profeet, een groot Profeet was?’ Maar, joannes twijfelde niet, of jezus een Profeet, een groot Profeet was; maar, of Hij die groote, die eenige was, die zijnen dorschvloer doorwannen zou.
Het is mij in een karakter zoo vol vastheid, zoo vol gelijkheid aan zich zelve, begrijpelijker, in een donker oogenblik, geschokt te worden in het geloof, dan, bij de vroegere volle en volkomen levendige overtuiging, te kort te komen aan den eerbied, van zoodanige overtuiging onafscheidelijk. (Zoo is joannes ook minder schuldig; hij zegt niet: ik zie.) Hoe! de man zoo geheel zonder eenige aanmatiging, die zich zoo zeer gevoelt geheel niets te zijn in vergelijking van

{==647==} {>>pagina-aanduiding<<}
gods grooten Zoon, die van boven kwam, en boven allen is; die zich niet waardig houdt zijnen schoenriem te ontbinden; die het zoo overtuigend gevoelt: mij is noodig van u gedoopt te worden, (en dan toch ook wel: mij is noodig van u geleerd te worden) herinnert zich aan het hoor- en zigtbaar teeken met hetzelfde levendige gevoel, en vermeet zich echter te oordeelen: de groote Zoon van god handelt niet, zoo als Hij handelen moet; ik weet het beter, en moet Hem aanzetten, te regt wijzen! Neen, dit is mij niet waarschijnlijk. Hij is de Heer! moest zijn éénig denkbeeld dan zijn. Van eenen petrus is het mij begrijpelijk, dat hij jezus eens ter zijde trok; maar tegen joannes den dooper behoefde jezus nimmer te zeggen: Ga achter mij, Satana! gij zijt mij een aanstoot.
Gij zegt: ‘Joannes de dooper kende slechts één belang, één doel, ééne begeerte: de erkentenis van jezus als Verlosser.’ Maar, wij moeten vooral ook letten op zijnen strengeren geest; zijn éénig belang, doel, begeerte, verwachting was zedelijke verbetering, het opruimen van het booze door den Messias. In zulk een' man wordt mij een wankelmoedig oogenblik denkbaar, toen hij de ongeregtigheid nog al zag vermenigvuldigen; en ik geloof, omdat hij hiervoor bloot lag, nam god hem vooral ook weg vóór den naren tijd.
Eindelijk houdt gij (en uw en mijn Vriend in de noot) het voor beslissend, dat jezus joannes dadelijk, als 't ware, verdedigt tegen den schijn van twijfelmoedigheid: maar gesteld ook, dat het ligt bewogen riet zoo iets aanduidt, vat ik echter het alles afdoende van dit bewijs nog niet. Het blijkt dan toch, dat jezus zoodanig eene verdediging noodig hield, en joannes al het voorkomen had van nu te twijfelen. Maar daarom mogt men joannes nog niet voor een onvast karakter en onstandvastig man in zijn getuigenis houden. De kleingeloovige, die voor een oogenblik gewankeld heeft, behield desniettegenstaande den naam van een' rotsman. Gesteld, de Heer had van jacobus en joannes ge-
{==648==} {>>pagina-aanduiding<<}
zegd; ‘houdt hen voor geene onbezonnen ijveraars en wraakzuchtigen,’ zou dit ons regt geven te denken, dat zij het niet gemeend hebben, toen zij vuur van den hemel over de Samaritanen verlangden? Joannes was waarlijk geen man, die nu dus en dan wederom anders sprak, al had hij dan nu, en misschien nu voor het eerst, een zwak en twijfelmoedig oogenblik. En hoe verdedigt hem jezus eindelijk toch tegen dien schijn van twijfelmoedigheid? De minste in het Koningrijk der Hemelen is meerder dan hij.
Homo sum, nihil humani a me alienum puto; en ik erken, dat mij in mijn boek een hoofdstuk over den joannes - twijfel zeer te stade kwam; evenwel, nu, na verloop van twaalf jaren, zou ik mij wel ten aanzien van deze of gene bijzonderheid anders uitdrukken, maar even weinig dat vertoog weglaten, als ik, over het geheel, den geest van mijn boek zou kunnen veranderen. Maar, had misschien uw vernuftig en, voor zoodanig eene gelegenheid, uitmuntend plan uwer Redevoering, uwes ondanks, eenigen invloed op uwe uitlegging? Echter ware dat plan gemakkelijk te redden naar mijne opvatting, daar immers de ijver, gaat die te ver, tot wankelmoedigheid en twijfel leiden kan. - Dan, genoeg! Een ieder heeft zijne eigene wijze van zien, en sine ira cet. willen wij elkanders verschillende meeningen dulden.
Intusschen ben ik u nog eenen hartelijken handdruk schuldig voor uwe beschamende woorden tegen ijverloosheid en gebrek aan geestdrift voor het Evangelie; en vleije mij, u ook onder zoodanige lezers van mijn joannes-boek te mogen rekenen, wien voor het minst het een en ander tot stichting was. Wij ijveren dan, ieder naar zijn bijzonder inzigt, voor dezelfde goede zaak. - Sticht gij vooral nog lang, met mond en pen, overvloedigen zegen!
jo. herm. krom.





{==649==} {>>pagina-aanduiding<<}

Berigt, wegens het schrijven van de geschiedenis der Nederlandsche Hervormde Kerk.

Aan den Heer Redacteur der vaderlandsche letteroefeningen.

Mijn Heer!

Met zeer veel genoegen ontving ik, vóór weinige dagen, de uitnoodiging der Heeren van bergen en comp., Boekhandelaars te Breda, tot eene inteekening op de Geschiedenis der Nederlandsche Hervormde Kerk, van haren oorsprong af tot op den tegenwoordigen tijd, bearbeid door de Heeren a. ypey, Theologiae Doctor en Professor te Groningen, en j.j. dermout, Predikant bij de Nederlandsche Hervormde Gemeente te 's Gravenhage, en Secretaris van het algemeen Synode, en uit te geven op speciale authorisatie van Z.E. den Commissaris Generaal, belast met de zaken der Hervormde Kerk. Aan zulk een werk toch, hoe lang en hoe vurig ook verlangd, ontbrak het tot hiertoe, en het is waarlijk in deze dagen, zoo zeer als immer, eene behoefte. Ik verblijde mij, dat wij het eindelijk verkrijgen zullen, uit de welversnedene pen van twee beroemde, maar vooral gematigde, mannen; en ik verbeeld mij, dat wij er niet bij verliezen zullen, dat het ten voorschijn zal komen in eenen tijd, waarin de Protestanten in Nederland elkander zoo zeer genaderd zijn, en waarin wij ons, van der Heeren schrijveren zijde, niet anders mogen voorstellen, dan dat de geest van partijschap, die in vorige dagen niet dan al te veel heerschte, op hun werk geen invloed zal hebben; schoon het een dwaze en onbillijke eisch zou zijn, van hen te vorderen, dat zij de eerste wet voor eenen Historieschrijver zouden verzaken, ne quid falsi dicere audeat, veri non audeat, - dat hij geene valschheid durve, geene waarheid niet durve schrijven. Van harte wensch ik nu maar, dat allen, die verzocht zullen worden, hun

{==650==} {>>pagina-aanduiding<<}
stukken te leenen, of berigten te zenden, gereed zullen zijn, om hen daarmede te dienen, opdat wij van hunnen arbeid niet te lang verstoken blijven; ofschoon wij het hun in dank af zullen moeten nemen, zoo zij zich, door niemands dringen op spoed, van het haast u langzaam af laten brengen. Ondertusschen kan het misschien zijne nuttigheid hebben, dat het Publiek wat nader worde ingelicht omtrent het belang, hetwelk te allen tijde, door bevoegden, in eene Geschiedenis der Nederlandsche Hervormde Kerk gesteld is, en omtrent de voornaamste redenen, waarom die niet vroeger zij geschreven. Indien Gij, Mijn Heer! met mij oordeelt, dat het nevensgaand berigt daartoe van dienst zou kunnen zijn, en geschikt is voor uw geacht Maandwerk, wordt het U voor hetzelve beleefdelijk aangeboden door

Uwen bestendigen Lezer.
September, 1817.

Deze Geschiedenis werd, te regt, van vroeg af, van veel gewigt geoordeeld, en vindt men, dat verscheidene bijeenkomsten van Nederlandsche Kerkelijken het te boek stellen derzelve getracht hebben te bevorderen. Reeds op de zoogenoemde Synode der Nederlandsche Kerken onder 't kruis, gehouden te Embden, in October des jaars 1571, werd besloten, den beroemden marnix van sint aldegonde, uit naam der Vergadering, te bidden, om zulk eene Geschiedenis te schrijven, waartoe hem de Kerkedienaars en anderen, door naar het allerwegen gebeurde onderzoek te doen, behulpzaam zouden zijn (1). Dan, waarschijnlijk vorderden de raadzaal en het woelig krijgstooneel den boezemvriend van willem I al te zeer geheel voor zich, dan

{==651==} {>>pagina-aanduiding<<}
dat hij der kerke zijne pen kon leenen: althans is mij niet gebleken, dat hij ooit iets deed, om aan haar verzoek te voldoen. Op volgende Synoden werd derhalve op nieuw besloten, de verlangde Geschiedenis te doen vervaardigen, en daartoe stoffen te verzamelen (2); doch het vervaardigen zelf werd aan niemand opgedragen. Eerst in 1605, wanneer de classen vermaand werden alle Historische Memorien van kerkelijke zaken aan te teekenen, werden zij tevens verzocht, die te zenden aan Do. merula, die eene Historie zou schrijven van de Nederlandsche Geschiedenissen. Hiermede werd, buiten twijfel, gedoeld op het zoogenoemd Tijd-Thresoor van paulus merula, toen Hoogleeraar der Geschiedenissen aan 's Lands Universiteit te Leiden, die thans aan dit werk bezig was; doch die het niet verder gebragt had, dan tot het jaar 1200, toen hij, in het jaar 1607, onverwacht, te Rostoek, zijne dagen eindigde (3). De Synode bereikte derhalve ook hier weder haar oogmerk niet; schoon willem merula, zoon van paulus, die zijnen vader al te vroeg in 't graf volgde, een vervolg op zijn werk schreef, in hetwelk hij de geschiedenis tot op het jaar 1614 bragt, en misschien gebruik maakte van aanteekeningen, welke, in gevolge het Synodaal besluit, aan zijnen vader, of hem, kunnen gezonden geweest zijn. Wat daarvan zij, ik weet niet, dat ooit iets het licht gezien heeft van eene Historie van de Reformatie der Religie, welke
tilemannus cupus voorhad te schrijven in 1605, en welke de Synode van dat jaar besloot, door hare Gedeputeerden te laten overzien; maar het werk der merulaas werd vervolgens gedrukt, en, bij eene tweede uitgave, in 1627, nog met een nader vervolg, door

{==652==} {>>pagina-aanduiding<<}
festus hommius geschreven, en loopende tot 1624, vermeerderd. Sedert 1605 is bij de Nederlandsche Synoden wel eens nader van het schrijven der bewuste geschiedenis, van den aanvang der hervorming af, gesproken; doch is daarvan echter nooit iets gekomen, zoo uit gebrek aan stoffen, en omdat niemand lust scheen te hebben, om zich daartoe te verledigen, als omdat redenen van staat het wederhielden (4). Maar, na de veroordeeling der Remonstranten, door de Nationale Synode van Dordrecht van de jaren 1618 en 1619, werd, bij de Zuidhollandsche Kerkvergadering, in het laatstgemelde jaar te Leiden bijeengekomen, dienstig geacht eene Kerkelijke Historie te schrijven, beginnende van het jaar 1600, en tot dit werk toen verzocht de geleerde johannes de laet, op de vergadering tegenwoordig, met last aan de Classen, om hare monumenten aan hem toe te zenden, en daarvan in geen gebreke te blijven (5). Hem werd, in het volgend jaar, anthonius thysius, Hoogleeraar der Godgeleerdheid te Leiden, toegevoegd, met bede, dat hij alles, zoo veel hij konde, wilde bij elkander stellen, tegen een volgend Synode Nationaal, en met vernieuwing van den ouden last aan de Classen. Dan, 't was aan het achterblijven zulk eene Synode, welke nooit gevolgd is, niet te wijten, dat ook van het werk nimmer iets is gekomen. Schoon de Vergadering van 1621 de Classen met censure dreigde, zoo zij aan het zoo dikwijls gevorderde niet voldeden, bleven zij echter met hare berigten achterlijk, en hebben
de laet en thysius zich vervolgens aan den arbeid onttrokken. Men droeg dien derhalve, in 1622, op aan festus hommius, Predikant te Leiden, en Regent van het zoogenoemd Staten of Theologisch Collegie aldaar; en deze verbond zich tot denzelven, onder beding, dat alsnog de Classen hem hare aanteekeningen zouden zenden, -
{==653==} {>>pagina-aanduiding<<}
dat men hem zou bezorgen alles, wat, van de Remonstrantsche en Contra-Remonstrantsche zijde, in druk was uitgegeven, en dat de Heeren Staten de noodige kosten zouden verstrekken. Ondertusschen sammelde de voortgang aanhoudend, en is het verdrietig, in de Handelingen der volgende jaren, de gedurige klagten te lezen, over de ijverloosheid of den onwil der Classen, om het werk te bevorderen (6). In 1632 begreep de Synode, dat het schrijven van de historie der Arminiaansche troebelen te verre verloopen was, en dat het daarbij blijven moest; en in 1633 leverde festus de bij hem ontvangene documenten weder over (7). Hij had echter, onder al het talmen, vervaardigd het Tweede Vervolg op het Tijd-Thresoor van merula, waarvan ik reeds gewag maakte, en 't welk, zonder melding van des schrijvers naam, het licht zag.
Maar vroeger (in 1621 namelijk) had de Amsterdamsche Burgemeester, fredrik de vrij, in druk doen uitgaan zijne zoogenoemde Historie, of kort en waarachtig verhaal van den oorsprong en voortgang der kerkelijke beroerten in Holland, hetwelk vervolgens, door jo. uitenbogaerd, wederlegd werd; en nog eerder waren, door den Zutphenschen Predikant willem baudart, in 't licht gegeven zijne Memoriën, of kort verhaal der gedenkwaardigste, zoo kerkelijke, als wereldlijke geschiedenissen van Nederland enz., loopende van het jaar 1612 tot 1619; doch waarvan, in het jaar 1624, een tweede, zeer aanmerkelijk vermeerderde, druk ten voorschijn kwam, waarin de zaken werden opgehaald van het jaar 1603, en voortgezet tot in het gezegde jaar 1624. Dat ondertusschen de Zuidhollandsche Synode van oordeel was, dat noch de een noch de ander dezer schrijveren het gebrek aan eene voldoende Ge-
{==654==} {>>pagina-aanduiding<<}
schiedenis der Hervorminge, sedert het jaar 1600, genoegzaam vervuld had, is, dunkt mij, uit het voorverhaalde blijkbaar; dewijl zij, nog zoo lang na de uitgave hunner schriften, eene dergelijke Geschiedenis, met zoo veel nadruk, poogde te bevorderen.
Dat aan haar oogmerk nog minder voldeed, hetgeen, door de Remonstranten, tot vervulling van dit gebrek, van tijd tot tijd werd uitgegeven, is niet te bevreemden: zelfs is het geen wilde gissing, dat zij voornamelijk naar eene Geschiedenis, door iemand van hare zijde zamengesteld, verlangde, opdat die tot een tegenwigt mogt strekken tegen de Remonstrantsche geschriften, en, in het bijzonder, tegen den Oorsprong en voortgang der Nederlandsche kerkelijke verschillen, tot op het Nationaal Synode van Dordrecht; mitsgaders historisch verhaal van 't geen zich toegedragen heeft binnen Dordrecht, in de jaren 1618 en 1619 enz. (8). Dit werk, hetwelk in 't jaar 1623 in 't licht verscheen, was, door den reeds gemelden joannes uitenbogaerd, den voornaamsten beleider der Remonstrantsche zaken, geschreven, op verzoek der Remonstrantsche Predikanten, die gedaagd waren op de Synode van Dordrecht, blijkens den oorspronkelijken brief, door hen allen geteekend, nog voorhanden, en geschreven uit Dordrecht, den 29 April 1619.
Doch, indien dit boek aanleiding had gegeven, dat men naar eene omstandige geschiedenis der geschillen, door eenen Contra-Remonstrant geschreven, verlangde, een ander van denzelfden uitenbogaerd was vervolgens oorzaak, dat (zoo men wil) eindelijk eene zoodanige dadelijk geschreven en uitgegeven werd door jacobus trigland, toen Hoogleeraar der Godgeleerdheid en Predikant te Leiden. De eerstgemelde

{==655==} {>>pagina-aanduiding<<}
namelijk, reeds vroeger, van den kant zijner Medebroederen, aangespoord tot het opstellen van eene dergelijke Geschiedenis (9), werd, in het jaar 1633, daartoe verzocht, gebeden en gelast, door de Vergadering der Remonstrantsche Societeit zelve, welke besloot hem daartoe van eenen Amanuensis te voorzien, ten koste der Societeit. Dit werk, waaraan zoo veel vast was, daarop, niettegenstaande zijnen hoogen ouderdom, door hem aangevangen, en vervolgens, in weerwil van de toenemende verzwakking zijns gezigts, met behulp van carolus rijkwaert, Remonstrantsch Predikant te Utrecht, voortgezet, werd eindelijk, nadat hij het tot op de onthalzing van 's Lands Advocaat, joan van oldenbarneveld, gebragt had, door zijnen dood, in het jaar 1644, afgebroken, en, twee jaren later, te Rotterdam, bij johannes naeranus, uitgegeven, onder den titel van Kerkelijke Historie, vervattende verscheidene gedenkwaardige zaken, enz. Dewijl het oogmerk geweest was den tijd verder in te treden, zoo werd, na zijn overlijden, zijn Amanuensis, carolus rijkwaert, in het jaar 1648, door de Societeit verzocht, om het werk te vervolgen; dan deze, daaraan pas begonnen zijnde, overleed, op den 1 Januarij 1650, onder de waarneming van zijnen dienst, op den predikstoel, te Utrecht; en is van het door hem geschrevene, daarna, zoo min iets uitgegeven, als van hetgeen vervolgens mag zijn opgesteld door bernardus dwingloo, mede een bekend Remonstrantsch Predikant, in 1619 van zijnen dienst te
Leiden afgezet, aan wien, door de Vergadering der Remonstrantsche Societeit van 1650, het werk werd aanbevolen. (10)
Ondertusschen had de uitgaaf van uitenbo-
{==656==} {>>pagina-aanduiding<<}
gaerd's Historie, welke, natuurlijk, niet voldeed aan de Contra-Remonstranten, zijnen ouden tegenschrijver, den Hoogleeraar trigland, opgewekt, om dezelve te wederleggen, zoo als hij, door de Synoden van Zuid- en Noord-Holland, daartoe nader verzocht (11), zijne wederlegging, in het jaar 1649, dan ook ten einde, en, in het volgend jaar, in het licht bragt. Zij ging niet verder, dan het werk van uitenbogaerd; en welligt zou nu van eenige volgende jaren nooit iets omstandigers geboekstaafd zijn, zoo gerard brand, toen Remonstrantsch Predikant te Nieuwkoop, naderhand te Amsterdam, in het jaar 1657, door zijne Societeit niet verzocht was tot het schrijven zijner bekende Historie der Reformatie, met belofte van hem de kosten, tot het gaderen van stoffen daartoe te doen, te zullen vergoeden (12). Dit had ten gevolge, dat het 1ste Deel dezer Historie, in het jaar 1671, in het licht verscheen, en sedert door nog drie anderen gevolgd werd. Dan, ook deze verdienstelijke schrijver werd, door zijnen dood, in het jaar 1685, verhinderd, het werk verder te brengen, dan tot en in het jaar 1623, en is hetzelve, tot hiertoe, zonder verder vervolg gebleven; schoon zijn zoon, joannes brand, hoop gegeven had, om het van hem te verwachten. Van de Contra-Remonstrantsche zijde, werd van het gebeurde na den afloop der Dordsche Synode nimmer eenige doorgaande en omstandige geschiedenis in het licht gebragt: want hetgeen, door henricus
ruyl, of rulaeus, en jacobus leidekker, Predikanten van Amsterdam en Middelburg, tegen het werk van brand geschreven is, kan hier in geene aanmerking komen.
Onder de Remonstranten heeft, in lateren tijd, sebastianus centen, in zijn leven Predikant te

{==657==} {>>pagina-aanduiding<<}
Hoorn, bekend door zijne verbeterde uitgave der Chronijk van Dr. velius, en door zijn Vervolg op brand's Historie van Enkhuizen, het oogmerk gehad, om ook de Historie der Reformatie des laatstgemelden voort te zetten, gelijk hij daartoe ook zeer vele stoffen heeft te zamen gebragt: en na hem ondernam eindelijk jacobus regenboog, weleer lidmaat der Remonstrantsche gemeente van Amsterdam, wel niet, om de Algemeene Nederlandsche Kerkgeschiedenis van brand te vervolgen, maar om de Geschiedenis der Remonstranten, waarin echter natuurlijk die der Contra-Remonstranten, voor een voornaam deel, moest zijn ingeweven, van nieuws op, beknoptelijk te schrijven; en hij bragt haar met de daad tot op het jaar 1705. Maar noch centen, noch regenboog, hadden kennis of toegang gehad tot den schat van oorspronkelijke brieven, aanteekeningen enz., in en sedert 1623, door Remonstranten geschreven, en nog in wezen; - de Handelingen der wederzijdsche Kerkvergaderingen hadden zij niet ingezien; en uit gedrukte stukken zelfs hadden zij bij lang niet alles opgezameld. Het handschrift van centen was daarenboven eene rudis indigestaque moles, die nog geheel in orde gebragt en verwerkt moest worden; en alzoo heeft van zijn werk niets, en van dat van regenboog alleen dat gedeelte, hetwelk het tijdvak behelst, reeds door brand beschreven, uitgegeven kunnen worden. Dit laatste zag (echter niet, dan nadat het, door wijlen den Remonstrantschen Hoogleeraar abr. ar. van der meersch,
beschaafd en zeer veel verbeterd was) in de jaren 1774 en 1776, in twee Deelen in groot octavo, het licht, en loopt dus tot in 1623. Het overig gedeelte heeft men, als onbruikbaar, ter zijde moeten leggen; en de geschiedenis, van het laatstgemelde jaar af tot nu, is dus, tot hiertoe, niet beschreven, hetgeen echter bij de Remonstranten alleen aan de omstandigheden des tijds, en aan gebrek van genoegzame aanmoediging tot den arbeid, daartoe vereischt, te wijten is. Dan nu heeft men ze toch, voor

{==658==} {>>pagina-aanduiding<<}
zoo veel de Hervormde Kerk betreft, met genoegzame zekerheid te wachten. Wij wenschen het Publiek daarmede geluk; en, daar zij, als nog nooit beschreven, de aanprijzing der nieuwheid heeft, en dus vele tot hiertoe genoegzaam onhekende bijzonderheden belooft, mag men, voor haar, bewijs van algemeene belangstelling verwachten.

Uittreksel uit een' brief van den hoogl. Wurzer, te Marburg, aan den heer Van Mons, prof. der chemie te Brussel, rakende de bestanddeelen van onderscheidene minerale wateren.

(Medegedeeld door den Heer van lier, te Brussel.)

De Hoogleeraar döbereiner, te Jena, heeft korteling eene menigte minerale wateren van onderscheidene soort onderzocht, welke hij uit alle streken van Duitschland had laten komen, en vond, dat de bestanddeelen van het grootste gedeelte derzelven in bepaalde sloechiometrische rapporten tot elkander stonden. Zoo vond hij, bij voorbeeld, in gewoon Bronwater 2 gedeelten Stikstof tegen 1 gedeelte Zuurstof. Zoo als in het verzuurde Stikstofgaz. En daarbij, het zij 1 evenredigheid koolstofzuren Kalk, opgelost in 1 evenredigheid koolstofzuur Gaz; of wel 1 evenredigheid van deze beiden, in 1 of 2 evenredigheden Gips.
In onderscheidene Zwavelwateren vond hij 2 gedeelten Hydrothionzuur Gaz en 1 gedeelte koolstofzuur Gaz, als resultaat van de verzuring der grondstoffen van den Zwavel-alcohol door die van het water.
In het Carlsbader water vond hij:
1	evenredigheid Kezelzuur (acide Silicique.)
4	- Zoutzuur.
8	- Zwavelzuur.


{==659==} {>>pagina-aanduiding<<}


16	evenredigheden Koolstofzuur.
2	- Kalk.
18	- Natron.

Welke zelfstandigheden hoogstwaarschijnlijk te zamen een enkel Zout leveren.

De kunst der spin.

(Uit de Annals of Philosophy, April 1817.)

De navolgende proeven leveren eene belangrijke bijdrage tot de kennis der handelwijze, waarmede de draadtrekkende spinnen haar zelven en haar weefsel van de eene plaats naar de andere, op kleinere en grootere afstanden, overbrengen; en de waarnemingen des schrijvers kunnen, in het algemeen, de eene of andere, minder bekende omstandigheid, in de huishouding der spinnen, helpen verklaren. De heer carolan verhaalt dezelven aldus:
Om de handelwijze der spinnen, welke hare draden op plaatsen bevestigen, die zij, voordat het weefsel gereed is, niet kunnen bereiken, naauwkeurig en gemakkelijk te kunnen waarnemen, vulde ik een' grooten schotel met water, in welks midden een klein eilandje van kleiaarde gemaakt was, waarop ik eenen stroohalm, twaalf duimen lang, loodregt plaatste, en naast denzelven twee drooge steentjes legde, opdat de spin, door de vochtigheid der kleiaarde, van haar werk niet wierd afgeschrikt. Toen zette ik eene draadtrekkende spin op den stroohalm, en plaatste den schotel op eene tafel, welke in het midden der kamer stond.
Den geheelen dag liep de spin langs den stroohalm op en neder en over de steentjes henen, zonder te ontvlugten; want zoo dikwijls zij met het water in aanraking kwam, begaf zij zich spoedig terug, alsof dit haar eene onaangename gewaarwording veroorzaakte. In dezen toestand verliet ik haar des avonds, en toen ik den an-
{==660==} {>>pagina-aanduiding<<}
deren morgen naar haar omzag, was zij verdwenen. Bij nader onderzoek ontwaarde ik eenen draad, welke van de punt des stroohalms loodregt naar de zoldering oprees, waaraan hij bevestigd was. Ik kon niet begrijpen, hoe de spin dit volbragt hadde, indien ik niet voor zeker aannam, dat zij, of op de eene of andere wijze gevlogen zij, of dat zij, van haar standpunt, den draad naar dien afstand geslingerd hebbe.
Ik zocht nu eene tweede spin van dezelfde soort, en, nadat ik haar op het stroo geplaatst had, ontwaarde ik, dat zij veel spoediger en ongeduldiger, dan de eerste, uit hare gevangenis zocht te ontvlugten. Zij begon, door middel van eenen draad, welke een duimbreed lang was, en welken zij om de middelste pooten scheen bevestigd te hebben, zich van de punt des stroohalms te laten nederzakken, zoodat zij, met hoofd en voorpooten den stroohalm klemmende en de achterpooten rugwaarts uitgestrekt, in deze hangende houding bleef, en uit hare spingaten eenen bijkans drie voet langen draad allengskens uitwerkte, welke in eene loodregte rigting in de hoogte rees. Nadat de spin dezen draad eene of twee minuten had laten zweven, draaide zij zich in eenen halven kring om, vatte den draad met hare voorpooten, en trok denzelven naar zich toe. De rigting van den draad van boven vormde in het eerst met den draad, waaraan de spin hing, eenen scherpen hoek, welke echter, zoodra zij den draad aantrok, regthoekiger en eindelijk stomp werd. Het was nagenoeg als het spel der jongens, wanneer zij hunne opgelaten vliegers geleiden. Wanneer de spin met hare voorpooten den draad aantrok, dan vormde dezelve een kluwen om de achterpooten, waarmede zij den stroohalm vasthield. Wanneer men tegen den draad blies, en daardoor zijne rigting veranderde, of denzelven eene golvende beweging gaf, dan hernam hij aanstonds weder zijne regtlijnige rigting. Eindelijk raakte de draad aan eenen verre af staanden stoel; de spin voer voort den draad aan te halen, tot dat zij gevoelde, dat dezelve een punt van

{==661==} {>>pagina-aanduiding<<}
aanraking gevonden had. Nu liep zij over denzelven henen, en versterkte hem door eenen dikkeren draad, welken zij onder het loopen trok. Daar deze spin nog zeer jong was, kon men den draad naauwelijks zien, en zonder de stofdeeltjes, welke daarop kleefden, ware hij misschien geheel onopgemerkt gebleven. Ik herhaalde deze proeve met meer andere spinnen van dezelfde soort, en verkreeg nagenoeg dezelfde uitkomsten; maar, daar zij meest allen zeer jong waren, zoo maakte de fijnheid harer draden de waarneming zeer moeijelijk.
Eindelijk gelukte het mij, eene veel grootere spin te krijgen, welke ik ook op den stroohalm plaatste, en, daar zij van eene heldere zon beschenen werd, kon ik alle bewegingen gemakkelijk waarnemen. Zij begon aanstonds, verwonderlijk snel, eenen vrij langen draad te trekken. Om het einde of de punt van den draad naauwkeurig te onderzoeken, of in deszelfs maaksel iets eigendommelijks zij, hetwelk eene eigenschap konde aanduiden, om zich zoo spoedig aan alles, waarmede hij in aanraking kwam, vast te hechten, brak ik den draad nabij den stroohalm af, en trok denzelven langzaam naar mij toe; maar alles, wat ik aan hem ontwaarde, bestond daarin, dat hij, naar het einde toe, altijd dunner en fijner, en eindelijk bijkans onzigtbaar werd; misschien is deze hoedanigheid voor zijn oprijzen in de lucht noodzakelijk. De spin maakte nu eenen nieuwen draad, welken zij door eenen tweeden, die iets korter was, versterkte. Nadat beide vereenigd waren, bevestigde zij dezelven aan den stroohalm, en trok het andere einde, met hare voorpooten, zoo lang tot zich, tot dat de draad nog maar zeer kort was; maar opmerkende, dat dezelve nergens vasthield, gaf zij hem op, en bleef eenigen tijd rustig, alsof zij, tot eene nieuwe en grootere poging, krachten wilde verzamelen. Zij liet zich toen weder beneden de punt des stroohalms afzakken, en drukte uit hare spingaten twee veel langere draden, dan de eersten waren, welken zij aanstonds en in dezelf-
{==662==} {>>pagina-aanduiding<<}
de rigting nog meer andere, bijzonder fijne draden, toevoegde. Daar zij van de zon beschenen werden, zoo konde ik veertien derzelven, welke uit kleine openingen van het spin-orgaan te voorschijn kwamen, onderscheiden. Deze allen vereenigden zich weldra in éénen; en, zoo als zij zich verlengden, en door eenen, als 't ware, tooverachtigen invloed der spin hunne rigting verkregen, scheen het alsof de elektrieke of luchtstroom uit de spingaten kwam, welke de enkele draden voor zich henen dreef en in eenen hoofddraad
verzamelde. De spin keerde zich nu weder in eenen halven kring om, bevestigde den nieuwen draad aan dien, welke haar droeg, en scheen dan eenen tijdlang deszelfs bewegingen te besturen, tot dat hij eindelijk den muur bereikte, waaraan hij zich vasthechtte; aanstonds liep zij over denzelven henen. Ik ving haar weder, plaatste haar nog eens op den stroohalm, en droeg den schotel in den tuin. Het woei, en de spin gaf geene neiging te kennen, om zich te bewegen; nadat ik haar, door eenige aanrakingen, tot verandering van plaats genoopt had, werd eene poging ter vlugt gedaan. De spin begon op nieuw te werken, en, daar de wind den allengskens getrokkenen draad wegvoerde, had zij voorzeker wel eenige vademen lang gesponnen; toen de draad den grond bereikte, werd hij door eenen rukwind gescheurd.
De spoed, waarmede de spinnedraden te voorschijn komen, is zoo groot, dat ik geloof, eene spin kan in eene minuut wel dertig vademen in de lengte trekken. Het is onbegrijpelijk, hoe zij in eene kamer, waar de lucht stilstaat, haren draad eene loodregte of in de hoogte rijzende rigting kan geven. Men zoude gelooven, bij zulk een fijn maaksel moest het laatstgesponnen deel zich spoediger bewegen dan de voorgaanden, en daaruit moesten golvende slingeringen of verknoopingen ontstaan. Deze overweging brengt op het vermoeden, dat de spinnen met haren draad tevens eenen stroom van luchtvormige of andere fijne vloeistof kunnen uitstorten; want men ziet den draad regtuit zich op en neder bewegen,

{==663==} {>>pagina-aanduiding<<}
zoo lang het der spinne behaagt, en altijd, min of meer, in eene rijzende rigting. Daar de beef-aal elektriciteit kan voortbrengen, waarom zoude men bij de spin een anders gewijzigd soortgelijk vermogen kunnen ontkennen?
Onderwijl eene mijner spinnen, zoo als gewoonlijk, aan eenen korten draad bij den stroohalm nederhing en haren tweeden draad slingerde, zag ik, dat, wanneer ik den draad aanblies en hij zich daardoor verwijderde, de spin eenigzins werd opgeheven; ik beproefde nu, door het aantrekken des draads, haar zelve weg te trekken; en het gelukte waarlijk ook, haar op deze wijze eenige voeten verre weg te voeren, zonder dat zij daarom ophield achter zich voort te spinnen. Hieruit verklaarde ik mij, hoe zij, bij de vereeniging van gunstige omstandigheden, door eenen eenigzins langen draad, tamelijk verre in de lucht konde voortgedragen worden.
Mijne gissing werd ook weldra bevestigd: toen ik eens zulk eene spin op mijne uitgestrekte hand liet rondloopen, begon zij, door middel van eenen zes duim langen draad, zich aan een' mijner vingeren te laten afhangen. Daarna slingerde zij eenen vrij langen draad, welke langzaam oprees en de spin mede opvoerde. Nadat zij zoo verre boven mijnen vinger was gerezen, als zij te voren onder denzelven was, scheurde zij den draad, waarmede zij werd vastgehouden, en begon zich allengskens en langzaam naar de zoldering der kamer te verheffen, waar zij den muur naderde en eindelijk ook bereikte. Hare beweging was gedurende deze vlugt zachter en spoediger, dan wanneer zij langs haren draad loopt. Wanneer nu dit insekt in de stilstaande kamerlucht zich zoo gemakkelijk voortbeweegt, dan moet dit in de vrije lucht nog veel beter gaan. De hoofdvoorbereiding bestaat daarin, dat de spin van haar vast rustpunt aan den eersten draad zich laat nederhangen, en vanhier den anderen draad slingert, welke haar moet overvoeren. In deze hangende houding kan de spin veel verder opmerken, of die draad, welke haar moet overbrengen, krach-
{==664==} {>>pagina-aanduiding<<}
tig genoeg opstijgt, om haar mede te nemen, dan wel een ligchaam bereikt heeft, hetwelk haar tot een steunpunt kan dienen. Op deze wijze kunnen zij zeer aanmerkelijke hoogten bereiken.
Proeven, welke ik met eene andere soort van spinnen nam, die een blinkend geel ligchaam en korte pooten hebben, bewezen, dat ook deze draden slingert, maar niet zoo lang als de geometer-spin.
Bij eene andere soort van spinnen gelukten dezelfde proeven niet; dat is te zeggen, geene harer konde ontvlugten, hoewel zij acht of tien dagen op den stroohalm vertoefde; zij bleven voor het overige altijd even levendig, als ten tijde, toen ik haar van het veld had gehaald. Nooit bleven twee spinnen lang met elkander in dezelfde gevangenis; de sterkere doodde telkens de zwakkere weldra, en deze scheen de maat harer krachten ook wel te kennen; zij vreesde hare tegenpartij meer dan iets anders, hetwelk men in hare nabijheid bragt; raakte men haar met den vinger aan, dan scheen zij daarop niet te letten; zoo dikwerf, daarentegen, eene sterkere spin op haar toekwam, dan vlugtte zij voor haar zelfs in het water. Eene van deze spinnen was in het water gevallen, en zwom op hetzelve, zonder daaruit te kunnen komen; wanneer ik haar wilde helpen, liet zij zich naar den bodem zinken, op welken zij dan even snel als op den grond, en even als een kleine kreeft, rondliep. Aan den rand des waters gekomen zijnde, scheen zij weinig begeerig te zijn om daaruit te komen, daar het water hare pooten te zamen drukte, zoo dat zij zich niet gemakkelijk kon bewegen. Toen zij voor het eerst onderduikte, had ik opgemerkt, dat uit elke zijde van haar ligchaam eene groote luchtblaas oprees; hetwelk op het vermoeden konde brengen, dat deze dieren in het water zich misschien door eene soort van zwemblazen ligter kunnen maken.
De te voren verhaalde proeven stellen het voor mij buiten allen twijfel, dat de draadtrekkende spinnen het

{==665==} {>>pagina-aanduiding<<}
vermogen hebben, om draden van onbepaalde lengte te kunnen slingeren, en met dezelven van de eene plaats naar de andere zich te bewegen. Ik geloof, dat dit merkwaardig verschijnsel alleen nog maar door éénen Franschen natuuronderzoeker waargenomen is; de bijzondere, door mij beschreven toestel, echter, werd, zoo veel ik weet, nog nergens ontdekt of bekend gemaakt. Hoe verwonderlijk is dit schepsel met alles, wat tot zijne behoeften dient, voorzien, en met hoe veel genoegen ontwaart men overal in de natuur nieuwe blijken van de wijsheid en goedheid des Scheppers!





Iets uit de reize van een' Franschman in Engeland, 1816.

Lijfstraffelijke wetten in Engeland.

Gedurende de zitting van het Parlement in 1810, bragt Sir samuel romily de noodzakelijkheid eener verbetering der lijfstraffelijke wetten ter tasel; maar, van wege den ministeriélen tegenstand, zonder eenig gevolg. Bij deze gelegenheid kwamen eenige geschiedkundige daadzaken te voorschijn, welke eene algemeene belangstelling verwekken.
Onder de regering van Koningin elizabeth werden jaarlijks 400 menschen ten dood verooideeld; en dit bedraagt, gedurende de 45 jaren harer regering, 18,000 veroordeelden. Onder haren vader, hendrik VIII, was dit getal nog ontzettender; want gedurende eenige jaren klom het tot 2000; en men rekent, dat hij het bloed van 70,000 zijner onderdanen, door het geregt, vergoot. Hume zegt: Een aanzienlijk geregtspersoon in Sommerset schreef in 1596, dat in de laatste jaren van elizabeth's regering, toen hare heerschappij bevestigd was en de kracht der wetten het volk aan orde en gehoorzaamheid gewend had, in den loop van één jaar aldaar 40 misdadigers, wegens dieverij en andere schelmstukken, onthoofd, 35 gebrandmerkt, 37 gegeeseld, 184 echter vrijgesproken waren, de laatsten allen zeer bedorvene lieden; en dat men konde vaststellen, dat niet het vijfde gedeelte der strafschuldigen voor het geregt waren getrok-
{==666==} {>>pagina-aanduiding<<}
ken. Derzelver getal was zoo groot, dat het de regters bevreesd maakte. - Hume, die het Koninklijk gezag bemint, schrijft deze gebrekkige politie aan de bekrompene inkomsten der kroon toe, welke niet toelaten, om een toereikend aantal menschen tot instandhouding der wetten te betalen. Dit zij zoo het wil, uit de woordenwisselingen over dit onderwerp blijkt, dat, zonder eenige verzachting der wetten, sedert dien tijd het getal der doodvonnissen allengskens, en in de laatste jaren zoo spoedig verminderd is, dat in den jare 1806 van 3426 beschuldigden (dat is te zeggen gevatte personen, en voor de groote Jury gebragte, welke dan eerst oordeelt, of er reden tot aanklagte zij, of niet) slechts 2 misdadigers ten dood gevonnisd werden; in den jare 1807 van 3482 maar 1; in 1808 van 3748 niet één. Daar men onmogelijk toch kan aannemen, dat van meer dan 10,000 gevatte en zoo zeer verdachte personen, voor
welken een geregtspersoon durfde wagen een bevel van vatting uit te vaardigen, slechts 3 zouden strafschuldig geweest zijn, zoo moet men vermoeden, dat de onmatige gestrengheid der wetten derzelver toepassing belet. Door de menigvuldigheid der gevallen, waarin de wet het doodvonnis uitspreekt, zonder dat hetzelve in de toepassing plaats heeft, verliest deze ontzettende uitspraak al het schrikwekkende, en verwekt ook geen medelijden meer. Allen, zelfs de misdadigen, gelooven niet meer aan de voltrekking; en bij deze weifeling verstompt het gevoel. De Opperregter zelf maakte de aanmerking: dat de overdrevene gestrengheid der vonnissen een stilzwijgend stelsel van ontwijking voortbrengt, waardoor de aanklager, de gezworenen, de regter en de Koninklijke raad zelf, elk in zijnen werkkring, overeenkomen, om hunnen eed, ter voltrekking van zulk eene onnatuurlijke wet gedaan, niet gestand te doen.

Lucht van Londen.

Het is niet mogelijk, zich een begrip te vormen van die soort van dag, welke in den regten wintertijd Londen verlicht. De rook van steenkolen vormt eenen dampkring, welken men een uur verre in de gedaante eener ronde wolk ziet, die op de aarde rust. Wanneer het weder, zoo als hier in den winter bijkans altijd, betrokken en nevelig is, dan vermeerdert deze damp, in de stad zelve, de morsige kleur van alle voorwerpen; het uitzigt in alle straten eindigt in eenen grijzen

{==667==} {>>pagina-aanduiding<<}
mist, die ons niet toelaat de straten ten einde toe door te zien. Valt er eens een enkele zonnestraal in deze digte massa, dan wordt dit doode grijs met eene ligtroode schemering gekleurd, even alsof men door een gekleurd glas ziet; en dan is deze uitwerking even schoon als treffend. De lucht is met kleine vlokjes roet vervuld, welke zoo fijn zijn, dat zij met de lucht rondzweven; zij vallen dan op ons linnen, kleederen en gezigt; men voelt iets op den neus of de wang, en, wanneer men onwillekeurig daarnaar grijpt, blijft er eene zwartachtige vlak.

Het leven van Londen, aan de westzijde der stad.

Voor 10 ure des morgens is alles stil; de winkels worden nu eerst geopend. De melkmeisjes met hare helderwitte emmers, aan welker rand rondom kleine maatjes hangen, en welke zij aan een, over de schouderen gelegd, juk dragen, gaan van huis tot huis, en wekken de treuzelende meiden, welke nog tuimelend van den slaap uitkomen, en een maatje vol nemen, dat zoo groot is als een ei, en hetwelk voor het gebruik van het geheele huisgezin toereikend is; want melk is hier noch drank noch voedsel, maar slechts eene verfstof, een elikster, waarvan men des morgens en des avonds voorzigtig zes of zeven druppels in de thee doet. Het ware moeijelijk te zeggen, welken smaak deze druppels geven; maar het is een gebruik, welks nut niemand durft onderzoeken. - Gedurende dezen tijd rijdt geen wagen, geene kar door de straat; het eerste gedruisch ontstaat door de trommels en het krijgsmuzijk der lijfwacht, waarbij drie of vier Negerreuzen met een verre klinkend schellenspel vooruit gaan, en welke naar Hydepark trekken, om hunne oefeningen te houden. Eerst om 3 of 4 ure ziet men levensteekenen der aanzienlijke wereld. Zij doet bezoeken, of liever zij geeft kaartjes aan de deuren harer vrienden af, welke zij nooit anders dan in het gedrang der gezelschappen ziet; zij loopt in de winkels rond, beziet nieuwe modes, rijdt in eene vrij leelijke straat, Bondstreet, op en neder, en eindelijk ten 5 ure naar huis, om zich te kleeden. En daarmede is een Londensche voormiddag besloten. Thans beginnen (in Januarij) de straten verlicht te worden, en van 6 tot 8 ure vermeerdert het gedruisch. De tijd van het middagmaal is gekomen. De rijtuigen, met twee groote vlammende lantaarns verlicht, vol-
{==668==} {>>pagina-aanduiding<<}
gen digt op elkander, os kruisen elkander in groote haast; op ééns houden zij stil; een bediende springt af, beurt den zwaren klopper op, doet eenen harden slag daarmede, en herhaalt dit donderend gedruisch zoo kunstig en zoo afgemeten, dat
hetzelve den rang, het aanzien en den rijkdom van zijnen heer moet aanduiden. Twee uren lang heerscht er nu eene kleine stilte. Tusschen 9 en 10 ure wordt de onstuimigheid herhaald. Thans heeft er eene groote vereeniging van drukte, spoed en opschik plaats. Men kan geenen bijzonderen klank meer onderscheiden in een gedruisch, dat naar vijftig molenraderen met derzelver waterstortingen gelijkt; en, wanneer het niet overdreven klonk, dan zoude ik hetzelve met den val van de Niagara vergelijken, wanneer men dezen op eenen afstand van twee uren hoort. Deze groote onstuimigheid duurt tot 1 ure in den nacht; dan vermindert zij allengskens, tot dat men, bij het aanbreken van den dag, slechts hier en daar nog een rijtuig hoort.

Beschaving des verstands onder de Arabieren, gedurende de regering van Al-Mamon.

Al-mamon had het opperbestuur in de jaren 813-833; hij maakte Bagdad tot het middelpunt van allerlei soort van letterkunde; geleerde navorschingen, boeken en geleerde mannen waren bijna de eenige voorwerpen zijner oplettendheid. Zijne gunstelingen waren mannen van letteren; zijne ministers hielden zich eeniglijk bezig met de bevordering van geleerdheid; en het scheen, alsof de troon der Kalifs opgerigt was tot een' zetel voor de Muzen. Te zijnen hove noodigde hij alle geleerden, die hij wist uit te vorschen in de geheele wereld, onderhield hen aldaar door zijne milddadigheid, en onderscheidde hen door eerbewijzing van allerlei aard. In de wingewesten van Syrië, Armenië en Egypte, welke aan zijne heerschappij onderworpen waren, verzamelde hij elk belangrijk boek, dat er te vinden was. Dit was de kostbaarste schatting, welke de Oppervorst zijnen onderdanen afeischte; en de bestuurders der wingewesten, en elk ambtenaat, in dat bestuur deelende, waren bijzonderlijk gelast, om, voor alle andere dingen, op te zamelen alle schatten van geleerdheid, in de veroverde landen te vinden, en dezelve aan den voet

{==669==} {>>pagina-aanduiding<<}
des troons te brengen. Honderden van kameelen zag men van tijd tot tijd te Bagdad aankomen, alleen beladen met papieren en boeken; en alles, wat daaronder geacht werd den luister der wetenschappen te kunnen vermeerderen, werd straks in het Arabisch vertolkt, met oogmerk om het onder het bereik der kennisneming van een ieder te brengen. Onderwijzers, recensenten, vertalers, uitleggers van geleerde schriften maakten de hofhouding van al-mamon uit, welke alzoo meer geleek naar eene hoogeschool van geleerde mannen, dan naar het middelpunt van een krijgshaftig bestuur. Toen deze Kalif, bij gelegenheid eener overwinning, den Griekschen Keizer, michaël den stamelaar, de voorwaarden van vrede voorschreef, eischte hij tot eene schatting eene verzameling van Grieksche boeken. De wetenschappen waren bij uitstekendheid in hoogachting bij den Kalif; de belangrijkste onderwerpen van bespiegeling werden onbeschroomd ten toets gebragt, in spijt der ijverzuchtige vitterijen van sommige bijgeloovige Muzelmannen, die al-mamon beschuldigden van dezerwijze de grondslagen van het Islamismus te doen waggelen. Vele van de meestberoemde onderwijzers in de geneeskunde bloeiden onder zijne regering. De regtsgeleerdheid werd beoefend onder den hoogberoemden kossa; en, gelijk dezelve den Muzelmannen voorkwam als de eerbiedwaardigste van alle wetenschappen, was het deze, waarop des Vorsten onderdanen zich met de vurigste geestdrift toelegden; terwijl al-mamon zelf eene krachtige overhelling ontwikkelde voor de wiskunst, welke hij met den treffelijksten uitslag beoesende. Hij beraamde het groote ontwerp om de aarde te meten; hij voerde het uit met behulp der bekwaamste wiskunstenaars. De Gronden der Astronomie van
alfragan (fargani) en de Astronomische Tafelen van almerwasi waren werken van twee zijner hovelingen. Deze zelfde al-mamon, niet minder edelmoedig dan verlicht, wanneer hij iemand zijner aabestaanden, die tegen zijn bestuur opgestaan was en getracht had zijnen troon omver te werpen, genade schonk, riep uit: ‘o! Ware het slechts bekend, welk een wellust het voor mij is, mijnen vijanden vergifsenis te schenken, allen, die mij ooit beleedigd hebben, zouden zich haasten om tot mij te komen en hunne misslagen te belijden.’


{==670==} {>>pagina-aanduiding<<}

De slaaf van Algiers.

Een belangwekkend Verhaal.

(Uit het Hoogduitsch van hildebrandt.)
- Hoe nader wij aan Marseille kwamen, des te bedroesder werd mijne zuster Van de hoogten bij Chateau Gombert zagen wij, voor het eerst, de zee en de vlaggen der schepen, welke boven den lageren dam der haven uitstaken. Sophia zag bedrukt en met teruggehoudene tranen naar de golvende wimpels. ‘Welk van deze schepen zal u, misschien voor altijd, van mij scheiden?’ zeide zij, geheel ontroerd. Mijn oom, die niets anders is dan liefhebber van kunst en oudheden, dacht aan zoo iets niet. Een geheel ander denkbeeld hield hem bezig, en sophia ontging alleen daardoor een gestreng verwijt, dat hij haar gezegde niet had gehoord. ‘Met u, meisjes, is het moeijelijk reizen,’ zeide hij lagchend; ‘een weinig zeelucht veroorzaakt u reeds roode oogen.’ - Sophia zweeg. - ‘Hoor eens, louis,’ voer hij voort, ‘vergeet niets van hetgeen ik u gezegd heb. Teeken alles naauwkeurig op. Ik wil toch achter de waarheid komen, het moge kosten, wat het wil. James bruce beschrijft de Piramiden, den Sphinx, de Catacomben en de Memnonszuilen zoo; denon beschrijft dezelven anders; orbilliers weêr anders. Wien van hen moet ik gelooven? Hoor eens, wij hebben heden den negenden; tegen het einde dezer maand kunt gij in Alexandrië zijn; bij Caïro gaat gij over den Nijl. Op de plaats Caramaïdan woont mijn korrespondent. Gij geeft aanstonds de brieven over; kan hij zelf niet met u gaan, dan bezorgt hij u voorzeker eenen vriend, die u naar Ghize geleidt, en u alle merkwaardigheden vertoont. Gij moogt niets vergeten, niet het geringste opschrift, noch de minste versiering. Teeken alles naauwkeurig op - gij weet, ik wreek mij.’
Mijne zuster zat treurende naast mij, toen ons rijtuig aan den ingang der haven stilhield, en, op een teeken van mijnen oom, van een der zeilklaar liggende schepen eene boot aan den oever kwam. Mijn koffer werd in het schip gebragt. - ‘Nu, reis gelukkig; vertoef niet, opdat de kapitein niet op u behoeft te wachten; die heeren nemen zulks kwalijk, en dan moet men gedurende de geheele reis daarvoor boe-
{==671==} {>>pagina-aanduiding<<}
ten.’ Ik drukte zijne hand. Sophia viel met een' luiden gil in mijne armen. ‘Houd toch op met die malligheid,’ zeide mijn oom, en daarbij stonden hem de tranen in de oogen - ‘de matroos slaat reeds met de riemen.’
Sophia gaf mij nog eene kleine brieventasch; mijn oom schoof mij in de boot, - ik zag beiden zoo lang na, als ik den rooden shawl mijner zuster nog ontwaarde.

Het was voor het eerst, dat het lot mij zoo lang en voor eene zoo lange reis uit de armen mijner zuster rukte. Sophia was de éénige, welke van mijn ouderlijk huisgezin mij was overgebleven - vader en moeder waren reeds lang dood; - zij dacht en wilde zoo als ik, en geen van ons beiden had eenen wensch, welken de ander niet ook koesterde. Mijn oom, die in Aix woonde, nam ons, twee weezen, tot zich; hij was ongehuwd en bemiddeld. Ik weet niet, hoe het kwam, dat die stand, tot welken ik eene overhellende neiging gevoelde, juist dezelfde was, waarin mijn oom zijne tevredenheid en zijne welvaart zoo rijkelijk gevonden had. Hij was bouwmeester; en ik had in de reeks van alle mogelijke standen geenen gevonden, waariu ik hoopte gelukkiger te leven, dan in dien van eenen bouwmeester. Mijn oom was opgetogen van blijdschap, toen ik hem mijnen wensch openbaarde; hij ondersteunde mij in alles; hij gaf mij alle onderwijzers, welken ik konde wenschen, en, daar bij deze hulpmiddelen nog de stellige genegenheid voor mijn beroep en de gedachte kwam, dat ik door mijne keus altijd meer de liefde van mijnen oom verwierf, zoo was het wel geen bijzonder wonderwerk, wanneer ik mij, in de vereischte kundigheden, tot iets meer dan het dagelijksche verhief.
Mijn oom bedankte voor zijn openlijk beroep; als liefhebber, hield hij zich nu met de beoefening van de bouwkunst der ouden bezig, en toen was het natuurlijk, dat Egypte een van de landen was, welke zijne nieuwsgierigheid het meest aantrokken. Hij las alles, wat over de Piramiden, de Catacomben en den Sphinx te krijgen was. Geene afbeelding, geene prent was hem te duur; hij moest alles bezitten.
Ik had voor mijne bezigheden eene reis gedaan, toen mijn oom eens des morgens, met eene geheele vracht boeken en prenten, in mijne kamer kwam.

{==672==} {>>pagina-aanduiding<<}

‘Het is om razend te worden,’ zeide hij, en wierp de boeken op mijne werktasel; ‘daar lees ik in bruce, denon en orbilliers over de Piramiden, en alle drie zijn van een verschillend gevoelen. Lees zelf! De een spreekt van 436 voet hoogte, de ander van 312, en de derde van 280. De een beschrijft de waterleiding dus, en de ander weêr zoo. De een schildert de Jozessbron zoo, en de ander geeft weêr deze teekening daarvan. Ik bid u, aanschouw maar eens het verschil dezer prenten! Zie hier, nommer één moet de groote Piramide van Ghize voorstellen, en deze hier moet het ook zijn. Ik weet niet, waar die lieden hunne oogen hebben gehad. Maar, zoo gaat het; men zendt iemand daarheên, die geene wiskunde verstaat; die morst dan maar zoo iets, en verkoopt zulks aan het publiek voor echte waar. Ware ik maar niet drieënzestig jaar oud! Indien ik jonger ware, ik wist wel, wat ik deed.’
Zonderling! ook in dezen was mijn wensch die van mijnen oom. Gaarne ware ik eens in Egypte geweest; gaarne hadde ik met buonaparte die reis gedaan, ware ik toen niet te jong geweest.
‘Zend iemand daarheên, lieve oom!’ zeide ik. - ‘Ja! zend heên! zend heên! Wien dan? Niet waar, iemand, die mij, voor mijn goed geld, maar zoo iets op het papier teekent, en mij dan doet gelooven, dat de Piramiden en de Catacomben er zoo uitzien, als hij zich dezelven verbeeld heeft?’ - ‘Wel nu, misschien wordt er wel iemand gevonden, die....’ ‘Neen, louis! daarop reken ik niet. Want zie, een man van wezenlijke kundigheden gaat te mijnen behoeve niet daarheên; en iemand, die niets verstaat, die slechts daarheên gaat om geld te verdienen, kan ik niet gebruiken.’ - ‘Gij beschouwt de zaak ook van eene al te donkere zijde, mijn lieve oom! Er vindt zich voorzeker iemand, die voor de zaak eenigzins berekend is; bij voorbeeld....’ ‘Nu? Bij voorbeeld?’ vroeg mijn oom driftig. - ‘Bij voorbeeld ik, uw neef. Lang reeds wenschte ik Egypte eens te zien. Indien gij gelooft, dat ik....’ ‘Ik gelooven? lieve louis! ik gelooven? o, Ik kan het u niet zeggen, hoe dit aanbod mij verheugt! Gij wilt dan daarheên? Maar ik moet mij daarop kunnen verlaten, dat gij alles naauwkeurig aanschouwt, naauwkeurig berekent en naauwkeurig teekent. De omstreken moogt gij wel slechts oppervlakkig teekenen; maar de zaken zelven, de Piramiden, de Catacom-
{==673==} {>>pagina-aanduiding<<}
ben, den Sphinx, de Memnonszuiien, de Jozefsbron, de waterleiding, enz. teeken die toch vooral naauwkeurig. Ik wil u aan eenen vriend aanbevelen, die mij veel verpligt is, en die voorzeker, even als een vader voor zijnen zoon, voor u zorgen zal. Wanneer wilt gij daarheên? morgen?’ - ‘Neen, lieve oom! ik heb nog eenige dagen noodig, om het een en ander voor te bereiden en mede te nemen, wat ik in Egypte niet krijgen kan.’ - ‘En dan moet gij aanstonds in Caïro eenen
Beduïn huren; dat zijn getrouwe lieden, die het leven voor iemand laten. Zoo als gezegd is, zulk eenen man neemt gij aanstonds; die kent de plaatsen, is moedig en getrouw. Dus, gij wilt daarheên? Dat is goed. Maar, hoe eerder hoe liever; want dezen zomer nog moet gij terugkeeren.’
Hij verliet mij. Ik was waarlijk in eene zonderlinge gemoedsgesteldheid. Ik had mijn besluit in overhaasting uitgesproken, en wel jegens eenen man, die een ieder bij het woord vatte. Nu eens verheugde ik mij over mijn besluit; dan weder gevoelde ik berouw daarvan. Aan mijn vaderland boeide mij niets, dan mijne zuster; het afscheid van haar zag ik met bange vrees te gemoet.
Onderwijl ik dit alles overdacht, en overleide, hoe ik op de best mogelijke wijze mijner zuster mijn besluit zoude berigten, trad zij zelve mijne kamer binnen. - ‘Oom zeide mij zoo even,’ begon zij, daar zij de deur opende, ‘gij wildet naar Egypte reizen: is dat waar?’ - ‘Ja, sophie! gij hebt immers niets daartegen?’ - ‘Wat zoude ik eigenlijk daartegen kunnen hebben? Oom is opgetogen van blijdschap over uw besluit. Gij kondet hem, zoo als hij zegt, door niets zoo veel vreugd veroorzaken, dan door dit aanbod. Maar!’.... ‘Maar, zegt gij? en dat met een zoo mismoedig gelaat?’ - Zij viel mij om den hals. ‘Louis! ik weet niet, wat ik er om wilde geven, dat gij dit besluit niet genomen hadt. Oom is oud; denk aan zijne ziekelijkheid, zijn podagra - ik ben alleen - verbeeld u, zoo hij in uwe afwezigheid stierf!... Of, zoo gij op deze reis ongelukkig waart! Gij kent misschien de gevaren niet. Louis! ik wenschte, dat gij hier bleeft.’
Ik zag, hoe verscheurend de gedachte aan mijn mogelijk ongeluk voor haar hart was; maar wij moesten scheiden. Mijne zuster verzelde mij tot aan de boot. Hier had ik tijd en

{==674==} {>>pagina-aanduiding<<}
gelegenheid genoeg, om alles, wat mijn oom en mijne zuster mij gezegd hadden, in mijn geheugen terug te roepen.

De kapitein, aan wiens boord ik mij begaf, was een zeer beminnenswaardig man, een Franschman zoo als hij behoort te zijn, vrolijk, beschaasd en gedienstig. Dapper moest hij ook wel zijn; want hij had ettelijke likteekens in zijn aangezigt. Hij bragt mij in zijne kajuit, en bij de eerste ontmoeting ontwaarde ik reeds dat ik hem nadrukkelijk was aanbevolen. Wij zeiden elkander onze namen; het verbond van vriendschap werd bij eene goede flesch wijn gesloten, en nu waren wij onafscheidbaar.
‘Het gaat dan naar Egypte?’ zeide hij. ‘Nu, ik reis niet mede. Tot Alexandrië, laat ik nog gelden; maar in het land zelve - neen, geschilderd wilde ik daar niet zijn, veel minder levend! Onreinheid is daar als te huis, en voordat men omziet, is men door eenen bandiet doorstooten. En dan nog in de woestijnen rondzwerven; en de Piramiden - ik heb ze gezien - ik heb in de Catacomben rondgekropen - ik heb den hoogsten top der Piramide beklommen - schilderen, geloof mij, vriend! kan men haar niet, dan in gezelschap van ten minste dertig gewapende vrienden; anders wordt men vermoord, voordat men zulks vermoedt, en zonder dat een haan daarvan kraait.’
Ik wilde hem wederleggen; maar hij verhaalde mij zoo vele moordgeschiedenissen, dat de woorden mijner zuster: ‘gij kent alle gevaren nog niet!’ als eene onheil dreigende voorspesling mij voorzweesden; en ik geraakte in strijd met mijzelven, of de liefde tot de kunst en voor mijnen oom, dan wel de liefde tot het leven, sterker in mij ware. Daarbij kwam nog, dat eenige andere reizigers hetzelfde bevestigden. Mijne ongerustheid klom met elk oogenblik. Voegt men hierbij, dat deze mijne eerste zeereis was, en dat dezelve op ziel en ligchaam eenen gelijken sterken invloed had, dan zal men, zonder verder bewijs, wel willen gelooven, dat, onaangezien de vriendschap, welke de kapitein mij bewees, onaangezien het vrolijk gezelschap der overige reizigers, deze togt in de eerste dagen niet zeer aangenaam voor mij was.
De eerste indrukselen, echter, welke het verhaal van de vele en groote gevaren op mij had gemaakt, verdwenen al-
{==675==} {>>pagina-aanduiding<<}
lengskens. Mijn oom, zijne liefde voor mij, het genoegen, dat ik hem kon geven, mijne eigen begeerte om de wonderen der oude wereld te zien, dit alles verjoeg de schrikbeelden van voor mijne ziel, en hield mijne verbeelding van nieuws met bekoorlijke beelden bezig. Eenige weken vervlogen aldus. Of de kapitein had over de gevaren uitgepraat, óf hij had opgemerkt, hoe onaangenaam zijne tasereelen voor mijn voornemen waren; genoeg, hij zweeg daarvan. Aldus kwamen wij, zonder eenig gevaar en met den gunstigsten wind, aan het eiland Sardinië, in de baai van Oristano, aan. De kapitein vond hier bezigheden, van welke hij ons zeide, dat ze hem eenige maanden lang zouden ophouden. Zulk een tijdverlies was tegen mijn plan. De kapitein wist even weinig, als ik, een middel, om deze onaangenaamheid te verhelpen. Hij wilde mij niet zeggen, dat het raadzamer voor mij ware, op een ander schip te gaan, en ik wilde dit voorstel niet het eerst doen. En waarlijk, deze omstandigheid maakte mij zeer verdrietig, hoe veel moeite mijn vriend zich ook gaf om mij op te beuren. Op zijnen raad, deed ik eenige reisjes, waartoe hij mij brieven van aanbeveling medegaf, welke zeer geacht werden van allen, tot welken ik toegang kreeg. Zoo wenschte ik ook, naar Cagliari te gaan, om aldaar het Museum van oudheden te zien; mijn vriend bezorgde mij eene aanbeveling aan den opziener van dit Museum.
Ik vond dezen man juist in gesprek met eenen jongen Italiaan, eenen zekeren spollanzani uit Rome. Naauwelijks had hij mijnen brief gelezen, toen hij verheugd uitriep: ‘Daar hebt gij immers aanstonds eenen reismakker naar Egypte! Er is ook reeds een schip in de haven; nu kunt gij te zamen reizen, zoo gij wilt.’
Ik vroeg om opheldering, en vernam nu, dat deze jonge man met hetzelfde oogmerk door Egypte wilde reizen, als ik. Bij den bestuurder van het Museum had hij zich eerst met modellen en afdrukken van die zaken bekend gemaakt, welke hij wilde zien, en was om niets zoo verlegen geweest, als om eenen reismakker. Wie was verheugder dan ik? Nog dien zelfden dag schreef ik eenen heuschen brief aan den kapitein; mijne goederen kwamen weldra, en wij beiden, van alles voorzien, wat ons in Egypte nuttig konde zijn, beklommen een Sardinisch schip, dat naar Alexandrië bestemd was.

{==676==} {>>pagina-aanduiding<<}

Onze nieuwe kapitein was een Sardiniër, en wel niet in de beste beteekenis des woords. Ternghoudend in zijn gedrag, wraakzuchtig in zijnen toorn, onverzoenlijk in zijnen haat, buitensporig in zijn geluk, dweepziek in zijn ongeluk, van eene overdrevene ziudelijkheid, en alleen koopman; althans ik had nog nimmer eenen meer belangzuchtigen mensch gezien. In ons gesprek deelde hij weinig, omdat hij spotte met ons voornemen, en niet kon begrijpen, hoe men zulk eene kostbare reis konde ondernemen, alleen om der nieuwsgierigheid te voldoen. Somtijds had hij zelfs wel lust, ons voor bespieders te houden. Slechts daardoor konden wij hem eenig belang voor ons oogmerk inboezemen, dat wij hem vertoonden, hoe wij, door onze teekeningen en afbeeldingen, veel gelds konden winnen.
Onze togt was vrij gelukkig. De heldere hemel, de kalme zee, de blozende dampkring bij het op- en ondergaan der zon, hielden mij op de aangenaamste wijze bezig. De vriendschap van spollanzani kwam daarbij, en, zoo mij nog een wensch overig bleef, dan was het deze: mijnen terughoudenden en norschen Sardiniër tegen den beschaafden en vrolijken Franschen kapitein te kunnen ruilen, omdat met den eersten niets te beginnen was.
Gaarne hadde ik Maltha gezien, en bij de merkwaardigheden aldaar eenige dagen vertoesd: zulks zoude den kapitein eenige vertraging en eenen kleinen omweg hebben gekost; maar - hij was koopman, en verlangde voor dit verzuim zoo veel, als de geheele reis naar Egypte kostte. Met gespannen nieuwsgierigheid zagen wij naar de rots, die niet verre van ons af lag; treurig was het, dat wij niet daarheên konden. Het weigeren van ons verzoek maakte ons wezenlijk zeer koud jegens den kapitein, zoodat wij in eenige dagen niet met hem spraken.
Eens op eenen avond, toen wij zamen speelden, kwam hij in de kajuit. Met eene tusschen bange vrees en grove lompheid zwevende houding beval hij ons, de kaarten neêr te leggen. Wij vroegen naar de oorzaak van dit zonderling bevel. Hij werd wedarig angstiger, en maakte ons oplettend op het gedruisch in het schip, op de bruisende zee. Wij hoorden dit; maar vonden daarin geene reden, om ons spel te staken. De kapitein verklaarde ons nu, met altijd toenemenden angst, dat een verschrikkelijke storm aan het opkomen

{==677==} {>>pagina-aanduiding<<}
was, stak tevens eenige waskaarsen aan, welke hij voor een Heiligbeeld plaatste, en viel voor hetzelve, overluid biddende, op de knien.
Tooneelen van dezen aard hadden altijd eenen diepen indruk op mij gemaakt. Wij legden de kaarten weg; spollanzani knielde naast den kapitein, en ik - die op deze korte reis reeds veel van de inrigting van een schip geleerd had - ging naar boven, om te zien, wat de matrozen deden. Ik vreesde, dat zij even zoo handelden als de kapitein; en mijne vrees was niet ongegrond. Zij lagen allen op hunne knien; niemand wilde eerder de hand aan het werk slaan, voordat hij een aantal gebeden uitgestameld had; en alzoo was het schip eene weerlooze prooi van wind en golven. Bij geluk had men de zeilen ingehaald en het verdek gesloten. Door eene opening zag ik de ondergaande zon door den rookenden dampkring in het schip schijnen. Thans werd het geheel duister; de bliksem alleen verlichtte alle voorwerpen. Van den donder hoorde ik weinig; want het huilen van den storm en het rumoer der golven beletteden dit. Den geheelen nacht - den akeligsten, dien ik ooit beleefde - dreven wij rond, zonder te weten, waar wij waren. Eindelijk begon de ochtend te schemeren; de storm was nog niet bedaard. Hij begon veeleer te vermeerderen bij den opgang der zon, welke zoo rood als bloed door den dikken dampkring flikkerde. Op ééns hoorden wij eenen verschrikkelijken knal, en tevens het bruisen des waters, hetwelk met geweld in het scheepsruim drong. Alles liep in woeste bedwelming door elkander; ik wist niet, waartoe ik zoude besluiten, toen een matroos, dien ik door minzaamheid en kleine geschenken aan mij verpligt had, mij bij den arm vatte, en mij toeriep, mij aan een stuk hout vast te klemmen, hetwelk hij mij aanwees. Ten overvloede bond hij nog een touw daaraan; en naauwelijks was hij daarmede gereed, toen het schip spleet, en weinige oogenblikken daarna zag ik mij, op een' balk zittende, op de golven drijven. De matroos zat naast mij, en vermaande mij aanhoudend, mij toch wel vast te houden. De golven overdekten ons somtijds. Kwam het door de koude des
waters, of was het doodsangst? genoeg, ik ontwaarde, dat ik waarlijk meer besef had, dan toen ik op het schip was. De storm dreef ons voort, en de matroos zeide mij, dat hij rotsen en land zag. Dit was ook zoo. De wind dreef

{==678==} {>>pagina-aanduiding<<}
ons langs eene uitstekende reeks van rotsen; wij ontwaarden, dat de onstuimigheid des storms en der golven bedaarde, en bereikten nu den oever, die in zee uitstak.
Met eene gewaarwording, die ik nog nooit ondervonden had, zag ik mij gered; ik stond op het land nog even zoo tuimelend en waggelend, als op het schip en op den balk. Bijkans uitgeput van koude en nattigheid, van honger en vermoeidheid, zette ik mij op het gras, en ontdeed mij van mijne kleederen, om ze te droogen. Pietro deed hetzelfde. Wij legden ons neder, en het duurde niet lang, of wij vielen in eenen diepen slaap.

(Het vervolg hierna.)

Een nacht op de anatomie.

In mijne eerste studiejaren op de akademie te Bern alreeds eene bijzondere geneigdheid voor de anatomie gevoelende, was de ontleding, gelijk nog heden, eene mijner veelvuldigste en liefste bezigheden; te meer, daar het tweevoudig nut, welk mij dezelve aanbragt, mij ook een dubbel genoegen verschafte, namelijk uit een wetenschappelijk en zedelijk oogpunt. Immers, waar kan men beter, waar schooner de wondervolle, goddelijke natuur aanschouwen, dan bij de ontleding van ons eigen, zoo verwonderlijk schoone ligchaam? Wat biedt rijker, wat waardiger stoffe van nadenken, wat geest ons duidelijker bewijs van eenen werkzamen, hoogstwijzen en almagtigen Schepper, dan juist deze grootheerlijke bouw onzes eigenen ligchaams, waarin wij de gansche, oneindig verscheidene schepping in het klein zoo zinrijk wedervinden?
Naardien de velerlei kolle gies mij den geheelen dag niet zoo veel tijds lieten ontwoekeren, als ik dikwijls tot anatomische preparaten wenschte, gebeurde het niet zelden, dat ik den nacht te baat nam, waarin ik dan, of in gezelschap met eenen vriend, of ook wel alleen, halve, ja gansche nachten aan de anatomie toewijdde.
Zoo kwam het dan eens bij, dat, na verscheidene meest slapelooze nachten, mijn geliefde vriend H. zoo wel, als ik, onweerstaanbaar door den slaap werden bevangen. En, daar wederzijds een gemeenschappelijk dutje, reeds om midder-
{==679==} {>>pagina-aanduiding<<}
nacht, noodzakelijk geacht werd, zoo stelde ik, terwijl mijn vriend nog aan iets voortwerkte, met behulp van eenige prepareerkielen, eenige lijkdoeken en kadavertoestel, op eene tafel eene slaapplaats zamen, gelijk wij in zoodanig geval gewoon waren, leide mij op één oor, en sliep in. H. volgde mij weldra, echter zonder dat ik zulks bemerkte. Naauwelijks een half uur mogen wij geslapen hebben, wanneer een vrij heftig gerucht mij in diepen slaap lang ontrustte, terwijl het evenwel niet in staat was mij geheel te doen ontwaken, maar toch in het geruste sluimeren hinderde. Dit gerucht plaatste mij in dien, aan elk voorzeker welbekenden, toestand tusschen waken en slapen, in welken men, osschoon onvermogend, om over het geruisch of geraas, dat men hoort, volkomen na te denken, zich echter, en meestal beangstigend, daarmede bezig houdt. Eindelijk ontwaakte ik geheel, en overtuigde mij, dat ik werkelijk iets gehoord, en niet gedroomd had.
Haastig rees ik op mijne tafel overeind, om te luisteren, vanwaar toch dat zonderling gedruisch kwame, en waardoor het veroorzaakt wierd; want in de kamer, en wel zeer nabij mij, scheen, midden onder de lijken en geraamten, een onverklaarbaar leven te zijn. Doch naauwelijks had ik mij opgerigt, of stilte des doods greep plaats. De maanlichte nacht en de rijkelijk gevallen sneeuw verlichtten de veelvensterige zaal genoegzaam, om mij van mijne zitplaats te doen zien, dat niets vreemds zich in de kamer bevond. Mijn vriend lag nevens mij, en snorkte geweldig; de geheele en halve kadavers, echter, lagen heel gerust om ons heên, en even zoo, als voordat wij waren gaan slapen.
Ik wist niet, hoe ik het had; ik poogde mij te overreden, dat ik gedroomd had, en vlijde mij weer neder. Ik waakte meer nog dan ik sliep, toen het geraas veel heftiger dan te voren begon. Het was, alsof verscheidene personen met ijzeren lepels in ketels en pannen schraapten. Met zeer korte tusschenpoozen, echter, vernam ik nu daarbij een zeer diep zuchten, vergezeld van een angstig, maar heel zacht gekerm, dat telkens plotseling door het hestig geraas werd afgebroken. Andermaal rigtte ik mij even snel op, zag de gansche kamer rond, bijzonderlijk naar de plaats, vanwaar dat vreesselijk gerucht kwam. Vergeefs; alles was onbewegelijk - en evenwel duurde het gespook nog voort. Thans pakte ik mij-
{==680==} {>>pagina-aanduiding<<}
nen vriend, schudde hem vrij onzacht uit zijnen diepen slaap, en vroeg hem, of hij dan niets hoorde? Nog maar ten halve ontwaakt, antwoordde hij mij met een gemelijk neen, keerde zich op de andere zijde, en snorkte weder voort. Inderdaad had ook het gedruisch op dit oogenblik opgehouden, en alles was weer doodstil.
Dat ik thans, hoewel ik anders geenszins vreesachtig of bijgeloovig ben, inderdaad niet wel te moede was, wil ik gaarne bekennen. Ik bleef lang overeind zitten, dacht alles na, beschouwde nogmaals alles, en wilde een' vernieuwden aanvang des mij onverklaarbaren geruchts afwachten, om alzoo op het spoor te geraken; maar ditmaal bleef het weg. Ik leide mij dan weer neder; en eerst na lang nadenken scheen het mij waarschijnlijk, dat er iets in de keuken moest omgaan, die naast de kamer was, daar toch in de ontleedzaal noch ketels noch pannen zich bevonden. Juist was ik in tweestrijd, of ik mijnen vriend wekken, dan of ik zelf moeds genoeg hebben zou, in de keuken onderzoek te doen, toen het oude geraas eensklaps en heftig, zeer nabij mij, van nieuws begon. Verschrikt maakte ik eene snelle beweging, om mijn hoofd, tot beter luisteren, op te heffen; en op hetzelfde oogenblik ontving ik eenen harden slag van achtere op den schouder. Onwillekeurig tastte ik te gelijk naar deze plek - en, o wee! ik greep eene dorre hand. Rillend keerde ik mij om, en aanschouwde een menschelijk geraamte voor mij, dat mij aangrijnsde, en welks hand ik in de mijne hield!
Jung's Theorie der Geestenkunde, welke ik eenigen tijd te voren had gelezen, had mij eenigzins in mijn ongeloof aan spoken doen wankelen; maar de sterke indruk, dien dit boek op mij had gemaakt, was echter nagenoeg uitgewischt, en ik bevond mij juist in eenen middelstaat tusschen gelooven en niet gelooven. Ik staarde nog altijd het geraamte aan. Ik wist, dat deze beenderman dáár niet gestaan had, toen ik mij te slapen leide; en het jammerlijk gerucht duurde bestendiger en vreesselijker voort, dan te voren. Het was mij nu niet alleen zeer nabij; maar het kwam mij voor, als lag ik midden in hetzelve, als klonk het van alle kanten.
Intusschen schoten mij in den eersten schrik, dien ik inderdaad niet van mij konde weren, twee, mij van mijne vroege jeugd af diep ingeprente, grondstellingen te binnen: ‘wie bang is, is reeds half verloren;’ en: ‘onderzoek, vóór gij

{==681==} {>>pagina-aanduiding<<}
vreest.’ Aan deze hield ik mij. Want ik pakte nu het geraamte aan, en schudde het ter dege; doch vriend Hein bleef geheel lijdelijk, en reeds hadden de enkele beenderen losgelaten. Dit verlevendigde mijnen moed niet weinig; te meer, daar ik bij nader onderzoek ontdekte, dat het een oud, welbekend skelet was, hetwelk te voren meer achterwaarts in eenen hoek der kamer stond. Gelijk mijn vriend mij naderhand zeide, was het door hem, eer hij zich te slapen leide, vooruit gehaald, en zeer nabij mijn hoofd geplaatst, ten einde bij het licht een gedeelte van hetzelve naauwkeurig te kunnen beschouwen. Tot dit oogmerk had H. het den eenen arm op zoodanig eene wijze opgeheven, dat die van zelve in de hem gegevene stelling staan bleef; en zóó liet hem ook mijn vriend, toen hij zich ter ruste begaf. Daar nu dit skelet onmiddellijk achter mij stond, had ik hetzelve bij mijn herhaald oprijzen niet bemerkt; maar door mijne heftige bewegingen op de tasel, inzonderheid de laatste keer, werd het waarschijnlijk zoo geschud, dat het zijnen arm vallen liet, en mij op deze wijze dien Tchouderslag toebragt.
Thans was het ééne raadsel opgelost, en ik door de gelukkige ontknooping zoo koen geworden, dat ik gereedelijk tot de oplossing van het tweede, de oorzaak des akeligen alarms, hetgeen voor dit oogenblik weder had opgehouden, mij vermande.
Met stoute stappen, die door het gansche gebouw klonken, begaf ik mij thans naar de keuken. Doch alles was daar zoo stil als eene muis, en ketels en pannen waren vreedzaam en in de beste orde, gelijk de anatomie-kok dezelve had verlaten. Ik trad weder in de zaal. Toen ik daar, nadenkend, de handen op eene tafel rustende, stond, verhief zich wederom, vlak bij mij, een zware, lange zucht. ‘Hale u de Duivel!’ riep ik uit; en bijkans was mijn heldenmoed met dezen zucht ontvloden. Want niets, volstrekt niets zag ik, hetgeen had kunnen zuchten. Ook lag zelfs geen kadaver digt bij mij. Het was mij onverklaarbaar. Thans, echter, ving ook het geraas wederom heftig aan; ik vervolgde het stout, en eindelijk ontdekte ik ook hiervan de oorzaak.
Een ongemeen groot mormeldier of bergrat, namelijk, was daags te voren uit de koude, waar het met andere in zijnen winterslaap gedompeld lag, in de warme kamer gebragt, om zijnen warmtegraad te toetsen, Men had dit beest, buiten mijn weten, in eene zeer enge blikken kooi ingesperd, die met

{==682==} {>>pagina-aanduiding<<}
eene ijzeren tralie gesloten was, en vergeten, hetzelve weder naar buiten in de koude te brengen. Thans, daar de kamer door het bestendige stoken ongemeen verwarmd was, begon het arme dier uit zijne winterverstijving, ten ongewonen tijde, eensklaps op te leven. Zulks veroorzaakte hetzelve heftige kramptrekkingen, die smartelijk schenen; te meer, daar het zich in de enge kooi niet genoegzaam kon uitrekken. Door deze kramptrekkingen, die de behoefte van zich uit te rekken medebragten, krabde het van tijd tot tijd heftig met alle pooten tegen de kooi en derzelver losse tralie, hetgeen dat luide geraas, door de stilte van den nacht en de ruime gewelfde zaal nog vergroot, voortbragt. En zoo hoorde men ook, in de tusschenpoozen van het krabben, zijn pijnlijk kermen en dikwijls afgebroken diep en luid ademhalen.
Uit dit verhaal moge men de heilzame leering trekken: dat men steeds, onbevooroordeeld, oplettend hebbe te onderzoeken, hetgeen men niet verstaat, en de dooden niet moet vreezen, maar veeleer de levenden.

J.P.H.




Toevallig behoud van een geleerd geschrift.

(Medegedeeld door j.g.c. kalckhoff, Predikant te Laren, bij Zutphen.)

Terwijl ik, als nabestaande en vriend des huizes, in het jaar 1795, bezig was, met de geleerde nalatenschap van den beroemden johann gottlob leidenfrost, (wijlen Hoogleeraar in de Geneeskunde, te Duisburg aan den Rijn) meestal voor den verkoop bestemd, in orde te brengen, kwam 's mans voortreffelijke Ambtgenoot, de Heer gunther, mij vragen, of ik, onder die nalatenschap, niet gevonden hadde het handschrift of afdruksel eener verhandeling de prolapsu cordis? Op mijn ontkennend antwoord, betuigde zijn Hooggel., door het eigen bezit van een gedrukt fragment dier verhandeling, stellig verzekerd te zijn van derzelver dadelijk aanwezen; doch dat hij nergens het ontbrekende, veel minder een geheel exemplaar, had kunnen ontdekken. Een dag of twee daarna vond ik slechts een gedrukt fragment der bedoelde verhandeling, 't welk, bij nader onderzoek, bleek,

{==683==} {>>pagina-aanduiding<<}
met dat van den Hoogleeraar gunther juist éen geheel uit te maken. - Of en om welke redenen leidenfrost zelf de uitgave dier verhandeling in de geboorte onderdrukt hadde, dit kan ik even zoo min bepalen, als door welk zonderling toeval het éénig overgebleven exemplaar uit zijn geheel gerukt en onder verschillende bezitters verdeeld was. Dan, hoe dit zij, die toevallige ontdekking ontrukte aan den wissen ondergang een geleerd geschrift, 't welk, wegens deszelfs belangrijkheid, mede geplaatst is onder j.g. leidenfrostii Opera posthuma Physico-Medica, uitgekomen te Duisburg 1796, en, onder den titel: de prolapsu cordis, beschrijft het vreemd en merkwaardig verschijnsel van het neêrzakken van het hart bij zekeren patiënt.

Lotto-woede te Rome.

(Uit onuitgegevene Reisberigten van 1816.)

De woede, dat ik het zoo noeme, des Loterijspels is te Rome ongemeen groot. Bij elke regtspleging stroomt het volk toe, om uit de woorden, bewegingen en stuiptrekkingen der arme zondaren nommers te berekenen. Hetzelfde gebeurde, toen zich korteling de ongelukkige fagan, Engelsch Consul, ten venster uit stortte; en inderdaad tot bekrachtiging des vooroordeels, daar in de naastvolgende trekking veel gewonnen werd. Bovendien zijn hier nog zekere lieden, die door het volk voor toovenaars gehouden worden, (het gemeen noemt hen ook Maghi) en aan welken het de eigenschap toekent, de nommers te kunnen raden. Zoodanig een toovenaar wordt op gemeene kosten in de kroegen en gemeene pleisterplaatsen gespijsd en gelaafd, en zijne gebaren en mienen, of opzettelijk geprevelde woorden, naauwlettend betracht, opgevangen, en - wie weet hoe? - daarna in getallen overgebragt. Men gevoelt, de toovenaar kan bij zulk eene handelwijze nooit in verlegenheid geraken. Hijzelf zet niet in het Lottospel; want, daar hij zeker ware van zijne winst, is zulks voor hem eene gewetenszaak! - Klnchtig is het geval, Monsignor ***, een van de aanzienlijkste en waardigste der tegenwoordige Prelaten, te Ancona bejegend, alwaar hij met veel vruchts eene zending vervulde. Nadat eene

{==684==} {>>pagina-aanduiding<<}
vrouw zeer devoot bij hem gebiecht had, bad zij hem: ‘hij zou haar toch de nommers voor eene terne in het Lotto opgeven!’ - Somwijlen dringen zich onbekende lieden op de straten den voorbijganger op, en fluisteren hem nommers in het oor, waarvoor zij dan eene aalmoes vorderen. Ook de Cercanti der Bedel-orden worden door het volk dikwijls over nommers geraadpleegd.





Herinnering aan den XVIden van Slagtmaand MDCCCXIII.


Hij keert welhaast, de blijdste dag, 
Dien immer IJ en Amstel zag: 
Klinkt vrolijk, citersnaren! 
Hij keert, de jaardag, die, zoo schoon, 
De vrijheid stijgen zag ten troon: 
Viert seest, o Amstelaren! 
Hij keert, de jaardag, die 't geluk 
Deed rijzen uit een' nacht van druk, 
En brak de slavenboeijen. 
Herdenkt uw lijden, naamloos groot; 
Herdenkt uw redding uit den nood, 
En voelt uw harten gloeijen. 
 
Als gij het hoofd met palmen siert, 
En 't jaarfeest der verlossing viert, 
Bevrijd van wee en plagen; 
Als gij weêr vrede en rust geniet, 
En d' ouden voorspoed rijzen ziet, 
Dankt dit dien dag der dagen! 
Was hij niet vrolijk opgegaan, 
Zaagt gij hem nog van verre staan, 
Wat was u dan beschoren? 
Gewis, in rampspoeds jammernacht, 
Was Amsterdam ten val gebragt, 
En 't vaderland verloren! 
 
Ach! red en raadloos in den nood, 
Die nergens hoop op uitkomst bood, 
Was alles ons ontzonken; 
Niets kon, in dat ontzettend uur, 

{==685==} {>>pagina-aanduiding<<}

Het lang gedoofde vrijheidsvuur 
In heldren gloed ontvonken. 
De dag brak aan, zoo schoon als groot; 
Ons oog aanschouwde 't morgenrood; 
De Algoedheid wrocht een wonder: 
De vrijheidskreet verhief zich schoon; 
Maar klonk, voor 's onderdrukkers troon, 
Als 't raatlen van den donder. 
 
Mijn God! wat blijde wisselkeer! 
De geest des volks verheft zich weêr, 
En staakt het magtloos zuchten: 
Het flikkrend vonkje wordt een vlam, 
En 't grootsch herrijzend Amsterdam 
Doet 's lands verdrukkers vlugten. 
Zij wappren, golvende in de lucht, 
De wimpels, op den vloed berucht, 
De aloude leeuwbanieren: 
De kleur, die Neêrland zegen spelt, 
Mag weêr, in spijt van vreemd geweld, 
Verloste burgers sieren. 
 
Het edelst vuur der geestdrist blaakt; 
De aloude heldendeugd ontwaakt, 
Te droevig ingeslapen: 
Ja, hij herleeft, de heldenmoed, 
Die 't all' verwint en wondren doet, 
En praalt in 't schittrend wapen: 
Hij staat, op Amstels muur en wal, 
In duizenden van dappren pal, 
Die 't Fransch geweld braveren; 
Die moedig trotsen ramp en dood, 
Maar, bij het klimmen van den nood, 
Zichzelven nooit verneêren. 
 
o Dag, die d' ouden roem herstelt! 
Gij hebt den dwang ter neêr geveld, 
En 't vonnis uitgesproken: 
Gij hebt u, edel, grootsch en vrij, 
Op 't slavenkroost der dwinglandij 
En 't vreemd geweld gewroken. 

{==686==} {>>pagina-aanduiding<<}

De stedemaagd van de Amstelstad 
Zit weêr omgeven van haar schat, 
Gehuld in staatsiekleeden: 
Zij werpt het vreemde tooisel af, 
En praalt weêr grootsch met kroon en staf, 
Als koningin der steden. 
 
Keer weêr dan, nooitvolprezen dag! 
Die jaren, vol van droef geklag, 
Vergeldt met heil en zegen. 
Keer weêr dan, onvergeetbre stond! 
Wij juichen u, met hart en mond, 
Het driewerf welkom tegen. 
Dan staat ons 't doorgeworsteld wee, 
Dan staat ons de oeverlooze zee 
Van onze ramp voor de oogen; 
Maar dan, op ongedwongen toon, 
Verheff' zich 't lied der vrijheid schoon, 
Uit harten, diep bewogen. 
 
Wie is 't, dien zoo veel heils niet streelt; 
Die niet, met ons, in 't juichen deelt, 
Niet knielt, waar wij aanbidden? 
Hij is, van d' echten stam ontaard, 
't Geluk, dat hij geniet, onwaard'; 
Hij voegt niet in ons midden. 
Neen - hij, die niet, met ons vereend, 
Een' vloed van dankbre tranen weent, 
Bij Nassaus gloriestander; 
Hij, die niet instemt met ons lied, 
Hij, hij is onze broeder niet, 
Hij is geen Nederlander! 
 
Maar wij, mijn broeders, juichen wij! 
Ons Neêrland werd weêr groot en vrij, 
En rijk in zegepralen. 
En Waterloo, en 't Moorsche strand 
Verheffen de eer van 't vaderland, 
In 't schittrend roembehalen. 
De volksverdelget heerscht niet meer; 
Hij zonk aan onze voeten neêr; 

{==687==} {>>pagina-aanduiding<<}

Hij werd door ons verslagen: 
Neen, geen barbaar geeft hier de wet; 
Hij werd door onze magt verplet; 
De zege is weggedragen. 
 
Die glorie, dat verblijdend licht 
Zijn we aan den grootschen dag verpligt, 
Die eerlang zal verjaren: 
Die dag zag ons in slavernij; 
Die dag zag ons weêr groot en vrij: 
Viert feest, o Amstelaren! 
Komt, reikt elkaar de broederhand; 
Zweert trouw aan vorst en vaderland, 
Aan godsdienst, deugd en wetten! 
Het vreemd geweld verheff' zich dan; 
Gij zegepraalt op elk' tiran, 
En zult zijn magt verpletten. 
 
w.h. warnsinck, bsz. 
1817. 


Twee lange aangezigten.

Voltaire had der schoone Markiezinne van chatelet zijn portret in miniatuur ten geschenke gegeven. Hetzelve was in eenen ring gevat, en alleen zigtbaar door middel van eene verborgen veer, welker geheim niemand dan der aangebedene vrouwe bekend was. Mevrouw van chatelet stierf, en reeds in de eerste oogenblikken van des echtgenoots rouwe had voltaire met denzelven eene voor beiden ongemeen hartroerende zamenkomst. In den loop des gespreks waagde het voltaire, dezen ring, dien de Markiezin bestendig had gedragen, weerom te vragen. ‘Gij weet,’ sprak de diepbedrukte minnaar tot den troosteloozen echtgenoot, ‘welke innige vriendschap tusschen uwe gemalin en mij bestond; ook zal het u welligt niet onbekend zijn, dat deze door haar zoo bestendig gedragen ring mijn portret bevat.’ - ‘Ik zelf ben van ulieder vriendschap getuige geweest,’ hernam de Markies van chatelet, ‘en den ring, van welken gij spreekt, ken ik mede zeer wel. Zoo als gij te regt aanmerkt, heeft de overledene denzelven nooit afgelegd. Doch, zoo ik u evenwel de waarheid zeggen zal, is het portret, welk dezelve bevat, niet het uwe; want in

{==688==} {>>pagina-aanduiding<<}
hetzelsde oogenblik, dat gij haar den ring schonkt, werd, in plaats van de uwe, mijne beeldtenis in denzelven geschoven.’ - Voltaire, wiens tranen thans plotseling ophielden te vloeijen, daagde den Markies uit, hem van dit verraad der liefde en vriendschap het bewijs te vertoonen. De ring werd gehaald, de geheime veer geopend, en zie! daar verscheen, in den ganschen verblindenden luister van zijnen bloeijenden leeftijd en krijgsroem, het beeld des jongen Ridderlijken st. lambert! - De wijsgeer sloot den ring, en gaf dien den troosteloozen echtgenoot, met een' veelbeteekenenden grimlach, terug.

Het molenpaard.


Een Molenpaard liep rond, en wel voor de eerste maal; 
Men had het de oogen toegebonden; 
Het draaide zonder eind den paal, 
En zwoegde blindelings, zoo veel zijn krachten konden, 
Den rug bedekt met bloedig zweet, 
En van den fellen zweepslag heet. 
‘Voorzeker,’ dacht het beest, ‘moest ik wel honderd mijlen 
In zoo veel tijds doorijlen!’ 
Zijn Heer riep eindlijk: halt! en, toen het stille stond, 
Toen zag 't verbaasd, hoe 't zich op de eigen plaats bevond. 
 
Is niet hetzelfde schier, sinds vijf-en-twintig jaren, 
Der Menschheid in Euroop weêrvaren? 


De classicus.


Men mag Pomponius, met regt, 
Biechtvader der Klassieken heeten: 
Wat hem door dezen werd gezegd, 
Kwam niemand ooit te weten! 


De slimme matroos.


‘Kom, doe uw proef!’ sprak tot een' nieuwling de Officier; 
‘Ga naar 't benedenruim, en tap een kruik met bier.’ - 
Kaptein! sprak onze maat, 
Den doodschrik op 't gelaat, 
Daar steekt wat achter; 'k bid, verschoon mijn tegenreden: 
Gij voert ligt heen, en liet mij, armen schelm, beneden! 







{==689==} {>>pagina-aanduiding<<}

Mengelwerk.

Heeft Joannes de Dooper al, dan niet, getwijfeld?

(Antwoord van den Weleerw. Heer h.h. donker curtius, Predikant te Arnhem.)




Aan Ds. krom, te Gouda.

Arnhem, den 15 Jan. 1817.

Ik heb, waarde Medebroeder en Vriend! meer dan ééne reden, om u voor uwen aangenamen brief te bedanken. Ik wil u niet verbergen, dat het mijne eigenliefde streelt, te bemerken, dat mijne eenvoudige sermoen de aandacht van den scherpzinnigen en geleerden Schrijver over joannes den dooper tot zich heeft getrokken, en zelfs de eer van zijne tegenspraak heeft verworven. Meer evenwel, dan hiervoor, danke ik u, dat gij mij aanleiding gegeven hebt, om over onze verschillende beoordeeling van den bekenden stap des grooten mans mijne gedachten nader te laten gaan, en al, wat vóór en tegen onze verschillende opvattingen ingebragt kan worden, met nieuwe naauwkeurigheid te wikken en te wegen. Ik heb de gegevene aanleiding tot dit einde gebruikt; en het is mij gegaan, gelijk het u ging: ik ben in mijne overtuiging versterkt geworden, gelijk gij versterkt zijt in de uwe. Ik wil de gronden, die ik voor dezelve heb, ontvouwen, opdat het blijke, dat ik niet uit halsstarrigheid blijf volhouden. Ik ben met die verkeerdheid, althans ten opzigte van dit stuk, zoo weinig bekend, dat ik (hoe onaangenaam het ook, in zeker opzigt, zoude zijn, en hoe misselijk eene figuur ik daardoor zoude maken) mij moedig genoeg gevoel, om, zoo ik overwigt van redenen ten voordeele van uwe meening vond, on-
{==690==} {>>pagina-aanduiding<<}
der mijne, van de pers nog naauwelijks opgedroogde preek, het peccavi met groote letteren te schrijven.
Zulk een protest tegen alle verdenking, alsof iets verkeerds op mijn volharden invloed konde hebben, zoude, ik gevoel het, juist geschikt zijn, om dezelve tegen mij te verwekken (immers, qui s'excuse s'accuse!), indien gij niet eerst getracht hadt, mij de belijdenis af te lokken, dat het plan mijner leerrede, mijns ondanks, eenigen invloed op mijne uitlegging konde gehad hebben. Opzigtelijk dit punt, moet ik volstrekt iets zeggen, hetwelk u zal doen zien, dat iets van dien aard bij mij noch bestaan heeft, noch bestaan kon.
De commissie, om de Synode met eene preek te sluiten, vond ik wel vereerend, maar ook moeijelijk. De eerste zwarigheid, die ik ontmoette, was, de keuze van een onderwerp. Ik dacht nu op dit, dan op dat; en het een beviel mij al dra even slecht als het ander. Ten laatste begon ik ook te denken om joannes den dooper. Maar wat zoude ik van hem prediken? Dit..? Dat...? Ja!.. Neen...! Ik was al even ver. Daar valt mijn oog op het gezantschap aan jezus. Wat was dat toch? zoo vroeg ik mijzelven. Dat het antwoord op die vraag mij eene synodale preek zoude opleveren, had ik nooit gedroomd. Ik vergat zelfs en Synode en preek, en toog alle de geleerde vrienden, van welken ik omringd was, bij de rij af, te rade, om een voldoend antwoord op deze vraag te ontvangen. Gij waart onder dit getal, en liet mij wel allerminst zonder antwoord verblijven. Uw antwoord behaagde mij in vele opzigten; vooral daardoor, dat, terwijl de andere Heeren veelal elkander napraatten, gij alle de argumenten voor uw gevoelen, of uit uzelven haaldet, of zóó inkleeddet, dat zij, daardoor, iets eigendommelijks verkregen, en in waarschijnlijkheid niet weinig wonnen. Maar - alles aangehoord hebbende, en dan het oog latende vallen op het opschrift van uw advies: joannes twijfclt, stuitte mij steeds zeker contrast, hetwelk ik vond in die twee woorden: joannes! en - twij-
{==691==} {>>pagina-aanduiding<<}
felen! Ik bedankte u hoffelijk voor uw advies, en ging met het hooren der overigen voort. Niemand hunner voldeed mij volkomen: doch ik meende genoeg voorgelicht en door hen op het regte spoor geholpen te zijn. Ik ging nu op hetzelve eenzaam en bedachtzaam voort, en waar ik uitkwam, weet gij. Eerst uren na het eindigen dezer wandeling, verraste mij de ontdekking,
dat ik gevonden had, wat ik, dáár althans, niet zocht, - eenen tekst voor de synodale preek. Ziedaar de geschiedenis! - Nu ter zake.
Om, zoo veel mogelijk, kort te zijn, zal ik den staat van ons geschil, in uwen brief voorgesteld, niet herhalen; en om alle repetitie, zoo veel doenlijk, af te snijden, in het algemeen, opmerken, dat ik wensche, dat onze wederzijdsche bewijzen meer den naam van bewijzen verdienden; dat zij meer beslissend konden zijn. Maar dit kan niet. Had de geschiedenis, die ons den stap, door joannes gedaan, verhaalt, ons tevens zijn beginsel en zijne bedoeling opgegeven, dan bestond er geen geschil. Nu zij ons alleen den eersten vermeldt, en van de laatsten zwijgt, willen wij deze evenwel kennen; en daartoe nemen wij onderstellingen aan, die ons, naar mate van onze subjectiviteit, waarschijnlijk en aannemelijk, of onwaarschijnlijk en onaannemelijk voorkomen. En hier moeten wij beiden met onzen borger zeggen: Si erro, sensûs error est; eumque aliter, quam sentio, sentire non possim, eorum profecto, qui a me dissiderint, cum humanitate erit conjuncta reprehensio.
Uw gevoel dan zegt u, dat twijfelen min erg is, en ligter te verschoonen, dan bedillen zonder twijfelen. Mijn gevoel blijft overluid zeggen, dat twijfelen, of jezus wel die Zoon was, hoe men het ook verzachte, juist de allerleelijkste vlek in joannes zoude geweest zijn; dat zulk een twijfel, hoe menschelijk in het algemeen, in zulk een karakter als dat van joannes was, in eenen man, die op zulk eene wijze overtuigd was, geen plaats hebben kon; vooral niet in een oogenblik, wanneer zijne leerlingen hem berigt komen brengen

{==692==} {>>pagina-aanduiding<<}
van een doorluchtig bewijs Zijner grootheid, door Hem onlangs gegeven, en van de hooge gedachten, welke dit der menigte nopens jezus heeft ingeboezemd. In zulk een oogenblik, zegt mij mijn gevoel, is, bij het uitzigt op het, mogelijk haast aanwezige, tijdstip van jezus geheele erkentenis, een stap van ontijdigen ijver, die, uit het heiligste beginsel, het vurig gewenschte, het duizendwerf afgebedene nog verhaasten wil, in een karakter, zoo vurig als dat van joannes, juist te verwachten: - twijfel, daarentegen, is het laatste, waaraan ik denken kan. - Zoo staan wij met ons beider gevoel tegen elkander over, zonder één stap tot elkander te kunnen naderen: en de bijval, welken onze verschillende meeningen zullen vinden, zal ook al van het gevoel onzer lezers afhangen.
Dit dan geldt van vele onzer bewijzen. Met dit al valt toch ook eenige uitzondering ten aanzien van een en ander, en het is daarbij alleen, dat ik mij zal bepalen.
Het schijnt bij u uitgemaakt, dat, zoo lang joannes vaststond in zijn geloof, hij niet haasten kon. ‘Hoe! de man zoo geheel zonder eenige aanmatiging, die zich zoo zeer gevoelt geheel niets te zijn in vergelijking van Gods grooten Zoon, die van boven kwam, en boven allen is; die zich niet waardig houdt, zijnen schoenriem te ontbinden; die het zoo overtuigend gevoelt: mij is noodig van u gedoopt te worden, (en dan toch ook wel: mij is noodig van u geleerd te worden) herinnert zich aan het hoor- en zigtbaar teeken met hetzelfde levendig gevoel, en vermeet zich echter te oordeelen: de groote Zoon van God handelt niet, zoo als Hij handelen moet; ik weet het beter, en moet Hem aanzetten, te regt wijzen! Neen, dit is mij niet waarschijnlijk.’
Zoo schrijft gij; en ik zeg, met u, dat de zaak, aldus voorgesteld, mij ook niet waarschijnlijk is. Maar (houd het mij ten beste!) ik vinde deze voorstelling overdreven. Zóó kan het in de ziel van joannes niet

{==693==} {>>pagina-aanduiding<<}
hebben toegegaan; en met dat al geloof ik, dat joannes, zonder te twijfelen, heeft kunnen haasten. Stellen wij ons de zaak eens aldus voor: Het staat bij joannes vast: jezus is de Messias. Zijn vurigst verlangen is, dat jezus, als zoodanig, van allen mogt worden erkend en gehoorzaamd: om hetzelve vervuld te krijgen, wil hij alles, wat hij kan, te werk stellen: alles wil hij, is het nood, daarvoor opofferen. Maar, veel langer dan hij had vermoed, blijft dat verlangde uit. Het grieft zijn hart. Daar komt men hem het berigt brengen, dat de wonderen, welke jezus allerwegen verrigt, groot opzien baren; dat in het bijzonder de opwekking van eenen dooden te Naïn het volk in verrukking gezet, en de belijdenis afgeperst heeft, dat jezus een groot, goddelijk Profeet was. Dit berigt verrukt zijne ziel. Daar zal het eindelijk lukken! denkt joannes. Nog één stap, en het volk, dat nu zegt: Hij is Profeet! ziet het in, dat Hij meer dan Profeet, erkent, dat Hij de Messias is! Hij zelf verklare zich, en het volk, zoo wél voorbereid, zal Hem dadelijk erkennen: dan is het Rijk gevestigd, en mijne banden zijn geslaakt! Welaan! tot die verklaring geef ik Hem de aanleiding; tot dezelve wil ik Hem dringen: de uitslag zal zijn, de bereiking van het groote doel.
Ik behoeve voorzeker mijnen diep menschkundigen Medebroeder niet te zeggen, dat men bij zulk eene stemming der ziel verre af is van de aanmatiging: ik weet het beter dan Hij! Het is ongeduld, uit liefde en belangstelling, niet uit bedilzucht ontsproten; ongeduld, opgewekt door ijver voor de beste zaak, aangevuurd door de verbeelding, dat het afgebeden oogenblik op het punt is van aan te lichten; ongeduld, dat ik mij, bij wankeling van zijn geloof, niet voorstellen kan. Want, zoo eenige twijfel in het hart van den grooten man ware ingedrongen, zoude ik vermeenen, dat deze ijver, die hem nu deed haasten, vrij wat zoude bekoeld zijn. Denk u joannes in de gevangenis, ‘min of meer twijselachtig, of die jezus, dien hij gedoopt

{==694==} {>>pagina-aanduiding<<}
en aangewezen had, die Zoon wel is, of hij zich hierin ook kon bedrogen hebben’ (het zijn uwe woorden): kunt gij u dan dezen zelfden man voorstellen, nog zoo belangstellend, zoo haastende uit ijver? Ik niet. Om te kunnen haasten, zoo als joannes (naar mijne onderstelling) gehaast heeft, moest hij juist - niet twijfelen. [??]
Gij vindt grond voor uwe meening in het gezegde van jezus: de minste in het Koningrijk der Hemelen is meerder dan hij. Gij vraagt: ‘Waarop zijn toch deze woorden, bij uwe opvatting, de weerslag? Meerder in eerbied jegens mij, kan wel de zin niet zijn; maar meerder in doorzigt, en daardoor meerder verheven boven iedere wankelmoedigheid.’
Het laatste zou ik weglaten. Om aan jezus woorden eenen goeden zin te geven, heb ik het niet noodig: ook schijnt het er door u, enkel om uwer onderstellings wil, bijgevoegd te zijn. Joannes was boven alle leeraars en profeten, die tot op dien tijd hadden geleefd. Hij had den Messias gezien, van nabij gekend, en was zijn onmiddellijke voorganger en wegbereider geweest; maar, met dat al, had de minste leeraar in het Koningrijk der Hemelen veel boven hem. Hij was door jezus zelf onderwezen, en zou, ten aanzien van het groot ontwerp der verlossing, meer licht erlangen, dan joannes had of hebben kon. Wij hebben de zeer algemeene prediking van joannes te dezen opzigte slechts in vergelijking te brengen met de naauwkeurige en in bijzonderheden tredende onderwijzing van jezus Apostelen, om het dadelijk levendig te gevoelen, met hoe veel regt jezus zeggen kon: ‘de minste leeraar in het Koningrijk der Hemelen is meer dan hij.’
‘Maar waarop zijn toch - vraagt gij - deze woorden, bij uwe opvatting, de weerslag?’ Ik antwoorde: ls het juist noodig, dat wij dit kunnen aanwijzen? zou het niet mogelijk zijn, dat jezus er deze woorden heeft bijgevoegd om zijner leerlingen wil? was het hun niet nuttig te vernemen, welk eene grootsche bestem-
{==695==} {>>pagina-aanduiding<<}
ming zij hadden? was de aanleiding, die jezus thans had, om hun deze te herinneren, niet ongezocht en gepast? Ik meene ja! Doch wil men volstrekt iets, waaropl dit gezegde de weerslag zal zijn; wat zwarigheid dan, om te zeggen: het is de weerslag op dien ontijdigen ijver, welken joannes hier liet blijken, en voor welken de minste in het Koningrijk der Hemelen zich zoude wachten? Voorgelicht door de aanstaande gebeurtenissen, welke joannes niet zoude zien, bestraald door het licht van den H. Geest, zoo als joannes daardoor niet bestraald werd, zouden zij leeren zich niet te ergeren aan de beschikking van den Koning van het Rijk der Hemelen, en in volgen, zonder haasten, meer zijn dan joannes.
Ik stem u gaarne toe, dat de eerredding van joannes bewijst, dat ‘de vraag den schijn had van iets zijns onwaardigs.’ Ik heb dit zelf te kennen gegeven in de noot; waarvan straks nader. Ik geve ook toe, dat het gezegde: zalig is hij, die aan mij niet zal geërgerd worden, bewijst, ‘dat hij zich aan jezus begon te ergeren, voor het minst daarvan gevaar liep.’ Ik heb zelss getracht te verklaren, in wat zin hij zich ergerde. Maar wanneer gij nu besluit, dat, daar het antwoord van jezus meer heeft van het: kom en zie! dan van het: mijne ure is nog niet gekomen (hetwelk gij bij mijne opvatting zoudt verwachten); wanneer gij, zeg ik, daaruit besluit, dat deze ergernis het natuurlijkst ondersteld wordt in het opkomen van twijfel, of jezus die man wel was: zoo blijve ik van u verschillen, en vinde in uwe bewijsredenen geene kracht. Ik moet mij hier breeder verklaren.
Indien joannes de vraag aan jezus niet in het openbaar had laten doen, maar in het afgezonderde; dan had jezus kunnen antwoorden: mijne ure is nog niet gekomen. Maar nu hem de vraag in het openbaar gedaan wordt, heeft jezus te zorgen, dat Hij geen woord zegt, dat eenige wankelmoedigheid van zijnen kant bij mogelijkheid kan doen vermoeden. Hij moet

{==696==} {>>pagina-aanduiding<<}
geen woord zeggen, dat den schijn heeft, alsof Hij het antwoord op de vraag wilde ontwijken: en daar Hij toch ook zich niet ronduit verklaren kan, moet Hij een sapienti sat spreken; en dat doet Hij. Hij zegt zoo veel, als en voor zijne toehoorders en voor joannes genoeg was. Ten dienste van de eersten, noemt Hij daden op, die het antwoord op de vraag van joannes (in abstracto beschouwd) behelzen, daar zij van Hem getuigen. Ten dienste van joannes, noemt Hij dezelfde daden, niet om hem tot zekerheid te brengen, maar om hem te herinneren, wat er goeds was tot stand gebragt; en door bijvoeging van het: zalig is hij, die aan mij niet zal geërgerd worden, leert Hij hem, even als door het eerste, dat hij moet berusten en niet haasten. Dat de woorden van jezus juist de eigene woorden zijn van eene voorzegging, was - indien het niet meer toeval dan opzet zij - voor de toehoorders van jezus bijzonder geschikt. [??]
Zoo veel tot wederspraak der argumenten, voor uw gevoelen bijgebragt. Thans ga ik over, om een en ander ten voordeele van het mijne in het midden te brengen.
Mijn eerste bewijs is in hetgene in de noot vermeld wordt. Het was mij ontdacht bij het opschrijven der preek, en ik verblijdde mij, dat lobrij het mij herinnerde. Zoodra het gezantschap vertrokken is, verdedigt jezus den Dooper tegen de verdenking van twijfelmoedigheid. Ik zal niet bewijzen, dat de vraag: wat zijt gij uitgegaan te zien? een riet, dat van den wind bewogen wordt? zoo iets aanduidt. Gij geeft dit toe. Nu - deze woorden bewijzen, (dit zeg ik met u) ‘dat jezus zoodanige verdediging noodig hield, en dat joannes al het voorkomen had van nu te twijfelen.’ Inderdaad! niemand van de schare, die de vraag hoorde doen, kon anders denken, of joannes vroeg alzoo twijfelende, (want men kende de verborgene bedoeling niet: die doorzag jezus alleen.) Maar als nu jezus daarop zegt: hij is geen riet, dat van den wind

{==697==} {>>pagina-aanduiding<<}
ginds en weder bewogen wordt; dan geeft dat immers te kennen: hij twijfelt niet; en gij bedriegt u, zoo gij dit van hem onderstelt. Dit schijnt mij zoo eenvoudig en natuurlijk, dat ik mij niet begrijpen kan, dat men niet dadelijk gevoelt, dat het gedrongen is, hier te denken aan standvastigheid in zijn getuigenis; daar de verdenking, die hier vallen kon, en die asgeweerd moest worden, deze was, of joannes ook vreesde, dat hij zich in jezus bedrogen had. [??]
Een tweede bewijs voor mijn gevoelen vinde ik daarin, dat joannes de vraag aan jezus laat voorleggen in het openbaar, ten aanhoore van het volk. [NB.] Hoe komt joannes daar toe? Volgens mijne opvatting, is deze omstandigheid helder. Hij wil jezus tot eene openlijke verklaring dringen: dus moet ook de vraag openlijk worden gedaan. Maar hoe daarmede bij uwe opvatting? Stellen wij: joannes twijfelt, of jezus die Zoon wel is, die groote, die eenige; of hij zich ook kon bedrogen hebben; of er misschien nog een ander, de eigenlijk groote, te wachten was: hij heeft noodig, daaromtrent van jezus berigt te ontvangen. Wat had het volk daarmede noodig? Was het niet natuurlijk, dat joannes dan zorgde, dat dit, zoo veel de omstandigheden gedoogden, werd afgedaan tusschen jezus en hem? Indien hij twijfelde, dan heeft hij moeten onderstellen, dat het mogelijk was, dat jezus op de vraag: zijt gij de gene, die komen zou? moest antwoorden: neen! die ben ik niet. Wat nut kon het hebben, Hem tot zulk eene verklaring te dringen? kon het anders, dan de hooge gedachte van het volk weder doen dalen? En, zoo jezus antwoordde: ja! die ben ik; moest het dan niet nadeelige vermoedens ten opzigte van joannes zelf verwekken, dat hij hieromtrent twijfelachtig scheen? Mij schijnt het alzoo toe. Door de vraag openlijk te laten doen, schijnt joannes mij te bewijzen, dat hij dezelve althans niet deed om zijns zelfs wil. Zult gij zeggen: wie zegt ons, dat joannes last gegeven heeft, om de
vraag openlijk te doen?

{==698==} {>>pagina-aanduiding<<}
zoo antwoorde ik, dat, ingeval zijn gemoed door twijfeling werd geschokt, de aard der zaak medebragt, dat hij niet verlangen kon, dat dit algemeen bekend werd; en dat hij zeer natuurlijk de meest mogelijke geheimhouding aan zijne afgezondenen bevelen moest. Ik twijfel zelfs, of hij dit geheim zijns harte wel aan twee tevens zou hebben toevertrouwd. Ja! zelfs aan niet één van zijne leerlingen had hij het gezegd, zoo hij anders berigt van jezus had kunnen ontvangen; wel wetende, hoe verkeerd ijverzuchtig dezen ten aanzien van jezus waren, en ligtelijk berekenende, dat de ontdekking, dat ook hun Meester twijfelde, juist het middel zijn zou, om hen geheel van jezus terug te houden.
Een derde bewijs voor mijne meening vinde ik in de naaste aanleiding, welke joannes, volgens het verhaal van lukas, had, tot het afzenden zijner leerlingen met deze vraag. Deze Evangelist zegt ons, met zoo vele woorden, dat joannes hen afgezonden heeft na het ontvangen van het berigt der opwekking van den jongeling te Naïn, en van den wenschelijken indruk, dien dit had gemaakt op het volk. Met opzigt tot dit bewijs, vroeg ik in mijne preek: ‘Kunt gij het gelooven, dat hij zal getwijfeld hebben, juist op hetzelfde oogenblik, in hetwelk zijne leerlingen hem berigt geven van de groote wonderen, door jezus verrigt, en van den indruk, welken deze op het volk maken, hetwelk zoo ver gekomen is, van te erkennen, dat Hij een Profeet, een groot Profeet is?’ Gij vergist u in de opvatting dezer woorden, wanneer gij schrijft: ‘Joannes twijfelde niet, of jezus een Profeet, een groot Profeet was.’ Dit wilde ik niet te kennen geven; maar dit wilde ik zeggen: hetgene voor het volk aanleiding was, om te zeggen: Hij is een Profeet, een groot Profeet, moest voor den Dooper aanleiding zijn, om te zeggen: Hij is de eenige, de groote, de Zoon bij uitnemendheid. - Indien de aanleiding, welke joannes had tot het afvaardigen zijner leerlingen, van eenen ontmoedigenden aard ware geweest, (b.v..

{==699==} {>>pagina-aanduiding<<}
eene uitwerping van jezus, of het berigt van gevaar, dat zijn leven, hier of daar, had geloopen, of iets van dien aard) dan kon ik eenigermate een uit moedeloosheid ontsproten twijfelend oogenblik onderstellen: maar hoe past dit, in het oogenblik van het vernemen van goede tijding, die blijde uitzigten schijnt te geven, en groote verwachtingen te openen? Hier kan ik wel overijling door opgewekten ijver, maar geene twijfelmoedigheid onderstellen. Ik sta toe, dat, op zichzelve beschouwd, ‘een wankelmoedig oogenblik denkbaar is in den man, wiens verwachting was de opruiming van het booze door den Messias, wanneer hij de ongeregtigheid nog al zag vermenigvuldigen:’ maar zulks is mij niet denkbaar in het oogenblik, dat hij hoort, niet van vermenigvuldiging der ongeregtigheid, maar van langgewenschte erkentenis van jezus voor een Profeet, een groot Profeet. Zoo hij ook wankelmoedig ware, moest hij door dergelijk berigt bemoedigd en gesterkt worden. [NB.]
Ziedaar, geachte Vriend! u de gronden voor de meening, die ik alsnog blijf aankleven, opengelegd. Ik besluit dezen brief met u te betuigen, dat ik zeer getroffen ben door het blijk van vertrouwen, dat gij in mij stelt, door mij de vrijheid te laten, om uwen brief met mijne aanmerkingen te laten drukken. Ik weet dit niet beter te beantwoorden, dan door u, wederkeerig, dezen met dezelfde vergunning te doen geworden. Ik laat dus de zorge voor de publiekmaking, met of zonder noten, geheel aan u over. - Dat het u en de uwen in alle opzigten wélga, is de opregte wensch en bede van
Uwen Medebroeder en Vriend
h.h. donker curtius.

PS. Het is, zoo als Ds. donker curtius zegt: naar mate van onze subjectiviteit zullen wij hier wel blijven oordeelen. Ik, voor het minst, ben wel eenigermate minder ferm geworden op het stuk, maar echter nog

{==700==} {>>pagina-aanduiding<<}
niet volkomen overtuigd. Aanmerkingen wil ik niet maken: hier en daar heb ik mij een paar vraagteekens in parenthesi bij den brief mijns vriends veroorloofd; daar kwam zijne redenering mij wat zwak voor: maar deze heb ik ook tweemalen door een NB. vergoed, daar, waar ik de kracht van zijne bewijzen in geenen deele ontken.
j.h. krom.

Antwoord van den heer Johs. Buys aan den hoogleeraar J.A. Uilkens, rakende het dierlijk magnetismus.

Weled. Hooggel. Heer!

Ware het niet, dat ik de leer van het Dierlijk Magnetismus, zoo als dezelve door uw Hooggel. verkondigd en nog als natuurverschijnsel volgehouden wordt, in uw Hooggels. voor mij vereerenden brief, te vinden in de Letteroefeningen van Sept. 1817. bl. 541, zoo belangrijk voor de natuurkundige wetenschappen beschouwde, dat, mijns inziens, daarmede alle zekerheid in de verklaringen van natuurverschijnsels geheel wegvalt, en de grond gelegd wordt tot het geloof aan alle geheime werkingen, ter staving van het ongerijmdste bijgeloof; zoo zoude ik het volmaakt met uw Hooggel. eens zijn, in geen verder betoog van mijn gevoelen te treden, of over onderstellingen te twisten, maar liever onzen letterarbeid aan den voortgang der wetenschappen te besteden. Dan, Hooggel. Heer! dit belangrijke doet mij vreezen, dat wij weinig meer met vrucht in de natuurkundige wetenschappen zullen kunnen doen, zoo lang het niet uitgemaakt is, of de helderziendheid van het zoogenaamd D.M. iets wezenlijks of wel iets hersenschimmigs zij. Dus niet om het laatste woord te hebben; niet om tot woordenvitterijen te vervallen; veel min om gebruik te maken van aanmerkingen op de menigvuldige aanhalingen van andere Schrijvers, welkeuw

{==701==} {>>pagina-aanduiding<<}
Hooggel., als waren het zoo vele hulptroepen, laat aanrukken; neen, maar om uw Hooggel. te bepalen tot de ware punten van verschil, en onze geëerde Lezers te herinneren aan de zaken, waarop alles moet aankomen.
Daar het eene erkende waarheid is, dat men, over eene zaak twistende, vooraf eens moet zijn, wat men door die zaak verstaat, of waarvoor men dezelve houdt; zoo was ik bedacht, in mijnen vorigen brief aan uw Hooggel., eerst eene bepaling te geven van hetgene men, naar mijn inzien, voor natuurverschijnsel te houden had, welke ik meende overeen te komen met uw Hooggels. eigene redenering; te weten, door een natuurverschijnsel te verstaan datgene, hetwelk wij waarnemen, en voortgebragt wordt door de werking van stoffen of ligchamen op elkander. Dan, nu leert mij uw Hooggels. antwoord, t.a. pl., bl. 542, dat uw Hooggel. omtrent deze definitie het niet met mij eens is, en liever door natuurverschijnsel verstaan wil hebben de veranderingen, die wij bij de stoffelijke dingen of de ligchamen waarnemen, zonder daarbij te bepalen, dat ook die veranderingen door stoffen of ligchamen ontstaan. Wij zijn het dus niet eens over de zaak in verschil, en het komt er dan op aan, wie gezegd kan worden de zaak naar eisch bepaald te hebben: want, wanneer de bepaling van uw Hooggel. doorgaat, wanneer deze aan de regelen eener gezonde logica voldoet, dan houdt ons verschil volkomen op, en ik zal, zoo wel als uw Hooggel., de helderziendheid bij het D.M. (wanneer die bestaat) voor een natuu rverschijnsel moeten houden.
Toetsen wij dan deze bepaling van uw Hooggel. aan de onbetwistbare regelen der redeneerkunde; namelijk, dat alle bepalingen eene algemeene stelling moeten uitmaken, - dan moet uwe nieuwe bepaling nu hierop neêrkomen: Alle veranderingen, die wij in stoffelijke dingen of ligchamen waarnemen, zijn natuurverschijnselen. Doch wat moet nu onmiddellijk volgen uit deze algemeene stelling? Immers, dat al wat er ooit gebeurd is, of immer gebeuren zal op deze wereld, voor zoo

{==702==} {>>pagina-aanduiding<<}
verre wij de veranderingen, daardoor veroorzaakt, kunnen waarnemen, niets anders dan natuurverschijnselen zijn zullen. Het verduisteren der zon bij de kruisiging des Heilands, en al de wonderen, ons daarbij opgegeven, waren dan altemaal natuurverschijnselen of natuurwerkingen, dat toch hetzelfde is, blijkens uw Hooggels. 11den brief aan eene vriendin (*); want het waren veranderingen, die men in stoffelijke dingen of ligchamen waarnam. Gaan wij nu verder, en vooronderstellen, dat er tooverijen konden bestaan, dan zouden de veranderingen of uitwerkselen, daardoor voortgebragt, ook tot de natuurverschijnselen of natuurwerkingen behooren; en, zoo voortgaande, zoude ik de helderziendheid van het D.M., indien zij besta, ook wel voor een natuurverschijnsel moeten houden. Dan, ik houde mij verzekerd, dat uw Hooggel. terstond zal gevoelen, in deze bepaling geheel te hebben misgetast, en afgeweken te zijn van uw Hooggels. eigen gevoelen, vervat in den 10den brief aan eene vriendin, bl. 41, alwaar uw Hooggel. met zoo vele woorden zegt: ‘Is u uit alles niet genoegzaam gebleken, dat het Magnetismus een natuurverschijnsel, eene stoffelijke werking is?’
Gaarne laten wij den Hoogleeraar suerman over, om reil met den onsterfelijken newton, die de grondkrachten der natuur het eerst ontdekte, te vergelijken. Wij zijn wel verzekerd, dat zij, die in de geleerde wereld newton en zijne schriften wél kennen, deze mannen ook in dit geval niet zullen gelijk stellen.
Het gestelde door uw Hooggel. op bl. 544: ‘Wij moeten ons dus niet houden aan eene verklaring van de wijze hoe, maar aan de zaak zelve,’ schijnt mij als iets geheel overtolligs toe; want ik weet zeer wel,

{==703==} {>>pagina-aanduiding<<}
dat het D.M. zelve niet staat of valt met al of niet een natuurverschijnsel te zijn, en ik meen zelf dit erkend te hebben in mijnen vorigen brief, bl. 404, zeggende: ‘Zoo de verschijnselen der helderziendheid van het D.M. waar zijn, mogen wij dezelve aan de dusgenaamde over- of bovennatuurkunde overlaten.’
Wijders zij het mij vergund, hier nog bij te voegen eene bedenking op uw Hooggels. stelling, bl. 549; namelijk: ‘Hetgene ik met gezonde zinnen ontwaar, en zamenstemt met de waarnemingen van duizenden, elk afzonderlijk en zonder eenige ruggespraak, moet waar zijn.’ Tegenspreken durf ik deze stelling niet, om door uw Hooggel. niet onder de genen gesteld te worden, die niet wel bij hun verstand zijn; maar ik zal slechts zeggen, dat ik er hefst iets bij zag gevoegd, namelijk, bij gezonde zinnen, een' onbevooroordeelden geest; want, indien er vooroordeel plaats vinde, moge men, met de gezondste zintuigen, waarnemen, wat men wil; het vooroordeel trekt besluiten, die uit de waarnemingen niet kunnen afgeleid worden, ja doet zelfs dikmaals zien, hooren en gevoelen, wat in waarheid geene plaats heeft. Voegen wij hier nog bij: wie ooit een behendig goochelaar gezien heeft, moet, zoo hij wél redeneert, overtuigd zijn, dat, hetgene hij en vele anderen met hem meenen wel en duidelijk gezien of waargenomen te hebben, echter niet waar is.
Eindelijk komen wij tot een punt, waarvan mede veel afhangt; namelijk, dat der gewaarwordingen zelve. Uw Hooggel. zegt, bl. 547: ‘Gij verklaart zeer schoon, hoe het zintuig des gezigts en dat des gehoors werkt. Maar, mijn vriend! ga verder voort, en verklaar, hoe nu door de gezigtzenuw het beeld op het netvlies in alle die duizenden punten, gedaanten, kleuren, zoo als de lichtstralen hetzelve geschilderd hebben, tot de hersenen, of het algemeen gewaarwordingswerktuig, wordt overgebragt. Doe dit met het oor, en gij hebt het nu met zenuwen, niet meer met oog en oor, te doen. Wij komen dus elkander nader; want bij het

{==704==} {>>pagina-aanduiding<<}
D.M. hebben wij het ook met zenuwen, niet met het oog en oor, te doen. Bewijs nu, dat eene andere zenuw nimmer in een' staat kan gebragt worden van zóó te gevoelen, of zóó te geleiden, als de oogof oor - zenuw.’
Welaan! beproeven wij onze krachten. Volmaakt sta ik uw Hooggel. toe, dat wij alleen met zenuwen te doen hebben. Zelfs voor een oogenblik zal ik toegeven, dat het mogelijk zij, dat ook andere zenuwen, b.v. die van de zonnevlecht, in eenen staat kunnen gebragt worden van even zoo te gevoelen of zoo te geleiden als de oog- of oor-zenuw. Maar denk nu eens wél door, wat er altijd bij de oogzenuw (om bij dezelve maar alleen te blijven) gebeuren moet, en wat bij de zenuwen van de zonnevlecht, of andere, nooit gebeuren kan. De oogzenuw, over het netvlies verspreid, wordt aangedaan door te zamen gebragte lichtbundels, welke het voorwerp, dat gezien wordt, scherp afteekenen, dat is, op de zenuw een duidelijk beeld formeren. Dit beeld is noodzakelijk om de zenuw aan te doen, en dit beeld geleidt de zenuw ook juist zoo naar de plaats der gewaarwording als het is afgeteekend; want is het beeld scherp, zijn de lichtbundels door de vochten des oogs wel en net te zamen gebragt, dan wordt het voorwerp ook scherp gezien. Is het daarentegen niet zuiver afgeteekend, dan wordt ook het voorwerp flaauw en dof gezien, of verward en ineenloopend. Neem nu de breking des lichts, door de vochten uit het oog te nemen, weg, en laat het licht, niet vooraf te zamen gebragt, zoo als het van de voorwerpen komt, op de nu geheel ontbloote retina vallen; er zal dan geen beeld geteekend, en ook niets waargenomen worden, wat het voorwerp onderscheidenlijk aantoont. Kennen wij nu dezelfde kracht toe aan de zenuwen der zonnevlecht als aan die van het oog, dan kunnen deze zenuwen, op het hoogst genomen, niets meer waarnemen, dan de oogzenuwen doen zouden, als er geene vochten in het oog waren; dat is, niets duidelijk ontwaren. Het blijft

{==705==} {>>pagina-aanduiding<<}
hier nog niet bij. Terwijl, bij de gewone gewaarwordingen, er overal voor ieder zintuig andere zenuwen zijn, die geleiden, of gewaarwordingen overbrengen; zoo zouden er voor alle gewaarwordingen eene en dezelfde zenuw, namelijk die van de zonnevlecht, bestaan, welke dan gelijktijdig moet overbrengen de kleuren en afbeeldingen des lichts, de verschillende toonen van het geluid, benevens bijzondere smaken en reuken, waardoor deze worden aangedaan. Hierop heb ik reeds in mijnen brief (bl. 402 en 403) bijzonder aangedrongen; en ik ontvems niet, verwonderd te zijn, dat uw Hooggel. deze argumenten niet begrepen, of het niet der moeite waard heeft geacht, dezelve opzettelijk te beantwoorden.
Nu meen ik op uw Hooggels. eigene verklaring van het zien door de zonnevlecht (*) logisch aldus te mogen besluiten:
De zenuwen van de zonnevlecht worden door het D.M. in dien staat gebragt, dat zij gewaarwordingen aan de ziel overbrengen, even als de oogzenuw zulks doet in den gewonen staat. Nu brengt de oogzenuw geene gewaarwordingen over, ten zij het beeld der voorwerpen, door de breking van de vochten des oogs, op het netvlies wordt afgeteekend. Ergo brengt de zenuw van de zonnevlecht ook geene gewaarwordingen van eenig voorwerp over, ten zij het beeld daarvan op dezelve wordt afgeteekend. Doch deze afteekening is natuurkundig onmogelijk, omdat de lichtbundels zich verspreiden en uiteenloopend voortgaan, en zonder breking of tot elkander brenging geen beeld formeren kunnen. Er-
{==706==} {>>pagina-aanduiding<<}
go kan de zenuw van de zonnevlecht geene beelden van voorwerpen geleiden, of aan de hersenen overbrengen. Indien dan, door de zenuwen van de zonnevlecht, beelden van voorwerpen gezien, of tot de hersenen overgebragt worden, zoo als uw Hooggel. opgeeft mogelijk te zijn, dan gebeurt dit niet op eene natuurlijke wijze, en is dus geen natuurverschijnsel. - Mijns bedunkens is dit besluit wel en wettig genomen, en ik heb dus meer dan voldaan aan uwen eisch: ‘Bewijs, (zegt uw Hooggel.) dat eene andëre zenuw in een' staat kan gebragt worden van zóó te gevoelen als de oog- of oorzenuw.’ Want, in plaats van dit tegen uw Hooggel. te willen bewijzen, heb ik, om ons verschil te bekorten en te duidelijker te zijn, met uw Hooggel. eens willen vooronderstellen, dat de zenuw van de zonnevlecht zóó gevoelen kan als de oogzenuw, waartegen ondertusschen zeer veel zoude te zeggen zijn; dan, dit al voorondersteld zijnde, zoo moet het evenwel uw Hooggel. en elken aandachtigen Lezer van de bovenstaande logische redenering dan nog ten duidelijkste blijken, dat, volgens uwe eigene vooronderstelling, dat de zonnevlechtzenuw even zoo gevoelen kan als de oogzenuw, deze zenuw dan evenwel niet anders kan aangedaan worden dan de
oogzenuw van een oog, waarin de straalbrekende vochten ontbreken; en dat, derhalve, door de zonnevlecht even min, als door een oog, waarin geene stralen gebroken zijn, zal kunnen gezien worden. Ik heb dan niet te veel gezegd, wanneer ik zoo even zeide, dat het besluit uit de voorgaande redeneringen, zelfs volgens uwe vooronderstelling, logisch wel en wettig was afgeleid, ten zij men mij aantoone, dat daarin eenige gaping plaats hebbe.
Wat nu de zaak zelve betreft, namelijk het geloof aan den staat van helderziendheid bij den gemagnetiseerden, hieromtrent moet en kan de proef met de verzegelde doos, uw Hooggel. door den Heer Secretaris van de Hollandsche Maatschappij der Wetenschappen reeds bij een' brief van 30 Maart 1816 voorgesteld, alleen beslis-
{==707==} {>>pagina-aanduiding<<}
sen. Verschoon mij, wanneer ik openlijk verklaren moet, dat het mij voorkomt eene zwakheid te verraden, dat uw Hooggel. dit aanbod van het lezen eens woords, in de doos gelegd, alleen met eene schriftuurplaats beantwoordt, en waarvan ik dan nog op geenerlei wijze eenige toepassing kan opmaken: want, zoo het op het gezegde van Abraham in de gelijkenis mogt neêrkomen: ‘Indien zij Mozes en de Profeten niet hooren, zoo zullen zij ook, al ware het dat er iemand uit den dood opstond, zich niet laten gezeggen,’ dan zie ik niet, dat dit op ons geval kan worden toegepast. Wanneer immers het enkele woord, in de verzegelde doos gesloten, gelezen wordt door een' gemagnetiseerden, dan moeten wij niet alleen, volgens ons aanbod, ons ongeloof met f 200-:-: boeten; maar wij moeten ook onvermijdelijk door deze boete openlijk verklaren, dat het ons gebleken is, dat de helderziendheid bij den gemagnetiseerden bestaan kan. Immers de gemelde brief van den Heer van marum, waarbij uw Hooggel. dit voorstel gedaan wordt, geeft uw Hooggel. de meestmogelijke verzekering, dat, indien de proef gelukke, niet alleen ons ongeloof niet langer bestaan kan, maar dat de uitslag dezer beslissende proeve door een getrouw verhaal openlijk zal worden bekend gemaakt. Uw Hooggel. zal zich toch niet wel kunnen verbeelden, dat zoodanig verhaal bij het welgelukken der proeve zoude kunnen achterblijven; daar de geheele voorslag, om de doos, een enkel woord bevattende, in eene vergadering van Directeuren en Leden van de Hollandsche Maatschappij der Wetenschappen te verzegelen, en, wanneer het woord door een' helderzienden 
gelezen mogt zijn, in eene dergelijke vergadering weder te ontzegelen, blijkbaar geheel is ingerigt, om, indien bij het zoogenaamd dierlijk magnetiseren de voorgegevene helderziendheid besta, deze volkomen beslissende proeve, en ook tevens onze overtuiging, bekend te maken. Uw Hooggel. zal, vertrouw ik, na deze herinnering, bij nadere overweging, ligtelijk kunnen inzien,

{==708==} {>>pagina-aanduiding<<}
hoe verkeerd onze nog thans bestaande ongeloovigheid door uw Hooggel. bij die van de gelijkenis, Luc. XVI, vergeleken wordt.
Dan, om bij uw Hooggel. ook eene schriftuurplaats te bezigen, wijzen wij uw Hooggel. naar het Evangelie van Joannes, H. XX:25-27, alwaar wij immers juist bij Thomas kunnen vergeleken worden. Daar de Zaligmaker der Wereld, de Goddelijke jezus, dezen Thomas het ongeloof niet ten kwade duidde, maar hem zelfs veroorloofde de teekenen aan zijn ligchaam te onderzoeken, zoo zal uw Hooggel. en alle andere voorstanders en beoefenaars van het D.M. het niet beneden zich behoeven te rekenen, dat zij ook aan ons ongeloovigen de teekenen toonen van hunne dierlijk magnetische wonderen.
Daar wij intusschen blijven verlangen, om, indien de voorgegevene helderziendheid bij gemagnetiseerden ooit besta, dezelve door eene beslissende proeve welbewezen te zien, zoo noodigen wij andermaal, niet alleen uw Hooggel., maar iederen bekenden man van goeden naam uit, om een woord, in onze welgeslotene doos gelegd, te doen lezen door een' gemagnetiseerden; ten einde, bij het welgelukken, behalve onze openlijke bekentenis, f 200-:-: aan het Instituut van Doofstommen te Groningen te bezorgen, opdat dit Instituut, volgens uw Hooggels. gezegde, ons ongeloof moge zegenen.
Geschiedt zulks niet, wordt er niet aan deze onze openbare uitnoodiging voldaan, aan welke door een' helderzienden, volgens het voorgeven, zoo gemakkelijk te voldoen moet zijn, dan zullen wij voor ons, en waarschijnlijk een groot gedeelte van het geëerd Publiek, tot welks kennis deze onze briefwisseling mogt komen, wel mogen besluiten, dat het Dierlijk Magnetismus, wat het helderzien betreft, niet alleen geen natuurverschijnsel is, maar enkel in het rijk der inbeeldingen te huis behoort.
Amsterdam, den 10 November 1817. johs. buys.


{==709==} {>>pagina-aanduiding<<}

Het herkenningsteeken der bijen.

(Cultivateur des Abeilles, van den Predikant j. de gelieu, in Colombier, Kanton Neufchatel in Zwitserland.)

De bijen van eenen stok hebben middel, elkander te herkennen, en hare medgezellinnen van alle vreemde bijen te onderscheiden. Zonder hetzelve konden zij haren honig niet verdedigen. Vergeefs zou de Schepper elk harer met den gevreesden angel hebben voorzien, wanneer zij hare vijanden niet konden herkennen, welken die angel dooden moet: deze zouden zonder gevaar uit- en ingaan, zich met de arbeidsters vermengen, en derzelven hare met moeite verzamelde schatten ontrooven, wanneer zij niet konden aangehouden en gestraft worden. Maar de Schepper, die haar verdedigmiddelen schonk, vergunde haar ook de middelen, om zich onderling te herkennen en van de rooveressen te onderscheiden. Wanneer eene bij, door het toeval of den wind gedreven, op een' vreemden stok valt, wordt zij gegrepen, en, als van boos opzet verdacht, op de plaats gedood. Welk is wel dit herkenningsteeken? Waar is het orgaan, het daartoe dienstige werktuig? Zijn het de, in alle rigtingen beweegbare, voelhorens vooraan den kop? Zulks is zeer waarschijnlijk. Herkennen zij elkander aan den reuk? Ook dit is niet onwaarschijnlijk. Zijn eene aanmerkelijke menigte bijenkorven in een dorp of ook op naburige afstanden voorhanden, zoo kan het gebeuren, dat twee of meer derzelven gelijke herkenningsmerken hebben, waardoor zij in het geval komen van elkander ongestraft te plonderen. In dit geval echter, dat zelden plaats heeft, kunnen zij haar herkenningsteeken veranderen en een nieuw aannemen. In een der honigrijkste jaren der afgeloopene eeuwe had ik daarvan de navolgende ondervinding:
In Meimaand had ik mijnen eersten zwerm, die zeer sterk was, in een' grooten strookorf verzameld. Naar-
{==710==} {>>pagina-aanduiding<<}
dien de luchtsgesteldheid zeer gunstig was, begon hij terstond te bouwen, en vulde in korten tijd de helft des korfs. Na verloop van eenige dagen bemerkte ik, dat hij door eenen, mijnen buurman toebehoorenden, korf, wiens bijenstal slechts eenige honderd schreden van den mijnen verwijderd was, beroofd werd; dat de rooveressen uit- en ingingen, zonder herkend te worden; en dat zij even zoo veel honig wegvoerden, als mijne arbeidsters konden inzamelen. Ik vernaauwde het vlieggat tot op de helft, plaatste mij gedurende eene gansche week in ledige uren nabij mijnen stok, en doodde dagelijks eenige honderd diefeggen, welke ik gemakkelijk aan haren buik herkende, die dun was als zij ingingen, en bij het terugkeeren, door den grootstmogelijken overvloed van nektar, dien hij maar konde bergen, opgezwollen. Niets konde haar terughouden; onophoudelijk kwamen zij telkens in grooteren getale weder, zetteden hare rooverijen tot aan den nacht voort, en vingen den volgenden morgen vroeg weder aan, ik mogt zoo vele ombrengen als ik wilde. Alle mijne bemoeijingen waren vergeefs; en reeds wanhoopte ik aan het behoud van dezen zwerm, toen ik hem eens, tegen den avond, zeer onrustig en in sterkere beweging vond, dan wanneer hij zijne koningin had verloren. De bijen liepen in alle rigtingen op het voorste gedeelte en op de vliegplank om, beroken en betastten elkander beurtelings, alsof zij elkander iets te zeggen hadden. Zij wilden haar herkenningsteeken veranderen; hetgeen ook werkelijk in den nacht gebeurde. Alle, den volgenden dag zich wederom vertoonende, rooveressen werden aangehouden en gedood. Eenigen ontkwamen de oplettende wachters, die den ingang verdedigden, verwittigden ongetwijfeld de anderen van het gevaar, hetwolk haar gedreigd had, en dat men niet langer ongestraft rooven konde. Niet ééne van haar, welke de plondering weder wilde aanvangen,
werd in den beroofden korf ingelaten, die van nu af verwonderlijk wel gedijde. - Nog twee andere voorvallen van denzelfden aard heb ik mogen waarnemen, die hetzelsde gevolg hadden.





{==711==} {>>pagina-aanduiding<<}

De Vesuvius in eenen herfstnacht van 1816.

Vier jonge Duitschers, een Napelsch Zeekapitein, twee gidsen, en een muilezel voor de pakkaadje, trokken den 5 October 1816, over groene wijnbergen, naar den Vesuvius. Uit het graf van Herculanum waren wij opwaarts geklommen, en nu lag, met levenskleuren versierd, omgeven van alle de bekoorlijkheden van het warme zuiden, die schoone streek, in eene zachte rust, voor onze oogen. Rondom ons zagen wij groene wijngaarden; aan hooge wijnstokken hingen groote, donkerblaauwe druiven, en, van den laauwen zeewind bewogen, beefde het frissche wijnloof in den straal der warme zon. Somtijds - wanneer de weg eene andere wending nam - zwom, als 't ware, de zee met zilveren golven op ons toe; majestueus verheven, en donkere wolken naar den hemel uitstortende, stond de vuurberg voor ons; en over de geheele heerlijke schilderij welfde zich een donkerblaauwe hemel. De hitte der zon was buitengewoon, het zand brandde onder onze voeten, en met een gloeijend aangezigt bleven wij dikwijls, naar adem hijgende, staan, op onze wandelstokken leunende, op het punt van te bezwijken. Reeds lagen, als eene onmetelijke zee, de zwartbruine lavastroomen voor ons. Het jaar 1806 zag dezelven, van de zijden des bergs, langzaam en statig, naar bloeijende valleijen afzakken; en een overvloed van Italiaanschen wasdom werd door den onophoudelijken vuurgloed vernield. Thans liggen deze lavastroomen, als uitgebrande sintels, over de velden verstrooid. Naast dezelven - waar de verschroeijende gloed niet henen golfde - woekert en bloeit de natuur vriendelijk in overmatigen rijkdom; en de weelderig groeijende wijnstokken, waaraan de lacrimae Christi wassen, zien medelijdend op de vreesselijke verwoesting neder. Op een smal zandpad, midden door die vernieling henen, wandelden wij nu voort; regts

{==712==} {>>pagina-aanduiding<<}
ontwaarden wij een met lavastukken overzaaid dal, aan welks einde de Vesuvius, met eene kroon van wolken versierd, als een koning uitblonk; eenen Oosterschen rijkdom op velden, welke zachtkens naar de zee toe zich ombuigen; en verder de kalme zee, welke hare zilveren baren om de bloesemboschjes van Portici henen spoelt. Reeds blonk, op eenen uitspringenden heuvel van den Vesuvius gebouwd, de woning eens kluizenaars, uit eenen kring van kastanjeboomen, ons tegen. Moed en stille rust stroomden in onze harten; een zachte hemel verlichtte ons, en de avondstralen verguldden land en zee. Ja, er is iets groots in deze pronkende zuidelijke natuur! In eene zalige harmonie golft hier de zee, bloeit de aarde, en dampt de Vesuvius; en op dit gezigt ontvouwt de geest des menschen zijne vleugelen! Eenige oogenblikken hadden wij in de kluis uitgerust en ons gelaafd; nu, daar reeds een roodachtig avondwaas berg en valleijen overdekte, en een donkerder rood door de groene kastanjeboomen schemerde, traden wij met eene verkwikte ziel in derzelver schaduw, en verzonken in een genoegelijk aanschouwen. Aan de eene zijde, slechts door een klein lavadal van ons gescheiden, verhiefzich, in doffe toonen grommende, de vernieler dezer landstreek, de bruine, vreesselijke Vesuvius. Zwarte rookwolken golfden uit de eene kolk, terwijl uit de andere vuur stroomde. Verder, in eenen halven kring naar het schilderachtige Capri henen, rezen de rotsen van Castelamare en de oranjeboschjes van Sorrento uit de kalme zee te voorschijn. Even als de rotszetel van neptuin aan den ingang des Oceaans, verheft zich het trotsche Capri; luisterrijk en rustig boven kaap Misene stond de avondzon; hare stralen flikkerden op de zee, en de blaauwe eilanden Ischia en Procida
schenen op golvend goud te zwemmen. Half van de zon verlicht, en half met avondwaas overdekt, lag aan de andere zijde, tusschen wijngaarden, pijnboomen en oranjetuinen, het schoone Napels. Van de groene heuvels van Pausilippo, met het graf van virgilius versierd, tot naar Portici

{==713==} {>>pagina-aanduiding<<}
henen, breidt deze koningin der steden in bloeijende heerlijkheid zich uit. En tusschen de bekoorlijke omgevingen schittert de zee, als eene groote zilvervlakte. Booten vlogen, met blinkend witte zeilen, daarover henen, en aan den oever stonden Portici, Torre del Greco, Torre dell' Annunciada en Resida, gebouwd op het graf van Herculanum. Overal een vrolijk bloeijend leven, lagchende nabijheid en lagchende verte; olijf- en citroenboschjes, van enkele zwarte lavabeken doorsneden, groeiden aan onze voeten; ja, nog verre boven de kluis, op bekoorlijke hoogten, ontwaarde men eenen zuidelijken wasdom, tot dat dezelve, in de verscheurde aardklompen van den Monte Somma, geheel verdween. Vestigen wij nu ons oog op het westen, alwaar de kleuren des gezigteinders elk oogenblik afwisselen. In de gloeijende golven der zee duikt de zon onder. Nu verdwijnt zij, en een schoone glans, eerst ligtrood, dan purperkleurig, neemt hare plaats in. Kleine wolkjes, liefelijk rood als pas ontloken rozen, doorzweven den ether; brandend gloeit de hemel boven de zee; een donker blaauw welft zich boven ons hoofd; langzaam en majestueus oprijzende, teekenen zich de rookwolken van den Vesuvius op het blaauw des hemels, en op dit groote outer der natuur brandt plegtig de offervlam. Een dof gekraak laat zich uit het binnenste des bergs steeds duidelijker hooren; en, terwijl land en zee in violetkleurige schaduwen verzinken, slechts enkele verlichte bootjes op de zee zwemmen, en het zacht gemurmel der watervlakte in onze ooren dringt, golst de vuurkracht des bergs altijd hooger, altijd majestueuzer omhoog. Beneden slaat vuur, boven rook uit; vurige steenen schieten in de hoogte, en vallen, in goudkleurige bogen, ratelend op de lavasintels neder. En, bij deze beweging der vreesselijkste natuurkrachten, de schoone rust der sluimerende aarde en der blinkende
sterren!! -
Het kleine gezelschap had zich, reeds vóór den ondergang der zon, niet verre van de kluis, een afgezonderd, met wijnstokken beplant, plaatsje verkozen. Wij werden stil en stiller; maar in onze zielen was het helder als het maanlicht, en, zonder te spreken, verstonden wij elkander. Nu plaatste de kluizenaar eene kleine tafel voor ons, zette wijn en brood op, en tevens de boeken, waarin de bezoekers van den Vesuvius hunne gewaarwordingen opteekenen. In zulke boeken vindt men dikwerf vele belangrijke of geliefde namen; daar-
{==714==} {>>pagina-aanduiding<<}
om bezagen wij ook, terwijl de nachtlucht door het wijnloof ruischte en de vlam van ons licht heên en weêr beefde, deze merkwaardige gedenkstukken eener vrolijkgenietende menschheid. Maar slechts hier en daar, even als een viooltje onder vele distels, ontwaarde men eene schoone gewaarwording of eene hooge gedachte. Twee derden der aanteekeningen bestonden uit ijdelen onzin of onbetamelijkheden. De namen van eenige bekende Duitschers, zoo als van kotzebue en anderen, had eene onbeschaamde hand uit het boek gesneden; eene andere meldde schriftelijk dezen roof.

‘De wereld mint, het schoone te bevlekken, 
't Verhevene in het slijk te trekken.’ 

dacht ik, wierp eenen blik op den vuurberg, waaruit juist eene gloedwolk majestueus oprees, en legde het boek bedaard weder weg. Aan den nachtelijken hemel, achter den Vesuvius, schemerde een blaauwachtig licht; eene schoone, zachte helderheid welde op, en voor den zilveren ether stond eene rookkolom, als een schaduwrijke boom. De zwaveldampen veranderden in bleek goud; gelijk boden eener naderende zachte Godheid, zag men zilverwolkjes zweven; thans - eene ongestoorde rust vloeit door de natuur - over de watervlakte vliegt een goudglans - thans treedt de volle maan, als een zuiver kristal, achter den bruinen Vesuvius te voorschijn. Nu eens trekt de berg zijnen wolkensluijer voor dit licht; dan weder wordt deze sluijer door eenen rukwind gescheurd, en tusschen de donkergolvende wolken staat dan weder de schoone, stille maan in vollen glans. - Eenen zoo goddelijken nacht, als dezen, heb ik nimmer beleefd. Maar thans hebben wij waarlijk rust noodig. Wij stappen in de kluis, en werpen ons onuitgekleed op ons leger. Wie morgenochtend de laatste hoogten van den Vesuvius met ons beklimmen wil, die houde zich gereed! Alles is besteld; ten één ure worden wij gewekt, en de gidsen zitten wakend bij den haard.

In eerbiedige vroegte verlieten wij de kluis. Diepe stilte om ons henen! Een morgenwind, van het nog donkere oosten waaijende, speelde als een geestengroet om onze wangen. De nacht lag met zijne schaduw op de omstreek, en

{==715==} {>>pagina-aanduiding<<}
gas aan boomen en struiken een wonderlijk geheimzinnig voorkomen. Geheimzinnig flikkerde het gras, dat zich als een blinkend wit laken aan ons vertoonde; boven enkele bergtoppen zweesde maanlicht, en de goudgele lichtschijf stond digt aan de zee. Ik dacht aan plinius, welken de natuur, als vertoornd over het bespieden harer geheimen, op deze plaats met wolken omgaf en aan de menschen onttrok. Zijn alle groote mannen hem niet gelijk? Uit de donkere valleijen des levens verheffen zij zich tot de lichthoogte van waarheid en kennis; en, terwijl alles vlugt, en de gewone menschen hun toeroepen: ‘terug! terug!’ willen zij den Wereldgeest in zijne scheppingen bespieden. Dan grijpt eene onzigtbare magt hen aan, en stort die groote denkers in het graf! -
Nog weinige stappen, en wij stonden voor de laatste hoogte van den Vesuvius. Zwart en loodregt, en met lava gepautserd, verhief hij zich; van zijn hoofd waaide eene purperroode wolk. Vreugde en schrik trilden door onze zenuwen, en over uitgebrande lavastroomen stegen wij al hooger en hooger. Maar de helling des bergs werd steiler, en van onder onze voeten rolden knetterende sintels naar den afgrond. Welk een Chaos om ons henen! Eene ontzettende middernachtelijke stilte heerschte door de geheele natuur, en uit de kolken van den Monte Somma schenen de verschrikkingen der onderaardsche wereld op te rijzen. Luister! In de ingewanden des bergs een verre rollende donder! Dan weder diepe stilte, alleenlijk afgebroken door het ratelen van nederstortende steenen. Wanneer het nu over den rand der berghoogte eens roodachtig nederblonk! wanneer een vuurgloed, uit de geborstene aarde plotseling opstijgende, op ons nederstortte! wij waren verloren! - Zoo even joeg de wind de vurige rookwolk over onze hoofden henen; beklommen was de berg, en over kleine hoogten, waaruit zwaveldampen oprezen, haasteden wij ons daarhenen, waar een brandende vuurgloed en lichtende wolkkolommen de nabijheid van den krater verkondigden. Thans - verrukking vloeit door mijne zenuwen - thans staat hij in vlammende heerlijkheid voor ons. Uit deszelfs diepte brult de strijd der wateren en stormen in akelige akkoorden. Rookwervels, dampen, vuurgolven stroomen uit den mond des bergs, en vijf lavabeken vloeijen als purpermantels om zijne lendenen. Luister! hoe het werkt, raast en tiert! De strijd der hoofdstoffen rijst in gloedzuilen tot aan

{==716==} {>>pagina-aanduiding<<}
den hemel. Verbazing, vreugde en ontzetting houden mij aan den grond geketend, de adem slokt in mijne borst, en, overgegeven aan alle de verschrikkingen der natuur, sta ik daar met opgefpalkte oogen. In mijne ziel wordt het gedurig levendiger; en het lot van Pompeji, de ondergang van Herculanum staan, in ontzettende beelden, voor mij. Ginds schiet een vuurstraal door de wolkgolven. Hij verdeelt zich in duizend sterren; heerlijk schitteren zij op het blaauw des hemels, en dalen dan neêr als een gouden regen. Het zijn de uit de diepte der aarde opgeslingerde steenen, waarvan eenigen, voor ons, hard in den grond slaan. Uit de tweede, verder af liggende, kolk rijst eene pikzwarte kolom op, welke zeldzaam, maar ook vreesselijk, met vuurgloed doormengd is.
Wij werden naar de lava getrokken, om onze wandelstokken in dezelve te steken. Over sintels, gerooste steenen, puin en asch drongen wij vooruit. De grond brandde onder onze voeten; onze aangezigten en mantels waren rood van den vuurgloed; reeds stonden wij aan de vuurbeek, welke langzaam daarhenen vloeide. Onze gidsen namen iets van deze taaije stoffe op eene ijzeren schop, en leiden een stuk geld daarin, hetwelk aanstonds smolt. De hitte was zoo ontzettend, dat onze zolen bedreigd werden te verbranden; en slechts eenmaal dursde ik het wagen, der lava zoo nabij te komen, dat ik dezelve met mijnen stok konde aanraken. Te vreezen was er echter niet veel, omdat de lava zeer langzaam vloeit. Zelfs eene Duitsche vrouw was ons, met haren echtgenoot, hierhenen gevolgd.
- Zoo even donderde de berg, en goudgele vuurzuilen, van purperroode wolken omgeven, rezen uit de kolk op. Weldra was de geheele heuvel met gloeijende steenen, als met blinkende sterren, bezaaid. Ontzetting keerde onze schreden; over den ongebaandsten aller wegen, over broze sintels, haasteden wij ons ter zijde, om ons voor de aandringende steenen te beveiligen, welke de berg uitbraakte. o Natuur! hoe ontzaggelijk schoon waart gij in den vuurgloed en het dondergerommel van den Vesuvius! Overweldigd van het gezigt dezer heerlijkheid, verlieten wij voor korten tijd dit gekozen standpunt, en schuilden voor den kouden morgenwind in een hol, alwaar de hitte zoo verbazend was, dat men hier alleenlijk vermogt te zitten door middel van eene op den grond gelegde laag steenen, welke ook weldra

{==717==} {>>pagina-aanduiding<<}
te warm werd. In eene, niet verre vandaar aanwezige, groote aardspleet heerschte eene zoodanige hitte, dat hij, die maar eenige minuten daarin vertoefde, met zweet overdekt was. Daarbij rezen zwaveldampen rondom ons uit de spleten der aarde, en de grond klonk hol onder onze voetstappen. Wie weet, welke dunne aardkorst, over onderaardsche kloven en vuurzeeën uitgespreid, ons droeg!...
Een zeldzaam gevoel vervulde mijne ziel. Nu eens zeer groot, dan weder onnoemelijk klein verschijnt men zichzelven in zulke uren, welke ik de proefgezigten des levens zoude noemen. Groot - want verheven boven zee en stad, als vrije zonen der goddelijke natuur, boven ons de hemelboog, onder en naast ons de wonderen der aarde, stonden wij daar, den Algeest ontwarende; klein - want de losbarstende bergstroomen konden ons elk oogenblik, als rillende bladeren, verslinden. Reeds vertoonde zich een zilverschijn aan den hemel; maar - eene Italiaansche morgen- en avondschemering laat zich niet beschrijven.
Aanstonds begaven wij ons verder, en klommen over gescheurde, met zwavelstof overdekte, rotsen naar eene hoogte, welke, aan de regter zijde van de hoofdkolk zich verheffende, het verste uitzigt aanbood. Welk een gezigt! De vuuruitbraking was vermeerderd, zoo als gewoonlijk met den opkomenden morgen; van drie tot drie minuten welde een roode gloed, als twee vuur- en rook-kolommen, heerlijk op. Ook de achter ons aanwezige kolk begon te branden. Achter dezelve schitterde de hemel, half blaauw, half purperkleurig; donkerroode wolken zweefden over de lavabeken henen; Napels en de zee lagen in het morgenlicht; de omstreek werd gedurig helderder, en de Vesuvius begroette de opkomende zon met grootsche vuurstroomen. Ik zag de bruisende zee, zag de ontzettende heerlijkheid van den Vesuvius, zag de bleeke, half in de golven verloren maan, en juichte! Twee flesschen lacrimae Christi-wijn werden ontkurkt, de bekers gevuld, en, toen de zon geheel boven de kimmen was, dronken wij hare liefelijke stralen te gelijk met den liefelijken wijn.


{==718==} {>>pagina-aanduiding<<}

Lafayette op zijn landgoed Lagrange Blessnau.

Door Lady Morgan.

Naardien lafayette gedurende mijn verblijf te Parijs afwezig was, zoude ik Frankrijk hebben moeten verlaten, zonder deszelfs sieraad te zien, bijaldien niet eene streelende uitnoodiging naar Lagrange mij het middel verschaft had, mijne lang gekoesterde begeerte, om diens glorierijken bezitter te leeren kennen, te voldoen. Der familie lafayette door de even beminnelijke als schoone Prinses b *** aanbevolen, begaven wij ons derwaarts op reis, zoo vrolijk, als de vrome pelgrim naar eene plaats van bedevaart, het doel zijner gelofte, optrekt.
Lagrange ligt in Brie, zoo verre van elken grooten weg, zoo eenzaam, zoo geheel in wouden als begraven, dat men zich bezwaarlijk eene afgelegener, van gewoel en onrust meer verwijderde, plek denken kan. Omtrent dertig mijlen van Parijs verlieten wij den heerenweg voor een pad, waarop wij slechts even konden voortkomen; terwijl wij ons van schaapherders, houthakkers en veldwachters, die wij van tijd tot tijd ontmoeteden, door dezen doolhof moesten laten heênvoeren. Alle deze lieden kenden het slot Lagrange. Wij kwamen van het eene dal in het andere, hotsten over steenwegen, hoorden tallooze molens aan ruischende beken klapperen, waren nu in bosschen van vruchtboomen als verloren, en reden dan over bestrate pleinen van pachtgoederen, waar wij het gevogelte schrik aanjoegen en de bewoners verblijdden, aan welken onze koetsier en lijsknecht, beide Franschen, nu eens vragen te doen, dan weder beleefdheden te bewijzen, of van hen te ontvangen hadden.
Te midden van dit rijke, lagchende landschap verhieven zich de vijf torens van het slot Lagrange, door de stralen der avondzon verlicht. Door het geboomte heên ontdekt men het dorp Aubepierre. hetwelk veelligt te eenigen tijde tot het slot behoorde, daar deszelfs huizen zich naar zijne muren heêndringen, alsof zij daar bescherming zochten. Verder af verscheen het dorp Yères met zijne heldere beek, of verdween, naar gelange onze hobbelige weg zich tusschen de boomgroepen heenslingerde. De met vruchten beladene takken hingen tot op onzen wagen af, tot dat wij een schoon

{==719==} {>>pagina-aanduiding<<}
grasperk, dat het slot omgeeft, bereikten. Eene diepe gracht, eene ophaalbrug, met klimop begroeide torens, groote boogpoorten, die naar het plein geleidden, drukten, op eene schilderachtige wijze, het karakter der Leenroerigheid uit, hetwelk hier, met de rust en de lichten eens schoonen avondstonds verbonden, volkomen stemde met de gewaarwordingen, welke mij bij de aannadering des oogenbliks doordrongen, waarin ik menschen, die ik zoo lang reeds vereerde, van aangezigt tot aangezigt zoude ontmoeten.
Wij vonden lafayette, gelijk een aartsvader, van zijne familie omgeven. Zijn voortreffelijke zoon, zijne schoondochter, zijne beide dochters, die hem zijne gevangenschap te Ollmutz door haar bijzijn verzoeteden, derzelver echtgenooten, elf kindskinderen, en een eerwaardige oudoom, Exprior der Malthezer orde, die, bij zijne sneeuwwitte haren, zijn ordeskruis nog even fier droeg als eertijds, toen hij de vijanden des geloofs bestreed: zie hier het gezelschap, waarmede wij te Lagrange onvergetelijke dagen sleten. Steeds namen wij de innigste eenstemmigheid onder deze talrijke familie waar; allen schenen slechts éénen zin, éénen smaak, éénen wensch te hebben.
Natuurlijk verwachten wij in de trekken van hen, die door naam en daad ons reeds vele jaren lang bekend zijn, aanmerkelijke sporen van de magt des tijds te ontdekken, - van menschen, die de wereld reeds vereerde, toen wij haar pas aanschouwden. Dan, naauwelijks bemerkt men deze sporen op lafayette's aangezigt. Geen rimpel plooit zijn voorhoofd; bij eene edele houding, vertoont zijne regte, hooge gestalte, dat zijn ligchaam nog dezelfde kracht behield als de geest, die hetzelve bezielt. Bevalligheid, kracht, waardigheid zijn nóg het deel dezes merkwaardigen mans; en, hoewel hij sinds veertig jaren de belangrijkste, buitengewoonste tooneelen beleefde, schijnt hij den hoogsten levenstrap nog niet bereikt te hebben. Even werkzaam op zijne goederen, als bevallig in gezelschap, is het moeijelijk, in een' der beste landbouwers en beschaafdste menschen van Frankrijk den krijgsman en wetgever te herkennen, - steeds, echter, herkent men in hem den patriot.
Rustig als een jongeling, heeft lafayette desgelijks nog volkomen zijn geheugen behouden; zijn gezigtkring omvat nog alles, wat de menschelijke geest verhevens openbaart.

{==720==} {>>pagina-aanduiding<<}
Zijn gesprek schittert van anekdoten, rakende de belangrijkste menschen en gebeurtenissen der laatste vijftig jaren. Steeds spreekt hij met verrukking van het kort bezoek, dat hij charles fox in Engeland gaf, en vertoefde bij het aandenken van der overledene Hertoginne van devonshire's betooverende wezen met al het vuur der jeugd. Hij spreekt het Engelsch even sierlijk als zijne moederspraak, en is bekend met al het wetenswaardige in de geschiedkundige en wijsgeerige vakken onzer letterkunde. Ook zijne boekverzameling bevat de daartoe betrekkelijke werken in onze taal, gelijk alles, wat smaak en wetenschap kunnen vorderen. Zij is geplaatst op de hoogste verdieping van een' der slottorens, en heeft alzoo, gelijk montaigne's studeerkamer, het uitzigt op de pachthoeve des wijsgeerigen landmans. Wanneer wij uit de vensters, op zekeren dag, een paar veekudden beschouwden, zeide hij: ‘Mijne Merinos en hooiwagens wedijveren dikwijss met uwen hume en onzen voltaire om den voorrang!’
Dikwijls sprak hij met vermaak van het bezoek, hem door charles fox en Lord fitzpatrick te Lagrange geschonken. Den morgen na mijne aankomst wees hij mij, bij het wandelen, eenen met klimop begroeiden toren van het slot, zegende: ‘Dit klimop heeft fox geplant; en ik heb mijnen kleinkinderen geleerd, hetzelve in eere te houden.’
Des winters verzamelen zich, elken zondagavond, de naburige boeren en al de slotbewoners in de groote, eenvoudig versierde eetzaal, om naar eene viool te dansen; hun Landheer vergast hen op koeken en zoeten drank. De Generaal woont deze boersche vreugdeävonden doorgaans bij, en zijne kinderen blijven nimmer in gebreke; somtijds mengt zich de jeugd onder de dansenden, en geeft den vrolijken troep gelegenheid, haar een paar nieuwe Parijsche passen af te zien. Des zomers vinden deze aartsvaderlijke bijeenkomsten in het park onder hooge boomen plaats; en, wanneer ik lafayette in dezen kring aanschouwde, schoot mij dikwijls eene plaats uit brantome te binnen, alwaar hij van den Kanselier l'hopital spreekt, en ik vergeleek hem met laërtes, die, van kinderen en kindskinderen omgeven, zijn veld bebouwt.
Wanneer ik met dezen ‘laatsten der Romeinen’ op zijne

{==721==} {>>pagina-aanduiding<<}
groote pachtgoederen omwandelde, in zijne schapenfokkerijen, zijne stallen, zijne melkerijen, waarop hij met regt trotsch is, en van welke hij mij dikwijls vroeg: of zij bij de Engelsche konden halen? trof mij de minzame toon, dien hij jegens de boeren en arbeidslieden bezigde: altijd noemde hij hen vriend, goede vriend, lieve jongen, en goede moeder, lieve dochter, wanneer hij tegen vrouwelijke bedienden sprak, en verzocht baar, ons hare schatten van room en kaas, hare kuikenbroeijerij en Welsche hoenders te laten zien. Deze voorkomende vertrouwelijkheid werd hem door eene onbegrensde toegenegenheid, door eene hoogachting, die tot eerbied opklimt, beloond.
De voormalige boomgaard, waar de Leenheer zich eertijds met zijne huisbeambten des avonds den tijd kortte, en met zijnen kapellaan op het schaakbord speelde, is thans in een heerlijk park herschapen, welks digte boomgroepen hare majestueuze schaduwen over het lagchende groen der weiden verspreiden. ‘Dat zweemt weer een weinig naar Engeland,’ zeide lafayette; ‘maar ik heb het grootste gedeelte dezer schoonheden aan onzen beroemden landschapschilder robert te danken, die mij het plan hielp ontwerpen en den grond verdeelen.’
Hier, bij onze lustwandelingen in deze betooverende streken, door den glans der maan verlicht, was het, dat haar bezitter mij onderhield over alle voorwerpen, die der opmerkzaamheid eens even verlichten als deugdzamen mans waardig waren. Nu sprak hij Fransch, dan Engelsch; altijd met geest, ongedwongen en welsprekend. Onze middagwandeling was minder ernstig. De jonge lieden, die alsdan, om ons te vergezellen, van hunne leeruren tot ons kwamen, vormden eene kompagnie van eenige twintigtallen. De Grootprior speelde bij deze gelegenheden altijd eene zeer gewigtige rol; hij was de chef op zulk eenen togt. Hij beval eenen troep, om de bloemen tot versiering van het middagmaal te verzamelen; hij vormde zijne afdeelingen, en voerde dezelve met eene ernsthaftigheid aan, dat men wanen zoude, hij nam in deze aanvallen op den geur en de kleur der weiden even levendig deel als de kleine welgeoefende hoop, welken hij zijne bevelen gaf. Wanneer het teeken gegeven was om op te breken, ontdekte de Generaal lafayette zelf somwijlen eenen misslag in de evolutiën; dan riep hij: halt! en ondersteunde

{==722==} {>>pagina-aanduiding<<}
met zijnen ervarenen raad de taktische wetenschap der Malthezer orde. Het was der moeite waard, den vertegenwoordiger der orde van den H. joannes te Jeruzalem en den Generaal der Nationale Armee van Frankrijk te zien, hoe zij een klein korps van bloemenplonderaars manoeuvreren lieten, en hun bij den aanval op de bloeijende hagen denkbeelden te hooren bijbrengen, wier invloed zich eertijds over het noodlot van Europa uitstrekte!
Ons leedwezen bij het afscheid van Lagrange was even groot, als onze verwachting bij onze komst was geweest; even groot, als het genoegen, hetwelk wij aldaar hadden genoten. Het is voor den gewonen mensch eene merkwaardige gebeurtenis, wanneer het hem gelukt, een' groot' man, die daarenboven ook een goed mensch is, te zien. Zulk een oogenblik geeft aan het, door het leven in de wereld verwelkte, gevoel zijne gansche frischheid weder; het versterkt den verslapten geest; het wischt uit het geheugen al die ellendige nietigheden, die kleine hartstogten, welke hunne heerschappij over een zoo groot gedeelte der zamenlevinge uitstrekken, dat streven van op kunstgrepen gespitste middelmatigheid, de zegepraal van slaafsche vleijerij, die zich in alle bogten wringt, de eigenbaat der magt en der eerzucht, welke dikwijls vernielt en steeds vernedert. Terwijl men lafayette zag, met hem sprak, las men eene der schoonste bladzijden in de geschiedenis der menschheid, welker inhoud alleen met het geheugen of het leven vernietigd wordt.

Mevrouw De Genlis.

Door Lady Morgan.

Nevens het donker, echt kloosterlijk gebouw, door de Karmeliter nonnen bewoond, eene orde, die eerst zeer onlangs weer hersteld is, staat een kleiner huis, voor zoodanige wereldlijke personen bestemd, welke deze eenzaamheid ten verblijve kiezen. Een bevallige tuin, van dien des kloosters enkel door een' lagen muur gescheiden, omgeeft hetzelve, aan welks eene einde men het treurig uitzigt heeft op eene kapel, ter gedachtenisse der, gedurende het schrikbewind, alhier op-
{==723==} {>>pagina-aanduiding<<}
geslotene en vermoorde priesters en bisschoppen opgerigt. Van dit laatste gebouw bewoont Mevrouw de genlis thans een gedeelte. Zij ontving mij met eene levendigheid, eene hartelijkheid, die nog geheel den stempel droegen eener blijde en openhartige jeugd. Niets hoegenaamd in haren omgang en onderhoud verried haren ouderdom. Alles ademde kracht, leven, vastheid. Zij spreekt snel, gelijk iemand in het prilst van alle geestvermogens. Ik vond haar in zoo veelvuldige bezigheden verdlept, dat zij al de werkzaamheid der jeugd schijnt noodig te hebben, om dezelve te kunnen volbrengen. Toen ik ter kamer intrad, teekende zij bloemen in een boek, dat zij haar heilig kruidboek noemt. Zij maalt daarin al de bloemen af, waarvan de bijbel gewaagt. Een ander, dat zij mij vertoonde en het kruidboek der dankbaarheid heette, en dat zij juist voltooid had, was vol van de smaakrijkste trofeën en devizen. Zij kon, gelijk zij mij zeide, weinig tijd aan zulke kleine liefhebberijen besteden. Inderdaad hield zij zich toen bezig met, ten dienste van haar Tijdschrift voor de Jeugd, uittreksels uit ontzaggelijk zware boekdeelen Memoires te maken, en de uitgave van hare, sedert in druk verschenen, Battuetas in orde te brengen. En evenwel ontbrak er geene snaar aan hare harp, ja dezelve was volkomen gestemd; rondom lagen nieuwe muzijkstukken, en, toen ik haar de luit overhandigde, met
bede haar op dezelve te hooren, behoefde zij geene enkele snaar te stemmen. Alles teekende bij haar vastheid en werkzaamheid. Ik kon mij niet wederhouden, haar over deze veelvuldige liefhebberijen, over dezen rijkdom van talenten een compliment te maken. ‘o, Dat heeft niets te beduiden!’ riep zij; ‘maar ik laat er mij toch iets op voorstaan, dat ik twintigerlei handwerken versta, met ieder van welke ik mijn brood zou kunnen verdienen.’ - Zij sprak met veel vuur, maar eenvoudig, ongemaakt, zonder verwaandheid. Eenige Parijsche anekdoten, welke ik haar vertelde, deden haar hartelijk lagchen. Wanneer ik haar van de geschiedenis sprak van een geheimvol kind, dat zij tot zich had genomen, dat zich altijd gesluijerd vertoonde, en welks gelaat zelfs hare bedienden nooit gezien hadden, verklaarde zij, dat in de gansche zaak niets geheims was; dat zij twee of drie jonge lieden vergunde bij haar te komen, om hun op de harp onderwijs te geven, ten einde hen tot eene kostwinning in staat te stellen; gelijk het haar met casimir gelukt was,

{==724==} {>>pagina-aanduiding<<}
die werkelijk een der grootste, thans levende harpspelers geworden is. Bij deze gelegenheid kon ik niet nalaten haar te zeggen, dat het mij toescheen, dat zij het opvoedingswerk met geestdrift verrigtte. ‘Volstrekt niet,’ antwoordde zij; ‘het heeft mij altijd verveeld; maar thans is het 't éénige, mij overgeblevene middel, om goed te doen.’ - Men had mij te Parijs gezegd, dat Mevrouw de genlis met buonaparte in eenen geheimen briefwissel had gestaan; waardoor men, op eene beschaafde wijze, den aanzienlijken spion aanduidt. Ik waagde het, op zekeren dag, dit onderwerp aan te roeren. Zij antwoordde, zonder omwegen of de minste achterhoudendheid: ‘Buonaparte had mij een jaargeld van 6000 franks geschonken, en eene woning in het arsenaal. Deze mildheid verbaasde mij te meer, daar ik hem nooit gezien, veel min het geringste onderhoud met hem had gehad. Ik vroeg: wat ik doen konde, om deze gunst te verdienen? Toen men buonaparte dit antwoord overbragt, zeide hij: Mevrouw de genlis zal mij alle maanden ééns schrijven; maar hij zeide zulks op eene wijze, alsof hij daarin geen het minste belang stelde. Daar mij nu omtrent het onderwerp dezer brieven niets was voorgeschreven, ver koos ik daartoe de letterkunde, en mengde er nimmer eene syllabe politiek in.’ - Men had mij desgelijks gezegd, dat Mevrouw de genlis hare toevlugt tot het klooster der Karmeliterinnen had genomen, omdat zij de ijdelheden der wereld moede was. Wat daarvan zij, weet ik niet; maar, heeft zij de ijdelheden der wereld vaarwel gezegd, zoo heeft zij evenwel derzelver vreugden en genietingen niet opgegeven. Hare woning kon voor het bidvertrek eener heilige, of het boudoir eener kokette doorgaan.
Blaauw-zijden geplooide gordijnen, albasteren vazen, verschgeplukte bloemen, eene keurige slaapstede in den Griekschen stijl hadden een tamelijk wereldsch voorkomen; een groot crucifix echter, het zinnebeeld des demoeds en des lijdens, op haar hoofdkussen, gebedenboeken onder de vruchten der nieuwe letterkunde, rozekransen naast de luit en de opgehangene teekeningen, die de wanden versierden, verkondigden eene roeping, waarvoor de Gratiën verstommen, en waaraan de Genius zich onderwerpt. Terwijl Mevrouw de genlis mij de vrome reliquien vertoonde, welke deze bevallige cel verfraaiden, maakte zij mij in 't bijzonder op het crucifix opmerkzaam, 't welk

{==725==} {>>pagina-aanduiding<<}
aan het voeteneinde van haar bedde hing. Hetzelve is van wege de schoonheid der bewerking zoo beroemd, dat de Paus, gedurende zijn verblijf te Parijs, het liet halen, om het te bezigtigen, en het, vóór hij het terugzond, inzegende. Een rozekrans, die eertijds fenelon toebehoorde, dien deze eerbiedwaardige mensch en bisschop droeg, en weinige dagen vóór zijnen dood nog met denzelven bad, was natuurlijkerwijze voor haar van groote waarde. - Wanneer de jaren den ouderdom eener vrouwe bepalen, is Mevrouw de genlis niet meer jong. Het is reeds zeer lang geleden, dat grimm van haar sprak, als van ‘eene jonge dame, welke slechts van wege hare bevallige stem en schoon harpspel bekend was.’ Dan, in weerwil van hare magerheid en ranke gestalte, is zij tot heden van alle afneming verschoond gebleven: haar zwart oog is vol vuur en uitdrukking; hare trekken zijn, wel is waar, reeds slap, hoewel sterk geteekend, hare kleur wit en bleek, maar de sporen des ouderdoms zijn gering, ja schier onzigtbaar. Bijaldien ook hare gestalte niet zóó veel jeugd, haar uitwendig voorkomen niet zóó veel kracht uitdrukt als haar geest, men vindt echter in dezelve nog zeer weinig van die treurige trekken, welke de onzigtbare, verwoestende hand des tijds, langzaam en onmerkbaar, dikwijls in veel vastere spieren en frisscher vleesch groeft.

De slaaf van Algiers.

(Vervolg van bl. 678.)

Eens dacht ik in den slaap, dat ik mijnen naam angstig hoorde uitspreken, waarvan ik echter niet ontwaakte. Hoe verschrikte ik, toen ik, eenige oogenblikken daarna, door eenen harden stoot in de zijde gewekt werd, en vijf bruingele menschen bij mij zag staan, die den gebonden pietro tusschen hen hielden, en zich gereed maakten om mij even zoo te behandelen! Zij spraken eene taal, waarvan ik geen woord verstond. Ik was buiten mijzelven, en kon geen besluit nemen, zoodanig had mij alles verbaasd. Ik beproesde om die Barbaren door smeeken te bewegen; vergeefs. Zij deden mij mijne naauwelijks drooge kleederen aantrekken, bonden mij de handen op den rug, en stieten mij, toen ik weigerde met hen te gaan, met de kolf van een geweer voort. Ik was zoo

{==726==} {>>pagina-aanduiding<<}
vermoeid en krachteloos, dat ik naauwelijks eenen voet konde bewegen. Alles was voor mij als een verschrikkelijke droom, en ik had moeite, mij van de mogelijkheid te overtuigen. Men bragt mij bij pietro, die geheel moedeloos daar stond. ‘Maar, pietro!’ zeide ik, ‘wie zijn die menschen? Welk voornemen hebben zij?’
Zoo bedaard en moedig pietro in den storm geweest was, zoo bedeesd en kleinmoedig was hij thans. ‘Mijnheer!’ zeide hij snikkend, ‘ik weet het niet. Waarschijnlijk zullen wij binnen weinige dagen op eene slavenmarkt verkocht worden.’
Dit denkbeeld was nog niet in mij opgekomen. Hetzelve ontnam mij allen moed, en mijne verbeelding verplaatste mij reeds in eene woestenij, waarin ik, als lijfeigen slaaf van den eenen of anderen dwingeland, het veld zoude moeten bearbeiden. Duizendmaal wenschte ik, liever in de golven omgekomen te zijn.
In onze geleiders merkte ik een' zekeren angst op, dien ik mij niet kon verklaren. Zij zagen gedurig om; telkens ging één van hen verre vooruit, terwijl pietro en ik met de anderen volgden, en gedurig kozen zij de ongebaandste wegen. Dien nacht bleven wij in een klein bosch, en eerst tegen den avond van den volgenden dag scheen de angst onzer geleiders te eindigen; zij werden stout en vrolijk; zij zongen op den weg, en namen ons onze boeijen af. Reeds dit kwam mij in de eerste oogenblikken als een groot geluk voor.
Het was op eenen middag en zeer warm, toen wij aan een dorpje kwamen, hetwelk enkel uit hutten bestond, en digt bij eene beek gebouwd was. Ik zag met verwondering, dat langs dit ellendige dorp een schoone en wel onderhouden weg liep; waaruit ik opmaakte, dat vele reizigers hier voorbij kwamen. Onze geleiders gaven ons onzen gewonen maaltijd, welke uit rijst en vruchten bestond, en legden zich dan in de schaduw der boomen neder. Zij sloegen weinig acht op ons; want slechts één van hen waakte, terwijl de andere vier sliepen. Gaarne hadde ik eene poging gedaan om te ontvlugten, konde ik pietro maar daartoe bewegen. ‘Die schelmen zijn overtuigd, dat wij hun niet kunnen ontloopen,’ zeide hij; ‘daarom zijn zij zoo gerust.’
Ik zat nu treurende bij de beek, toen eenige ruiters voorbij reden. Twee derzelven schenen aanzienlijker te zijn dan

{==727==} {>>pagina-aanduiding<<}
de anderen; kleeding en paarden gaven zulks te kennen; de vier anderen schenen bedienden te zijn. In spijt van het zwartbruine gezigt en den grooten knevel, had de een zoo veel goeds en hartelijks in zijn wezen, dat ik naar de gelegenheid wenschte, mij bij hem te kunnen bekend maken. Bij de beek stegen zij af; de een liet daarbij een' doek vallen; ik sprong toe, en overhandigde denzelven. Hij zag mij vriendelijk aan. Dit reeds gaf mij eenige vreugde; maar nog meer, toen hij mij eenige Italiaansche woorden zeide, de vraag behelzende, vanwaar wij kwamen? Ik was der tale niet magtig genoeg, en riep pietro, die hem ouze lotgevallen verhaalde. Eindelijk sprak ik, zoo goed ik kon, en bad hem om zijne bescherming. Hij haalde de schouders op, en betuigde, dat hem zulks bij den besten wil onmogelijk was, omdat wij slaven van den Dey van Algiers waren, die ons waarschijnlijk aan zijne gunstelingen ten geschenke zoude geven.
Onze geleiders schenen op deze aanzienlijke mannen weinig acht te slaan, en behandelden dezelven veeleer met eene onverschilligheid, die ik volstrekt niet kon begrijpen, maar die geenszins bijdroeg, om mijne uitzigten in de toekomst op te helderen. In de diepste droefheid en moedeloosheid verzonken, lag ik aan de beek; pietro lag naast mij. Hij had van de reizigers vernomen, dat wij thans in het gebied van den Dey van Algiers waren, en dat men ons binnen de grenzen van Tunis gevangen genomen had.
Thans stegenalle die verschrikkelijke beelden, welke ik van het lot der Christenslaven uit beschrijvingen en verhalen mij gevormd had, in mijnen geest op, en mijne wanhoop klom met elk oogenblik. Zonder iets te kunnen doordenken, volgde ik geheel werktuigelijk onze geleiders, die ons door verscheidene kleine dorpen leidden, en ons den inwoneren vertoonden, aan welker bespotting wij nu blootgesteld waren, en uit welker gebaren wij zelfs moesten besluiten, dat wij ten dood veroordeeld waren.
Met dit doodsgevoel gingen wij nog eenige dagen, toen wij de stad Algiers op eene hoogte voor ons zagen liggen. Voor de stad moesten wij uitrusten, en ons in eene beek baden en reinigen; toen geleidde men ons door de poort in de stad zelve.
Met eenen angst en benaauwdheid, welligt in die mate nog door geen mensch gevoeld, ging ik tusschen mijne geleiders

{==728==} {>>pagina-aanduiding<<}
door de straten der stad. Met elken stap vermeerderde die angst; te meer, daar ik de treurige opmerking maakte, dat niemand op mij eenige acht sloeg. Mijne éénige hoop was, dat men mij voor iemand zoude brengen, welken ik ons geheele geval konde verhalen, en die ons dan de vrijheid zou hergeven. Maar - ook deze hoop mislukte. Wij hadden een uur gegaan, toen wij voor een groot, afzigtelijk steenen gebouw kwamen, voor hetwelk twee Turken, met ontblooten zwaarde, als schildwacht stonden. Een onzer geleiders ging bij de wacht, sprak met haar, en nu moest ik met pietro door de geopende poort op eene groote, woeste plaats gaan, welker gebouwen met de ijzeren traliën er al te verschrikkelijk uitzagen, om mij niet te doen weigeren. Eenige slagen met de kling maakten mij gehoorzaam; de poort werd achter ons gesloten, en wij werden nu, aan de regter zijde der plaats, in een gebouw gesleept, welks binnenste nog akeliger was, dan de plaats zelve. Duister was de gang, die geen venster had, en alleen het licht van boven ontving. Een Turk, die van de wacht was medegegaan, opende hier eene deur, stiet ons naar binnen, en onze geleiders verlieten ons, zonder een woord met ons te spreken.
De gevangenis, waarin wij zaten, was vochtig en koud; een vuile stank heerschte in dezelve; het weinige licht kwam door een, met ijzeren traliën voorzien, gat in den muur hetwelk echter zoo hoog was, dat niemand daardoor konde zien. In het eerst meenden wij, alleen te zijn; maar weldra hoorden wij, dat wij nog meer deelgenooten in ons ongeluk hadden, die, even treurig als wij, in eenen hoek der gevangenis zaten. Ik sprak hen aan; niemand verstond mij; slechts eenige droevige zuchten verbraken de doodsstilte. Het was des ochtends, toen wij in de gevangenis werden gebragt. Geen onzer geleiders zag verder naar ons om; men liet ons onmeêdoogend aan ons treurig lot over, zonder de minste deelneming in onze ellende te toonen. Eerst na eenige uren bragt men ons den gewonen slavenkost, welke natuurlijk te grooten afkeer in mij ver wekte, dan dat ik denzelven konde nuttigen. Geheel krachteloos wierp ik mij op den vochtigen grond neder; de koelte der gevangenis en mijne vermoeidheid waren oorzaak, dat ik, onaangezien de vele gewaarwordingen, welke mijne ziel doorkruisten, in eenen diepen slaap viel. Hoe lang ik in dezen bedwelmenden slaap gelegen heb,

{==729==} {>>pagina-aanduiding<<}
weet ik niet. Ik werd gewekt, en drie of vier mannen, waarvan de een Fransch tot mij sprak, bevalen mij, hen te volgen. Reeds de eerste klank in mijne moedertaal was een heldere straal der zoetste hoop voor mij. Ik dacht mijne vrijheid weldra te herkrijgen; en hoewel ik alles verloren had, hoewel ik, zelfs bij herkregen vrijheid, in deze vreemde luchtstreek, omringd van zoo vele gevaren, altoos nog ellendig genoeg was, dit alles achtte ik niet. Ik dacht slechts aan de moeite eener langere reis naar mijnen oom; en hoe spoedig was deze moeite verwonnen!
Maar hoe werd ik door deze hoop misleid! Ik vroeg hem, die mij aangesproken had, maar die mij even hard behandelde als de overigen, waarheên men mij geleidde? - ‘Dat zult gij wel zien,’ antwoordde hij stuursch. - ‘Ik zal immers mijne vrijheid herkrijgen?’ - ‘Gij? Uwe vrijheid?’ zeide hij met eenen beschimpenden lach. ‘Sedert wanneer geeft men de vrijheid aan betrapte zeeroovers, die eerder verdienden in een' kuil geworpen te worden?’ - Deze woorden maakten mij geheel moedeloos; ik wist niet, wat ik denken, wat ik zeggen moest. Bevend, en van het voorgevoel mijner eindelooze ellende geheel neêrgebogen, volgde ik. Eene deur, welke niet verre van mijne gevangenis was, werd geopend. De zaal was verlicht; eenige aanzienlijke Turken lagen daar op kussens; ik durfde dezelven naauwelijks aanzien, want ik zag geen gelaat, waarop ik medelijden en deelneming konde lezen. Aan de deur moest ik blijven staan, omgeven van de wacht, die mij hierhenen had gebragt. De aanzienlijkste sprak met eenen anderen, die naast hem zat; vervolgens keerde hij zich tot mij, en vroeg mij in het Fransch, wie ik was, en hoe ik hier gekomen ware? Ik gaf hem een getrouw verhaal van mijne reis, en van de oogmerken, waarmede ik dezelve had ondernomen. De regters schudden het hoofd, en verklaarden dit voor eene logen, om mijzelven te bevrijden, hetwelk mij echter niet zoude gelukken. Een van hen vroeg mij, of ik niet mede op het schip was geweest, waarvan het scheepsvolk, vóór eenige dagen, op de kust van Bugiah geland was, aldaar eenige landgoederen geplonderd, eenige aanzienlijke Turken medegenomen had, en toen naar Tunis gevlugt was? Ik ontkende, daaraan deel te hebben genomen, en verklaarde, van zulk eene rooverij niets te weten; ik herhaalde nog eens de geschiedenis mijner reis, welke echter niet ten einde gehoord,

{==730==} {>>pagina-aanduiding<<}
maar doordoor afgebroken werd, dat een van de soldaten met de kling mij eenige slagen moest geven. Ik schreeuwde om ontferming; de regter werd slechts te meer vertoornd; op zijn bevel moesten de soldaten mij nederwerpen en binden. De een hield mijne voeten in de hoogte, terwijl de ander, met een' dikken geeselriem, mij de naakte voetzolen aan stukken sloeg. Even zoo ging het den armen pietro, die even min als ik aan de aangetijgde misdaad deel had, even weinig belijden kon, wat hij niet misdreven had. De regters lieten ons wegbrengen. Met welke gewaarwordingen ik den weg naar de gevangenis terug ging, behoef ik niet te zeggen. Mijn ligchaam en mijne voeten waren bloedig gekwetst, mijn hart tot berstens toe beklemd, en nergens een straaltje van hoop, dat mijn lot zoude veranderen. Ik vroeg den geleider, welken ik te voren had aangesproken, naar de oorzaak mijner harde behandeling. Hij scheen iets menschelijker te zijn geworden, toen ik hem met tranen betuigde, dat de manschap van ons verongelukt schip nooit zulke rooverijen had gepleegd. Hij betuigde mij, dat hij, na mijn verhaal, zelf van mijne onschuld overtuigd was; maar dat zoude mij weinig baaten. Ééne uitkomst was nog mogelijk: misschien werden eenige van de wezenlijke roovers gevangen; want dat men daar op uitging. Indien deze nu voor de regters mijne onschuld verklaarden, dan konden wij op onze vrijheid staat maken. Een flaauwe straal van hoop, - en toch versterkte hij mij. Ik bad mijnen geleider, zich mijner te ontfermen - de mensch blijft altijd mensch - ook hij werd getroffen door de geschiedenis mijner lotgevallen. Hij beleed mij, dat hij een geboren Franschman, en van wege een tweegevecht uit zijn vaderland gevlugt was; dat hem niets anders was overig gebleven, dan naar Algiers te gaan, en aldaar den Turkschen godsdienst te omhelzen. Hij betreurde mijn lot, en voorfpelde mij, dat ik voorzeker de slaaf van
den eenen of anderen aanzienlijken Turk zoude worden; maar dat deze toestand weinig verschrikkelijks voor mij zoude hebben, daar ik de bouwkunde verstond en teekenen kon.
Ik hield dit voor eene vleijende geruststelling, op welke ik weinig staat maakte; mismoediger en wanhopiger dan immer kwam ik in mijne gevangenis terug. Het uitzigt, hetwelk de Renegaat voor mij geopend had, en zijne beloosde medewerking, waren to onbeduidend, om daarop te rekenen.

{==731==} {>>pagina-aanduiding<<}

Acht lange, verschrikkelijke dagen waren verloopen; mijn lot was altijd hetzelfde gebleven, toen eens, op eenen morgen, twee Renegaten, met eenige Turksche soldaten, in mijne gevangenis traden. Zij noemden mijnen naam; ik trad voor, en moest hen volgen, nadat zij aan den gevangenbewaarder een papier hadden gegeven, hetwelk hij oplettend las, en waarbij hij mij even oplettend aanzag. Mijne geleiders bragten mij in een grooter vertrek; hier was een bad; ik moest mij reinigen; men gaf mij eene andere kleeding van eene dunne katoenen stof en eenen ligten mantel. Aldus verliet ik dit huis, zouder mijnen lotgenoot pietro nog eens te kunnen zien. Wij gingen door verscheidene straten, aan beide zijden met winkels bezet, naar een paleis, voor hetwelk twee schildwachten stonden. Op de plaats, waar ik alleen bleef, was eene zeer schoone fontein met beelden, welke waarschijnlijk eertijds eenen ouden tempel versierd hadden. Bijkans een uur stond ik hier alleen. Het aanschouwen van dit, voor mij zoo gewigtig, gedeelte der bouwkunst, de vrije lucht en de verkwikkende reiniging van het bad deden mij voor een oogenblik mijne ellende vergeten, toen een der Renegaten uit het paleis trad en mij wenkte.
Bevend van verwachting, vrees en hoop, trad ik in eene zaal, waarin een geheel Turksch huisgezin vergaderd was. De vader zat op een prachtig kussen; naast hem speelden twee zeer lieve jongens; eene vrouw, met eenen ligten sluijer overdekt, zat op een ander kussen. De Renegaat verliet de zaal; ik bleef alleen. De Turk had eene rol van parkement in de hand, welke hij oplettend inzag. Hij sprak mij in het Fransch aan. Ik moest hem een opregt tafereel mijner geschiedenis ontwerpen. Ik deed het, bewees mijne onschuld aan den gepleegden roof, en bad om mijne vrijheid.
‘Die hangt niet van mij af,’ was het antwoord. ‘Gij behoort mede tot de geschenken, welke de Dey mij zendt; gij zijt mijn eigendom, en van dit oogenblik af de opvoeder mijner kinderen.’
Ik weende. Een van de jongens kwam bij mij; hij scheen met deelneming mijne tranen te zien; hij sprak mij met een vriendelijk gelaat aan; maar ik verstond die taal niet. Ik naderde den Heer zelven; ik wierp mij voor hem neder, en omvattede zijne knien; ik sprak uit mijn hart; ik zag, dat hij niet ongevoelig bleef, toen ik hem mijne jeugd en het

{==732==} {>>pagina-aanduiding<<}
oogmerk mijner reis schilderde. Met een vriendelijk gelaat beval hij mij op te staan, en verzekerde mij, dat het alleen van mijn gedrag zoude afhangen, of ik hier in het paleis zijn vriend, of op een zijner landgoederen zijn slaaf wilde zijn.
Dit was voorzeker troost; maar hoe gering! Ik moest dus slaaf zijn, en mijn lot zoude van de willekeur van éénen mensch afhangen. Welk eenen invloed kon en moest eene voorbijgaande luim, het eigenbelang, of eene te leur gestelde verwachting, op mijn geheele lot hebben! Ik verliet de zaal niet vrolijker; buiten vond ik den Renegaat, die mij mede in zijne kamer nam, welke vrij klein was. Het scheen, dat den Renegaat aan mijn vertrouwen veel gelegen was. Hij bood zich tot alle diensten aan; maar, helaas! onder dezelven was er geen, die mij slechts het verste uitzigt op mijne vrijheid gaf. Stil, en om mijn wreed lot alles vergetende, zat ik daar; niets trof mij; ik was voor alles onverschillig; ik lette op niets, de Renegaat mogt mij zeggen, wat hij wilde.
Deze man had iets zoo oorspronkelijks, dat ik, in elken anderen toestand, tot lagchen zoude genoodzaakt geweest zijn. Hij merkte het op, dat zijne verhalen en grappen even min, als zijne grootspraak van zijnen invloed bij dit huisge. zin, mijnen diepen kommer konden verstrooijen; maar, in plaats van daarover boos te worden, hervatte hij zijne schertsende luim, verdubbelde hij zijne vrolijke invallen. Natuurlijk was ik juist het tegendeel; ik gevoelde mij door alle de ongerustheden, door het verblijf in de gevangenis, door de behandeling, en vooral door het uitzigt op de mij dreigende slavenketen, zoo vermoeid en uitgeput, dat ik bijkans vreesde te bezwijken.
Muley - zoo heette de Renegaat - merkte dit op. ‘Hoor eens, vriend!’ zeide hij; ‘als gij zoo voortgaat, dan verbittert gij uw leven. Onze Heer kan alles verdragen, slechts geene norsche en droevige gezigten. Maak niet, dat hij uw vijand wordt. Hij is bijzonder driftig, en heeft het gebrek, dat hij in koelen bloede volbrengt, waarmede hij in drift dreigt. Hebt gij ééns zijne gunst verloren, dan zijt gij ook weldra op een van zijne landgoederen, en kunt daar, bij den akkerbouw, zoo lang de diensten van een paard verrigten, tot dat gij omverre valt. Ik was ook, zoo als gij thans zijt; maar in de eerste uren ben ik reeds veranderd.’
‘Men brenge mij, waarheên men wil,’ was mijn ant-
{==733==} {>>pagina-aanduiding<<}
woord. ‘Men ontneme mij het leven; het is mij onverschillig, ja tot last. Wordt hetzelve mij niet door het lot ontnomen, dan beroof ik zelf mij daarvan. Een mes wordt gemakkelijk gevonden.’
‘Laat dat niemand hooren,’ viel muley mij angstig iu de rede, ‘of gij wordt aanstonds in een' diepen kuil geworpen, en kunt aldaar levend den gieren tot voedsel verstrekken. Om uzelfswille bid ik u, verander toch! Misschien is dit de weg, langs welken gij, binnen een jaar, uwe vrijheid verkrijgt, op welke gij anders niet moogt hopen. Onze Heer heeft veel goeds.’
De goede man weende, toen hij dit zeide. Mij troffen zijne tranen; de mijnen vloeiden, - eene verligting, die ik in vele dagen niet gesmaakt had. Muley zag mijne tranen. Hij reikte mij de hand toe.
‘Hoor eens, vriend!’ zeide hij, ‘gij hebt eene hartsterking noodig; ik ook.’
Met deze woorden sloot hij de deur zijner kamer, ging in een klein zijvertrek, en kwam met eenige flesschen wijn terug. - ‘Zie hier, vriend,’ zeide hij lagchende, ‘wat ik van mijn Christendom nog overig hebbe! Toen ik Turk werd, moest ik den wijn afzweren; en toen zwoer ik tevens, dezen niet te laten verdroogen.’
Ik wist in dit oogenblik niet, of ik den man om zijn afgezworen geloof meer verfoeijen, dan om zijne deelneming in mijn lot meer beminnen moest. Misschien was het eerste mijn pligt; maar - men verplaatse zich in mijnen toestand. Zoo veel merkte ik aan het uiterlijke van muley op, dat hij bij dit huisgezin zeer gezien was; want allen behandelden hem met eene zekere onderscheiding. Wanneer ik aan mijzelven dacht - en wie zoude in mijnen toestand dit niet gedaan hebben? - dan moest ik trachten, zijn vriend te worden. Wij zetteden ons aan een tafeltje; de flesschen werden geledigd; mijn hart werd verlicht, omdat bij elk glas, hetwelk ik dronk, een deel van het gevoel mijner ellende uit mijne ziel verdween.
‘Muley,’ zeide ik, ‘zijt gij dan waarlijk een Christen geweest?’ - ‘Ja, louis! ik had de keuze, of naar Cayenne overgebragt te worden, of den Turkschen godsdienst am te nemen. Er was geen middelweg. En toen dacht ik, de Hemel zoude het met mij zoo naauw niet nemen.’ - ‘Wat

{==734==} {>>pagina-aanduiding<<}
landsman zijt gij dan?’ - ‘Een Franschman, zoo als gij. Ik was Officier; mijn Overste was mijn ergste vijand, en zocht altijd verhaal op mij; in den dienst zeide hij mij niets, maar in 't geheim en ter sluik beleedigde hij mij onophoudelijk. Nu, stil daarvan! Drink maar! Het einde van het lied was, dat ik hem uitdaagde en doorstak. Ik moest viugten; ik ging hierhenen; men wilde mij uitleveren; ik werd een Turk. Zie, dat is mijne geheele geschiedenis; ik denk niet meer aan haar; dus geen woord meer daarvan. Laat ons nog eens drinken!’
Onder het drinken verhaalde hij mij, dat hij zich, door zijne weinige kundigheden als Ingenieur, bij zijnen Heer had aanbevolen; maar dat het hem leed deed, dat hij hem thans, bij eenen ondernomen bouw, niet zoodanig konde helpen, als hij wel wilde. ‘Konde ik dat,’ zeide hij verder, ‘dan ware ik geborgen; maar ik versta, helaas! niets van de burgerlijke bouwkunde.’
‘En dat is juist mijn vak,’ zeide ik; ‘ik ben bouwmeester, en meen mijn beroep te verstaan.’ - Muley sprong van vrengde op, en omhelsde mij. ‘Louis!’ zeide hij, ‘dan hebt gij niet alleen uw gelnk, maar ook het mijne in uwe magt. Onze Heer heest reeds lang naar zulk eenen man gezocht; maar in Algiers konde hij hem niet vinden. Zelfs onder de Franschen, die men uit Egypte hierheên bragt, was er geen. Ik wil aanstonds met hem over u spreken.’ - ‘Neen, neen; doe dat niet! Ziet hij eerst, dat ik hem onontbeerlijk ben, dan krijg ik nooit mijne vrijheid weder.’ - ‘Gekheid! gekheid! Gij krijgt uwe vrijheid niet, maar duizend gelegenheden om die zelf te nemen. Hoe goed ik het ook hebbe, ik ga toch met u; in ons vaderland heerscht thans weder orde; ik ga met u; vaderland is en blijft toch altijd vaderland! - Laat ons klinken: het vaderland!’
‘Het vaderland!’ herhaalde ik, waarbij de tranen uit mijne oogen drongen. Ik dacht aan mijne arme zuster, aan mijnen oom, aan alle mijne vroegere uitzigten; de droefheid greep mij zoo veel te sterker aan, daar mijne zenuwen door den lang ontbeerden wijn nog meer gespannen en geprikkeld waren. Muley deed alles om mij te troosten; maar zijn troost baatte weinig, daar mijn verlies en mijne mislukte ontwerpen te verschrikkelijk voor mijne ziel stonden, en zich daarover wreekten, dat ik dezelven voor eenige oogenblikken konde vergeten. Ik bad muley, mij aan mijne

{==735==} {>>pagina-aanduiding<<}
eenzame droefheid over te laten; ik wilde, door eenen stroom van tranen, mijn hart lucht geven. Muley deed het; maar nam tevens alles mede, wat hij meende een middel tot zelfmoord te kunnen zijn.
Uit het venster van het vertrek, waarin wij waren, konde ik de plaats overzien, op welke, onder de schaduw van eenen boom, de twee lieve jongens speelden. Bij hen was een jonge slaaf, uit wiens gelaat ik opmaakte, dat hij een inboorling des lands was. Toen de woedende smart mijner ziel eenigzins bedaard was, zag ik sprakeloos en onbewegelijk naar de kinderen. Ik dacht aan mijne schuldelooze kindschheid, waarin ik, daar mijne moeder reeds dood was, even zoo met mijne zuster speelde. Muley, die teruggekomen was, zag, hoe oplettend ik die kinderen aanschouwde.
‘Hoor eens, louis!’ zeide hij, ‘die twee zijn de lievelingen van onzen Heer. Zij zijn een paar aanvallige jongens; hunne moeder is eene Italiaansche Christinne; gij hebt haar voorzeker gezien?’ - Ik antwoordde hem, dat ik wel eene vrouw gezien had, zonder verder op haar te letten. - ‘Zij heeft nog eene zuster bij haar, een zeer beminnenswaardig meisje. De slaven hebben het haar te danken, dat hun lot zoo dragelijk is, wanneer zij het met dat van anderen vergelijken.’
Muley verhaalde mij nog meer, toen wij het gerucht van komenden hoorden. Muley nam angstig de flesschen en glazen weg: ‘Er kome, wie wil,’ zeide hij, ‘ons Christendom mag niemand opmerken.’

(Het vervolg hierna.)





De kortste dag.


Vrienden! ziet, het jaar vlugt heên; 
't Spoedt zich voort met rassche schreên; 
Ziet het snel naar d'eindpaal jagen; 
't Meet zijn during slechts bij dagen; 
Maar, aleer het scheiden mag, 
Brengt het ons den kortsten dag. 

{==736==} {>>pagina-aanduiding<<}

Ziet, die sombre dag breekt aan! 
Ziet hem aan de kimmen staan. 
Maar, gehuld in nevlig duister, 
Maar, beroosd van zonneluister, 
Niet van blonde Auroor verzeld, 
Rijst hij treurig over 't veld. 
 
Laat het schittrend zonnespoor 
Febus gloênde kar niet door? 
Volgt de hemel wet noch orden? 
Zal het nimmer morgen worden? 
Zwicht de blijde dagbodin 
Voor de grootsche nachtvorstin? 
 
Hoort gij gindsche dorpklok slaan? 
't Uurwerk wijst den middag aan. 
't Klinke u onverwacht in de ooren; 
Maar, de dag is half verloren: 
Haast bespiedt uw zoekend oog 
De avondstar aan 's hemels boog. 
 
Vrienden! ziet, daar klimt de maan; 
't Oosten voert u d'avond aan; 
't Wordt reeds donker om u henen: 
Hemel! is de dag verdwenen? 
Heeft hij 't perk ten eind gesneld, 
Eer zijn komst u werd gemeld? 
 
't Is zoo: dan, wat vraag ik meer? 
't Is der tijden wisselkeer, 
Door Gods wijsheid voorgeschreven: 
't Jaar komt u het afscheid geven: 
Maar, aleer het scheiden mag, 
Brengt het ons den kortsten dag. 
 
Vrienden! hoe, gij weent en zucht, 
Dat dees dag u is ontvlugt? 
Groot was de omvang van uw pligten; 
Elk moest heden veel verrigten, 
Veel, dat niet voleindigd wordt; 
Want de dag valt u te kort. 

{==737==} {>>pagina-aanduiding<<}

Sombre dag! gij zijt het beeld 
Van het lot, ons toebedeeld; 
Gij de spiegel van het leven, 
Van ons pogen, van ons streven 
Op de korte levensbaan, 
Waar wij worden en vergaan. 
 
Alles, wat de wereld heeft, 
Alles, wat de wereld geeft, 
Al haar wellust, al haar plagen 
Zijn als korte winterdagen: 
Alwat hier voor 't oog verschijnt, 
Duurt kortstondig en verdwijnt. 
 
't Kind draagt, op den moederschoot, 
Reeds de zaden van den dood 
Met zich bij de kiem van 't leven; 
't Wordt geboren om te sneven. 
Alles wisselt spoedig af: 
Naast het wiegje gaapt het graf. 
 
Gij, die tachtig winters telt, 
Aan uw starend oog ontsneld; 
Grijsaard! spreek, wat zijn toch jaren, 
Die in 't niet zijn weggevaren, 
Met hun blijdschap en geklag? - 
't Beeld van 's winters kortsten dag. 
 
Maar, mijn vrienden! weet gij dit, 
Voelt, wat schat gij dan bezit! 
Hij moet groot en kostbaar wezen, 
Als gij zijn verlies moet vreezen. 
Voor zoo ligt verliesbaar goed 
Zij de meeste zorg gevoed! 
 
't Leven heeft zoo veel waardij, 
Maar het gaat zoo ras voorbij; 
't Snelt daarheên, gelijk de dagen, 
Die het jaar ten grave dragen; 
Ja, zij zijn het treffend beeld 
Van het lot, ons toebedeeld. 

{==738==} {>>pagina-aanduiding<<}

Teeder knaapje! smaak de vreugd, 
U beschoren in uw jeugd; 
Maar vergaap u aan geen schimmen: 
Zie de zon naar 't zuiden klimmen: 
Weet, wat kommer gij u teelt, 
Als ge uw' morgenstond verspeelt! 
 
Stervling! ach, verbeuzelt niet, 
Wat u 's levens middag biedt! 
Zie hem nadren en verschijnen; 
Zie hem worden en verdwijnen; 
Ras bereikt hij 't eind van 't perk: 
Op dan, vrienden! op, aan 't werk! 
 
Is de middag kort van duur, 
En verschijn het avonduur, 
Eer wij 't weten of bedenken, 
't Moet onz' ijver voedsel schenken: 
Vrienden! neemt den dag te baat, 
Eer zijn schijnsel u verlaat. 
 
Die een kind der wijsheid wordt, 
Acht des levens during kort; 
Maar hij woekert met de stonden, 
Aan zijn broos bestaan verbonden; 
En de taak, die op hem wacht, 
Wordt met lust en vreugd volbragt. 
 
Onwaardeerbaar is de tijd, 
Dien de dwaas onnut verslijt. 
Snel moog hij uw oog ontvlugten, 
Gij hebt geen verlies te duchten: 
Hem, die vlijtig heeft gezaaid, 
Voegt het, dat hij vrolijk maait. 
 
Nimmer sla uw boezem bang, 
Dure uw dagwerk kort of-lang: 
Wordt er altijd taak gevonden, 
't Loon is ook aan 't werk verbonden: 
Nooit wordt goede wil veracht, 
Poogt ge slechts met al uw kracht. 

{==739==} {>>pagina-aanduiding<<}

Valle u de arbeid zoet of zuur; 
Zij hij kort, of lang van duur; 
Werkt gij in den bloei der jaren, 
Of gesierd met zilvren haren, - 
Vrienden! arbeidt toch met lust: 
De avondstond bereidt u rust. 
 
Wél hem, die zijn zoetste vreugd 
Vindt in 't zalig werk der deugd! 
Vrienden! wilt het vast gelooven, 
Niets kan hem die vreugd ontrooven; 
Hij kan juichen, onder 't leed: 
‘'k Heb mijn' dag toch goed besteed!’ 
 
Aan het eind van 't levensperk 
Staat de groote Heer van 't werk: 
Hij zal wis, voor 't vlijtbetoonen, 
Zijn getrouwe dienaars loonen: 
't Loon is groot, dat hun gewordt, 
Was hun dag hier lang of kort. 
 
w.h. warnsinck, bsz. 
1817. 


De moeder aan haren zuigeling.


Kom dan, kom dan, dierbaar wicht! 
De oogjes willen nog niet digt: 
Kom dan, reik me uw bandjes tegen. 
Hebt gij nog al - nog al dorst? 
Zie, daar is de moederborst, 
Nogmaals voor u losgeregen. 
Jongen, voor wien anders toch 
Volt haar God zoo mild met zog? 
 
Zie! nu lacht en lonkt hij weer. 
Nu dan, jongen! leg u neêr; 
Woel en wieg in moeders armen: 
Daar stilt elke kinderklagt; 

{==740==} {>>pagina-aanduiding<<}

't Hoosdje ligt en slaapt er zacht: 
Zoo kan dons noch purper warmen! 
Nergens is een wieg gespreid, 
Daar ge 't beter nederleit. 
 
Wie is, jongen! zeg het mij, 
Rijker nog dan ik en gij, 
Rijker met zijn aardsch vermogen? 
Vader vraagt het honderd keer: 
Vrouw, wat wenscht en wijt gij meêr, 
Moeder, die uw kind moogt zogen? 
Ja, waarachtig, ik ben rijk! 
Jongen, vader heeft gelijk. 
 
Neen, geen aardsche rijksvorstin 
Smaakt dat in haar hofgezin, 
Kent dat in haar grootsche woning: 
Zij heeft met haar eigen bloed 
Nooit haar eigen kroost gevoed, 
Nooit de kinders van den koning: 
De arme, met haar' rang en schat, 
Heeft nog nooit geluk gehad! 
 
Droeve moeder! hulploos kind! 
Och, het krijt zich de oogies blind, 
En zij mag zijn leed niet sussen! 
Vreemde bijstand, veil voor elk, 
Laast het met gehuurde melk, 
Troost het met betaalde kussen; 
Maar geen warme moedermin 
Tintelt er of leeft er in. 
 
Nu dan, jongen! lesch den dorst; 
Wieg en slaap aan moeders borst; 
Houd er 't mollig handje tegen: 
U behoort zij, u geheel: 
Kostbaar, jongen, is uw deel! 
Nu dan, drink en smaak den zegen; 
Neem, wat in mijne aders vliet: 
Koningskindren mogen 't niet. 



{==741==} {>>pagina-aanduiding<<}

Mengelwerk.

Het oude jaar.

Weder een jaar voorbij! - Hoe spoedig verloopen de jaren onzes levens!
Men kan wel verzekerd zijn, dat deze zoo bekende stelling der ervaring op den dag van heden reeds dikwijls is uitgesproken, en dikwijls nog zal herhaald worden. De dag zelf herinnert ons levendig daaraan. Verdwenen is nu weêr een van onze levensjaren; en, wanneer wij terugzien, dan schijnt dit aanzienlijk getal van dagen tot uren, en dat duizendtal van uren tot minuten ingekort te zijn.
Maar, het gaat met deze stelling even als met vele anderen: hoe meer bekend zij naar de letter zijn, en hoe meer zij gebezigd worden, des te meer worden zij ook misbruikt, des te meer verliezen zij, in de toepassing, hare waarde, des te meer verdwijnt de geest, welke in dezelven leefde, en de doode letter blijft alleen over. Hoe velen herhaalden het, dat de jaren des levens spoedig verloopen, zonder iets bepaalds daarbij te denken; en echter is deze spreuk, om meer dan ééne reden, leerzaam, of kan ten minste leerzaam voor ons worden.
‘Spoedig verloopen de jaren des levens, en met hetzelve ons lijden.’ Wie is er onder ons, die in het afgeloopen jaar niet nu en dan eenen wensch te leur gesteld, eene hoop verijdeld zag? Hoe menigeen ondervond verdriet, verlies en droevige dagen, welke hem heete tranen afpersten! Wie aan zulke droevige dagen terugdenkt, die zal zich herinneren, dat het hem in dien tijd toescheen, als konde hij zijn verdriet niet verkroppen, zijn verlies niet overleven, zijn lijden niet verduren, en als hadde de toekomst geene vreugde meer voor hem. En, ziet daar! het verdriet is verkropt,

{==742==} {>>pagina-aanduiding<<}
het verlies overleefd, het lijden verduurd. Met eene zachte hand droogde de tijd zijne tranen af, en maakte zijn hart weêr vatbaar voor de vreugde.
Ja, wat nog meer is, ligt er tusschen den dag der smart en den beteren tegenwoordigen tijd eene grootere tusschenruimte, dan geeft de herinnering aan doorgestaan lijden zelfs genot. In den beginne is het wel nog een gemengd gevoel van vreugde en smart, misschien nog van tranen verzeld - maar vantranen, welke geene onstuimige beweging, maar vrede in het hart voortbrengen. Ongemerkt wordt het onaangename der gewaarwording altijd meer verdrongen, en het genot van het aangename wordt zuiverder. Aangenamer is de lente na den ruwen winter, genoegelijker zijn de stralen der zon na het onweder. Door gelijke afwisseling wordt de dag, waarop ons een, hoewel matig, geluk te beurt viel, een' feestdag. De herinnering aan doorgestaan lijden heeft in zichzelve, even als de herinnering aan volbragten moeijelijken arbeid, iets weldadigs. Wij hebben in onszelven, onder het lijden, eene kracht ontdekt, welke wij ons niet toegekend hadden; en gevoel van kracht, vooral van edele zielekracht, is gevoel van geluk. Wij hebben voor het menschelijk leven gewigtige ondervindingen vergaârd; en ondervindingen maken wijzer, kunnen althans voor de ware wijsheid des levens zeer heilzaam worden. Mogten zij dit voor ons allen worden!
In het land der onvolmaaktheid, waarin wij thans nog leven, kunnen wij onmogelijk verwachten, dat voortaan onze hemel altijd helder, en de weg door ons leven altijd effen en met bloemen gestrooid zal zijn. Neen, nog dikwerf zal onze hemel betrekken, nog vele ongebaande ruwe wegen zullen wij moeten afleggen, nog vele moeijelijkheden zullen wij moeten bestrijden en verwinnen, voordat wij het doel bereiken. Dat ons dan de, in den verleden tijd vergaderde, ondervinding met kracht en moed voor de toekomst uitruste!
Op elken winter volgde, tot nu toe, nog altijd eene lente, op elken storm rust, op elk onweder zachte zon-
{==743==} {>>pagina-aanduiding<<}
neschijn, op droevige dagen weder dagen van vreugde. Zoo was het eertijds, zoo zal het ook voortaan zijn. Ook voortaan zal, na doorgestaan lijden, de tijd, met eene zachte hand, onze tranen weder afdroogen, en ons hart weêr vatbaar maken voor de vreugde. De redelijke mensch, die dit weet, moest het niet te vergeefs weten; deze ondervinding moest hem wijzer maken voor zijn geluk en voor zijnen pligt. Waarom zouden wij, altijd lijdzaam, alles aan de werking des tijds overlaten? Waarom zouden wij niet, met eene vrije zelfstandigheid, deze werking verhaasten? Wij, die in den zomer, met voorzigtigheid, voor de behoeften van den winter zorgen, wij moesten ook, in de schoone dagen van geluk, wijsheid vergaderen, om daarvan gebruik te kunnen maken, wanneer de droevige dagen komen.
Laten wij in het geluk niet dartel, maar ook in het ongeluk niet neerslagtig worden, in eene wereld, waar geluk en ongeluk afwisselen - tot dat het graf ons in zijne stille rust opneemt.
‘Spoedig verloopen de jaren des levens, en met dezelven niet alleen ons lijden, maar ook onze vreugde.’ Maar deze verloopen niet, zonder een beeld in onze ziel achter te laten, bij de beschouwing van hetwelk wij met genoegen of misnoegen vertoeven.
Er zijn vreugden, welke door droefheid en berouw op den voet gevolgd worden. Mogt toch bij niemand het plegtige feest van den huidigen dag door zoodanige herinnering gestoord worden! Bij wien hetzelve echter gestoord wordt, dien moge het berouw voor de toekomst van zijn leven wijzer en beter maken!
Er zijn echter ook vreugden, welke bij de herinnering voor de tweede maal en met inniger genoegen genoten worden.
Is het ons gelukt, door onvermoeide pogingen eene waarheid te vinden, welke voor het welzijn en de veredeling der menschen van een aanmerkelijk belang is?
Is het ons gelukt, in den moeijelijken strijd tusschen rede en zinnelijkheid, de overwinning over het onedele

{==744==} {>>pagina-aanduiding<<}
te behalen, en het erkende goede boven alle bekoorlijkheden van het aangename te verkiezen?
Is het ons gelukt, ons van eene verkeerde gewoonte, door een vast besluit van onzen wil, te ontdoen, onszelven eene wijze wet voor te schrijven, en dezelve getrouw te vervullen?
Is het ons gelukt, de tranen onzer medemenschen af te droogen, hun lijden te verzachten, hunne vreugde te vermeerderen?
Is het ons gelukt, zelfs den vijand, dien wij konden schaden, wél te doen?
Is het ons gelukt, met een zuiver hart eene daad te verrigten, van welke wij, voor tijdgenooten en nakomelingen, zegen mogen verwachten? - Dan, dan hebben wij ons vreugden bereid, welke een weldadig beeld in onze ziel achterlaten.
Moge het volgende jaar rijk zijn voor ons in zulke vreugden, welke bij de herinnering voor de tweede maal worden genoten, en welke, in het laatste afscheidsuur, in bevallige gedaanten, als engelen Gods, ons omzweven, en ons afscheid verzachten!
‘Spoedig verloopen de jaren onzes levens; en wij allen, die hier met en naast elkander wandelen, komen nader tot het graf.’ De een na den ander verlaat het tooneel des levens; duizenden in elk uur. Millioenen stierven er in het afgeloopen jaar; millioenen zullen er in dit jaar sterven; en niemand van ons weet, of hij onder de eerste millioenen der aftredenden zal zijn; maar elk weet, dat hij met elk uur het graf nadert, dat het leven spoedig verloopt, dat hij, in allen gevalle, slechts korten tijd hier beneden mag vertoeven.
En toch - goede God! - en toch verbitteren wij zoo dikwerf elkander het korte leven, door nijd, laster, haat en vervolging.
o Sterveling! mogt gij het nooit vergeten, dat gij als sterveling naast andere stervelingen naar het graf wandelt, en dat het u slechts voor een' korten tijd nog ver

{==745==} {>>pagina-aanduiding<<}
gund is, de, nog van levenskracht verwarmde, hand uws medewandelaars te vatten!
Medesterveling, gij, die, uit onverstand, waan of hartstogt, mij vervolgt, het zoude mij leed doen, wanneer gij mij door uwe onregtvaardigheid tot eene verdediging noodzaaktet, die u verdriet konde veroorzaken - maar zelfs dan zal ik mijne regtvaardige eischen, zoo veel mogelijk, door billijkheid verzachten; en verre, verre zij het van mij, dat ik u ooit zoude leed doen, om u leed te doen! Hoe? zoo ik misschien binnen kort uw graf voorbijging, en dan denken moest: hem, wiens beenderen thans tot stof vergaan, voor wien geene zon meer schijnt, hem heb ik in die dagen, toen dezelve nog scheen, deze vreugde vergald. Welk een verschrikkelijk gevoel moest dat voor mij zijn! Maar zoude dit gevoel zachter voor u zijn, wanneer gij bij mijn graf zoo moest denken?
Neen, medesterveling! ontzie een hart, hetwelk buitendien reeds smartelijke gewaarwordingen genoeg heeft, en hetwelk zoo spoedig kan ophouden te kloppen. Gaarne wil ik u de hand toereiken, zoo lang ik u die nog toereiken kan, en altijd zóó leven, dat ik bij elk graf zonder wroeging des gewetens mag vertoeven, en dat hij, die mij overleeft, bij mijn graf moet zeggen: ‘Heeft hij vijanden gehad, hij verdiende het niet, dezelven te hebben. Zijn gebeente ruste in vrede!’
Zulke gewaarwordingen, zulke besluiten, verbeeld ik mij, moeten in dezulken opgewekt worden, die levendig kunnen beseffen, dat wij allen, die hier beneden met en naast elkander wandelen, met elk uur het graf naderen. En wanneer dezelven bij velen van ons gewekt en gevoed worden, dan zullen wij voortaan, door vrede en welwillendheid, elkander minder leed en meer vreugde veroorzaken.
‘Spoedig verloopen de jaren des levens, en met dezelven iets van onschatbare waarde.’ Eene verhevene, ernstige gedachte! Is dit leven de beproevings- en voorbereidingstijd voor eene betere wereld, is het een begin

{==746==} {>>pagina-aanduiding<<}
van een oneindig aanwezen, hangt van deszelfs wijs of onverstandig gebruik het hoogere geluk of ongeluk der eeuwigheid af, zaaijen wij hier beneden, wat wij hier boven zullen maaijen, gaan wij met de vorderingen, welke wij in het goede of kwade hebben gemaakt, tot den regterstoel des Heiligen en Alwetenden over, - Wiens hart wordt dan niet vervuld met de leer: ‘Koop den tijd uit! beschouw hem als iets van onschatbare waarde, en gebruik denzelven met wijsheid!’
o, Dat dus een ieder, met dank jegens dien God, welke hem een nieuw jaar liet beleven, het besluit neme, zóó te leven, dat hij eens zonder naberouw op den verleden tijd, en zonder angstige vrees op de toekomst kunne zien!

Eene verbeterde geneeswijze van entropium beproefd, door J.J. van de Moer, Med. Doct. te Heerenveen.

Entropium, of inversio marginis palpebrarum, is eene omkeering van den rand der oogleden naar binnen, waarmede onafscheidbaar gepaard gaat eene andere, ook wel afzonderlijk zonder entropium bestaande, oogziekte, onder den naam van trichiasis bij de geneeskundigen bekend.
De reden, waarom dit gebrek onder de lastigste en voor het gezigt gevaarlijkste oogziekten wordt gerangschikt, bestaat hierin: dat het aanhoudend wrijven der oogharen op de gevoelige oppervlakte van den oogbol eene ophthalmie van chronischen aard te weeg brengt, door welker langdurigheid de vochten van het oog verdikken, de cornea en adnata verduisteren, en ten laatste eene geheele vernietiging van het gezigt kan ontstaan; terwijl, gelijk bij elke ontsteking van dit edel deel, de pijn, hitte en eene meerdere afzondering van tranen den lijder lastig zijn.
Geen wonder dus, dat men reeds van de vroegste tij-
{==747==} {>>pagina-aanduiding<<}
den af bedacht geweest is, dit gebrek schielijk en grondig te genezen. Celsus neemt hiertoe het snisdend metaal te baat, welks gebruik in deze ziekte hij beschreven heeft in l. 7. de med. c. 7. no. 8. Heister volgt dezen; en, ofschoon callisen van caustica gewag maakt, schijnt hij echter der operatie de voorkeur te geven. Richerand, in zijne Nosologie Chirurgicale, tom. II. pag. 28, over deze en aanverwante ziekten handelende, zegt: ‘La curation du renversement en dedans du bord libre de la paupière s'obtient par l'ablation d'un petit lambeau de peau, en pinçant la paupière le plus prés possible de son bord libre renversé.’
Doch, daar niemand zich aan eene bloedige, ofschoon in zichzelve geringe, kunstbewerking wil onderwerpen, wanneer er andere en zekerder wegen zijn tot herstel, zoo schijnt het mij niet ondienstig, de geneeswijze, door Dr. helling voorgeslagen tegen entropium, algemeen bekend te maken, en mijne ondervinding omtrent dezelve mede te deelen. Het berigt hiervan, overgenomen uit de Allgem. Medizinischen Annalen van Altenburg, 1815, Jul. suppl. Heft, S. 482, en het Journal der Pract. Heilkunde von hufeland, April 1815, S. 98, is woordelijk als volgt:
‘Tegen de omkeering der oogleden naar binnen, welke tot de lastigste oogziekten behoort, heeft men, van de vroegste tijden tot op de jongst verloopene, velerhande kunstbewerkingen uitgedacht, waardoor echter de genezing zelden gelukt; vandaar, dat de door Dr. helling ontworpene, en door menigvuldige ondervinding beproefde, geneeswijze algemeene opmerking verdient, deels wegens derzelver eenvoudigheid, deels omdat elk arts, zonder operateur te zijn, dezelve kan verrigten. Men gaat hierin dus te werk: De operateur plaatst zich voor den zieken, neemt eene houten griffel, maakt de punt vochtig in geconcentreerd zwavelzuur (acidum sulphuricum concentratum), trekt het onderste ooglid, zoo dit, gelijk gemeenlijk, het zieke is,

{==748==} {>>pagina-aanduiding<<}
met den duim of voorsten vinger naar beneden, en bestrijkt met dat zuur, tot 2 of 3 maal toe, de buitenste vlakte van het ooglid, een vierde duim ongeveer van deszelfs margo ciliaris verwijderd, dwars in de rigting van de cartilago tarsus. Het ooglid moet eenige minuten in dien staat gehouden worden, tot dat het zuur genoegzaam heeft gewerkt. Indien het bovenste ooglid door deze ziekte is aange laan, bedekt men vooraf het oog met een compres, opdat niet iets van dit bijtend zuur, bij deszelfs aanwending, op den bulbus oculi valle. Men houdt hetzelve met den duim der linker hand in de hoogte, bestrijkt het in het midden met het zuur, op dezelfde wijze, als bij het onderste vermeld is, en houdt het ooglid even zoo ook eenige minuten omhoog. Zoo de omkeering van het ooglid niet zeer sterk is, behoeft men in de meeste gevallen slechts eenmaal dit zuur aan te wenden. Heeft het tegendeel plaats, zoo kan men na 6 of 8 dagen, wanneer de korst afgevallen is, het boven aangeprezen middel herhalen; zelden is het noodig, dit middel ten derden male te gebruiken.’
Sedert een tiental jaren leed de wed. J.C., eene vrouw van ongeveer 70 jaren, aan deze oogziekte, waartegen allerlei middelen vruchteloos werden aangewend. De rand van het onderste lid van het linker oog was met al het ooghaar naar binnen gekeerd; zoodat, bij het gewoon openen van het oog, noch de rand noch het ooghaar zigtbaar was. De lijderes zag zeer weinig met het zieke oog; terwijl eene aanhoudende, zeer pijnlijke, outsteking haar noodzaakte, het oog voor de werking der lichtstralen te bedekken. Reeds vóór vier jaren raadpleegde zij mij over dit gebrek. Ik stelde haar het wegnemen van het verslapte deel der palpebra voor, om alzoo de grondige genezing te bewerken; dan, hiertoe scheen zij ongenegen; derhalve appliceerde ik nu en dan omplastra adhaesiva, en gaf haar collyria antiphlogist. sub adstringentia, waardoor slechts eenige verzachting werd aangebragt. In de maand April van dit

{==749==} {>>pagina-aanduiding<<}
jaar nam ik bij mijne lijderesse de proef van het boven beschreven middel; ik gebruikte de meest mogelijke voorzorg, om hetzelve naar eisch aan te wenden, en had het genoegen, hierin volkomen te slagen; na acht dagen, toen de korst, door het acidum sulph. veroorzaakt, afgevallen was, bevond ik de huid onder den rand van het ooglid zoo veel zamengetrokken, als voldoende was, om het ooglid met al de oogharen in een' natuurlijken staat te houden: de bestrijking verwekte pijn en een brandend gevoel; de roosachtige ontsteking, welke hierop in de aangrenzende huid plaats greep, verdween binnen vier dagen. Men dient bij het gebruik van dit middel zorgvuldig te letten, dat de lijders de oogen niet sluiten; te meer, daar dit dikwijls onwillekeurig geschiedt; in welk geval een te groote toevloed van tranen de werking van het zuur zou verijdelen, en hierdoor in het oog eene ontsteking kon ontstaan, welke het goed gevolg der behandeling ten sterkste in den weg stond.
't Is hier geenszins de plaats, eene volledige beschrijving dezer ziekelijke aandoening der oogleden te leveren, noch derzelver oorzaken en uitwerkselen na te vorschen. Men leze, des begeerig, de boven aangehaalde schrijvers.
Bij gelegenheid van bovenstaande mededeeling, herinner ik mij een buitengewoon voorbeeld van uitwendige beleediging van het oog, 't welk gelukkig zonder eenige schade voor het gezigt is hersteld. - M.W., een schoenmaker in deze omstreken, verzocht mijne hulp bij een meisje van 2½ jaar, dat reeds gedurende elf weken aan eene hardnekkige en zeer pijnlijke ontsteking van het linker oog en oogleden leed, zonder dat den vorigen Practicus noch hemzelven de ware oorzaak van dit gebrek bekend was; zoodat hetzelve tot nog toe ongenezen bleef voortduren. - Ik onderzocht het zieke oog, en nam in den binnensten hoek van hetzelve, bij de caruncula lacrymalis, een zwartachtig vlekje waar: bij nader onderzoek bleek het een hard en vreemd ligchaam

{==750==} {>>pagina-aanduiding<<}
te zijn, hetwelk ik met een fijn pincet aanvatte en - wegnam, ziende, tot mijne verbazing, dat het een stuk pijpsteel was ter lengte van een duim, dat, in ichor gewikkeld, een' gangraeneusen reuk van zich gaf, en reeds den tijd van elf weken deze langdurige en smartelijke ophthalmie had onderhouden. Vreezende, dat het lang verblijf van dit vreemde ligchaam tusschen den oogbol en het been der oogholte eene caries of andere ontaarding in het os unguis of os planum had daargesteld, liet ik eenige druppels tinct. myrrhae in de achtergeblevene opening vallen, en gaf wijders een collyrium antiphlogist. anodinum, welks aanhoudend gebruik (sublatâ causâ) de ontsteking, ettering en alle ziekelijke aandoening van het oog binnen veertien dagen wegnam; terwijl nog heden (reeds drie jaren geleden) het kind het best mogelijk gebruik van dat oog zoo wel als van het ander mag genieten. De vader herinnerde zich, dat het kind juist op dien tijd, toen het oog rood en pijnlijk was geworden, met eene aarden tabakspijp had gespeeld, en waarschijnlijk door een' val het oog op die wijze met dezelve had beleedigd. Gewis, zoo immer, was hier de voorbehoedende en genezende kracht der natuur werkzaam, in het zoo veel mogelijk onschadelijk maken van zulk een ligchaam in zulk een gevoelig en edel deel! Te regt zegt daarom de voortreffelijke gaubius, in zijne Pathol. Med. § 18. ‘Suis natura viribus sola, sine medico, plerorumque tuetur sanitatem, morbis medetur.’





Fragmenten uit eene reis naar Parijs, in 1814.

Door John Scott (*).

(A Visit to Paris, in 1814. By john scott. 3d. Edit.)

Sprekende naar hetgeen ik zelf opmerkte, zou ik zeggen, dat het grootste deel van de massa der openbare meening in Frankrijk, (vóór den terugkeer) om eene of andere reden, in het voordeel was van buonaparte. Dit scheen mij ze-
{==751==} {>>pagina-aanduiding<<}
ker, en het was tevens waar, dat deze strekking der meeningen buiten allen verband stond met eer of beginselen, of liever in regtstreekschen strijd met beiden. Zij zouden zijne grootste gebreken toestemmen, en sommen daden op, door hem bedreven, om welke hij hunnen vloek verdiende; waarna zij er bij zouden voegen, - ‘O! maar hij was een groot man.’ Hunne genegenheden waren de zijne. Indien de Franschen immer standvastigheid betoond hebben, zoo was het ter gunste van buonaparte. Hij was blijkbaar best berekend voor hunne geneigdheden. Het is alles onzin, wat wij gehoord hebben van hun zuchten onder hem. Hij gaf hunner ijdelheid voorwerpen en belooningen: hij deed hun en anderen gelooven in de glorie der Fransche natie, - hij bragt hun schilderijen, hij bouwdehun paleizen, hij sprak met hen van bestemming, en Frankrijk, en Keizerrijk, alles in éénen adem. Dit is het stelsel van behandeling, welk verzekerd is te zullen slagen met het volk, waarvan ik schrijf; en door dit middel kan de volksgunst genoten worden, terwijl trouweloosheid, geweld en wreedheid de nationale eer en de kostbaarste openbare bezittingen ten gronde rigten.
De Conscriptie werd in Frankrijk niet als zoo zwaar een last beschouwd, als wij gewoon waren, dezelve, met onze Engelsche begrippen, te beschouwen. In de eerste plaats mist de Franschman blijkbaar diepgaand huisselijk gevoel: een hevige uitval van smart, binnen weinige dagen opgevolgd door een' hevigen uitval van lagchen, is alles, wat men verwachten kan van een volk, welks huisselijke gesteldheid van dien aard is. Te huis is de eenige kweekster van het hart; en te huis is te Parijs in minachting. In de tweede plaats zijn de hebbelijkheden en uitzigten van dit volk militair: de ouders zijn gewoon geworden op de armee te zien, als biedende eene verzorging aan voor hunne zonen; en zij schenen mij toe, eer bedroefd dan verheugd te zijn, dat zij ze terugkregen. Het groote doel hunner pogingen was, nieuwe bestemmingen voor hen te verwerven, die hen wederom van hunne familiën zouden verwijderen.

Het is een begunstigde wensch der vaderlandsliefde in Engeland geweest, dat er geen onderscheid zou zijn tusschen den burger en soldaat: in Frankrijk is deze wensch verwe-
{==752==} {>>pagina-aanduiding<<}
zenlijkt, maar door middelen, en ten gevolge van omstandigheden, welke de vrienden der ware vrijheid niet wenschelijk kunnen achten. Zij wenschen, dat de soldaat gevoele en handele als de burger; maar, in het naburig Koningrijk, is de burger in den soldaat verloren; hij daalt af tot het loutere werktuig der overheersching, het wapen van wettelooze eerzucht. Elke opklimming van rang en onderscheiding van bezigheid zijn door de armee verzwolgen. De jongens op straat zijn, naar het voorkomen, jonge soldaten; de meeste knechts achterop de rijtuigen hebben kokardes en vederen op hunne hoeden. Wanneer gij in den bak van een' schouwburg plaats neemt, is ter eene zijde van u een bijzonder persoon in eene afgesleten groene buis, met loerende oogen, een zwart, smal aangezigt en zware wenkbraauwen, - en ter andere een officier in het blaauw, slordig en winderig, hebbende noch het uitzigt noch de manieren van een fatsoenlijk man. Het talloos tal van koffijhuizen en ordinarissen, welke alle dagen gepropt vol zijn, bevatten hetzelsde slag van personen, allen rondzwierende, werkeloos, ijdel, verloren, - onwetend, onverbeterlijk en zedeloos. In bijzondere gezelschappen is het even hetzelfde: in iederen cirkel is de groote meerderheid der mans óf op het oogenblik tot de armee behoorende, óf pas uit dezelve ontslagen. De wachten, in Parijs bestemd om bijstand te verleenen in geval van brand, zijn militaire wachten, die het werk onzer brandspuitgasten verrigten: corps de gards beantwoorden aan onze wachthuizen, en soldaten doen het werk onzer nachtwakers. De hoofdkwartieren van den staf vermeesteren het ontzag en de plaats der stadsregering. Soldaten spelen voor geregtsdienaars in de schouwburgen en op de straten der
Fransche hoofdstad; soldaten hebben de wacht tot bewaring der orde in de huizen, waar zwaar gespeeld wordt: in het kort, Frankrijk is eene groote barak.

De invloed der vrouwen wordt, zonder de minste naauwgezetheid, te werk gesteld, bij elke gelegenheid, dat er voordeel met denzelven te doen is. Eene Engelsche dame, die eenigen tijd in Parijs was gevestigd geweest, werd op eenen morgen tamelijk vroeg bezocht door eene Parijsche vrouwelijke kennis. De laatste verzocht hare buitenlandsche

{==753==} {>>pagina-aanduiding<<}
vriendin, heden meer dan gewone oplettendheid te besteden aan de bezigheid van het toilet, en, zonder de reden van het verzoek te melden, ging zij heen, zeggende binnen het uur te zullen terugkomen. Zij deed het, brengende eene andere vrouw met zich. Mijne landsvrouw ging, op haar vereenigd verzoek, met haar uit in eene koets, en zij reden naar het Hotel van eenen Regter. De drie dames vertoonden zich voor dezen bestuurder der wetten; en eene der Parijsche dames leide hem, met groote vlugheid van ontvouwing, en op eene hartstogtelijke, treffende wijze, welke bedoelde onweerstaanbaar te zijn, de toedragt voor van een regtsgeval, waarin hare familie betrokken was, en dat hem in zijne ambtsbetrekking spoedig zou voorkomen. De twee bijzijnde vrouwen moesten het gewigt van den aanval vergrooten, en waren gekozen, omdat zij in het bezit waren van eene aanmerkelijke hoeveelheid persoonlijke bekoorlijkheden.
Eene Gravin, wier echtgenoot en kinderen zeer verongelijkt waren door de revolutie, en wederom geleden hadden door de omverrewerping des bewinds van buonaparte, zeide op zekeren dag, terwijl ik te Parijs was, tegen eene Engelsche jonge dame, behoorende tot een deel bezoekers dezer hoofdstad: ‘Ach, hadden wij maar eene knappe Engelsche vrouw, om den Hertog van berry te gaan smeeken, onze zoon ware zeker van een' post!’
Deze sollicitérende vrouwen laten zich niet ligt afwijzen. Terstond niet slagende, herhalen zij hare aanzoeken, dag op dag; zij zullen geene weigering aannemen; bekoorlijkheden, tranen, toevallen op de zenuwen, flaauwten zelfs worden, indien noodig, te werk gesteld, - en geringe vernedering van karakter wordt geacht ondergaan te zijn, welke ook de prijs zijn moge, voor de verwerving van het verlangde betaald.

Hoe weinig waarde men met grond moge stellen op het zedelijk karakter der Fransche vrouwen, zij schijnen echter op de meeste mans eenen betooverenden invloed uit te oefenen. - Een oud Fransch geestelijke, die vele jaren als uitgewekene in Engeland verkeerd had, keerde, bij de herstelling der bourbons, naar Parijs terug, om een kort bezoek bij een of twee hooggeschatte vrienden af te leggen. Hij voedde de afschuwelijkste begrippen van de plaats; -
{==754==} {>>pagina-aanduiding<<}
de mannen, zeide hij, waren zelfs nog ontaard sedert den tijd der revolutie, - zij waren duivels geworden, - alles was in erger verkeerd; - maar op het einde van iedere uitspraak van scherpe veroordeeling werd altijd eene exceptie gemaakt, in deze woorden: Mais les femmes, - ah, il faut avouer qu'elles sont très séduisantes.

Een gevolg van alles is, dat, te midden der algemeene losbandigheid, de grove trekken der onzedelijkheid (in Frankrijk) niet zeer dikwijls worden gezien. Eene vrouw, die in Engeland afgaat van het punt van eer harer kunne, weet, dat zij een' onvergeeflijken mispas begaan heeft, en de ruwheid der bedorvenheid vloeit uit de bewustheid zelve voort der grootte van de misdaad. Maar in Frankrijk is het geheel anders. Een vrouwspersoon daar, die overspel bedreven heeft, beschouwt haarzelve, en wordt door anderen beschouwd, als niet schuldiger, dan of zij een welnig te verkwistend was, of te zeer gehecht aan het spel, of al te uithuizig. Hare ziel gevoelt daarom geringe, zoo eenige, aandoening, ten gevolge der schending van haren persoon: het is maar weinig, of liever geheel niets, erger, dan voorheen. Men moet bekennen, dat dit een betere staat der geneigdheid en des gevoels is, dan gemeenlijk gepaard gaat met minachting voor kuischheid in Engeland; maar hoe onwaardig is het, als de algemeene muntslag van het vrouwelijk hart! En is het niet eindeloos beter, voorbeelden van grove bedorvenheid te ontmoeten, als walgelijke uitzonderingen op de algemeene zuiverheid, dan nergens zuiverheid te vinden, en overal eene ongebondenheid, die de deUgd bespot en vernedert, door de houding van welvoegelijkheid aan te nemen?

‘Zie dit uitnemend staal van luchtige bouworde!’ zeide een Franschman te Versailles. ‘Die zuilengang bestaat uit kolommen, elk een volkomen stuk van Languedoksch marmer. Het is een trotsch paleis.’
‘Het is zeer fraai; - wie bouwde het, en tot wat oogmerk?’
‘'t Is het groot Trianon, gesticht door lodewijk den grooten, voor zijne matres, Madame de maintenon.’

{==755==} {>>pagina-aanduiding<<}

‘Dus bouwde hij dit paleis voor zijne matres, onder de ramen van het nationaal paleis van Versailles, waar hij zijn verblijf had als de bewaarder van zedelijkheid en orde?’
‘Ja,’ hernam de Franschman, - ‘hij was een groot Vorst: hij moedigde de kunsten aan. Ginds, op eenen kleinen afstand, is klein Trianon.’
‘En voor wien werd dat gebouwd?’
‘Voor de matres van lodewijk den XIV, Madame de pompadour. Daarin zult gij de kamer zien, waar de Monarch de kinderpokken kreeg, die zijnen dood veroorzaakten, van een jong meisje, waarbij hij slapen wilde, niettegenstaande de voorzigtige bedenkingen van Madame du barri, eene andere zijner matressen, - zij, die naderhand onthoofd werd door de Revolutionairen.’
Wij traden groot Trianon binnen. - ‘Welk eene schoone magdalena is dat?’
‘o, Dat is een le brun. Frankrijk is het land voor de kunsten, - en lodewijk de groote begunstigde alles, wat verfijning over de wereld verbreidde. Madame la valliere, des Konings matres, is door den schilder afgebeeld als magdalena. Zijne Majesteit en zij zijn overeengekomen om te scheiden, - zij is op het punt van zich toe te wijden aan den Godsdienst, - het geheele hof was tegenwoordig bij de plegtigheid harer aanvaarding van den sluijer.’
‘Het geheele hof?’
‘Ja; de dames van het hof achtten zich zeer vereerd door de kennis, welke Madame la valliere van haar wel wilde nemen, - want zelfs de Koningin bewees haar oplettendheid.’
‘En, eilieve, welke keurige groep van beeldhouwwerk is dat ginds in den tuin?’
‘Ah! Frankrijk is het land voor de kunsten, en lodewijk de groote was de Monarch om ze aan te moedigen. Dat is het meesterstuk van gerardon. De Monarch is daar afgebeeld als apollo.’
‘Inderdaad! en hij is omringd door de Deugden, zie ik.’
‘Vergeef mij, Mijnheer! - deze vrouwelijke gedaanten zijn des Konings matressen.’
Hier moge de zamenspraak eindigen; het is genoeg om een denkbeeld te geven van het staatkundig en zedelijk stelsel, waaronder Frankrijk zijne sieraden verkregen heeft. Onder

{==756==} {>>pagina-aanduiding<<}
hetzelve is het gekarakteriseerd geworden door eene noodlottige losheid van beginselen, welker bron ligt in het despotismus en de zedeloosheid van deszelfs vroegere Gouvernementen, - en welker uitwerkselen thans zijn, dat geen gezag onder hen kan gezegd worden gevestigd te zijn, - dat hunne regeerders geene zekerheid vinden in de genegenheden of de eer der genen, die hun trouwe zweren, - dat het vandaag de Adelaar is, morgen de Lelie, en, waarschijnlijk, (NB. dit werd geschreven kort vóór den inval van napoleon) des daags daarna wederom de Adelaar!

Eene woedende en tierende bende moordenaren, mans en vrouwen, (ten tijde der revolutie in Frankrijk) zwaaiden hunne pieken tot de vernieling van het huis en huisgezin van eenen Aristocraat, die zelf ontsnapt was aan hunne woede. Een beroep op beginsels en gevoel kwam in zulken tijd en bij zulke wezens niet in aanmerking; maar eene onzedelijke spotternij gaf het regte middel aan de hand. ‘Waarom dit huis omverhalen?’ riep de voorspraak, op een' stoel geklommen - ‘het is dat van zijnen huisheer! Waarom zijne vrouw vermoorden? - zij is die van het publiek! Waarom zijne kinderen ombrengen? - zij behooren waarschijnlijk aan sommigen uwer!’ - Een schaterend gelach borst uit bij de bende der Razernijen, en de zondige spotternij toonde zich bij deze gelegenheid eene beschutting der onschuld.

De straten van Parijs schijnen mij toe, niet zoo vele vertooningen aan te bieden van ellende en ruwe ongelegenheid als die van Londen. Het vechten van menschelijke wezens en de dronkenschap zijn zaken, die men zelden ziet. De gemeene handelwijze van geweldig kastijden der kinderen, zoo gewoon in Engeland onder het laagste en woeste gepeupel, - veroorzakende, dat onze ooren bestormd worden met huilen en schelden, wanneer wij de gemeene buurten onzer groote steden bezoeken, - is in Frankrijk niet gewoon. Somtijds hoort men twisten; maar in het algemeen ligt een zigtbare zweem van hoffelijkheid over de geheele oppervlakte der zamenleving, tot aan de nederigste uitersten. De bedelaars zijn talrijk; maar zij schijnen niet in het harte aangedaan door de-
{==757==} {>>pagina-aanduiding<<}
zen nood. De begaafdheden bloeijen in het land, waarvan ik schrijf, op dezelfde wijze als het klimop groeit, - langs muren, langs den grond, of, in het kort, onder elke omstandigheid. - Charité, Monsieur Goddam! s'il vous plait, zeide een Fransche bedelaar tot een Engelschman, met een gelaat, dat toonde, dat hij enkel bedoelde dringend te zijn, en niet wist, dat dit woord hier kon opgevat worden als eene beleediging. De bedelkinderen vragen om eene sou, ‘en pitié de ma misère,’ - en dan tuimelen zij over hals en hoofd. Een van dezelven, even twaalf jaar oud, eene kleinigheid van eenige Engelschen ontvangen hebbende, verzocht de eer te mogen hebben om een liedje voor hen te zingen. Hij zong, in een' zeer fraaijen stijl en met al de naïviteit van zijne natie, twee coupletten, waarvan de voorname inhoud was, dat de mannen eerzuchtig, verzot op den krijg enz. enz. waren, maar de dames zacht, bekoorlijk en vol gevoel en liefde. Hij zong met eene onbeschrijfelijke uitdrukking
den regel: ‘O, les femmes! les femmes! Elles sont delicieuses!’ Eenige meisjes, daar voorbij wandelende, wierpen hem eene of andere kleinigheid in het gezigt; op het oogenblik smeedde hij een extempore op het geval: wanneer vrouwen slechte streken op straat begingen - O, ces femmes! ces femmes! sont des diables!

Talma, de acteur, was een groot gunsteling van buonaparte, en werd dikwijls geroepen om stukken aan het Keizerlijk hof voor te lezen, vóór zij ten tooneele gevoerd werden. Korten tijd vóór de echtscheiding, koos hij een stuk, uit het Engelsch vertaald, waarin de scheiding van een gehuwd paar het voornaamste geval is. Niemand van de hovelingen wist destijds, wat er gaande was. De Keizerin josephine werd opgemerkt zeer veel te schreijen; en buonaparte, na eene poos tijds ongeduldig geluisterd te hebben, stond op en sloot de deur, welke uitkwam in het buitenvertrek, waar het gezelschap zat, dat dus, tot aller uiterste verbazing, belet werd te hooren. Het geheele stuk werd echter gelezen, en, toen het ten einde was, verbood de Keizer de openbare vertooning.

{==758==} {>>pagina-aanduiding<<}

Een Parijzenaar, die een kuiken tot zijn deel gekregen had van het vleesch, bij de krooning van buonaparte uitgedeeld, hield het met eene houding van opgetogenheid in de hoogte, al voortgaande langs de straat roepende: ‘Leve de Keizer! wat is hij malsch!’

Toen de Fransche dames den eersten dag voor het licht kwamen met hare hoofden als omgekeerde kegels (of suikerbrooden), en in de wanstaltige gedaante der Chinesche vrouwen, waren zij volkomen gereed, om luide en onbeschaamd te lagchen over elk voorbeeld van toenadering tot den Griekschen smaak in kleeding, gelijk die nog gezien en bewonderd werd in hunne Muzeums, alsof zij sedert jaren aan de nieuwe mode gewend waren, en geen' anderen stempel van elegantie erkenden. De bezending van Parijsche vrouwen, die de Hertogin van angouleme bij hare aankomst uit Engeland ontvingen, borsten eerst uit in tranen op de gedachte aan hare ongelukken, en schoten toen in een' lach over haren kleinen hoed. - Mon Dieu, quelle figure! heb ik haar hooren uitroepen, van onder de bedekking harer hoofddeksels, rigtende hare uitroeping tegen eene bekoorlijke Engelsche vrouw, haar voorbijwandelende met eene vrije eenvoudigheid van gang en eene bevallige geschiktheid van haren tooi naar haren vorm. Ondertusschen vertoonen de fraaije uithangborden voor hunne winkels, en de schilderijen, welke zij voorgeven te bewonderen in de Louvre, hun dezelfde kleeding, welke zij in hunne gasten bespotten.

De Parijzenaars worden nu niet langer gevoed met de complimenten, waarmede buonaparte hunne eerzucht en ijdelheid kittelde, als bewoners van de hoofdstad der Groote Natie, ja (bijaldien la grande pensée, gelijk zij het noemen, ware verwezenlijkt geworden) der gansche beschaafde wereld. De hoofdstad der wereld! Welke meerderheid Parijs immer moge ontleenen van het bezit der voorname werken van beeldhouw en schilderkunst, of van de grootsche uitgebreidheid van eenige harer gebouwen, luttel roems kan op de ingezetenen afdalen. Toen zij hunne eigene ketenen deden ramme-
{==759==} {>>pagina-aanduiding<<}
len over de hoofden der naburige natiën, en dezelve dreigden met eene slavernij, welke zijzelve den moed niet hadden om af te schudden, vervoerde hen hunne verwaandheid om te gelooven, dat zij de beste voorbeelden van het menschelijk geslacht waren. Maar de geschiedenis van geen volk heeft immer een voorbeeld opgeleverd van verlaging, zoo diep als dat, herwelk ik nu ga vermelden. Te Rouaan en Parijs viel mijn oog op de kleeding van eenige Fransche Heeren, broeken dragende van eene ligt puce kleur, en, daar vele koetsiers in laatstgemelde stad desgelijks van die kleur voorzien waren, drong mij derzelver zonderlingheid, den naam dier kleur meer dan eens te onderzoeken; en altijd ontving ik hetzelfde antwoord, - het was: la couleur de la c - a du Roi de Rome. Deze was de kleur der fatsoenlijke klasse, en werd openlijk en algemeen verkocht onder die benaming! ...




Redding van den Engelschen overste Ponsonby in den slag bij Waterloo. (*).

(Volgens de mondelinge mededeelingen van hemzelven.)

- Tegen den middag helderde het weêr op, en de zon kwam juist te voorschijn, toen de slag begon. De legers waren ongeveer elfhonderd schreden van elkander verwijderd, en de voorposten, eer zij ingetrokken werden, den anderen zoo nabij, dat zij met elkander konden spreken. Toen zag ik, zoo ik meene, buonaparte op ééns met eenen aanzienlijken Generaalstaf langs het front van ons leger nederwaarts rijden.
Ik stond met mijn regiment (ongeveer 300 man sterk) op de uiterste spits des linker vleugels, met den last, naar ver-
{==760==} {>>pagina-aanduiding<<}
eisch van zaken te agéren. Beide legers stonden elk op eene matige af helling, en hadden elk een smal dal tusschen zich.
Ten een ure meende ik zekere onbestemdheid in eene kolon Fransche infanterij (veelligt 1000 man sterk) te bemerken, welke met een onregelmatig vuur aanrukte; ik besloot diensvolgens, haar aan te grijpen. Toen wij in galop nedersprongen, ontvingen wij van onze eigene troepen ter regter zijde een vuur, verderfelijker dan het vijandelijke, dewijl de vijand veel eerder op ons schoot, dan zijn vuur kon werken, en, toen wij nader kwamen, daarmede ophield. Nog vijftig schreden van hen as zijnde, maakten zij regtsom keert, en zij leden eene groote nederlaag, naardien eenige Nederlandsche troepen ons volgden, die onzen voorspoed hadden opgemerkt.
Dan, naauwelijks waren wij door de Franschen heêngeboord, toen wij voordat wij ons konden forméren, door ongeveer 300 Poolsche lansiers werden aangegrepen, die den Franschen ter hulpe gesneld waren. De Fransche artillerij begroette ons met een verschrikkelijk kartetsvuur, hetwelk echter, tegen één der onzen, zeker drie hunner eigene manschap doodde. In het gevecht was ik intusschen ten zelfden oogenblikke aan beide de armen geheel verlamd geworden, en, door weinigen van mijn volk verzeld, die echter ook weldra werden afgemaakt - want men vroeg noch gaf pardon - ging mijn paard met mij door, tot dat ik eenen sabelhouw op het hoofd bekwam, en zonder bewustheid met het aangezigt ter aarde nederstortte. Tot mijzelven komende, rigtte ik mij een weinig op, om rond te zien - want ik geloof, ik ware toen nog in staat geweest om op te staan en mij vandaar te begeven - daar kwam een lansier op mij af, en, terwijl hij riep: Tu n'est pas mort, coquin? stiet hij mij de lans in den rug. Mijn hoofd zeeg neder, het bloed stroomde mij ten monde uit, ik kon niet meer ademhalen, en dacht: Nu is het met mij gedaan! -
Niet lang daarna (het is mij onmogelijk den tijd te bepalen, maar ik moet in minder dan tien minuten na den aanval gevallen zijn) kwam een tirailleur, die mij, onder bedreiging van mij te vermoorden, wilde uitplonderen. Ik zeide hem, dat hij mijkon doorzoeken, en wees hem op een' kleinen zijzak, waarin hij drie daalders, alles, wat ik had, vond; hij scheurde mij vervolgens het vest los, en liet mij in eene hoogst ongemakkelijke houding liggen. Naauwelijks was hij

{==761==} {>>pagina-aanduiding<<}
weg, of er kwam een ander met hetzelfde oogmerk; maar, daar ik hem zeide, dat ik reeds uitgeplonderd was, liet hij mij liggen. Nu verscheen een officier met eenige manschap, tot welke waarschijnlijk de tirailleurs behoorden, hield stil, waar ik lag, steeg af, en vroeg mij, of ik zwaar gewond was. Ik bevestigde zulks, met den wensch, dat men mij mogt wegvoeren. Hij zeide, hij konde of mogt zelfs zijn eigen volk niet laten wegvoeren; maar, wonnen zij den slag, gelijk waarschijnlijk was, - want, zoo hij meende, was wellington gesneuveld, en zes van onze bataljons hadden de wapens nedergelegd - zoo zou hij mij alle mogelijke oplettendheid betoonen. Ik klaagde over dorst, en hij zette mij zijne brandewijnsflesch aan den mond, terwijl hij een' der zijnen beval, mij regt op zijde te leggen, en een ransel onder het hoofd. Nu ijlde hij naar het gevecht. Nooit, evenwel, heb ik mogen ontdekken, wie deze edelmoedigheid mij heeft bewezen, aan welke ik waarschijnlijk mijn leven te danken heb. Naardien hij een' blaauwen overrok droeg, konde ik ook niet zien, welken rang deze vijandelijke officier bekleedde. Weldra kwam er weder een tirailleur, knielde digt bij mij, en schoot over mij heên, terwijl hij zich met groote levendigheid met mij onderhield; vervolgens liep hij snel henen, zeggende: Vous serez bien aise d'entendre que nous allons nous retirer. Bon jour, mon ami! -
Terwijl de slag in dezen omtrek voortduurde, werden verscheidene gewonden en dooden digt bij mij door de kogels getroffen, welke tamelijk dik te dezer plaatse vieien. Tegen den avond, toen de Pruisen kwamen, was de onophoudelijke donder der kanonnen van hunne en de Britsche linie, die steeds luider en luider werd, hoe nader zij kwamen, de schoonste muzijk, welke ik immer hoorde!
Het schemerde reeds, toen twee eskadrons Pruissische kavallerij in vollen ren over mij henengingen. Ik rigtte mij daarbij van den grond op, en kromde mij angstig heen en weder. De doodsbenaauwheid, welke mij bij het gerucht van derzelver nadering aangreep, laat zich gemakkelijk - doch neen, laat zich onmogelijk denken! Ware er geschut langs dezen weg gekomen, het ware met mij gedaan geweest. - De slag was nu bijkans gedaan, of ten minste zeer in de verte voortgerukt; het geschreeuw en gekerm der gewonden om mij henen werd elk oogenblik hoorbaarder; daartusschen

{==762==} {>>pagina-aanduiding<<}
vernam ik schoten, verwenschingen, ook wel het geroep: Vive l'Empereur! dan weder salvo's uit het klein geweer en het geschut; bij wijlen werd het ook geheel stil, hetgeen mij nog verschrikkelijker was dan het geraas, - mij dacht, de nacht zou nimmer eindigen! - Om dezen tijd had zich een man van de Koninklijke Garde dwars over mijne beenen gelegd; vermoedelijk was hij in zijnen doodsangst hierheên gekropen; zijne zwaarte, zijne krampachtige bewegingen, zijn stenen, en de uit eene wonde in zijne zijde voortkomende lucht - inzonderheid dit laatste, wijl het mijn eigen geval was - maakten mij zeer benaauwd en angstig. De nacht was niet donker, en de Pruisen zwierven rond, om buit te maken. (Het tooneel uit Ferdinand, Graaf van Fathom, schoot mij thans in de gedachte; ofschoon er, zoo ik meene, geene vrouwen bij waren.) Velen van hen kwamen ook bij mij, zagen mij aan, en - gingen regenover mij voorbij! Eindelijk bleef één staan, om mij te onderzoeken. Ik zeide hem, zoo goed ik vermogt, - want ik konde slechts zeer weinig Duitsch spreken - dat ik een Britsch officier, en alreeds uitgeplonderd was. Hij was echter hiermede niet voldaan, maar draaide mij om en om, eer hij mij verliet.
Ongeveer een uur vóór middernacht zag ik een soldaat in Engelsch uniform op mij afkomen, die vermoedelijk hetzelfde oogmerk had. Hij kwam, en zag mij in het aangezigt. Ik sprak hem oogenblikkelijk aan, terwijl ik hem zeide, wie ik was, en hem eene belooning toezegde, wanneer hij bij mij wilde blijven. Hij zeide mij, dat hij tot het 40ste regiment behoorde, en hetzelve verloren had. Hij bevrijdde mij van den stervenden man, en, daar hij ongewapend was, greep hij een zwaard van den grond, en plaatste zich nevens mij, nu een weinig voor- dan achterwaarts gaande. Ten acht ure des morgens ontdekten wij in de verte eenige Engelschen; hij liep naar hen toe, en er werd een bode naar hervey afgevaardigd. Er kwam eene kar voor mij. Ik werd op dezelve geplaatst, en naar eene pachthoeve vervoerd, ongeveer anderhalve mijl ver; hier werd ik in een bed gelegd, uit hetwelk, gelijk ik naderhand vernam, de arme gordon zoo even was genomen. Ik had zeven wonden bekomen. Een heelmeester sliep in mijne kamer, en ik werd gered door onophoudelijke aderlatingen, 120 oncen in twee dagen, behalve het groote bloedverlies op het slagveld.

{==763==} {>>pagina-aanduiding<<}

De lansen zouden, van wege derzelver lengte en zwaarte, mij het zwaard, lang vóór ik het verloor, uit de hand geworpen hebben, bijaldien ik het mij niet aan dezelve had vastgebonden. Wat van mijn paard geworden zij, weet ik niet; het was het beste, dat ik had.
De Koninklijke Garde ademde nog, toen ik des morgens werd weggevoerd; en hij kwam kort daarna in het hospitaal.
Sir d. parker zeide, dat de grootste ongelegenheid, waarin hij zich gedurende den ganschen dag had bevonden, geweest was, zijne manschap terug te houden, die bestendig op mij en mijn regiment vuurde, toen wij den aanval begonnen. De Franschen maken in den slag veel geschreeuw; de Engelschen schieten slechts.
Vele verwarringen en misverstanden ontstonden door de gelijkvormigheid der kleeding. De Belgiërs inzonderheid leden zeer, van wege hunne gelijkheid met de Franschen; dewijl zij nog dezelfde uniformen droegen, welke zij onder buonaparte hadden gedragen.

De slaaf van Algiers.

(Vervolg van bl. 735.)

De deur werd geopend. De twee lieve jongens, met hunnen oppasser en eenen anderen slaaf, traden binnen. De oudste van deze jongens kwam naar mij toe. Met eene onschuldige gemeenzaamheid, die mij in elken anderen toestand zoude getroffen hebben, stond hij naast mij, en sprak mij vriendelijk aan in eene taal, welke ik niet verstond. De knaap merkte mijne verlegenheid op, en sprak nu eenige Italiaansche woorden, die ik even min verstond. Toen zeide muley: ‘Ik moet dan wel voor tolk spelen,’ en sprak eenige woorden tot den lieven jongen, die, met den blik op mij gevestigd, muley antwoordde. Op de gelaatstrekken van het knaapje las ik, dat hij met deelneming van mij sprak, en dat - zoo als muley naderhand mij betuigde - zijn vader over mijn lot met zijne moeder gesproken had. Beide jongens gingen op mijnen schoot zitten; mijn hart werd geroerd, toen muley mij alles vertolkte, wat de twee jongens in hunne kinderlijke eenvoudigheid en onschuld snapten.

{==764==} {>>pagina-aanduiding<<}

Misschien had muley mijnen stand en beroep aan de jongens verraden; want de oudste sprong van mijnen schoot, nam den eenen slaaf mede, en ging ter kamer uit. Ik zoude gevreesd hebben, ware ik niet door het vriendelijke gelaat van den jongen genoegzaam overtuigd, dat hij niet zoo haastig henen liep, om mij bij zijnen vader te verklagen. Muley lachte. Ik vroeg naar de reden van dit spoedig heênloopen. ‘Laat hem begaan,’ zeide muley; ‘hij bespaart mij de moeite, om den grondslag tot uw geluk te leggen.’ Ik verslond dit niet, en was ook waarlijk niet begeerig naar het geluk, hetwelk zich, naar de voorspelling van muley, in de verte aan mij vertoonde. Stil en in mijzelven gekeerd, zat ik nog, toen de jongen met den slaaf terugkeerde. Hij hield een vel papier en een potlood in de hand, welke hij mij overhandigde. Ik vroeg aan muley, wat ik daarmede moest doen? - ‘Hij weet, dat gij een bouwkunstenaar zijt, en dat gij teekent.’
Tegenover ons vertrek stond een fraai paveljoen. ‘Teeken die partij!’ zeide muley. Ik deed zulks. De beide jongens zagen op het papier, alsof er iets bovennatuurlijks ontstond, toen ik het paveljoen met de geheele omstreek uit een schuinsch perspektief had afgebeeld. De teekening was afgewerkt. Als een pijl van den boog, sprong de jongen met het papier over de plaats. Naauwelijks had ik tijd gehad om aan de gevolgen van dit voorval te denken, toen reeds een slaaf kwam, die aan muley en mij het bevel bragt, om aanstonds bij onzen Heer te komen.
Ik volgde geheel onverschillig. Door alle slaven, die mij zagen, om mijne uitzigten benijd, zag ik voor mij niets anders dan de slavenketen; en den armoedigsten stand in mijn vaderland, waarin ik maar vrij ware geweest, zoude ik boven eenen troon onder deze hemelstreek verkozen hebben. Droevig en onverschillig omtrent alles, wat mij konde bejegenen, ging ik met muley en den slaaf over de plaats. Op eene voor mijn gevoel allerpijnlijkste wijze spoorde muley mij aan, mijn geluk toch niet te veronachtzamen. De slaaf, die, zoo als ik uit zijne kleeding besloot, voor kamerdienaar speelde, behandelde mij met eenen eerbied, welke bij mijne slavenkleeding geweldig afstak, maar welke mij toch liet vermoeden, dat over mijn lot reeds beslist was.
Zonder vrees, zonder hoop, trad ik moedig in de zaal.

{==765==} {>>pagina-aanduiding<<}
Mijn Heer, welken ik, sedert mijne eerste verschijning voor hem, niet weder gesproken had, stond aan het venster; naast hem zijne kinderen; zijne echtgenoote leunde op zijnen schouder. Zij bezagen de teekening, welke ik gemaakt had. Met eene verrassende minzaamheid kwam mijn Heer naar mij toe: ‘Hebt gij die teekening ontworpen?’ - ‘Ja; maar ik vind haar zeer onvolmaakt, daar ik dezelve in haast vervaardigd heb.’ - ‘Neen, neen,’ antwoordde hij, ‘ik vind de schets zeer schoon, - schooner, dan ik immer zag. Ik verheug mij, dat gij dezelve gemaakt hebt, en zal mij nog meer verheugen, wanneer gij het opzigt wilt voeren over een' grooteren bouw, dien ik ondernemen wil. Verstaat gij dit?’ - ‘Dit is mijn beroep; ik ben bouwmeester, en heb in mijn vaderland reeds vele bouwkunstige ontwerpen bestuurd, die zeer gewigtig waren.’
Op deze woorden werd de man gedurig vriendelijker. Hij sprak Italiaansch met zijne echtgenoote, waarbij hij altijd op mijne teekening zag. Ook zij was vriendelijk; hare gevoelens waren op haar schoon aangezigt te lezen. - ‘Mijnheer!’ zeide ik ontroerd, ‘mag ik spreken?’ - ‘Zoo veel gij wilt, en wat gij wilt; maar niet daarvan, dat gij mij wilt verlaten.’ - ‘Juist dat is het, wat ik wilde verzoeken,’ zeide ik, en bij elk woord, dat ik uitbragt, werd ik moediger. - Muley, die dit alles hoorde, verhaalde mij naderhand, dat hij in dit oogenblik voor mij gebeefd had. - ‘Ik ben,’ voer ik moedig voort, ‘aan mijn vaderland en aan mijne verwanten ontrukt. Ik werd hulpeloos aan uwe kust geworpen. In plaats dat menschlievendheid mij zoude verkwikt en aan mijne troostelooze zuster zoude hergeven hebben, word ik, onschuldige en ongelukkige, in boeijen gekneld. Ik heb een ander lot verdiend, - of ik hetzelve genieten zal, hangt van u af. Ik smeek om mijne vrijheid.’
Ik zweeg. Mijne aandoeningen waren te hevig. Hadde ik dezelven ingevolgd, dan hadde ik mij aan zijne voeten moeten werpen, on dezelven met heete tranen bevochtigen. Ik deed zulks niet. Een zeker gevoel van waarde versterkte mij, en de gedachte, een beter lot te hebben verdiend, weêrhield eke andere, om door bidden en kruipen mijn lot te veranderen.
De Turk zag mij aan, ik weet niet of met meer gramschap,

{==766==} {>>pagina-aanduiding<<}
dan wel met meer leedwezen, mijnen wensch niet te kunnen vervullen. Hij scheen inderdaad verlegen te zijn.
‘Hoor eens, louis!’ zeide hij, mij zachtkens op de schouders kloppende, ‘de Dey heeft u mij ten geschenke gezonden; ik moet zijn geschenk eerbiedigen; maar slaaf zult gij bij mij niet zijn; gij wordt mijn vriend, de vriend van mijn huisgezin, de onderwijzer mijner kinderen. Ik heb u reeds gezegd, dat ik lang naar eenen man van uwe kunde gezocht heb. Ontneem mij de hoop niet, die ik van u heb opgevat. Ik dwing u niet tot het aannemen van ons geloof; ik dwing u niet eens tot de kleeding, die wij dragen; vervul slechts dezen mijnen eenigen wensch, blijf hier, blijf de vriend van mijn huis, en blijf het gaarne!’
Ik bad nogmaals. Te vergeefs. ‘Heden of morgen spreken wij elkander weder,’ zeide de Turk, en ik zag niet eens op zijn gelaat, of hij deze woorden met vriendelijkheid of gestrengheid zeide.
Hij gaf muley eenen wenk met de hand, en wij verwijderden ons.
Ik was naauwelijks zoo veel meester van mijzelven, dat ik met bedaardheid de kamer van muley konde bereiken. Hier gaf ik mij geheel aan mijne smart over; hier gevoelde ik het verschrikkelijke van mijn lot geheel, en misschien meer dan ik moest. Ik had mij altijd nog - helaas! zonder den minsten grond - met de hoop gevleid, mijnen Heer zoo verre te kunnen brengen, dat hij, van mijne onschuld overtuigd, mij de vrijheid zoude hergeven. Ik wrong de handen, en muley mogt mij mijn geluk en voorregt schilderen zoo schoon hij wilde, ik gevoelde niets dan de slavenketen. Te vergeefs poogde hij mij, door wijn, te doen bedaren - ik stiet hem terug; ik vervloekte het uur, waarin mij de golven aan deze kust hadden geworpen. Den volgenden morgen zag ik een schouwspel, hetwelk mijne gansche verontwaardiging gaande maakte. Alle slaven van mijn' Heer, van welken ik niet wist, dat zij des avonds van den arbeid terugkeerden, waren op de plaats verzameld. Ellendige, uitgeteerde geraamten, die naauwelijks de boeijen konden dragen, magere en uitgehongerde gedaanten kwamen hier bijeen, en moesten, onder den geesel van eenige ongevoelige Renegaten, aan den arbeid gaan, welke in den grooten tuin achter het paleis begonnen was. Terwijl de eerste slaven reeds op de plaats ver-
{==767==} {>>pagina-aanduiding<<}
deeld werden, kropen de anderen uit onderaardsche gewelven, met eene kleine deur voorzien, en welker vensters slechts gaten met ijzeren stangen waren. Ik zag vele Europesche aangezigten onder hen. Ik kon dit tooneel naauwelijks aanschouwen; maar het meest werd ik gebelgd, toen ik zag, dat de eene Renegaat, een sterke kerel, met eene zweep de ongelukkigen sloeg, die te vermoeid waren om de overigen te volgen.
Terwijl ik aldus, in gedachten en gewaarwordingen over het lot dezer ongelukkigen verzonken, daar stond, werd de deur van ons vertrek geopend. Een Turk, die naar den uiterlijken schijn van groot aanzien was, trad binnen; muley ontving hem met eene bijkans kruipende vriendelijkheid. Ik bleef onverschillig en bedaard, vooral daar die man mij in het geheel niet scheen op te merken, maar slechts eenige woorden met muley sprak.
‘Wij moeten hem volgen,’ zeide muley. ‘Kom; maar bezig nu de gelegenheid tot uw geluk beter en verstandiger dan gisteren.’
‘Waarheên?’ vraagde ik trotsch. Muley lachte, en herhaalde zijnen raad. Gemelijk wierp ik den slavenmantel over de schouders, en nog eenen blik op de ongelukkigen, die over de plaats trokken. Wij kwamen in een bad. Twee slaven moesten mij ontkleeden; ik stapte in het bad; een andere slaaf bragt mij fijn nieuw linnen, en een even fraai Europeesch en een Turksch kleed. Waarom ik toevallig het laatste verkoos, weet ik zelf niet; althans ik dacht niets daarbij. Muley was ongemeen verheugd, toen hij mij in deze kleeding zag. Hij klapte in de handen, en omhelsde mij; vervolgens ging hij met mij over de plaats, waar nog eenigen der ongelukkigen waren. Thans traden wij in de zaal, alwaar de Turk met zijne beide zonen was. De jongens sprongen van blijdschap op, toen zij mij in de Turksche kleeding zagen; de vader was ongemeen vriendelijk.
Ik zoude zijne vriendelijkheid misschien met de grootste onverschilligheid hebben beantwoord; maar het gezigt der slaven op de plaats, de gedachte aan derzelver behandeling, het deukbeeld, dat ik door eene verdere weigering hetzelfde lot verwachten moest, dit alles werkte te krachtig op mijnen geest, dan dat ik hier naar mijne vorige grondbeginsels konde handelen. Ik zag niet meer den Turk alleen, ik zag den gebieder van mijn lot; en wie zou alzoo, in mijnen toestand,

{==768==} {>>pagina-aanduiding<<}
anders hebben gehandeld? Daarbij kwam nog de bijzondere minzaamheid, waarmede hij mij bejegende. Van mijne vroegste kindschheid af vermogt eene minzame bejegening meer op mijn hart, dan gestrengheid. Muley moest ons verlaten, om voor eene gepaste verkwikking te zorgen, en aanstonds begon de Turk mij het ontwerp tot eenen grooten bouw voor te leggen. Ik liet hem tijd tot de beschrijving, zonder hem in de rede te vallen. Hij beschreef mij den grond, en nu bragt ik hem op denkbeelden, die hem geheel vreemd waren geweest. Hij was verrukt van blijdschap; en ik - ik weet niet, hoe ik het noemen zal - ik was niet ongelukkig, hoewel ook niet gelukkig. In de bedwelming zijner vreugde omhelsde mij de Turk. ‘Nu, vriend!’ zeide hij, ‘niets meer daarvan, dat gij mij wilt verlaten.’
‘Zoo mijn oom en mijne zuster slechts eenig narigt van mij hadden!’...
De Turk scheen hierop niet bijzonder te hechten, maar vroeg mij echter straks daarop naar den stand, naam en verblijfplaats van beiden. Zijne echtgenoote was even verheugd, waarschijnlijk wel, omdat haar man zulks was; het speet mij, dat ik geen Italiaansch genoeg verstond, om mij met haar te kunnen onderhouden.
Het was des morgens zeer vroeg; wij hadden ons verkwikt door uitgezochte spijzen; muley trad in de kamer, en zeide iets tot den Turk. Deze nam mij bij de hand. Voor de poort der plaats stonden zes paarden, twee daarvan ongemeen fraai en zeer rijk getuigd, de anderen gewone paarden. Ibrahim - aldus was de naam van mijnen meester - besteeg een der fraaije paarden; ik kreeg het andere. Muley en drie gewapende Turken bestegen de overigen. Wij reden buiten de stad naar eene schoone streek, langs eene met dadels begroeide beek, die tusschen de schoonste wijnbergen stroomde. Die landstreek was ongemeen bekoorlijk; zij bewerkte, dat ik mijn drukkend lot geheel vergat. Overal, waar ik henen zag, ontwaarde ik de weelderigste vruchtbaarheid; overal blijken van vlijt en werkzaamheid, zoo als ik in mijn werelddeel dezelve nooit verwacht had. Omtrent den middag kwamen wij op een landgoed aan, waar wij eenige uren vertoefden, en toen naar de schoone vlakte Metischa reden. Hier zagen wij verscheidene landgoederen, en onder dezen één, uitmuntend schoon, nabij de zee, hetwelk mijnen Heer toe-
{==769==} {>>pagina-aanduiding<<}
behoorde. Een der Turken, die ons verzelde, meest vooruit rijden; een aantal slaven, van hunne opzieners geleid, ontvingen ons met de grootste onderwerping. De avond was schoon. Ibrahim sloeg eene wandeling voor naar eene aan de kust gelegene rots. Ik volgde met muley. God! met welke gewaarwordingen zag ik de zee weder! In mijne verbeelding meende ik mijn vaderland in de verte te zien. Het beeld van mijnen oom, mijner goede zuster, het gevoel mijner verloren vrijheid - dit alles werkte zoo geweldig op mijn hart, dat ik, door eenen stroom van tranen, aan hetzelve moest lucht geven. Schepen en booten zweefden op de onasmetelijke zee rond; overal was leven en werkzaamheid. Wel is waar, de reeks der aan de
roeibanken der galeijen gesmede slaven, waaronder ik geene andere dan Europesche gelaatstrekken ontwaarde, maakte eenen verschrikkelijken indruk op mij; en de gedachte: zoo gij ook eens onder die ongelukkigen waart! was wezenlijk noodzakelijk, om mij het tegenwoordige eenigzins dragelijk, en de toekomst minder akelig te doen voorkomen.
(Het vervolg hierna.)

De geheimzinnige zending.

De Minister van Oorlog, louvois, beval eens aan eenen Heer van chamilly - eenen neef van dien chamilly, weike Graves zoo wél verdedigde - onverwijld bij hem te komen, om inlichting voor eene gewigtige zending te erlangen. Louvois gaf hem dezelve aldus: ‘Gij reist dezen avond naar Bazel in Zwitserland. In drie dagen zijt gij daar. Den vierden, namiddags, op klokslag van twee ure, begeeft gij u, met papier, pen en inkt, naar de Rijn-brug. Daar moet gij, met de grootste naauwkeurigheid, opmerken en beschrijven, wat gij, gedurende twee uren, voor uwe oogen ziet gebeuren. Bepaald om vier ure zullen postpaarden voor uw rijtuig gespannen zijn; gij reist dag en nacht door, en brengt mij uwe aanteekeningen. Op welk uur gij ook moogt aankomen, gij wordt bij mij toegelaten.’
De Heer van chamilly, hoe verbaasd ook over eene zending, welke hem zoo kinderachtig voorkwam, gehoor-
{==770==} {>>pagina-aanduiding<<}
zaamde aan dit bevel. Hij komt in Bazel, begeeft zich ten bepaalden tijde naar de brug, en schrijft alles op, wat hij ziet. - Eene fruitverkoopster met haren korf; een rijder met eenen blaauwen jas; een boer met zijnen rok op de schouders; een lastdrager; ten drie ure een man met geel vest en broek, die midden op de brug blijft staan, op de leuning rust, in het water kijkt, en met zijnen stok driemaal hoorbaar op de bank slaat. Deze en andere onverschillige gebeurtenissen worden naauwkeurig opgeschreven, en gaande en rijdende personen, welker getal in eene zoo volkrijke plaats aanmerkelijk moest zijn, stiptelijk beschreven.
Bepaald om vier ure stapt de Heer van chamilly in zijn rijtuig, en gemelijk, dat hij slechts zulke nietsbeduidende kleinigheden konde medebrengen, komt hij den tweeden dag, omstreeks middernacht, bij den Minister aan. Louvois neemt gretig de papieren, doorloopt dezeiven, springt bij het vermeldde van den man, in het geel gekleed, die driemaal op de bank sloeg, van vreugde op, begeeft zich naar den Koning, laat denzelven wekken, spreekt een kwartier uurs voor deszelfs bed, en verwijdert zich toen weder, om spoedig vier kouriers af te zenden, die reeds sedert een paar uren reisvaardig waren gehouden.
Acht dagen daarna is Straatsburg van Fransche troepen ingesloten, wordt tot overgave opgeëischt, kapituleert, en opent de poorten den 30 September 1681.

Ontboezeming eens huisvaders.


Hoe klimt mijn vurig dankgebed 
Tot U, o God, omhoog! 
Zie Gij, die op ons staamlen let, 
Die tranen in mijn oog! 
Zij gloeijen op mijn aangezigt; 
U ween ik die ter eer; 
U wijd ik dit mijn lofgedicht, 
Mijn Vader, God, en Heer! 
 
Gij schenkt mij leven, geest en moed, 
Gezondheid, kracht en lust; 
Ik heb gebrek noch overvloed, 
Maar daaglijksch brood en rust. 

{==771==} {>>pagina-aanduiding<<}

Het meerdre ware ligt mij kwaad: 
Dit wist Gij, goede God! 
Ge onthieldt mij wijslijk de overdaad, - 
U dank ik voor dit lot. 
 
En had ik minder, leed ik nood, 
(Gij kent ons dwaalziek hart) 
Ligt koos ik... Hemel! eerloos brood 
Voor 't eerlijk brood der smart. 
Maar daarom gaaft Gij mij mijn deel, 
Die hart en nieren proeft: 
Gij, Alverzorger! weet, hoe veel 
Elk in zijn' kring behoeft. 
 
Ik heb een gade, braaf en trouw, 
Vol huisselijke deugd; 
Uw liefde dank ik zulk een vrouw, 
Mijn levenslust en vreugd. 
(o, Kom, mijn dierbre, kniel met mij! 
Zijn goedheid bragt ons t' zaam; 
Mij gaf Hij u, u gaf Hij mij, - 
Ja, ‘Liefde’ zij zijn naam!) 
 
Ach! treft er iemand ongeluk, 
Of lijdt hij tegenheên, 
Hoe voelt hij niet den dubblen druk, 
Draagt hij den last alleen! 
Maar treft mij kruis en leed en smart, 
Ik zoek, door U, mijn God! 
Mijn heul en troost in 's Ega's hart, 
En ligter valt mij 't lot. 
 
Maar wordt ons de onspoed al te zwaar, 
En stijgt ons lijden hoog, 
Dan troosten we in 't geloof elkaar, 
En slaan naar U het oog. 
Zoo wordt dra elke ramp geheeld, 
En elke rouw gekort; 
Daar elk genoegen, zóó gedeeld, 
Mij hemelweelde wordt. 

{==772==} {>>pagina-aanduiding<<}

En als mijn dierbare echtvriendin 
Haar lieven zuigling kust, 
En 't teeder pandjen onzer min 
Aan haren boezem rust, - 
Dan, Vader! offer ik mijn' dank 
Bij 't slapeud wichtje U op; 
Ons loflied galmt, - Gij hoort dien klank, 
De weelde rijst ten top. 
 
Geen koning, neen, zoo rijk als ik, 
Hoe magtig hij zich roem'; 
Geen bange toekomst baart mij schrik, 
Daar ik U Vader noem. 
De slaaf der eerzucht zwoege en wroet', 
De vrek hoop' schat op schat, - 
Wat vonden ze ooit in hun gemoed 
Van 't geen mijn ziel omvat? 
 
Bij elke lotsverwisseling 
Op 't onbestendig rond, 
Was 't in den huisselijken kring, 
Dat ik mijn' wellust vond. 
o, Blijve mij, algoede God! 
Die wellust steeds bewaard! 
Neen, dan verwissel ik mijn lot 
Met geen' monarch op aard'! 
 
Of, stort, door d'onverbeden dood, 
Mijn wereld eenmaal in; 
Bezoekt Uw wijsheid, eindloos groot, 
Mijn dierbaar huisgezin, - 
Schenk mij dan, Vader! na dien druk, 
Dat heil, waarvan gewis 
Reeds hier het huisselijk geluk 
De reinste voorsmaak is! 
 
j.b. chr. 
Utrecht, 1817. 


Concept-grafschrift.


Hier ligt de roem der Esculapen. 
Treed, wandlaar! zacht, en laat hem slapen: 
De man verdient de rust in 't graf, 
Die hij zoo velen gaf. J.V. 
 
J. V. 




(*) Zie Letteroeff. voor 1813. Deel I. bl. 561 enz.

(*) Wij hebben, namelijk, bij vergelijking van den eersten druk, deze uitgave vermeerderd bevonden op bl. 67, 71, 147-152, 159, 161, 382-385, 391-397; om van enkele noten niet te gewagen, waarmede dezelve verrijkt is. De 14 bladzijden, daarentegen, waarop weinig later door ons gedoeld wordt, zijn van bl. 329-343. Dus beloopt het groote nieuwe stuk nagenoeg aan letterdruk 157 bladzijden van deze uitgave.

(*) Benj. kennicott, Dissert. II on the state of the printed Hebr. Text, p. 371 enz. verg. met jo. stinstra, oude Voorspellingen, Deel II, bl. 253, die het gevoelen van kennicott, waarvan clericus en sam. white almede niet vreemd geweest zouden zijn, inzonderheid begunstigt.

(*) Ten voorbeelde voeren wij aan, de uitdrukking aanschouwelijk maken, bl. 74, in plaatse van duidelijk voor het oog brengen; het woord aangebragt, in den zin van voorgesteld of voorgedragen, bl. 80 en eld.; Israëlitische zin en meer dergelijke, ter aanduiding van smaak of gevoel, bl. 124 en eld.; betrachten voor beschouwen, bl. 168 en eld.; eindelijk het zoo gewone, echter wraakbare, bijval voor toestemming, op bl. 150. Ook hebben wij twee belangrijke drukfouten opgemerkt, als bl. 126. reg. 14. huismiddelen voor hulpmiddelen, en bl. 388, in de noot, 2 Kor. I:18. voor Koloss. II:18.

(*) Vaderl. Letteroeff. voor Mei 1816, No. VII, Boekbesch. bl. 304.

(*) Paley, Sermons, London 1812.

(*) Zie het Mengelwerk van No. II dezes jaars.

(*) Zie de Wet van 3 April 1817 omtrent de Maten.

(*) Een enkel voorbeeld zullen wij geven. Bij ovid. Her. VI. vs. 40. slaat reuvens voor te lezen tecta, niet facta; echter, dit erkennen wij gaarne, niet zonder eenig wantrouwen. Wij gelooven ook niet, dat de Dichter, die Hypsipele in vs. 20-22 duidelijk doet verklaren, hoe zij vóór de aankomst des Thessaliërs de ontrouw van Jason vermoedde, thans hare hartwende, als door zijn ftilzwijgen op hare brieven, verheeld,
bedekt genoemd kan hebben. Liever hierom, terwijl ook die woude niet gemaakt, maar wel, door het warm verhaal van den Thessaliër, in zijne drift van spreken van Medea gewagende, zonder eenig doel aangeraakt of geroerd werd, willen wij de kleene verandering van facta in tacta bij dezen aan de hand geven. Men zie verder de uitlegging bij burman, die alzoo meer klemt, dan gelijk er nu gelezen wordt.

(a) Narede op het werkje: de voortreffelijkheid van de leer der R.K.K. getoetst, c.z.v. door j.j. schulten, Predikant te Breda, bij w. van bergen en comp. Ik zie, uit een onzer geachte Tijdschriften, dat er op het gebruik des titels: Presideut van het Provinciaal Kerkbestuur van Noord-Braband, aanmerking gemaakt is. Waarom? Mogt ik mij dan naar dezen kerkelijken post niet benoemen, daar anderen zich wel benoemd hebben naar waardigheden, welke zij niet meer, maar voormaals bekleedden, en daar er zelfs zijn, die met titels prijken, welke met de kerkelijke bediening in geene betrekking staan. Dat ik, in de Narede, dien titel wegliet, geschiedde uit kieschheid. Eerst op het einde van het vorige jaar werd dit stukje uitgegeven, en niet vóór het begin van dit jaar algemeen verspreid: daarom onthield ik mij, voorbedachtelijk, van een' titel, aan een' post verbonden, van wiens blijvend bezit ik toen onzeker was.

(b) Over de benaming van verweerschrift, aan zijn Verslag gegeven, ergere zich de schrijver niet. Het is een volstrekt verweerschrift ten behoeve der Roomschen, en een van de listigsten, omdat het den schijn van gemoedelijke onpartijdigheid en waarheidsliefde aanneemt.

(c) Al het aangehaalde uit zeker stukje: de knoop des geschils, hetwelk eenige bladzijden beslaat, breng ik niet tot des schrijvers eigen werk. Ik kan toch niet denken, hoe sterk het verzekerd worde, dat de verslaggever dezelfde is met den schrijver van den knoop des geschils. Zon de man zich dan nameloos op zich zelven beroepen. nameloos zich zelven prijzen, van één getuige twee getuigen maken, en voltaire's ellendige, verfoeijelijke misleiding volgen?!

(d) Zelfs in de keus der woorden (doopsel) schikt zich de Hervormde verslaggever naar de Roomschgezinden.

(e) Op deze namelooze brieven maakt echter eene eervolle uitzondering die brief, welke het postmerk van Utrecht draagt en den 6 Jan. 1817. gedagteekend is. Hoewel nameloos en van eenen Roomschgezinden, heeft mij echter deszelfs inhoud en geest, als gematigd, liefderijk en vol van belangstelling in mijn geluk, behaagd.

(*) Door zijn Weleerw. tot de plaatsing dezer Recensie in ons Maandwerk verzocht, hebben wij gemeend, ten gevalle des verdiensteiijken Schrijvers, ofschoon het eerste stuk van dit Verslag door ons niet is aangekondigd, zulks niet te mogen van de hand wijzen; te meer, daar wij ons met deze beoordeeling ten volle konden voreenigen.

(*) Letteroeff. 1815, No. VI, bladz. 278 en volgg.

(*) Op het strooijen van een' lijkcipres zou nog al iets aan te merken zijn; en mede op het gebruik van dezelfde rijmklanken in twee op elkander volgende coupletten, waarvan het eentoonige door het woord hand oog vermeerderd wordt.

(*) De Legib. L.I.

(*) In Lachete.

(*) Brieven, betreffende het bestuur der Koloniën, enz. (door Mr. r.g. van polanen.) Zie Letteroef. April 1817. bl. 195.

(*) Gelijk wij op bl. 2, in den eersten brief van het boek, eene zinstorende schrijffont opmerkten, en aldaar, voor riekje, mietje dient gelezen te worden; zoo twijfelen wij niet, of in het berigt aan de familie goutman, wegens den dood huns zoons, op bl. 125, is te onregt Z ... voor R .... gedrukt, en misschien geschreven; gelijk uit het vervolg der geschiedenis, op bl. 157 enz. verhaald, is op te maken.

(*) Dus vermeenen wij dat de Familiegeschiedenis best zamenhangt; en moet, volgens dit ons vermoeden, de brief van frederika aan hare vriendin, geschreven Febr. 1813, in Mei daaraanvolgende te Amsterdam in hare handen zijn gekomen. Maar hoe strookt hiermede, dat de knecht in April schrijve, eenen brief van zijne jufvrouw onderschept te hebben? Hier heerscht eenige duisterheid; en, de naauwkeurige, bij haar onvermoede, bewaking van frederika in aanmerking genomen, mogt er, onzes oordeels, wel eenige ontknooping van dit raadselachtige bijgevoegd zijn, gelijk op bl. 143 en 144. - Intusschen plaatsen wij deze en de vorige aanmerking alleen, om den Schrijver, naar zijnen wensch, in het voorberigt geuit, oplettend te maken op soortgelijke, hoewel dan ook niet groote, onnaauwkeurigheden.

(*) Men denke aan de Fir-Bolgs in Ierland, bekend uit maetherson's aanmerkingen op ossian.

(*) Zie Letteroeff. voor 1806. bl. 85.

(*) ‘De Wallische C, die voor de K geldt, zich, in andere taalen, dikwijls met de H verwisselende, doet wachter deeze woorden van het Keltische cwn komen, pezron aanhaalende, die κυων en het Lat. canis van het Bretonsche cwn of cun (want w is het Grieksche ου) afleidt. Dan in het enkelvond van het Keltisch twijssel ik of zelfs wel de n gevonden werd; want in het Wallisch is het ci zoo wel als in het Bretonsch; en zoo ook in het Galisch, even onbetwistbaar, als die twee taalen, van het Keltisch afkomstig, cu. Davies heeft, wel is waar, ook het Wallische cwn, doch dit zal het meervoud zijn, even gelijk cwn of cun zulks in het Bretonsch is. Een jonge hond heet echter in het Wallisch cene, en (let wel op den overgang der beteekenissen) cenaw, cenau, voortijds canaw, niet alleen een jong van eenen hond, maar ook van een ander dier; cenedl reeds niet slechts progenies, praecipue canum, canile (waarvan volgends sommigen
canaille) maar ook in het gemeen gens, genus, natio; en cenedlu eindelijk generare, gignere, producere. Men behoeft dus niet, ter asleiding van het Eng. cennell, met Junius en Skinner, tot het verkleinwoord κυνιδιον de toevlugt te neemen. Plato zelf hield het Grieksche woord voor een vreemd woord; zie Ihre, alwaar men ook andere afleidingen kan zien. Haltaus houdt hond, onder andere redenen ook om ons Hond, afkomstig van honen!’

(*) ‘Vinnen hebben onze deftigste Dichters niet geschroomd te gebruiken. De Ridder Hooft heeft het, onder anderen, in zijnen fraaijen zang Weet iemand beter saus enz. alwaar hij zingt:

En zoo een bedgenoot, schoon, jonk, gelijk van zinnen, 
Onder gemeene liên, die veel zyn in 't getal, 
Veel eer, als onder weinigh ryken, is te vinnen, 
Zoo vraag ik, waarom dat men rykdom wenschen zal. 


Zie deszelfs Mengelw. bl. 652.

En zelfs leest men het nog bij Hoofts getrouwen navolger J. van Broekhuizen, Gedichten, bl. 2.

En in dit gantsche rond is niet een ding te vinnen, 
Behalven u alleen, dat wars is van het minnen. 


In het IJslandsch, welk veel overeenkomst met het Nederlandsch heeft, is het ad finna, in het oud-Fransch finer (Zie den Heer roquefort, Glossaire de la langue Romaine, T. 1. p. 602), en in Périgord, ten tijde van Ménage nog, fina. De verdediging beide van binnen en van vinnen, kan men zien bij Ten Kate, 2e.D. bl. 121. Bij die van binnen zoude ik kunnen voegen, dat bij Kero, die altijd de hardere letters heeft, pinnan is ligare, laqueo adfigere; en dat Ten Kate te regt gist, dat Benne, Binne (corbis), van binden kome; want men schreef eertijds ook Bende.’

(*) ‘Ook wanneer bellen eene andere beteekenis, dan die van bassen, heeft, vindt men de e en i in hetzelve verwisseld. Bellen iemanden, het welk bij Kiliaan gevonden wordt, en iemand stads kind maaken beteekent, heet elders iemand in de bille stellen, zoo wel als in de belle. De spreekwijze heeft, waarschijnelijk, daarvan den oorsprong, dat het stadskind maaken van iemand voorheen, gelijk nog heden ten dage, met klokkenslag afgebeld werd. Welligt werd hetzelve ook uitgebeld, een woord, te Breda dagelijks gehoord wordende van alle de Stads Publicatiën, welke altijd besloten worden met de woorden: dat deeze alomme door den stads belleman zal worden gepubliceerd. Deeze beämbte, in oude stedelijke besluiten de stads Klinker genaamd, heet aldus uit hoofde der belle, weleer, in plaats van een koperen bekken, gebruikelijk. Op verscheidene plaatsen der Baronie wordt, bij het uitroepen, nog eene bel gebezigd. In de geweezene Oostenrijksche Nederlanden is, meen ik, zoodanige bel meest algemeen in zwang, en zij was onlangs ook nog te 's Hertogenbosch, in sommige gevallen, als, bij de verpachting van 's Lands Tienden, in gebruik. Bij Kiliaan vindt men wel Belleman voor praeco, doch slechts voor praeco feralis.’

(*) ‘Van het Duitsche bellen, of eigenlijk van anbellen, doet stosch, Französische Wörter, welche von Deutschen herkommen, het Fransche aboyer komen, door verandering van el in ei, gelijk die lettergreep ook dikwijls daar in verandert. Dan ik meen den oorsprong van het woord bewaard gebleeven te vinden in het oud-Fransche abahier, welk eertijds voor aboyer gebruikt werd, en van baër, openen, en wel in het bijzonder den mond openen, afkomt. Geule baée was dat, welk men, tegenwoordig, zegt bouche béante. Baër, beër en bailler zijn de natuur nabootsende woorden.’

(†) ‘Het Gothische jan zweemde misschien wel wat in uitspraak naar ons jen. De uitspraak van de oude taalen is ons niet ten volle bekend. Bij die zoo veele woorden in an heeft men, mogelijk, reeds vroeg meer den klank van den tweeden, dan dien van den eersten, klinker gehoord. Vandaar, misschien, de Engelsche uitspraak der a als e in veele woorden.’

(*) ‘Forswerra is hier niet alleen valschelijk zweeren, gelijk in het oud-Duitsch fersweren, en, in onze taal, verzweeren, beteekent; zie (wat het laatste aangaat) Huydecoper op M. Stoke, 2e D. bl. 544; maar het is, hier, ook verkeerdelijk, en dus ijdelijk, zweeren. Dit kort samenstel bevat dus, in één woord, dat, waar toe in het oud afschrift der Tien Geboden, te vinden in den tegenw. staat van Friesl. 4e St. bl. 529, twee woorden, of omschrijvingen, gebruikt worden. Dezelfde beteekenis van gebrekkelijkheid, of verkeerdheid, heeft ook, in diergelijke samenstellingen, het oud-Duitsche for, als mede het daar van afgeleende oud-Fransche, in forconseiller, forjuger, forjurer, forligner, forvoyer, enz., en in het nog dagelijks in gebruik zijnde forfaire en forsait. Van hetzelve komt ook het middeneeuwsch Latijnsche for in forfacere, en diergelijke, waar van men, nu en dan fore vindende (zie onder anderen Van Mieris, Gr. Charterb. 2, 311), en in den waan zijnde, dat dit hetzelfde, als foris was, te onregt gemaakt heeft forisfacere, &c.; want verre het meeste Bastaard-Latijn is uit het oud-Duitsch gesprooten.

Het hier boven aangehaalde kort samenstel der Tien Geboden is, uit de oude uitgaave der oude Friesche Wetten, getrokken door Fetse Hommes (Festus Hommius), en in zijn Schatboek ingelascht. Uit hetzelve heeft Christiaan van Heule het geplaatst achter zijne Nederduytsche Spraec-Konst, 2e druk, bl. 167. Als eene bijdrage tot de Letterkundige Historie zal het niet ondienstig zijn, hier, aan te geeven, dat ik heb opgemerkt, dat ialle de stukken, door den bedrieger De Graaf aan Alkemade gezonden, volgends den brief van wijlen den Hoogleeraar Kluit, in het Huiszittend Leven van den Heer Van Wijn, No. 2, bl. 173, juist dezelfde zijn, die achter de gemelde Spraec-Konst staan, uitgenomen het eerste, en dus, waarschijnelijk, door De Graaf, uit dezelve uitgeschreeven zijn.’

(*) ‘Dit billen herinnert mij een gelijkluidend woord, welk (men vergeeve mij, zoo plotselings van het ernstige tot het boertige over te gaan) eene geheel andere, niet zeer algemeene, beteekenis heeft, naamelijk, die van op de billen slaan. Men vindt het bij Roemer Visser, 6e. Schok van de Quicken, No. 55.

Goris bilt Neelken, dat weet ghy wel, 
Wat roert u wat elck doet met zyn eigen vel? 


En in Spieghels Hertspiegel, 7e.B.v. 270.

Te billen kat en hond.’ 


(*) Letteroeff. voor 1816. No. XVI. bl. 700 en verv.

(*) Op bl. 27 wordt echter van hem gewaagd, in eene lijst van hervormers in verschillende landen, doch hij aldaar zwingelius geheeten.

(*) Vaderl. Letteroeff. voor October, 1816. No. 13.

(*) Wij begrijpen niet, hoe de botheid den volke kan vergeten, en dan nog te lang, te schandelijk.

(†) Waarop slaat dit 't?

(§) In wien? in den weg?

(*) Dit verslag blijkt van zelve te zijn geschreven door den Kapitein van het schip Benares, doch is vertaald in de Bataviasche Courant geplaatst. - Tambora is eigenlijk de naam van eene geheele landstreek, zijnde een der zes onafhankelijke rijkjes van het eiland Sumbauwa. De berg zelf wordt door de inlanders gewoonlijk de groote Berg genoemd, dan staat in onze oude zeekaarten bekend onder den naam van den berg Arom.



Z.....

T.....

(*) Op het oog scheen het groen kristal, toen ik gedurende den herfst te Parijs was; ook pinkerton zag het in dien zelfden staat; maar het gros der reizigers schijnt gemeenzamer met de Seine bekend te zijn, zoo als zij zich somwijlen als een bruin en troebel water vertoont.

(*) Dus schijnen de beide achtergelatenen op de Zoutkamp toch naderhand gevolgd te zijn. Redact.

(*) Moro had onder raphaël's grootste leerlingen zijne studien volbragt. Zijne beelden werden zelfs naast die van titiaan genoemd.

(*) Voorgelezen in de Maatschappij felix meritis, te Amsterdam, op Woensdag den 8 Januarij 1817.

(*) De Geschiedkundige nasporingen omtrent den toestand der Armen en de Bedelarij, door j.c.w. le jeune, zijn mij eerst na het opstellen dezer Verhandeling ter hand gekomen. Het was mij aangenaam te zien, dat de kundige Opsteller dezer nasporingen in vele opzigten met mij overeenstemt.

(*) Zie het Mengelwerk van 1816. No. XIII. bl. 620.

(†) Deze specht, een Timmerman in dienst van het Nederlandsch Gouvernement te Macassar, had zich, buiten weten en zonder toestemming van zijn' Chef, den Equipagemeester C....., van zijn kwartier verwijderd, om te gaan jagen. Hij had het ongeluk door een' Krokodil te worden verslonden. Den Heere C..... werd hiervan berigt gegeven. ‘Dat is zijn geluk!’ antwoordde hij, nog geheel misnoegd over de gemankeerde subordinatie: ‘Dat is waarachtig zijn geluk! Hij had anders een boos pak slagen gekregen.’

(*) Dit gedeelte der voorasspraak bij de voordragt, die uit meerdere losse stukjes heeft bestaan, wilde de geachte Dichter, ten einde den Lezer zijne bedoeling te duidelijker kenbaar te maken, ook aan denzelven hebben medegedeeld.

Redacteur.

(*) Zie het Mengelwerk der Vaderl. Letteroeff. voor 1816. No. XV. bl. 725.

(*) Zorgvuldig vertaald uit het Russisch, door Dr. lyall, Geneesheer van Graaf orloff, te Moscou.

(†) Deze beschrijving en afbeelding mogen tevens strekken ter bevestiging van eene soortgelijke, toen ter tijd zeer betwijfelde, zeldzaamheid te Posen, in Zuid-Pruissen, 1801, te vinden in het Mengelwerk onzer Letteroeff. voor 1802. No. XIII. bl. 574.

Redact.

(*) Vergelijk Dr. rush, van Philadelphia, in hermbstädt's Museum enz. VIII B.S. 250. Uit die verhandeling zijn eenige denkbeelden overgenomen.

(*) Men bedenke, dat oudtijds stroo over den vloer gestrooid werd, als een voorwerp van weelde.

(*) Door 'de gemeenmaking van dit Dichtstuk, bevorens in de Maatschappijen Felix Meritis en Tot Nut van 't Algemeen voorgedragen, en thans aan den Redacteur van dit vaderlandsch Tijdschtift ter plaatsing gezonden, vermeent de Vervaardiger te voldoen aan het verlangen van velen zoo wel, als aan zijne herhaalde beloften.

(*) Uitgesproken in de Maatschappij felix meritis, 12 Maart 1817.

(*) Seleucidarum Imperium, sive Historia Regum Syriae ad fidem numismatum accommodata. Par. 1681.

(†) Imperatorum Romanorum numismata &c. Par. 1696.

(*) Memoires de Litterature, t. 26. p. 553.

(*) Thuani Hist. tom. I. lib. 1. pag. 16. edit. Lond.

(*) Medailles sur les principaux événemens du regne entier de louis le grand. Paris, 1723.

(†) De Germanis. Dit is het geheele opschrift voor zoo vele groote daden.

(*) 

Felix prole virûm, qualis Berecynthia Mater 
Invehitur curru Phrygias turrita per urbes 
Laeta Deûm partu. - 


AEn. lib. VI. v. 785.

(†) 

- - - timuit, quo sospite, vinci 
Rerum magna Parens, quo moriente mori. 


(*) Winckelmann's Geschichte der Kunst des Altherthums, II Theil, S. 350.

(*) AEneid. lib. VI. v. 863.

(*) Hooft.

(†) Odyss. lib. X. v. 302 &c.

(*) Hoe glorierijk voor Nederland was de penning, geslagen in 1668! Zie van loon, Nederl. Penn. III D. bl. 24.

(*) Onze natie heeft de grootste verpligting aan de nu, helaas! voor een' spotprijs te koopene, maar met regt hoog gewaardeerde, schriften van van mieris en van loon.

(*) Eene menigte bijzonderheden in de Handelingen der Apostelen worden door de oude munten ten volle bevestigd.

(*) Ik heb hier gebruik gemaakt van eene schriftelijke opgave, mij door den Heer ficker vriendelijk medegedeeld.

(*) De Lezer gelieve in het oog te houden het tijdstip, waarop, en den kring, waarin deze Voorlezing gedaan is. Zij had geen ander doel, dan den Steller zelven zoo wel, als zijne Toehoorders, in de omstandigheden van den tijd op te beuren en te vertroosten. Misschien is zij ook in onze, gelukkiger, tijden niet onbelangrijk. En, al ware zij dit ook niet, dan nog zal men het den geredden schipbreukeling niet ten kwade duiden, dat hij zich zijnen vorigen toestand nog eens voor den geest brengt, en gaarne vertoeft bij de hoop, welke hem te midden van het gevaar bezielde, en die hij zoo gelukkiglijk mogt zien vervullen.

(*) Cari sunt parentes, cari liberi, propinqui, familiares; sed omnes omnium caritates patria una complexa est. (Cic. de Off. I. 17.)

(*) In rust en eer met zich zelven te leven.

(*) De oude lieden behouden hunne zielsbegaasdheden, zoo zij slechts hunne oefening en werkzaamheid behouden: en zulks heeft niet alleen plaats bij
vermaarde en aanzienlijke mannen, maar ook bij een ambteloos en stil leven.

(*) 

Maecenas, atavis edite regibus, 
O et praesidium, et dulce decus meum! (Hor. Ode I.) 


O decus, o famae merito pars maxima nostrae, 
Maecenas.... (Virg. Georg. Lib. II.) 


(*) Die in ons voor Goddelijk te houden is.

(†) Non est philosophia populare artificium, nec ostentationi paratum: non in verbis, sed in rebus est. Nec in hoc adhibetur, ut aliqua oblectatione consumatur dies, ut dematur otio nausea: animum format et fabricat, vitam disponit, actiones regit, agenda et omittenda demonstrat, sedet ad gubernaculum et per ancipitia fluctuantium dirigit cursum,
sine hac nemo securus est. (Seneca, De tranq. animi, 9. Ep. 16.)

(*) De oude wijsgeeren maken verdichtselen omtrent de (zoogenaamde) eilanden der zaligen, om te schetsen, hoedanig het leven der wijzen in zijnen aard is. Zij meenen, dat deze, van alle zorgen bevrijd, en zonder eenigen noodzakelijken toestel voor het leven te bchoeven, naar niets anders streven zullen, dan om al hunnen tijd in het onderzoeken en leeren kennen der natuur te besteden. Doch wij zien, dat de wijsheid niet slechts het vermaak van een gelukkig leven, maar ook eene verzachting van ellenden is. Immers hebben velen, als zij in de magt van vijanden of tirannen waren, velen in ballingschap, hunne smart door de beoefening der geleerdheid verzacht.

(*) Er zijn zeer duidelijke en ontwijfelbare kenteekenen der natuur, wel bijzonder in den mensch, doch evenwel ook in alle dieren, dat de geest altijd iets wil verrigten, en op geene voorwaarde eene altijddurende rust kan verdragen. Naar mate toch iemand beter van aanleg en beter onderwezen is, des te minder zoude hij willen leven, indien hij, van werkzaamheden verstoken, slechts te genieten had: want de menschen verkiezen liever eenige bijzondere bezigheid te verrigten, of zij, die van verhevener aard zijn, belasten zich, door eerambten en gezag aan te nemen, met de zorg voor de algemeene belangen, of zij leggen zich ganschelijk toe op de beoefening der geleerdheid.

(†) Wij allen toch worden tot de begeerte naar kennis en wetenschappen gedreven, en achten het schoon, daarin uit te munten.

(*) Ik heb al het mijne bij mij.

(*) De overige oefeningen voegen niet in alle tijden, noch aan elken ouderdom, noch op alle plaatsen. Deze schenken in voorspoed sieraad, in tegenspoed toevlugt en troost.

(†) Deze oefeningen vermaken den ouderdom.

(*) Die iets van eenen jongeling heeft, die naar het ligchaam grijs kan zijn, naar de ziel nimmer zal verouden.

(†) Die altijd bij deze oefeningen leeft, bespeurt niet, wanneer de ouderdom aansluipt. Aldus wordt men langzamerhand en ongevoelig oud, en het leven wordt niet schielijk geknakt, maar door langdurigheid van tijd uitgebluscht.

(*) Sammlung seltener und auserlesener chirurgischer Beobachtungen und Erfahrungen von j.b. von siebold, 1 B.S. 100.

(†) 
Neem witten aluin	16	oncen.
Groene vitriool	8	-
Blaauwe -	4	-
Spaansch groen	1	once.
Ammoniakzout	4	dr.


Dit mengsel, tot poeder gewreven zijnde, doet men in een' pot of ander aarden vat, zet hetzelve op gloeijende kolen om te smelten; wél dooreen gemengd, laat men hetzelve, van het vuur genomen, weder hard worden. Na 24 uren wordt het mengsel gestooten en fijn gewreven; ten gebruike lost men twee lood van hetzelve in twee ponden water op.

(§) Volgens het voorschrift koud; maar over het algemeen is verkieslijker, dat ieder uitwendig aangewend geneesmiddel eene aan het lijdende deel geëvenredigde temperatuur hebbe, ten zij men door het aanwenden der koude eene bijzondere bedoeling heeft.

(*) ℞. Merc. praec. rubr. gr. I.

Antim. crud. dr. II.

m.f. pulv. subtiliss. div. in VIII. p. aeq. S. des morgens en des avonds één poeder.

(*) Proeve over de voornaamste langdurige Gezwellen.

(*) Zie daarover Versuche für die praktische Heilkunde von Prof. j.h.f. autenrieth, 1 B. 1 H. pag. 127-134. Tübingen 1807. De zalf wordt aldaar dus voorgeschreven:

℞ Axung. porc. rec. ℥ I.

Tart. potassae stib. dr. IIβ.


m.

Naar de omstandigheden namen wij op deze hoeveelheid reuzel meer of minder braakwijnsteen, dan hier wordt voorgeschreven.

(*) Wij zouden insgelijks niet ongenegen zijn, dit middel ook bij andere ongemakken, waar het op eenen sterken uitwendigen prikkel aankomt, te beproeven; vooral hebben wij gedacht, of het in de croup, uitwendig in den hals gewreven, het zij door tegenprikkel of afleiding, niet van goede gevolgen konde zijn. Het spreekt van zelfs, dat de inwrijvingen, in deze snel doorgaande ziekte, genoegzaam sterk en elkander spoedig opvolgende dienen gedaan te worden.

(*) Dit Dichtstuk is, als voortbrengsel van genie, algemeen bewonderd geworden; en zulks immers kan men doen, zonder daarom juist in de begrippen, die de Dichter schijnt aan den dag te leggen, te deelen. De Verus de Medicls wordt vereerd als kunstwerk, niet als Godinne Dat echter, in onze verlichte tijden, een schiller den Godsdienst der Grieken, en een haafner dien der Indianen, schoon dezen met eigen handen hun kroost offeren, boven de leer der Christenen stelt, luidt wel zeer vreemd; maar, God moge de opregtheid van zulke sterke geesten beoordeelen! Stellingen kunnen zoo in het oog loopend valsch zijn. dat zij geene wederlegging behoeven. Men denke er alleen bij: opinionum commenta delet dies, veritatum confirmat.



Aanm. van den Vertalet.

(*) In den beginne was mijn voornemen, deze voorlezing door eenige aanmerkingen op te helderen; dan, daar ik hoop nog dit jaar het Latijnsch gedicht zelve in het licht te zullen geven, vond ik het doelmatiger, dezelve dan te zamen te leveren. Intusschen kan ik met genoegen berigten, dat mijn veelgeachte vriend, onze verdienstelijke landgenoot, a. loosjes pz., werkelijk bezig is met het vervaardigen eener dichtmatige vertaling van huygens gedicht, welke, indien ik uit eene proeve mag oordeelen, hem nieuwe aanspraak zal geven op de erkentenis van het letterlievend gedeelte onzer natie. Eindelijk is mij, na het stellen van dit berigt, gezegd, dat de Heer Prof. koopmans vóór eenige jaren in Felix Meritis twee verhandelingen had gedaan, de eene over onzen huygens als Mensch, de andere over denzelven als Dichter beschouwd. Zij zijn te vinden in het Mengelwerk van de Letteroeff. voor 1809. bl. 140 env. en 181 env. Ik heb dezelve met uitstekend genoegen gelezen, en zij schijnen mij toe met even veel smaak als oordeel geschreven te zijn.

(*) En zou ik u vergeten, geliefde Stadgenooten, die ons met uwe tegenwoordigheid vereert? Dat zij verre! Hartelijk betuig ik u mijnen, ja onzen dank voor de eere, waarmede gij ons verwaardigdet, als gij ons in onze eenvoudige godsdienstoefening, op het Stadhuis, kwaamt bezoeken. Gij doet daardoor regt aan onze gevoelens, en toont verlicht en verdraagzaam genoeg te zijn, om, bij al het verschil van uitwendige form, ons te erkennen als zulken, die met u één' Heer, één geloof, één' doop, en één' God en Vader hebben. Ontvangt daarvoor mijnen hartelijken dank, alsmede voor alle de bewijzen van hoogachting en toegenegenheid, die ik, in het algemeen, in deze stad, van zoo vele waardige Gentenaren, gedurende mijn bijna tweejarig verblijf in Gent, heb ontvangen, en die ik mij altijd hope waardig te gedragen. Behaagt het u meermalen, onze eenvoudige godsdienstoefening, en de prediking van Christus den gekruisten, met uwe tegenwoordigheid te vereeren, dan wenscht mijn hart u die zelfde stichting toe, welke ik genoot, wanneer ik, in uwe prachtiger kerkgebouwen, waardige pastoren onzen dierbaren Zaligmaker in zijne liefde voor zondaren hoorde verkondigen; opdat wij allen ons eenmaal bevinden zullen in dien zelfden Hemel, waar geen uitwendige godsdienstform ons meer zal scheiden, maar wij ons, eeuwig, volkomen vereenigen zullen in den lof van Hem, die eenmaal aan het kruis stierf voor onze zonden, en thans leeft tot in eeuwigheid. Amen!

(*) Gij zijt gewoon, op uwe bovenkamer den vreemden langs eenen buitentrap tot u te doen komen, terwijl er iemand in de zijkamer is, om denzelven de deur te openen en den weg te wijzen. Doch uw buitenopgang is afgebroken, en uw gewone bediende afwezig. Er komt echter iemand, en deze verlangt bij u te zijn; hij meldt zich bij uwe dienstmaagd aan. ‘Heb de goedheid,’ zegt zij, ‘om door het huis naar boven te gaan; zoo zult gij ook mijne Jufvrouw kunnen spreken.’ Behoef ik u deze gelijkenis op te helderen? Oog en oor zijn onze gewone bedienden; zij brengen door hunne zenuwen de berigten tot het gewaarwordingswerktuig. Doch in den magnetischen slaap zijn die bedienden afwezig, en de trap tot den opgang der ziele is als afgebroken, enz. Uilkens, Merkwaardige Natuurverschijnselen, bl. 35.

(*) Uitgesproken in de Maatschappij Felix Meritis, den 5den Februarij 1817.

(*) Deze laatste kwam mij als de zonderlingste voor, weshalve ik oordeelde dezelve als eene proef te moeten bijbrengen. Naar mijne vertaling luidt zij aldus:

‘Ziet, Vrienden! tot vier soorten van standen kan men alle geslachten der aarde bepalen. Zij zijn deze: de eerste, welke een gering begin had, zich vervolgens verhief en uitbreidde, tot dat hij eene aanzienlijke hoogte bereikte; de tweede, welke eenen grooten oorsprong had, en denzelven bewaarde en in zijn eerste aanzijn nog bewaart en onderhoudt; de derde, welke wel een groot begin had, maar hetzelve verminderde en vernietigde, tot dat het op een niets uitliep, even als de Egyptische naalden, welker punt, in vergelijking met derzelver voetstuk en benedenomvang, niets is; en eindelijk de vierde stand, welke de talrijkste is; deze heeft een slecht begin, een nietsbeduidend midden, en een nameloos einde: hiertoe behoort de stand van het gemeene volk. Van de eerste soort, welke een gering begin had, en zich tot grootheid verhief, hebben wij een voorbeeld in het huis der ottomanen, hetwelk van eenen nederigen en geringen herder tot die hoogte opklom, waarop wij hetzelve thans zien. Van de tweede soort, welke eenen grooten oorsprong had, en denzelven zouder vermeerdering bewaarde, dienen alle die erfelijke Vorsten tot voorbeeld, welke, zonder vermeerdering of vermindering, zich altijd binnen de grenzen hunner staten staande houden. Van hen, die groot begonnen en op een punt eindigden, zijn duizend voorbeelden; want alle de pharao's, ptolemërs en cesars, en de geheele drom van Medische, Assyrische, Perzische, Grieksche en Barbaarsche Vorsten en Heeren, zoo wel zijzelven als diegenen, waarvan zij afstamden, hebben met een punt of een niets geeindigd; daar het niet mogelijk is, van alle die geslachten thans eenen afstammeling te vinden, of, zoo men hem vindt, dan is het in eenen nederigen en lagen staat. Van den gemeenen volksstand weet ik niets anders te zeggen, dan dat
hij alleen aanwezig is, om het getal der levenden te vermeerderen, zonder andere opmerking of lof te verdienen. Uit al dit gezegde, mijne Vrienden! wenschte ik u te zien opmaken, dat de verwarring der standen groot is; en dat zij alleen als groot en voortreffelijk verschijnen, die door moed, rijkdom en milddadigheid uitblinken. Ik zeg moed, rijkdom en milddadigheid te zamen; want de grooten, die ondeugend zijn, zijn slechts groote deugnieten, en een rijke, die niet milddadig is, is een gierige bedelaar, omdat het rijk zijn den bezitter niet gelukkig maakt, maar het gebruik, en niet het gebruiken zoo als hij wil, maar het weten wél te gebruiken. Voor den armen Ridder is geen andere weg geopend, om te toonen, dat hij Ridder is, dan die der dapperheid, wanneer hij daarbij minzaam, welopgevoed, vriendelijk, beleefd en dienstvaardig is, niet trots, vermetel of bedillend, maar vooral mededeelzaam; want met twee penningen, welke hij met een, vrolijk hart den armen geeft, is hij milddadiger dan diegene, welke onder klokkengeluid zijne overvloedige aalmoezen uitdeelt; en niemand, die hem met deze deugden versierd ziet, hoewel hij hem niet kent, zal nalaten te besluiten, dat hij van eenen goeden stand afkomstig zij. - Twee wegen zijn er, waarop de menschen tot eer en rijkdom kunnen geraken; de eene is die der letteren, de andere die der wapenen. Ik ben meer tot de wapenen dan tot de letteren genegen, want ik werd onder de Planeet mars geboren, zoo dat ik dezen weg wel bewandelen moet; en ik zal hem ook bewandelen, ten spijt van de geheele wereld; en gij zoudt u te vergeefs vermoeijen, zoo gij mij wildet overhalen, om niet te willen, wat de Hemel wil, het geluk beraamt, de rede eischt, en vooral mijn wil begeert. Want, hoewel ik de ontelbare wederwaardigheden ken, welke aan het dolend ridderschap verknocht zijn, ik ken ook de onuitsprekelijke voordeelen, welke men daardoor verkrijgt; ik weet, dat het pad der deugd naauw, en de weg der ondeugd breed en
ruim is; ik weet ook, dat derzelver uiteinden verschillend zijn, want dat der ondeugd is de dood, en dat der deugd het leven en de onsterfelijkheid; ik weet, wat onze dichter zegt:

Slechts langs het moeilijk pad van 's levens wildernissen 
Vindt men den waren weg, die ter volmaking leidt. 
Hij toch, die de ondeugd volgt, zal 't eeuwig leven missen; 
De ware deugd alleen voert ter onsterflijkheid.’ 
 Welk een zonderling mengsel van dwaasheid en gezond verstand bevat deze uitboezeming!

(*) Ziet hier dezelve. (Sancho, onder eenen boom gezeten, spreekt aldus tot zich zelven:)

‘Mogen wij nu wel weten, broeder sancho! wat UEd. gaat beginnen? Gaat gij misschien een' jongen ezel opzoeken, die verdwaald is? Voorzeker neen! Wat gaat gij dan zoeken? Ik zoek, alsof dit maar zoo niets ware, eene Prinses, en in haar eene zon van schoonheid. En waar denkt gij haar te vinden? Waar? In de groote stad Toboso. En van wege wien gaat gij haar opzoeken? Van wege den beroemden Ridder, don quixote van La Mancha, die het onregt wreekt, die te eten geeft aan diegenen, welke dorst hebben, en te drinken aan hen, die honger hebben. Dit alles is wel; maar weet gij hare woning, sancho? Mijn heer zegt, het moet een koninklijk paleis, of eene prachtige burgt zijn. - En hebt gij haar misschien ooit gezien? - Noch ik, noch mijn heer zagen haar ooit. - Wat dunkt u, zoudt gij voorzigtig en wél handelen? Wanneer die van Toboso wisten, dat gij daar kwaamt, om hunne Prinsessen te ronselen, om hunne jonkvrouwen het hoofd op hol te brengen, zouden zij dan niet met stokken komen, en uwe ribbetjes zoodanig streelen, dat er geen been gezond bleef? En waarlijk, zij zouden gelijk hebben, wanneer zij niet begrepen, dat ik gezonden ben, en, zoo als mijn heer zegt: gij zijt een afgezant, mijn vriend! en draagt geene schuld. Vertrouw daarop niet, sancho! want het volkje van La Mancha is zoo gevoelig en driftig, dat het van niemand wil gekitteld zijn. O je! daar zal het slagen regenen; en zoo ook al niet, dan zoek ik toch maar den aal bij den staart te grijpen, tot vermaak van een' ander; want het zal even gemakkelijk zijn, dulcinea in Toboso te vinden, als met de handen aan den hemel te reiken. De drommel heeft mij in deze verknijping gebragt! - Maar, voor alles is raad, slechts niet voor den dood, onder wiens juk wij allen, op het einde van dit
leven, moeten bukken, hoe ongaarne wij zulks ook doen. Mijn heer, na alles, wat ik van hem gezien heb, is niet wijs; en ook ik geef hem niets toe, en ben nog zotter dan hij, daar ik hem volg en dien, zoo het spreekwoord waar zij: daar men meê verkeert, daar wordt men meê geëerd. Hij nu niet wijs zijnde, zoo als hij is, en wel van die onwijzen, die meestal het eene voor het andere aanzien, die het witte voor zwart, en het zwarte voor wit houden, zoo als bleek, toen hij de windmolens voor reuzen, de muilezels voor drommedarissen, en eene kudde schapen voor een leger van vijanden aanzag, zal het niet moeijelijk zijn hem te doen gelooven, dat de eerste de beste boerin, welke herwaarts komt, dulcinea is. Wanneer hij zulks niet gelooft, zal ik het bevestigen; wanneer hij wil twisten, zal ik daartegen aan twisten, en zoodanig, dat ik altijd het laatste woord behoude. Laat daarvan komen, wat wil. Misschien verkrijg ik daardoor, dat hij mij nooit weêr met zulke bezendingen belast, ziende welke slechte boodschap ik hem terugbreng; of hij zal gelooven, verbeeld ik mij, dat een van die booze toovenaars, die, zoo als hij zegt, hem vijandig zijn, hare gedaante verwisseld hebbe, om hem kwaad en leed te doen.’

(*) Reeds in den jare 1815, deelden wij, in ons Mengelwerk, bl. 520, een stukje mede, over hetzelfde belangrijke onderwerp. Ter liefde der lijdende menschheid, hebben wij gemeend, ook aan deze Bedenkingen geene plaats te mogen weigeren; terwijl wij intusschen, omtrent deze en gene bijzonderheid, tot nadere bevestiging, ons oordeel opschorten.

(*) Bij gelegenheid, dat de Heer evers eenige voorlezingen deed over het Fabrijkwezen in Engeland, heeft hij ons voorheen zoodanig een' wind-koornmolen, door hem in 1787 te Margate gezien, uitvoerig beschreven. De kracht van deszelfs werking is sterker, dan die van eenen molen met wieken.

(*) Zie het Mengelwerk van No. V dezes jaars.

(a) Anonymus verwart non met anti (αντι), en zoo ook non-conductors met anti-conductors; het eerste is het enkel negative van geleiden, en dit is nog niet juist, maar is een woord, dat men gezigt om het minder-geleidend vermogen van sommige ligchamen ten aanzien der electrieke stof uit te drukken; het laatste is het volstrekt opposite, en wordt ook zoo door A. aangenomen, in de beteekenis van terugstooting en afkeer hebbend. Bijna vijfentwintig jaren heb ik de electriciteitkunde beoefend, en met allerlei electrische werktuigen omgegaan, maar nog nooit zijn mij zulke anti-conductors voorgekomen.

(b) Men noemt dit
evenwigt-herstelling.

(c) Ieder electriciteitkundige weet, dat de in eene Leydsche flesch verzamelde electrische stof zich niet vestigt en (als 't ware) verborgen houdt in het bekleedsel; men kent toch de proef met eene flesch met losse bekleedsels, welke, geladen zijnde, de electriciteit behoudt, schoon de bekleedsels worden weggenomen; hetwelk niet mogelijk zoude zijn, als de electrische stof zoo eenen afkeer van het glas had, als Anonymus het l.c. voorstelt. Intusschen heb ik eenige, zoo ik meen, nieuwe opmerkingen over het laden der Leydsche flesch, die ik, bij gelegenheid, wel in dit geacht tijdschrift wil mededeelen.

(d) Te vinden in onderscheidene werken, die over de electriciteit en de luchtverhevelingen handelen, als nollet, priestley, cavallo, toaldo, franklin, jallabert, jacquet, van marum, cuthbertson, uilkens, barneveld en anderen. Tot een nog versch staaltje moge dienen de beschrijving van de rigting eens bliksemstraals, die bij het onweêr van den 22 Mei l.l. het huis van den Hovenier van bentem, in Abstede, even buiten Utrecht, getroffen heeft, en ons in onderscheidene conranten (24 tot 28 Mei l.l.) medegedeeld is. Onder eenige treffende uitwerkselen van den bliksem, die ik in mijn' leestijd gezien heb, kan ik de volgende, als hier bijzonder ten doel komende, niet wel met stilzwijgen voorbijgaan. Eenige jaren geleden mij te Varseveld (een dorp in het Graasschap Zutphen) bevindende, zag ik met eenige andere lieden, op een' avond, bij gelegenheid van een zwaar onweêr, twee bliksemstralen te gelijk - zoo wij meenden - op de kerk vallen, de eene namelijk in den toren inslaande (en daar brand stichtende) en de ander aan het tegenover uiteinde van de kerk een daar ter plaatse op het dak staand torentje of siguur treffende. Den volgenden dag ging ik met anderen deszelfs rigting nasporen; toen bleek ons ten duidelijkste, dat het maar één bliksemstraal geweest was, die in den grooten toren ingeslagen en uit het kleine torentje weer zijn' uitgang naar de wolken genomen had, hebbende ten naastenbij - gelijk ik mij nog herinner - eene rigting genomen, zoo als ik nu ga beschrijven. - De gemelde bliksemstraal was dan (zoo als men gezien had) ingeslagen in het bovengedeelte van den toren, echter niet op den windwijzer. (Al ware deze dus van glas of pek geweest, zou zulks niets gebaat hebben.) Daar boven in den toren had hij het houtwerk
aangestoken en dus brand gesticht, en was vervolgens nederwaarts langs eene ijzeren staaf voortgesneld. Deze aan haar einde hebbende verlaten, had hij zich eenen weg gebaand door den muur, die tusschen den toren en de kerk is. Aldus in de laatste uitgekomen, was de gemelde straal op het orgel (dat zich aan die zijde der kerk bevindt) geslagen, had in hetzelve ééne pijp gesmolten, en ééne der houten kolommen, op welken dit orgel rust, verbrijzeld, zonder in hetzelve echter brand te stichten. Aldus gekomen aan den vloer der kerk, had - volgens een vrij algemeen aangenomen stelsel bij electriciteitkundigen - deze bliksemstraal zijne electrische stof aan de aarde moeten overgeven, en deze zou in het aardrijk zich dan hebben moeten verspreiden, ten gevolge waarvan men voor zijne verdere werking geene zorge meer behoefde te hebben. Doch niets van dat alles, hetgeen wij Philozofen dikwijls ons vermeten de verhevelingen (weêr, wind, donder en bliksem) als wetten onzer waanwijsheid voor te schrijven - niets van dat alles, zeg ik, had bij dezen tegenstrevenden bliksemstraal plaats. Na de bovengemelde houten kolom verbroken te hebben, had hij eene schuinsche rigting genomen naar den eenen zijmuur der kerk (zeker wel 20 à 30 voet afstands van de vaneengespletene houten kolom) over de zerken en groote blaauwe steenen (waarom voor die steenen - steen is toch ook een niet-geleider, ten minste een slechte geleider der electrieke stof - ook niet verschrikt, teruggedeinsd en de lucht ingevlogen?) eene breede streep - ten bewijze dat dit zijne rigting geweest was - nalatende. Toen tot den gemelden zijmuur gekomen, had hij denzelven tot aan het achtereinde der kerk (die nog al vrij lang is) in eenen ziegezagenden loop gehouden; zijnde zijn spoor langs geheel dien muur door zoo eene geslingerde streep van eene blaauwe kleur geteekend. Aan den achtermuur van de kerk gekomen, had hij zijne
rigting regtstandig naar boven genomen, in zijne vaart een kerkglas passerende, (zonder voor dit glas te verschrikken) daarvan een gedeelte verbrijzeld en een ander gedeelte op het kerkhof geworpen. Eindelijk, tegen dien achtermuur der kerk opwaarts gaande, en ook aan dezen een gekleurd teeken nalatende, had de meergemelde straal zijnen uitweg weer naar de wolken genomen (zoo als ik reeds gemeld heb) langs of door het kleine torentje, daar achter op de kerk geplaatst, zonder verder nadeel toe te brengen. Dit alles was het werk van één oogenblik, zoo dat wij - die het van buiten zagen - meenden, dat er twee bliksemstralen op de kerk gevallen waren, hoewel bij onderzoek overtuigend bleek - zoo als ik nu beschreven heb - dat het er maar één geweest was. - Dit voorval leert ons, naar mijn inzien, het welgegronde van hen, die aanprijzen om meer dan één' afleider op de gebouwen op te rigten. In een werkje, te s' Gravenhage reeds in 1779 uitgekomen, den titel voerende van Onderrigtingen omtrent de wijze, op welke men zich te gedragen heeft bij het opkomen van onweder, benevens de middelen om zich voor de nadeelige uitwerkselen van den bliksem te beveiligen, vindt men hieromtrent vrij goede opmerkingen. En of uit dit terugkeeren van den bliksem weer naar de wolken niet een vrij gunstig besluit voor de, door den Heer h. lugt, voorgestelde theorie der electriciteit (vervat in zijne korte Beschrijving eener Electriseermachine met geïsoleerde wrijvers, enz. Rotterdam, II Deeltjes) getrokken kan worden, moet ik hier deskundigen in overweging geven.

(e) Het gebeurde te Varseveld, in de vorige noot gemeld, diene hier tot bewijs. Onderscheidene malen is dit het geval geweest aan den toren en kerk te Doesburg aan den IJssel; ook vóór eenige jaren aan den toren in Gouda en elders. - Het kan ook plaats hebben, dat de ijzeren staaf, die uit het houtwerk in den top van sommige torens is opgerigt, tot het dragen van het kruis en den windwijzer, door de electrische atmospheer van eene donderwolk omgeven wordende, in zoo verre - als namelijk in hout (eene minder geleidende zelfstandigheid) staande - als een eenigzins geïsoleerde conductor dient, van welken, wanneer de electrieke stof eenen genoegzamen aandrang op denzelven verkregen heeft, zij, onder de gedaante van een' bliksemstraal, op den appel of eenig ander gedeelte van den toren afschiet. Vanhier de noodzakelijkheid, om de afleiders te verbinden met strooken van eenig metaal, tot aan den grond van het gebouw, op hetwelk zij staan.

(f) Om hiertegen te zeggen: ja maar, de donderwolken zullen voor die bepekte windwijzers de vlugt nemen, zou de belagchelijkheid zelve zijn.

(g) Ik vooronderstel hierbij, dat waarlijk, volgens het denkbeeld dat A. schijnt te hebben, door bepekte windwijzers en molenroeden, torens en molens voor den bliksem beveiligd konden worden.

(h) Ik herinner mij een medegedeeld voorbeeld hiervan, namelijk dat te Rossum, vóór een twintig jaren, de bliksem sloeg in een' appel- of perenboom, zijnde een hoogstam, in den tuin der pastorij van den Predikant, welke boom geen 30 schreden van den toren der kerk afstond, zonder in het allerminste den toren getroffen te hebben.

(i) Te dezen aanzien dient eene vraag, door het Zeeuwsch Genootschap der Wetenschappen ter beantwoording opgegeven.

(k) A. wil de donderwolken naar het boerenland zenden, en dát dus aan de gevaarlijke uitwerksels er van wagen; maar brengen zij dan ook geen nut en voordeel aan? en, door ze zoo maar van onze steden te verdrijven en weg te doen vlugten, zouden deze dan niet van derźelver goede diensten verstoken worden?

(l) Wie voorts over het onweêr, en beveilingswijze daarbij, als ook over de afleiders en derzelver inrigting, iets belangrijks lezen wil, die kan zich voldoen in werken van den Heer m. van marum, (in een antwoord op eene prijsvraag van het Bataafsch Genootschap der proefondervindelijke Wijsbegeerte te Rotterdam, in het 6de Deel van derzelver Verhandelingen;) van den Abt jacquet, Proef eener electrische Natuurkunde, uit het Fransch vertaald door den Heer c.r.t. kraijenhoff; als ook in de boven aangehaalde Onderrigtingen; waarbij ik nog voegen moet - behalve de werken van cavallo en andere Schrijvers - eene Briefwisseling tusschen den Ridder michaëlis en Professor lichtenberg, over het oogmerk of uitwerksel van de spitsen op Salomo's Tempel, te vinden in het Algemeen Magazijn van Wetenschap, Konst en Smaak, Iste Deel, 1ste Stuk, bl. 57 en verv. Amst. 1785.

(1) Vincent bellov. Specul. Hist. 1. XXX, c. 5. - albert. stad. Chron. fol. 202, ex ed. rein. - godefr. monach. Annal. ap. freh. Collect. - alberici Chron. p. 459. - sicard. Chron. ap. murat. t. VII, p. 623.

(2) Thom. de cantipr. De Apibus.

(3) Chron. Argent. ap. urtii Collect. t. I, p. 11.

(4) Jacob. de vorrag. Chron. Januense, ap. murat. t. IX, p. 46. Hetgeen den misslag in de dagteekening bewijst, is, dat bizarre (Hist. Genuens.), die deze kronijk uitgeschreven heeft, de gebeurtenis plaatst omtrent het jaar 1212. Ik weet niet, volgens welke kronijk jean massé dezelve in zijne kronijk plaatst in 1210.

(5) Chron. Anon. de Strasbourg. Godefroi le Moine, jacques de vorragine, en den Bisschop sicard.

(6) Alberik treedt in vrij vele bijzonderheden; en, schoon deze geschiedschrijver doorgaans vervalt in eene te groote bijgeloovigheid, zijn getuigenis behoort hier niet in twijfel getrokken te worden.

(7) Jac de vorrag.

(8) Albert de stadt.

(9) Chronique Anonyme de Strasbourg.

(10) Dit verhaal wordt ons geleverd door al berik; men zal het bevestigd vinden door thomas de champré en roger bacon.

(11) Chron. Augus. - Chron. Argent.

(12) Godefr. mon.

(13) Opus Majus, p. 254, ed. in fol.

(14) Zie marin, Storia civile et politica del commercio de Veneziani, tom. I, pag. 206; de guignes, Memoire sur le commerce des Francs dans le Levant etc. tom. XXXVII des Mém. de l' Acad. des Inser.

(15) Vidimus anno ab incarnat. Di. 1213 infinitam puersrum multitudinem spiritu deceptionis arreptes, cum signacule crucis iter Hierosolymitanum aggressos fuisse, periisseque diversis in locis; et maximam ex iis multitudinem per malesicos quosdam Sarracenis in mari venditos extitisse. Lib. De Apibus.

(16) Forsan vidistis aut audivistis pro certo, quod pueri de regno Franciae semel occurrebant in infinita multitudine post quemdam malignum hominem,
ita qued nec a patribus, nec a matribus, nec ab amicis poterant detineri, et positi sunt in navibus et Sarracenis venditi, et non sunt adhuc LXIV annis. Opus Majus, pag. 254.

(*) Naar het Latijn: Isaacus neutonus, immortalem testantur Tempus, Natura, Caelum, mortalem hoe marmor fatetur.

(*) Vaderl. Letteroeff. voor 1817. Meng. No. X.

(*) In Duitschland worden op den avond vóór het Kersfeest aan de kinderen geschenken gegeven, gelijk bij ons op St. Nikolaas.

(1) Acta dier Synode, art. 48-50. Zij zijn, onder andere, te vinden in het Kerkelijk Handboekje, en in meyner's Oostvr. Kerkel. Gesch. I. 427 env.

(2) In 1578, 1586 en 1589. Volgens het repertorium synodale zuidhollandiae (mss.) op het woord Historie.

(3) Berigt in dat Tijd-Thresoor, bl. 789. env. Meurs. Ath. Bat. p. 159.

(4) Acta der Synode van 1623. art. 11. (mss.)

(5) Acta dier Synode, art. 83. (mss.)

(6) Ook dit is getrokken uit de geschrevene acta der Synoden van 1620-1630.

(7) Volgens het repertorium, als boven.

(8) Zie dit vermoeden bevestigd door den Brief der Staten van Holland aan g. brandt, te vinden in het Leven des laatstgemelden, beschreven door j. de haes, bl. 40 env.

(9) Volgens eenen oorspronkelijken en tot hiertoe bewaarden brief van petrus cupus aan hem, van 15 Nov. 1627.

(10) Getrokken uit de handelingen der Remonstrantsche Societeit. (mss.)

(11) Volgens den titel en het repertorium, als boven.

(12) Uit de handelingen, als boven.

(*) ‘Het Dierlijk Magnetismus is eene natuurkracht, - eene natuurwerking,’ enz. Uilkens, Brieven aan eene Vriendin, bl. 49.

(*) ‘Er kunnen indrukken ontvangen worden, er kan verband met de voorwerpen buiten ons plaats hebben, door midde van dezen gevoeligen zenuwdampkring, waarbij de gewone zintuigen niet worden aangedaan, maar die het zenuwstelsel, en bijzonder de zonnevlecht, ontvangt en tot de ziel overbrengt.’ Uilkens, 7de brief aan eene vriendin, bl. 26.

(*) Zie het Mengelwerk van No. I dezes jaars.

(*) Hoewel vele bijzonderheden van dit allertreffendst Verhaal in der tijd reeds door de Dagbladen ter kennisse van het Publiek gebragt zijn, zoo scheen ons hetzelve, in verband met de groote Gebeurtenis, welke het lot van ons Vaderland, ja welligt van Europa, zoo gelukkig heeft beslist, al te merkwaardig, om het niet, op eene daartoe meer geschikte wijze dan een vlugtig Dagblad, der vergetelheid te onttrekken.

