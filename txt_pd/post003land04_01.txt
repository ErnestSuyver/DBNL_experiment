 
   
	  
		  Het land, in brieven 
		  Elisabeth Maria Post 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1184 F 16 
		    
		  ALGEMENE OPMERKINGEN 
		  Dit bestand is, behoudens een aantal hierna te noemen ingrepen, een diplomatische weergave van de vierde druk van Het land, in brieven door Elisabeth Maria Post uit 1792. Het origineel dateert uit 1788. 
		    
		  REDACTIONELE INGREPEN 
		  De titels boven de brieven, dat wil zeggen het Romeinse cijfer en de briefaanduiding, staan oorspronkelijk onder elkaar. Hier zijn ze achter elkaar gezet.
p. 32: Brief VI is niet ondertekend. Aangezien alle andere dit wel zijn, hebben wij de naam ‘Emilia’ hier toegevoegd.
p. 49: gegroerd → geroerd; ‘zij was, niet minder dan ik, daar door geroerd’.
p. 66: rupsjeszogt → rupsjes zogt; ‘[...] en de vliegjes en rupsjes zogt, die, agter het zelve verborgen [...]’.
p. 76: god → goed; ‘o hoe goed is God over mij!’
p. 155: woont, → woont.; ‘[...] dat het geluk in dit boschje woont. Genoeglijk denkbeeld, zeide ik [...]’.
p. 198: ewaarwording → gewaarwording; ‘[...] iets dat mijnen geest meestijds noch eene aangenamer gewaarwording verwekt.’
p. 287: wieden → weiden; ‘terwijl aan de andere zijde, vette weiden, vol kudden, verstrooide bomen [...]’.
p. 326: zelfsveroordeelieg → zelfsveroordeeling; ‘Met hoe veel zelfsveroordeeling zie ik op mijn afgelopen leven te rug?’
 
De illustraties staan in het boek op ingeschoten bladen zonder paginanummers. De eerste is geplaatst na p. 27, de tweede na p. 71, de derde na p. 172 en de vierde na p. 290. We hebben ze in deze digitale versie daar geplaatst waar ze volgens het citaat onder de illustratie bij horen, dat wil zeggen op resp. p. 8, p. 72, p. 172 en p. 290.
 
		  Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (π2) is niet overgenomen in de lopende tekst. 
		   
[pagina ongenummerd (pπ1r)]
Het land, in brieven.
 
Met plaaten.
 
Vierde druk.

{== afbeelding 	
==} {>>afbeelding<<}
    

 
te Amsterdam, bij Johannes Allart MDCCLXXXXII.
 
	 
		 
		   
			 2002 dbnl 
			   
		   
		  post003land04_01 
		ebook 
		  Elisabeth Maria Post, Het land, in brieven. Johannes Allart, Amsterdam 1792 (vierde druk). 
		    
		 
	  
		DBNL-TEI 1 
	  
	        
           
               Het land, in brieven
               Elisabeth Maria Post
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het land, in brieven
               Elisabeth Maria Post
               
               
               
                   
                   
                   
               
           
           
           
           
               
           
           
               
               
           
           
           
           
       

 
		 
		  2002-08-22 
		   
			 LvtL 
		   
		  colofon toegevoegd 
		 
	    
	     2010-02-02 
	      
	       JS 
	      
	     conversie van het bestand naar teixlite 
	    
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Elisabeth Maria Post, Het land, in brieven. Johannes Allart, Amsterdam 1792 (vierde druk).
 
Zie: https://www.dbnl.org/tekst/post003land04_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
	 
     
{==I==} {>>pagina-aanduiding<<}

Brief aan Margriet, Baronesse van Essen, geborene Baronesse van Haeften.


Gij vraagt mij, Mevrouw, naar het werkje, waarvan onze vriend S.... onlangs eenige bladen aan mijn
huis had zien liggen, en van welk ik hem gezeid hadde, dat het door een jonge vrouwlijke hand ware
opgesteld, en in korten tijd stond uit te komen.

 

Zie hier wat ik U zeer gaarn op deze vrage antwoorde. - Het boekje is geschreven door eene jonge,
onder de schrijvers noch geheel onbekende, Juffer, van welke ik vaststel, dat zij zich wel haast met
  grooten lof, in ons Vaderland zal be-
{==II==} {>>pagina-aanduiding<<}
kend maken. Zij bezit een zeer sterk geheugen, een zeer
vlug verstand, een zeer levendig vernuft, en een zeer fijnen, zuiveren smaak. Zij heeft het grootste
gedeelte van haar leven op het land doorgebragt, en de stilte die zij daar geniet, mer zeer veel ijver
besteed, in het beschaven van haren geest, en in het verzamelen van noodzakelijke, nuttige en
aangename kundigheden: en dat zij in deze onderneming zeer gelukkig geslaagd is, zal aan het kundig
publijk eerlang uit dit haar opstel overbodig blijken. -

 

‘Maar wie is zij dan toch, aangaande welke gij mij met zoo groot eene nieuwsgierigheid
vervult?’

 

Het staat mij niet vrij, Mevrouw, U haren naam te melden, zij wil voor als noch onbekend blijven, en
afwachten, of onze landgenoten in de vruchten van haren geest eenig genoegen vinden. Zoo zij dat
geluk niet heeft, dan legt zij de pen neder, en Gij zult mogelijk nooit weer van haar hooren.
{==III==} {>>pagina-aanduiding<<}


Zoo veel van haar persoon. - Wat nu haar opstel betreffe: het bestaat in eene reeks van
brieven, tusschen verdichte personen gewisseld. Zij beschrijft in dezelve de schoonheden der natuur,
in alle de jaarsaizoenen, op het Land, en zulke andere voorwerpen, als zij best, uit hoofde van haar
Landverblijf, of hare andere persoonlijke omstandigheden, heeft kunnen waarnemen. Dit doet zij
overeenkomstig met haar natuurlijk karakter: vrolijk en bevallig, maar teffens op eene wijze, die
haren eerbied voor den oneindigen Schepper en Bestierder der wereld, en voor het Euangelij van
den Heere Jezus Christus ongekunsteld aanwijst: zoo dat men deze brieven, zoo wel tot
Godsdienstige stichting, als tot eene aangename uitspanning lezen kan.

 

Laat mij U noch eene en andere fraie bijzonderheid van deze brieven mededeelen. - Over het
Landleven en de schoonheden der natuur is veel geschreven. Hoe velen van onze dichters hebben
  daarvan het een of het ander gezon-
{==IV==} {>>pagina-aanduiding<<}
gen! Hoe vele buiten- en inlanders hebben ons
Poëtischproze opstellen daarvan gegeven. Ik wil den welverdienden lof van sommigen van deze
schrijvers geensins verkleinen, om dien van mijne jonge vriendin destebeter te kunnen uitmeten.
Maar dat kan men, zonder onrechtvaardig te wezen, van velen hunner zeggen, dat zij de
schoonheden, die zij uitbeelden, vinden - niet in de natuur, maar - in de schriften van anderen, die zij
voor zich hebben: deze zijn de bronnen waaruit zij scheppen, en van daar komt het, dat men bij zoo
velen hunner het zelfde vindt, alleen met eenige verandering van orde, of met bijvoeging van de eene
of andere kleinigheid, die eenigzins nieuw is. Zij doen gelijk jonge schilders, die de beelden van hun
tafereel uit verscheiden andere schilderstukken, namaken, en uit dezelve een nieuw geheel vormen.
Hier van is het, dat men bij hen alleen leest, wat men alreeds bij anderen gelezen had. Onder dat
soort van schrijvers behoort mijne vriendin niet. Zij bezit die koenheid
{==V==} {>>pagina-aanduiding<<}
 van geest, die, boven
slaafsche navolging verheven, zelf opmerkt en uitvindt. Haar naauwkeurig waarnemend oog zwerft
alomme in het ronde, en overal vindt zij onuitputlijke rijkdommen van schoonheden, waar honderd
anderen niets vinden. Zij houdt onze opmerking stil, bij voorwerpen, die ons naauwlijks
noemenswaardig schenen, en ze worden, onder hare handen, verbazende kunststukken van de wijze
en magtige hand, die alles voordbrengt, en in wezen houdt. Ik weet, Mevrouw, dat dit juist in uwen
smaak is, en daarom ben ik zeer verzekerd, dat dit Werkje zich zeer spoedig van uwe
toegenegenheid zal meester maken.

 

Noch eene andere bijzonderheid heb ik in deze brieven opgemerkt, die ik meen dat dezelve in uw
oog, en in het oog, van alle ware kunstrechters lof zal verwerven. - Zij behoren eigentlijk onder dat
soort van schriften, dat men sentimenteel noemt. Doch het aandoenlijke, het gevoelige van dezelve
is, niet in -
{==VI==} {>>pagina-aanduiding<<}
 uitroeptekens, - gedachtenstrepen - tedere, helderklinkende woorden gelegen.
Toen de Heer Van Schaffelaar mij laatst de eer aandeed, van mij eenige dagen bij zich te
huizen, weet ik, dat Gij mij het laffe en belachlijke van zulken schrijftrant, in voorbeelden uit een
onzer sentimentele schrijvers, die toen voorhanden was, aanweest. - Mijne Vriendin spreekt in de
gewoone beschaafde taal van het gemeene leven. Ik heb woorden in haar handschrift doorgestreken
gevonden, die haar maar een klein weinig ongewoon en gezogt schenen. Zij behaagt en roert, niet
door ijdele klanken, maar door natuurlijke en eenvoudige beschrijvingen van treffende zaken en
waarheden.

 

Zie daar, Mevrouw! mijn antwoord op uwe vraag. - Zoo mijne jonge Vriendin de schoonheden der
natuur, op uw bekoorlijk Schaffelaar gekend hadde, dan zouden hare brieven met
verscheiden fraaie tafrelen pronken, die zij nu missen: doch ik hope, dat wij die noch eens, door uwe
  natuurlijke en meesterlijke pen, zul-
{==VII==} {>>pagina-aanduiding<<}
len getekend zien. en ik bidde u, dat gij deze mijne hope
niet beschaamt.

 

Noch moet ik u melden, dat deze brieven, onder mijne handen, geene verbeteringen of
veranderingen van eenig belang ondergaan hebben. Zij hadden dat waarlijk niet van nooden.
Alleenlijk heb ik mij met het nazien van de drukproeven belast; eene zaak die voor mijne Vriendin
noch geheel en al ongewoon was. De omgang, dien zij voor en na met mij houdt, heeft haar met
mijne gedrukte en ongedrukte Oden en Liederen gemeenzaam gemaakt, en dit is mogelijk de eenige
reden, dat men hier en daar een stuk of brok uit dezelve in deze brieven zal aantreffen.

 

Noch een verzoek, Mevrouw! - Allart zag gaarn, dat ik eene kleine aanprijzing voor deze
brieven plaatste, om dat de hand, van welke dezelve komen, zoo geheel onbekend is. Ik wil hem dat
verzoek niet weigeren. Maar zoudt gij mij wel willen veroorloven, dat ik dezen zelfden brief daar toe
gebruike? Hij zou
{==VIII==} {>>pagina-aanduiding<<}
 dan teffens tot een openbaar bewijs kunnen strekken, van de ware
hoogachting, die ik U toedrage, en van mijn dankbaar aandenken, aan de menigvuldige groote
weldaden, die ik aan de brave bewoneren van Schaffelaar verschuldigd ben.

 

Vaarwel, Mevrouw, leef, met uwen waarden Egtgenoot, in gezegenden welstand. God beware U,
en uwe bezittingen, in de drukkende ongelegenheden van den tegenwoordigen jammervollen tijd, en
geve dat dezelve spoedig en gelukkig mogen eindigen. Dan kom ik zoo de Heere wil, ook haast
eens weder uwe gunstbewijzen genieten, en U bij monde betuigen, 't gene ik thans door mijne pen
doe, dat ik altijd ben en onveranderlijk blijve

 

Uw ootm. en zeer verpl. dienr.
 
A. van den Berg.
 
Arnhem
den 14 van Herfstm. 1787.

{==1==} {>>pagina-aanduiding<<}

Het land.

I. Eufrozyne aan Emilia.

Den 3 Decemb.
17-

 

Nog zegen ik, lieve Emilia! het gelukkig oogenblik dat ik mij zoo toevallig bij u bragt - en mij teffens
het gevoeligst hart deed kennen. Uwe aangeboden vriendschap is mij een onwaardeerbaare schat. -
Telkens voel ik, met een stille vreugde, mijn geluk. - Uw beeld is mij steeds voor oogen. Als ik 's
morgens ontwaak, is mijn eerste gedagte: Emilia! En dan dank ik de Voorzienigheid, die mij een
lieve gezellin, op het pad des levens, in u deed vinden. Uw edel karakter ontvonkt mijne liefde tot de
deugd. Uw
{==2==} {>>pagina-aanduiding<<}
 voorbeeld bestierd mijne daden. De neiging tot vriendschap ontwikkelde zig, met
mijne zielvermogens; zij groeide aan, met het toeneemen van mijne levensjaren: en tegenwoordig, is
eene vriendin eene onontbeerbare behoefte voor mijn geluk. - De naam van vriendschap alleen heeft
een aangename welluidendheid in mijne ooren, en hare beoefening is de adem van mijn leven
geworden. Zij geeft het ware zoet aan allen aardschen wellust. Zij bereidt den zagtsten troost, in alle
rampen van dit leven. - Een traan, dien de vriendschap over ons lot weent, is balzem in de wonden
des harten. Een boezem open te vinden, waarin de volle ziel zig uitstort, geeft de aangenaamste
verruiming.


Wees zonder vriend, hoeveel verliest uw leven! 

Wie zal uw troost en moed in rampen geeven? 

Verblijd zijn als uw heilzon straalt? 

Wie deelen in uw voor en tegenspoeden; 

U in den nood, door trouwen raad, behoeden? 

U wederhouden als gij dwaalt? 



Zingt onze waarde Gellert. Aan de hand der vriendschap valt het ligter, de doornige paden
des levens te doorwandelen: en daar ze voordspruit uit overeenstemming van zielen; daar ze door
  deugd en godsdienst gevoed word, - daar zegenpralen hare ge-
{==3==} {>>pagina-aanduiding<<}
noegens over alle de
wisselbaare goederen der wereld. - Eer en schatten kunnen ons door kleine toevalligheden ontroofd
worden: maar de ware vriendschap groeit in den nood. - De dood kan vrienden scheiden; maar de
vriendschap zelf duurt tot in het ander leven. De weenende afscheidsgroet bij de veege sponde, is
slegts voor weinige oogenblikken - en zal door eeuwen van zaligheid, in dien oord, waar volmaakte
liefde en vriendschap wonen, achtervolgd worden. Daar rollen nimmer tranen. Daar scheiden geen
trouwe vrienden. Daar zal de naauwste vereeniging een altijdvloeiende bron van hemelwellust
wezen!


Daar smaak ik eerst een vriendschap zonder smetten, 

En, bij 't geluk van ze eindloos voord te zetten, 

Zal ik verhoogd haar recht verstaan. 

'k Zal eeuwig daar haar heil geheel ervaaren, 

Verheugd zijn, dat wij zoo gelukkig waaren, 

Van vroom te saamen om te gaan.Gellert in zijn Ode op de
vriendschap. 



Geeft de korte duur van eenig genoegen altijd kwelling, die het gevoel van deszelfs waarde
vermindert: het verwondere u dan niet, mijne vriendin! dat ik, in de bestendigheid van een geluk,
wiens kragt ik levendig gevoel, -
{==4==} {>>pagina-aanduiding<<}
 ook mijne blijdschap zoo duurzaam als haar oorzaak zoek te
maken.

En is het edel oogmerk der vriendschap - elkander gelukkiger te maken; is dat geluk gelegen in de
verbetering van onzen geest; die niet geschapen is, om eenen kleinen kring van vlugtige jaren, op dit
toneel der onvolmaaktheid, te schitteren; maar alleen om hier die gesteldheid te verkrijgen, die hem
vatbaar maakt voor de eeuwen van geluk: o hoe groot is dan de taak, die de vriendschap ons
oplegt! Ontijdige beschroomdheid - kwalijk geplaatste tederheid, - schoonschijnende hoogmoed, -
zal ons dan niet moeten hinderen in het mededeelen en ontfangen van vermaningen, afkeuringen, of
raadgevingen, waar toe het hart zig verbonden voelt. - Laat ons in onze vriendschap deze
grondregelen altijd volgen! - Laat derzelver tederheid en vastigheid de dwaling vernietigen, dat de
vriendschap onder onze sex geene duurzaamheid kent.

Maar, lieve Emilia! daar ik thans van u afgescheiden leef, en nochtans mijn geest met u werkzaam
wil houden - verwagt ik telkens brieven van u, die mij zoo wel uwe gedagten mededeelen, - als ze
mij verzekeren, dat gij in de vriendschap van Eufrozyne, gelukkiger zijt dan te voren.

Och Emilia! dat gij ook het Landleven in dit akelig saizoen verkiest, daar ge, onder de
{==5==} {>>pagina-aanduiding<<}
 schaduw
van het vriendendak, zulk een gerust leven, naar uwe verkiezing kont leiden! - Mijn moeder zou zig
gelukkig rekenen met zulk eene huisgenote! - Ik heb medelijden met uwen smaak; niet om dat ik
dien laag vind, maar om dat die u, naar mijn oordeel, ongenoegens oplegt, die ik u ontnemen wilde.
Of heeft de winter op het Land aangenaamheid? Verveelt u die doodelijke stilte niet? Behoeft gij
geen menschen tot uw geluk? Hoe slijt gij de winterdagen? Door de beantwoording dezer vragen
zult gij het hart verligten van uwe

 

Eufrozyne.


II. Emilia aan Eufrozyne.


Den 8 Decemb.

 

Mijne vriendschap, waardste Eufrozyne kan u niet gelukkiger maken, dan ik mij door de uwe
gevoel. Word dus in u zelf gewaar, dat ge mij doet genieten. Lieve vriendin van mijne jeugd! gij zijt
  mij een edel Gods ge-
{==6==} {>>pagina-aanduiding<<}
schenk. Welke tedere aandoeningen worden door u verlevendigd, die
werkeloos in mij sluimerden, of niet dan afgestorvene vrienden ten voorwerp hadden! Welk eene
vrolijkheid spreidt deze gedagten op mijn toekomstig lot: ‘Nu heb ik die vriendin, naar welke ik
jaren lang vrugteloos zogt, - gevonden! Harmonisch gevoel boeit onze zielen aan elkander. De
gedagten mijner eenzaamheid zal ik aan den boezem mijne Eufrozyne ontlasten; geen onheil zal mij
doen weenen, of hare getrouwe ziel zal er in deelen; in hare vreugd zal ik vrolijk zijn; daar ik hulp
behoef zal zij gereed zijn! de Godsvrugt, ons beide even dierbaar, zal onze banden versterken en
ons doen ijveren om elkander op het pad der deugd voorbij te streven! dan eens zal hare vurigheid,
mijne laauwheid verdrijven; dan eens mijn ernst, hare standvastigheid verdubbelen! - Zoo zullen de
gelukkige jaren onzer jeugd ongemerkt als dagen voorbij gaan. - Zoo zal de langdurige kennis en
ondervinding van elkanders karakter, in de rijper jaren des ouderdoms, onze trouw onverbrekelijk
maken. - Zoo zal Eufrozyne's laatste zugt mij, of de mijne haar zegenen; - zoo ik haar overleve, dan
zal ik, in de uitkomst van haar lot, een beeld van het mijne zien. Dikwils zal dan haar graf mijne
{==7==} {>>pagina-aanduiding<<}

zugten hooren: en haar zerk de kenmerken dragen, dat het overblijfzel, het welk hij bedekt, mij
dierbaar was. De voorbijgevlogen dagen van geluk, zullen mij dan als een blijde droom voor den
geest zijn.’ Zoo denk ik, en een gevoelvolle traan verzegeld mijne opregtheid. - Uwe
voorwaarden van vriendschap zijn de mijne. Laat haar nooit rusten op de vooronderstelling van
eenige volmaaktheid, die ik niet bereikt heb. Verwagt in mij vele, oneindig vele gebreken, die u en
mij zelf, onbekend zijn. - Maar bemin mij, om dat ik die zoek te verbeteren: bemin mij, om eenige
trekken van mijn karakter, waar voor ik al den dank schuldig ben aan mijnen Schepper, en aan hen
door wie ik gevormd werd. Bemin mij, om dat ik u bemin, en toon dit door mij de feilen van mijn
verstand en van mijn hart te wijzen.

Uwe vriendlijke noodiging moet ik voor als nog afslaan. Een langdurig verblijf in de stad heeft niets
bekorends voor een ziel als de mijne. Zeker zou uw gezelschap mij het lastige daar van veel
verligten; maar breng mij dat liever in mijn stille woning. Waarlijk ook voor u zal zij aanminnigheden
hebben. Ook de winter is schoon op het Land. - Mijne volgende brieven zullen uwe deelnemende
vragen beantwoorden. Zijt nu te vreden met de verzekering dat ge 't hart bezit van uwe

 

Emilia.


{==8==} {>>pagina-aanduiding<<}

III. Emilia aan Eufrozyne.


Den 21 Decemb.

17-

 

Nu wil ik de vragen van mijne vriendin beantwoorden; ik vleie mij, dat deze brief uw kwalijk
geplaatst medelijden met mijn lot, verdrijven zal.

{== afbeelding 	Mijne eenvoudige woning, is verscholen onder rijzend geboomte....
Bladz. 8.
==} {>>afbeelding<<}
    

Ik woon, 't is waar, bij een klein, afgelegen, en schaarsbezogt Dorpje. Op het hangen van eenen
eenzamen heuvel, ligt mijn aangenaam Zorgenvrij. - Mijne eenvoudige woning, is
verscholen onder rijzend geboomte. In het vreedzaam dal, dat aan deszelfs voet ligt, vertoonen zig
de lage bemoste hutten der Landlieden, met eene bekorende nederigheid. Akkers, Weiden, Bergen,
Dalen, Beken, Bronnen, Bosschen en Vlaktens versieren dezen voor mij betoverenden oord en
maken dien des Zomers, tot een Eden. - Maar de Winter, vraagt gij? In den Winter, ja, is de Natuur
van haar voornaamste sieraad berooft. Zij slaapt. Zij schijnt dood, en draagt alom de merktekenen
van eene akelige verwoesting. De digtste bosschen
{==9==} {>>pagina-aanduiding<<}
 staan nu bladerloos. De gevleugelde
zangers zwijgen. De bloemhoven toonen niet meer, dan de dorre overblijfzelen van verdwenen
schoonheid. De velden zijn ledig en de weiden zonder vee. Het geruisch der beekjes is niet meer
betoverend. Met een woord: er is geen schaduw meer van die heerlijkheid, die alles voor weinig
maanden versierde. - Maar zou de Natuur daarom thans alles schoon missen? De gure, de woeste
winter, is wel een treurig, maar toch een grootsch toneel van Gods alvermogen: en dit denkbeeld;
‘De Natuur is niet dood - maar rust; zij bereidt zig, om eerlang met grooter luister te
schitteren,’ - neemt veel van zijne treurigheid weg. Het vervuld den geest met streelende
vooruitzigten, die dikwils meer voldoen dan het genot zelve. - Met welk eene vergenoegde hoop, zie
ik aan de boomen de knopjes, waarin de bladeren zitten opgewonden, die mij in een volgend jaar
zullen beschaduwen, of het sieraad en den groei der vrugten bevorderen! Ga ik naar eenen
kersenboom, ik pluk een knopje, en open het: welk een aangename verwondering volgt op de spijt,
waar mede ik een zo konstig natuur-gewrogt vernietig! Welk eene wijsheid, welk eene almagt toont
het eenvoudig blaadje! Wat zeg ik eenvoudig? in de bijna onzigtbare deeltjes van deze digt in
elkander gerolde
{==10==} {>>pagina-aanduiding<<}
 blaadjes die reeds de toekomstige vrugt in zig besluiten, is een samenloop
van wonderen.

Kunt gij in de stad, daar u zoo veele afleidingen uwen tijd ontrooven, wel om deze dingen denken,
die kleinigheden schijnen in het oog van iemand, die er het zagt genoegen niet van kent?

Kunt gij, door de hooge gebouwen bepaald de schoonheid zien, die zelfs de koude, door 't verfijnen
van den dampkring, aan den helderen hemel geeft? De lucht vertoont zig dan hooger blaauw. De
sterren schitteren met vorstelijker majesteit; en verlicht met blijder stralen de doodsche wereld,
terwijl zij de akeligheid der winternachten verminderd. 't Is waar, men ziet ook andere tooneelen. -
Dikwijls dreigen dik opeengepakte wolken, waarin regenvlagen of sneeuwbergen hangen, onzekere
onweders aan de zugtende gehuchten. Dan beletten mij kletterende stortregens een voet buiten mijn
huis te zetten; zij vormen geheel natuurlijke watervallen, van den hogen berg, langs mijne woning. De
zon houdt zig dagen agter een verborgen; en des avonds zie ik geen sterren. Een onnatuurlijke
laauwheid, maakt de lucht ongezond. Doch ik kan mij in huis vermaaken, en van dit alles heeft de
stedeling meer last dan ik. - Ik verlang naar een koelen luchtzuiverenden wind.
{==11==} {>>pagina-aanduiding<<}
 Hij steekt op;
en ik hoor hem; terwijl gij door de hooge stadsmuren beschut, hem naauw bemerken kont, - met
een aangename ontroering van verre aangonzen. Allengs nadert hij, - tot hij met dubble kracht, al
brommende op mijn woning aandruischt; het dak doet kraken, en het bosch zijnen val dreigt. - Hier
en daar stort een bouwvallige verlaten schaapkooi neder, terwijl een statelijk geloei de geheele
streek vervult. Maar kunt gij gelooven Eufrozyne! dat het grootsche, het ontzettende van dit tooneel
iets aangenaams voor mij heeft? ik gevoel er een onuitdrukbaar vermaak in; maar weer een geheel
ander, dan mij 't zagt ruischend zuidewindje in de bevende bladeren geeft. - Denk ik dan: ‘Het is
God, die, terwijl zijne onweders de bewoners der wereld doen beven, gerust op de vleugelen des
winds wandelt - die hem in zijne holen kluistert, of los laat tot - zegen of - verwoesting: dan hoor ik
in het loeien der stormen een loflied voor Jehovah.’ - O! hoe veele bronnen van vermaak levert
de Natuur op, aan eene wijsheidzoekende Landbewoonster - zelfs in den Winter! - En zie hier, mijn
Eufrozyne uwe eerste vraag beantwoord. - De tweede was, of mij de doodelijke stilte niet vervele?
en of ik geen menschen, tot mijn geluk behoef? - Zeker leef ik over 't geheel 
{==12==} {>>pagina-aanduiding<<}
 zeer eenzaam:
slegts eenvoudige Landlieden omringen mij. Doch de eenzaamheid is niet zoo onbehaagelijk als zij
schijnt voor iemand, die lust heeft het verstand te oefenen. - O Eufrozyne! hoe eenparig, hoe zagt,
hoe bestendig, is dat genoegen, dat uit onze eigen ziel voortvloeit! - Hoe ongelukkig reken ik ieder,
die de bron van zijne vergenoeging in anderen moet zoeken! Hoe afhankelijk maakt ons dit! Aan
hoe veele mislukkingen en veranderingen is men dan niet onderworpen? En eene ziel, die te arm is
voor haar eigen vergenoeging, kan ze ook niet volmaakt bij anderen vinden, wijl de vrees voor
afbreking het tegenwoordig vermaak stooren moet. - Doch zekerlijk altijd is de eenzaamheid niet
nuttig, nog behaaglijk voor een mensch, met vermogens tot de samenleving voorzien. Zij maakt
somtijds droefgeestig, doch dan schuuw ik haar. Dan ga ik eenigen mijner goede Landlieden
bezoeken, wier opregte gulheid het gebrek van hunne schranderheid vergoedt. Zij zijn vrolijk op
mijne komst. Ik vergeet dan mijne boeken, en voeg mij geheel naar hunne gesprekken, naar hunnen
smaak en naar hunne vatbaarheid. Gij begrijpt, dat ik in zulk gezelschap geen schaduw van dat
genoegen vinde, dat mij één uurtje in uwe tegenwoordigheid geeft: doch dit verwagt ik dan niet: en
wijl wij gelukkig zijn, naar maate wij 
{==13==} {>>pagina-aanduiding<<}
 voldaan zijn; en lichter voldaan, naar mate wij minder
begeren, zoek ik die begeerten, die niet kunnen voldaan worden, slapende te houden, om dus zoo
gelukkig te zijn als de stand, waarin de Voorzienigheid mij plaatste, gedoogt.

Haar wijze raad heeft mijn woning hier bepaald. Dit vaderlijk erfgoed verschafte reeds aan mijne
eerste kindsheid eene onschuldige vreugde. Bij de verdere ontwikkeling van mijnen, voor de Natuur
reeds vroeg indrukbaren, geest, opende het mij bronnen van edel vermaak. Hier vindt mijn hart, als
het welgesteld is, een Eden, en altoos dankstof wegens Gods vaderlijke goedheid. Ik zie eene
menigte gelukkige wezens rondom mij, en terwijl ik hen verder gelukkig zoek te maken, bevorder ik
mijn eigen geluk. - Met één woord, zoo mij geen Eufrozyne ontbrak, zoo zou ik hier volmaakt
vergenoegd leven. Doch zou ik nu, omdat niet alle mijne wenschen bevredigd zijn, de waarde van 't
geen ik geniet voorbij zien, en ondankbaar tegen God worden? Neen: Vriendin, ik geniet veel meer
van zijne goedheid, dan ik verdien.

Nu is, hoop ik, uw medelijden met mijn lot verdwenen, de beantwoording van uwe laatste vraag,
spaar ik tot een volgenden brief. Het wordt tijd, dat ik dezen sluit. Vaarwel. uwe

 

Emilia.


{==14==} {>>pagina-aanduiding<<}

IV. Emilia aan Eufrozyne.


Den 3 Jan.

17-

 

In mijn vrolijk vertrek, dat zijn uitzigt heeft op bouwlanden met jeugdig koorn bedekt, zit ik,
gekoesterd door de weldadige zon en een flikkerend vuur, u deezen te schrijven. - Een aantal
vergenoegde schepselen zweeft rondom mij. Van buiten vermaakt mij een gansch heir van koere -
koerende duiven - en huppelende vogels, die ik dagelijks op wat koorn onthaal, door hun af en
aanvliegen: en hunne onderlinge verschillen tekenen mij eenige der menschelijke dwaasheden. Van
binnen doen mijne gezellige huisdieren, door hunne vergenoegde fijsionomijen, mijne zugt
aangroeien, om hun 't geluk, waar voor zij vatbaar zijn, te laten genieten.

Een lieve bonte kanarij zingt, terwijl hij in den ring van zijn kooitje hangt te schommelen, zijn aardig
wijsje. De vrolijke leeuwrik vervangt hem op zijne beurt, of pluist zig, op zijn versch klaverzootje.
Mijn geestige papegaai bootst een welsprekend mensch 
{==15==} {>>pagina-aanduiding<<}
 naar en doet mij lachen om zijne
wondergeplaatste snapperijen. Een witte mollige kat zit met een goedig gelaat bij mij op tafel, en
Rosetje staat, met oogen vol hondelijke schranderheid, mij, met een kwispelend staartje, om de
duurzaamheid mijner gunst te vleien. - Verscheiden potten met oranje- en lauwrierboomen of met
lavendelplantjes verspreiden hunne aangenamen geur door het geheel vertrek; en eenige bloembollen
beloven mij in kort denzelfden dienst. - Zie daar reeds eene aftekening van mijne kamer, die over 't
geheel niet is opgesiert naar den smaak dezer eeuw, maar dien van het land vertoont; kont gij dien
wel afkeuren? - Ik woon immers op het Land: mag ik mij dan ook hier in niet naar de Natuur
schikken? Is hare onopgesmukte eenvoudigheid niet waarlijk schoon? Daar ben ik op verliefd en
haar kies ik ter leidsvrouw, gedurig gedachtig aan den braven vader Sluiter, dien ik in
mijne jonger jaren plagt te lezen. - Nu, gij zijt nieuwsgierig naar mijne levenswijs, niet waar? -
Veeltijds verlaat ik het bed met de rijzende zon. Van mijne Godsdienstplichten spreek ik niet.
Verder verdeel ik mijnen tijd tusschen huisselijke bezigheden en uitspanningen, waar onder ik mijne
oefeningen reken. - Tot de eersten dringt mij meer de noodzaakelijkheid en het bezef van mijn
  plicht, dan mijne ei-
{==16==} {>>pagina-aanduiding<<}
gen verkiezing. Het begrip dat juiste huishoudkunde, zuiverheid en netheid,
het sieraad van eene vrouw is, doch dat ook de ziel van een vrouw te waardig is en zij tot te hooge
eindens geschapen, om haar tijd en vermogens daar aan alleen toe te wijden; - is mij altijd voor den
geest. Dit regelt mijn gedrag; en zou dat zelfs in veel woeliger omstandigheden doen. De bezigheden
onze sexe opgeleid, zijn een behoedmiddel voor die bedwelmende melancholij, waarin de ledigheid
ligt vervallen doet: want gestadige geestoefeningen zijn niet dienstig voor het teder vrouwelijk
weefzel. Ik ben daarom blijde dat er ook anderen zijn. Heb ik hier eenigen tijd mede doorgebragt,
dan ga ik in mijn boekvertrekje en verbeeld mij bijna een Non in haar cel te zijn. Doch bijgeloovigen
godsdienst verrigt ik niet. In dit verblijf, alleen geschikt om mijn geest op het aangenaamst te
verrijken, heb ik met voordagt alles geplaatst, dat mij tot ernst en ware wijsheid kan leiden. Hier
staat een boekenkas met gemengde schriften. Hier en daar hangt aan den muur een treffende
bijbelspreuk; die mij eeuwige waarheden herinnert. Ook een geschilderd dooshoofd met het
bijschrift: Dit zal ik worden; en een verwelkte bloem met die spreuk: Zo is het leven,
deze zijn mijne sprakeloze leeraars, 
{==17==} {>>pagina-aanduiding<<}
 niet dat ik denk, dat de ziel van eene vrouw geschikt is,
om, wars van alle vrolijkheid, enkel wijsgeerigen ernst te voeden: ik geloof het tegendeel; - ik gevoel
zelve dat de levendigheid van ons gestel, ons van zelfs tot bespiegelingen leidt, die deze blijmoedige
hartstogt werkzaam houden. De keur mijner boeken teekent duidelijk mijn' afschrik van eene te ver
gedrevene strengheid: voor alles bemin ik het woord van God; verder zulke schriften, die ter
opheldering daar van dienen, of die mij in de oefening van het geloof en de zedepligten van een
Christen meer leeren vorderen: vooral als de onderwerpen met dien smaak, met die bevalligheid,
met dat edel vuur zijn voorgesteld, dat derzelver verhevenheid vordert. Maar deze niet alleen: ook
de Historie, ook de Natuurkunde heeft voor mij hare aantrekkelijkheid; zij levert mij duizend stalen
van Goddelijke wijsheid in het bestier aller schepzelen, en vooral in de lotgevallen der menschen, die
mij zijne grootheid, en de ijdelheid der schepselen met verbaasdheid doen voelen; den Dichtstijl
bemin ik bijzonder, zoo wel in 't somber en treurig, als 't zedigvrolijk gewaad; - zoo wel wanneer zij
predikt - als wanneer zij op het tooneel verschijnt. En zou ik zulke taferelen van menschelijke deugd
schuwen, die alleen edele driften wekken; die mijn ziel 
{==18==} {>>pagina-aanduiding<<}
 aangenaam roeren en verbeteren,
enkel om dat de wereld zoo bedorven is, dat zulk een deugd daar geen voorbeeld vindt? - Zoude ik
een Clarisse, een Grandison, een Sofia, een Burgheim en meer andere soortgelijke schriften, enkel
om dat ze romans zijn veragten? Hoe zoude ik dan ooit, met eerbiedvolle leergierigheid, en zagt
vermaak, de gelijkenissen van den wijssten leeraar kunnen lezen? waren deze niet mede
schilderingen, die hun bestaan allen in zijn Goddelijk, vindingrijk vernuft hadden? En konden nogtans
zijne hoorders er niet zeer veel uit leeren?

Ik verfoei de zedenbedervende en laffe romans, die er helaas al te veel zijn; ik zou mijn tijd veel te
dierbaar houden, om er één enkel ogenblik mede te verbeuzelen. Maar een nuttige roman geeft mij
de aangenaamste afwisseling, als mijn geest, van meer ingespannen aandagt vermoeid,
verlevendiging en gezelligheid behoeft. Gij ziet, Eufrozyne, dat uwe Emilia, den minsten schijn van
dweeperij of gemaaktheid schuuwt, ik bemin de vrolijkheid: maar ken bij bevinding het zwakke van
mijn hart, in het vergeten der waarheden, die men nooit vergeten moest, en ik begeer geene
vermaken, zelfs niet in mijne meestgeliefde letteroefeningen, die het denkbeeld van den dood niet
verdragen kunnen; neen, de herinnering van de kortheid des tijds moet ook daar mijne 
{==19==} {>>pagina-aanduiding<<}
 keuze
regelen. Na dat ik mij hier een uur of twee heb opgehouden met sprekende dooden, bevorder ik
weder mijn handwerk. Ik houd mij met de overdenking van het gelezene bezig, en zoek mij dat
onuitwisbaar in de ziel te prenten en er nuttige gevolgen uit af te leiden; doch dan ondervind ik,
helaas! te dikwils, dat de boekoefening mij meer tot een aangename tijdkorting, dan tot eene
duurzame nuttigheid verstrekt. Evenwel pluk ik er deze vrucht van, dat ik gevoel hoe veel er te
weten is voor een redelijk mensch; dat de grootste wijsgeer hier slechts ten deele - zeer ten deele
kent, en dat ik niets ben! zoo dat ik mijne zugt tot kennis, alleen kan bevredigen door de hoop op de
zalige eeuwen der wijsheid die haar volmaken zullen. - Maar ik raak van 't spoor af, ik moet u
verder mijn bezigheid beschrijven. De zang, het orgel en dwarsfluit zijn mijn meestgeliefd vermaak;
ik bemin de tekenkonst; en beoefen haar meest in 't maken van schoone landgezigten. Het
mikroskoop geeft mij ook eene aangename bezigheid. Doch daar een rustende levenswijs
allernadeeligst voor ons is, bemin ik ook, de gezonde wandelingen, die den omloop der
levenssappen bevorderen. - Een derzelve zal ik u in 't vervolg beschrijven. - Zoo slijt ik mijn
eenzaam winterleven. Nooit valt mij de tijd lang, zelfs de middernacht ziet 
{==20==} {>>pagina-aanduiding<<}
 mij meestijds nog
wakende. - Kunt gij in de stad wel zoo gelukkig leven? Welke zijn uwe genoegens? Beantwoord,
mijn lieve vriendin! deze vragen, zoo naauwkeurig als uwe

 

Emilia.


V. Eufrozyne aan Emilia.


Den 8 Jan.

17-

 

Welk een dwaas was ik, dat ik ooit medelijden met u had, om eene levenswijs, die u zoo gelukkig
maakt. Mijn hart is merkelijk door uwe brieven verligt; nu benijd ik bijna uw lot: maar neen; het
geluk van mijne hartvriendin bevordert het mijne. Waarlijk, lieve Emilia! gij geniet in uwe stille
landwoning zaligheden die vorsten dikwils vrugteloos zoeken in hunne paleizen. Doch of uwe geheel
afgezonderde levenswijs een gezellig, levendig temperament als het mijne, wel zoo gelukkig zou
  maken, daar twijfel ik aan, hoe zeer ik ook begrijp, dat zij voor uw ernstig natuur-
{==21==} {>>pagina-aanduiding<<}
beminnend
hart veel beminnend hart veel bekoorlijks moet hebben. O! mocht ik daar aan uwe zijde leven! hoe
zagt zouden onze dagen voortrollen! maar neen; de kinderlijke tederheid doet mij dezen wensch
herroepen. 't Is mijn aangename plicht eene lieve moeder den last der jaren te helpen dragen, en
door mijne luchthartige vrolijkheid, de fronsels der zorgen, aan den zwaartillenden ouderdom eigen,
uit haar gelaat glad te strijken en de bekoorlijke trekken, door eerwaardige deugd, en zagte
minzaamheid, daar in gevormd, op te helderen. Met welk een eerbiedvolle tederheid bemin ik haar!
hoe achtenswaardig is mij hare geoefende Godsvrugt! hoe deugdwekkend haar voorbeeld! IJder
uitlating van hare moederlijke liefde, elke goedkeurende blik van hare vriendelijke oogen, elk blijk
van voldaanheid met haar kind, doet stroomen van reine vreugd in mijn hart vloeien. God beware
mij deze dierbare moeder! welk een moeilijk lot zoude ik mij niet om haren wil getroosten! Vergeef
mij deze uitwijding. Nu ga ik uwe vragen beantwoorden; maar wat zal ik zeggen?.... zeker heb ik mij
altijd verbeeld, dat de stadsche levenswijs meer genoegens aanbood; doch na dat ik de uwe kenne,
is dat gevoel merkelijk verflaauwd. 't Is waar, ik heb hier ook mijne uitspanningen; mijne gezellige
geaartheid verschaft mij die dikwijls 
{==22==} {>>pagina-aanduiding<<}
 in de verkeering; maar ook zeer dikwils zoek ik ze daar
vrugteloos; - daar bij kan ik, in een woelige stad, van mijne vrienden bemind, van mijne bekenden
aangezogt, den kring van mijne bezoeken niet zoo eng bepalen als ik wil. Mijne omstandigheden
roepen mij tot verkeering met menschen van geheel verschillende geaartheid. Ik heb veel
gelegenheid om kennis op te doen van 't menschelijk hart: maar helaas! ten koste van mijnen
dierbaren tijd; en als deszelfs waardij mij op 't hart weegt, hoe onuitsprekelijk lastig vind ik dan die
uren, welke ik verbeuzelen moet, met tijdkortingen die geen duurzaam genoegen, wat zeg ik? geen
eene vergenoegde nagedachte kunnen achterlaten! De poging om ijder bescheiden te bejegenen,
zonder een norsch of grillig voorkomen aan te neemen, houdt mij dikwils te rug van een gedrag zoo
als het wezen moest, en doet mij, geheel ledig van ziel, eene plaats verlaten, waar de hoop om mij te
vermaken, of de vrees om door weigering te beledigen, mij henen voerde. En hoe veel gevaar loopt
in de meeste gezelschappen, een jong, onervaren, en openhartig meisje, dat spreekt zoo als het
denkt, onder menschen, die de mode of gewoonte leerde veinzen, en daar elk gesprek met
verschillende ooren wordt aangehoord! - Hoe vele verzoekingen zijn er, waar van gij, in uwe
  een-
{==23==} {>>pagina-aanduiding<<}
zaamheid, de verleidende kragt niet kent. Hoe vele blijken van laaggeestigheid dragen de
gesprekken van een aantal menschen! Hoe veel ijdelheid en dwaasheid zie ik onder mijne jeugdige
tijdgenoten! En hoe dikwils doen dwaze voorbeelden ongemerkt ook dwaas handelen! - Hoe veel
medelijden gevoel ik dikwils met meisjes, wier hart en verstand, als zij wel geleid waren, haar den
roem der sexe zouden gemaakt hebben, maar die bedorven zijn door de zugt tot ijdelheid! - Hoe
dikwils bezie ik, met een veroordeelende bewondering, den smaak dezer eeuw in de kleeding, die,
zoo ver van de bekorende eenvoudigheid afgeweken, zoo weidsch, zoo overdadig, en onnatuurlijk
prachtig, met voordagt geschikt schijnt, om de schoonheid, die men wil doen schitteren, te
verdonkeren! - eene ongelukkige verslaafdheid aan de vinding en den smaak van anderen, doet het
schoone meisje uren lang aan haar toilet zitten, om hare bevalligheden voor nog onbedorven oogen
te verminderen. Niet dat ik eene stijve, slordige, of van allen sieraad ontbloote kleeding verkies:
teekent de kleeding doorgaans het karakter: wie zou dan voor zulk een hart niet schrikken? De
Schepper der natuur, die ons met eene edele gestalte en bevallige schoonheden beschonken heeft
  boven andere schepselen, leerde ook voor ons den zijworm spinnen, en be-
{==24==} {>>pagina-aanduiding<<}
val de planten
schitterende kleuren voorttebrengen. Zou dit te vergeefsch geschied zijn? Ik denk dat de
inagtneeming van 't geen de bevalligheid kan vermeerderen niet alleen geoorloofd, maar zelf plicht is,
ook voor den Christen zelfs, die zig toch moet wagten van door overgedrevene strakheid, de
vooroordeelen tegen den Godsdienst te doen aangroeijen. Maar de hovaardij en onmatige pracht,
de geheele ingenomenheid, met den tooi van een lighaam, dat eerlang een prooi der verrotting zijn
zal - die strijd tegen de voorschriften van reden en Godsdienst. Zou de schoone, die dit aan haar
kaptafel bedenkt, de lust tot ijdelen tooi niet ontzinken? Zouden hare gedagten en hare gesprekken
niet gewigtiger zijn, als zij besefte dat zij eenen geest bezit, wiens bestaan duren zal, als hare
schoonheid in afschuuwlijkheid veranderd is, en die al haar zorg, al hare verbetering, vereischt, zal
hij in de eeuwen der vergelding, bij de beproeving zijner waarde niet te ligt bevonden worden? Kan
ik nalaten, wanneer mijn hart dit nadenkt, over den ongelukkigen smaak mijner jeugdige gezellinnen
een meelijdenden traan te storten? Te meer daar ik het zagt genoegen gewaar word, dat mij de zugt
naar wezenlijker vermaak doet genieten? - Ware vriendschap is het leven van mijn ziel: maar ach!
hoe weinig gelegenheid tot hare 
{==25==} {>>pagina-aanduiding<<}
 uitoeffening is er onder groote kringen van menschen! Hoe
dikwils wordt onder hun de edele naam der vriendschap ontheiligd! Men noemt vriendenbezoeken,
bijeenkomsten van menschen, die elkaar geheel onverschillig zijn; of zelf dat nog erger is, onder 't
gelaat der vriendschap eenen heimelijken haat verbergen: wat zeg ik, onder het gelaat der
vriendschap? neen; dit is gul, openhartig en wars, van, met gevoel strijdige complimenten. De
vriendschap zelf wordt niet geoefend door koele belanglooze redenen; door harde veroordeelingen,
liefdelooze verdenkingen van anderen, maar stort warme menschenliefde in het gevoelige hart uit;
doch hoe weinig is zij bekend!

Het spijt mij zelf, dat ik laag vallen moet op vermaken door anderen zoo greetig nagejaagd: Maar
hoe kan ik de ware gevoelens van mijn hart, voor mijne vriendin verbergen? - Doch ik wil u alle
mijne stadgenooten niet in zulk een onaangenaam licht plaatsen, even of er geen menschen waren,
wier gevoelens hun hart eer aandoen. Neen; somtijds vind ik, onder een gemengden kring van
menschen - hier een in de stilte werkend, deugdsaam karakter, - daar een openhartigen
menschenvriend; - ginds een zagtgevoelige ziel, wier gevoelens ik uit hare oogen verstond. Onder
dezen 
{==26==} {>>pagina-aanduiding<<}
 munt mijne lieve Elize uit; een schrander meisje, dat door hare vriendschap mijn geluk
vergroot. En kon ik binnen dezen kleinen kring van edele zielen mijnen omgang bepalen, dan was ik
gelukkig: dan kon ik mij een veel fijner genoegen beloven, dan gij onder uwe kleingeestige landlieden
geniet; maar dit is, helaas! vergeefs gewenscht. - Zie daar uwe vragen ook opregt beantwoord!
Houd gij, beste vriendin! nu verder uw woord; verhaal mij alles. Zoo veel mijne gelegenheid het
toelaat, schrijf ik mede; maar zou ik stof vinden die belangrijk genoeg is voor mijne voortreffelijke
Emilia? en vervelen wil ik niet, vergoed gij mijn gebrek; schrijv mij zeer dikwils. Geloof dat ik altoos
met warm gevoel ben uwe

 

Eufrozyne.


{==27==} {>>pagina-aanduiding<<}

VI. Emilia aan Eufrozyne.


Den 16 Jan.

17-

 

Heb dank voor uwen lieven brief; ik ben blijde, dat ik uw vooroordeel overwonnen heb. Ik zal
voortgaan met u de schoonheden van het land aftemalen en u thans een lieve wandeling beschrijven.
Ik ging dezen middag, uitgelokt door 't schoone weder, naar een afgelegen boerenwoning. Dan eens
liep mijn weg over een rijzenden heuvel, dan door een eenzaam dal; dan op een verziende vlakte,
dan weder door struiken en bosschen. De hardbevrozen grond deed ijder voetstap met een hol
geluid weergalmen. Bij een dor kreupelboschje vond ik eenen eenzamen houthakker met een
vergenoegd gelaat, werkzaam. Eenige vogelen huppelden, met een treurig gepiep, op de takken,
even of zij mij zijne wreedheid in het omhakken van hunne zomerhutjes klagen wilden. Of mogelijk
was hun oogmerk den eenzamen man, door hun flaauw gezang onder zijnen arbeid te vermaken: hoe
het zij, ik ontfong een aangenaamen indruk van hunne 
{==28==} {>>pagina-aanduiding<<}
 zagte stemmetjes.  Wat verder ontmoette mij een herder, in een dikke pij gekleed, die zijne zwaargevagte
kudden naar den heiberg geleidde. Ik trad langs verscheidene boerenhutten, in welke ik de
dorschvleugels met eene kunstige ongelijkheid hoorde slaan, of den doffen wanmolen brommen. -
Grage hoenderen zwierden rontom den dorschvloer, aasden op den afval, en verschopten met
wangunstigen nijd, het rootborstje niet, dat zig onder hun verschool. In eenen stal zag ik een
grijsaart, wiens deugdzame gelaatstrekken, en zilveren lokken, mij eerbied inboezemden: hij was
bezig met zijn melkvee te voederen; zijne eertijds sterkgespierde armen, konden nu geen zwaarder
werk verrigten. Ik stond eenige oogenblikken bij hem; zag het vergenoegde vee; en ging weer voort.
Eindelijk kwam ik bij een dennenbosch, dat op een steilreizenden berg met eene treffende
schoonheid zijnen groenen kruin opstak, uit een kring van blauwe bergen, waar aan de heldere zon
eene bevallige vrolijkheid gaf. Dit groen stak sterker af, bij de dorheid der omgelegen velden.
Verscheiden vogelen, gekuifde koolmeezen, gezellige winterkoningkjens en vinken huppelden hier
op de groene takken, zongen zoo veel natuur hen geleerd had, en vergaten, zoo wel als ik, toen ik
tot het diepst der kronkelpaden doordrong, dat buiten dit bosch de 
{==29==} {>>pagina-aanduiding<<}
 dorre winter heerschte.
Overal was de grond met moschplantjes versierd, zoo onderscheiden in soort als in schoonheid: -
deze vertoonden netbesneden en tweekleurige bladen; anderen donkergroene pluimpjes, en weer
anderen, van een zagte zeegroene kleur, hadden keuriggevormde takjes en blaadjes; en teekenden
in 't klein een rijzig woud of kreupelboschje. Ik beschouwde de boomen, ging van den eenen naar
den anderen, want ook deze waren dik begroeid: en hoe stond ik verwonderd, nu ik hier, niet alleen
plantjes en bladen vond: maar zelfs nette bloempjes, op hunne steeltjes zag pronken; deeze
vertoonden open kelkjes; geene een zonnebloem; een ander een krullelie met roode, uitstekende
knopjes; weer een ander soort hing, met een lossen zwier, als linten aan de boomen; - O! hoe
bekoorde mij dit eenvoudig schoon! Hoe rijk scheen mij de natuur! Welk een volle bron van edele
vermaken! Noch veel grooter werd mijn genoegen toen ik, eenige moschplantjes van eenen boom
afnemende, bemerkte dat deze schoone gewassen, de schuilplaatsen waren van eene menigte kleine,
bijna onzigtbare insectjes, die, hier in eenen voedenden slaap, in hunne celletjes ingeweven, de
ongenade des winters ontweken waren. Hier gevoelde ik met eenen verstommenden eerbied deze
  naau-
{==30==} {>>pagina-aanduiding<<}
lettende voorzorge des goeden Scheppers, zelfs voor zulke kleine pasbemerkbare
schepseltjes! - Ik ging langs eenen dikstammigen boom, die geheel met verschillend mosch begroeid
was; deze scheen mij een wijden hof: en daar ik de duizenden van leventjes nadacht, die hier een
geschikte schuilplaats vonden, werd hij mij een wijde wereld. Ook op deze, dagt ik, regeert God:
het leven, het kunstvermogen, de schranderheid, of werkkragt van elke wordt door hem bestierd en
mijne aandoening groeide met het gevoel van Gods grootheid! Hier op peinsende, zat ik neder in het
mosch, op een plaats waar de zon door 't dennenloof hare koesterende stralen op mij nederzond. Ik
overdagt de nuttigheid der winterkoude, die het ongedierte doodt, de onreine schadelijke dampen
verjaagt en ons ruimer ademen doet; terwijl zij de aarde een vrugtbaarmaakende rust bezorgt, die
haar kragten geeft tot nieuwe voortbrenging, en hier in vond ik een toereikenden troost tegen alle
hare ongemakken. Ik beschouwde, met een vergenoegd oog, het geluk van onze zuidelijker
gewesten boven de volken die den noordpool bewonen; die van eeuwige ijsbergen omkeetend, de
nijpendste koude gevoelen, die maanden agter den anderen geen verblijdenden zonnestraal zien; en
  enkel bij 't schitterend noorderlicht, de blee-
{==31==} {>>pagina-aanduiding<<}
ke maan, of het wit der sneeuw, op hunne
doodsche paden geleid worden: of bij 't kwijnend geflikker, van een, met stinkenden traan gevulde
lamp, in hunne onderaardsche holen, door ellendig voedsel hun armelijk leven onderhouden, terwijl
de woedende beer er al brommende zijne logge pooten op laat nederploffen. Doch ook deze
volken, dagt ik, zijn bij hun - in onze oogen beschreienswaardig lot - gelukkig; welk een gunstige
bestiering derhalven van een menschlievend God! Hij verleent aan alle oorden der wereld zoo vele
goederen als hunne bewoonders begeren, en elk is gelukkig in de plaats zijner bestemming! Zouden
wij dan ooit morren bij 't missen van de vrolijkheid der blijder jaargetijden? - Het stilzitten deed mij
de koude voelen; ik rees op, begaf mij langs bouwlanden, waarop het jeugdig koorn reeds zijn
eerste groen vertoonde, vergenoegd naar mijne woning. Niemand ontmoette mij, dan de kinderen
van eenen armen daglooner, die met een klein getal verzamelde houtjes, naar de bouwvallige hut
keerden, om hunnen moegewerkten vader aan zijn dikbestoven haard te verwarmen. Zij waren
verkleumd van koude, en nogtans vrolijk; maar zij wierden het nog meer, toen ik mijne beurs
opende. - Agter mij, kwam een arme visscher aan; die met zijnen hengel wat paling gevangen had, ik

{==32==} {>>pagina-aanduiding<<}
 kogt ze van hem voor eenen goeden prijs. Hij ging de lage hut in, en ik verbeeld mij dat hij er
nu zijn netten breidt. Ik kwam langs een water, waar een eenzaame eend in een bijt duikte, terwijl
zijne makkers moedeloos op hun wak bleven zitten, en door een woest kwe-kwe-e, een
naderenden storm voorspelden. - Ik stapte eindelijk Zorgenvrij op, en gevoel mij, door
deze aangename en gezonde wandeling, lustiger en vlugger.

Nu, lieve Eufrozyne, leef ook zoo gelukkig als gij in uwen kring kunt worden, en vergeet nooit uwe
getrouwe
 
Emilia


VII. Eufrozyne aan Emilia.


Den 20 Jan.

17-

 

Hoe vermaakt mij de eigenaartige beschrijving van uw leven! ik zou mij haast verbeelden er getuige
van te zijn: had ik uwe schilderende pen, ik zou u eenige der stadsche 
{==33==} {>>pagina-aanduiding<<}
 toonelen afmalen, zij
zijn wel zoo aangenaam niet: doch, gelijk de schaduwen in een schilderstuk dienen, om het schoone
te meer te doen afsteken, zoo zal het fijner en het zuiverder genoegen van uw Landleven, bij dat van
den grooten hoop der stedelingen geplaatst, te meerder treffen. Ik wil beproeven wat ik kan. Ik zit
thans u dit te schrijven in een ruim vertrek, met kostbare meubilen opgesiert, aan de breede, doch
naar de mode half geblinde, schuiframen; de vloer is met kostbare tapijten belegd; en de muren met
kunstig doek behangen, waar op schoone landgezichten, boerenhutten, herders met hunne kudden,
bosschen en velden, visschers en stroomen, geschilderd zijn. Toonen deze behangsels, zoo wel als
de bloemvolle tapijten niet duidelijk, dat wij stadbewoners, hoe zeer wij in kostbaarheid, in pracht
en grootheid, van de zeden der natuur afwijken, evenwel hare eenvoudige toonelen tot ons geluk
nodig hebben? - Ik staar hierop dikwils met een stil genoegen; en nu meer dan te voren, terwijl zij
mij telkens mijne dierbare Emilia herinneren, die altijd de natuur zelve voor hare oogen ziet. - Ook
dikwijls zie ik de rustelooze beweging, de gedurig veranderende verschijnsels, die de straat oplevert.
Dit voorwerp - behaagt, dat - verveelt mij; de fijsionomij van dien voorbijganger gevalt 
{==34==} {>>pagina-aanduiding<<}
 mij;
die van eenen anderen keur ik af; mijn oordeel is gereed, en onbedagt strijk ik ieders vonnis. - Het
onophoudelijk gedreun van rijtuigen, die op snorrende raderen, met moedige rossen het vuur uit de
keijen jagen, vernieuwt geduurig mijne aandagt. Mijn naauwlettend oog zoekt wie er in word
omgevoerd, - ik ontdek een wezen, wiens houding of gelaat mij deze of die toeschijnt. Ik zie zeker
het is een mijner bekenden; de opgesierde kleeding tekent mij een bijzonder oogmerk; - ik gis, - ik
besluit: een opwagting aan dezen of genen is het doel; - mijn geest volgt de persoon in het statelijk
bezoek. Ik verbeeld mij de nietsbetekenende complimenten, de lage vleitaal, de onnatuurlijke
gesprekken; ik beklaag de tijdverwoestende dorre bezigheden van de beau monde; - en ik, dwaze,
vergeet dat dit vrugteloos medelijden, dit aandagtleenen aan dingen, die mij onverschillig zijn, mij
inwikkelt in de dwaasheid die ik veroordeel. - Weg dan afleidende voorwerpen! laat buiten mij
geschieden wat wil, ik zal mij alleen met u, bezig houden. - Maar ach! wat zie ik?...... Nu is zij weg -
o! Emilia! welk een medelijdenswaardige was daar voor mijne oogen! het was een kreupele vrouw
die zugtende onder den last der armoedige jaren, op een krukje leunde; zij strekte haar magere

{==35==} {>>pagina-aanduiding<<}
 hand uit om een aalmoes; de zwarte huid was over de zigtbare pezen heengerimpeld; haar
pijnelijk gefronsd gelaat, haar ingevallen kaken, teekenden den zwaren kommer van haare ziel; hare
flaauwe ingezonken oogen, vroegen zoo ootmoedig als hare woorden om mijne ontferming, wie kan
zulk eene natuurgenoot, zonder de menschlijkheid te verzaken hulpeloos aanzien? Gelukkige
Eufrozyne! zeide ik in mij zelven, de hemel gaf mij een hart, dat nog ruimer is dan mijne middelen om
behoeftigen te verblijden! en, op dit oogenblik gevoelde ik het zalige van dezen edelen christenplicht.
Hoe zegende mij haar verstijfde mond, - haare oogen, - hare houding, - alles dankte mij. Ik dacht,
dank mij niet ongelukkige! dank hem alleen, die wel zijne gaven met onderscheid uitdeelt maar
nogtans allen verzorgt. Nog zie ik haar na, en denk: deze is eene van mijne natuurgenoten; mogelijk
niet slegter, mogelijk veel beter dan ik, en hoe onderscheiden is ons lot! Ongelukkige arme! Maar
wat schrijve ik ongelukkige? wie zegt mij dit? zeker is zij arm?, - een gescheurt, uit vele lappen
saamgesteld kleed dekt hare verkleumde leden; - een hongerige maag maakt haar mogelijk meer
gevoelig voor de koude; - misschien sliep zij dezen nacht op het harde stroo, en had geen dekzel
  voor haar huiverend li-
{==36==} {>>pagina-aanduiding<<}
chaam. Mogelijk kende zij beter staat, en wierd door ongeluk arm;
mogelijk is zij van velen reed hulpeloos en met verachting bejegend; misschien wordt zij van haar
eigen bloed verzaakt! Laat ik alle deze nare omstandigheden eens onderstellen, dan heeft zij ook
mogelijk zulk een bestaan, dat zij na ieder ontfangen weldaad, hoe klein ook, eene dankbare vreugd
gevoelt, die haar veel gelukkiger maakt, dan een rijke vrek, die zig zelven het genoegen van - geven
en genieten onthoudt, ooit zijn kan. Zeker, Emilia! Zoo dwaas het is gewillige armoede te verkiezen,
zoo dwaas is het ook, elken armen voor ongelukkig te houden. Want is God niet de bedeelder, ook
der armen? is die God niet goed voor alle zijne schepselen? en heeft Hij geen vermogen, om den
genen, wien hij uitwendigen rijkdom onthoudt de gelukkige vergenoegdheid van geest te geven, die
rijkmaakt? zeker ja! Was dit zoo niet dan zou het leven, voor duizenden, die het nu door alle
middelen zoeken uitterekken, een ondraagbare last zijn. Maar Emilia! schijn ik niet wel een
zedepredikster? Mij dunkt het zelve; evenwel nog eene ernstige aanmerking van uwe vrolijke
vriendin. - Waarom hebben wij, gevoelige harten, die bij ondervinding weten, hoe veel invloed de
behoeftige en smeekende vertooning van eenen armen op ons heeft; 
{==37==} {>>pagina-aanduiding<<}
 zoo dikwijls harde
gedagten van God, die ons zoo oneindig in liefde en goedheid, als in rijkdom en macht te boven
gaat? Wat doet ons zoo ongeloovig bidden? Waarom niet voor alle onze behoeften, met het
ootmoedig hart van eenen bedelaar, vervulling gevraagd, bij hem die zijne volheid voor allen open
zet, en niemand weigerde, die waarlijk vroeg? - Hier moet ik ophouden; iets anders vordert mijne
aandagt.


Den 23 Jan.


Zoo ver schreef ik u gisteren, en nu wil ik dezen niet afzenden voor ik u mijn wedervaren van dezen
dag verhaald heb; hoe juist zal dit naar uwen smaak zijn; hoe gelukkig zult gij uwe Eufrozyne
reekenen: doch ik zal u 't geval zelf beschrijven, en oordeel dan hoe ver mij dit ernst is. Ik was dezen
middag bij twee aanzienelijke persoonen Mijnhr. en Mevr. ...... op het diné (middagmaal is te boers)
gevraagd; de welvoegelijkheid vorderde dat ik het accepteerde. Het bepaalde uur verscheen, en ik
bevond mij aan de gastvrije woning. Ik werd met den statelijksten eerbied door den gastheer zelven
ingeleid; meer andere genodigde kwamen na mij binnen, en telkens was een sprakeloos compliment
het offer de bienseance. Ik werd aangesproken 
{==38==} {>>pagina-aanduiding<<}
 met de kennelijkste vriendelijkheid, - doch
ver van het natuurlijke verwijderd - door weezens onder wier adem ik nooit geweest was, en zeker
met geen ander oogmerk dan om den gastheer en zijne gemalin, die mij ook genodigd hadden te
behagen. Hoe fraai was elk uitgedoscht! Schitterende pracht, een nieuwe mode, vlugge bewegingen,
of bevallige airs deden deze en gene dame uitmunten. Verscheiden petitmaitres, vergetende, of
onbewust dat een edele mannelijke ziel en een verheven smaak het beste middel is, om toegang tot
een regtaardig vrouwelijk hart te krijgen, waren gekleed met een laffen verwijfden zwier, doch
schenen nogtans door attenties en vleitaal vele schoonen te behagen. De gesprekken waren zeer
gemengd, hier fluisterend, met al den schijn van eene vertroude openhartigheid; daar luidrugtig, vol
overtuiging des sprekers van zijne verdiensten, en het gewigt van zijn voordbrengsel. In een anderen
hoek van de zaal ontstond een schaterend gelach, door een geestigen inval, of misschien door de
dienstvaardigheid van deezen of geene voortgebragt. Eindelijk verlieten wij dit vertrek en traden in
de eetzaal. Hoe sijlpend was het eenparig geruisch van de slepende zijden stasijkleederen der tot
  elkander zwierende dames! Waarlijk mijne lachspieren kwamen bijna in een ontijdige be-
{==39==} {>>pagina-aanduiding<<}
weeging.
Wij plaatsten ons naar de aangewezen order. De tafel was voorzien met overvloed van
keurige spijzen, die blijken gaven, zoo wel van het vermogen, als van den goeden smaak des
Gastheers. Deze vertoonde zig met de houding van eenen ruimhartigen menschenvriend; op zijn
gelaat blonk eene vergenoegdheid uit, die, naar mijne gissing wel het meeste geboren wierd uit het
denkbeeld van eigen grootheid, en de verbeelding van bewonderd te worden. Velen der aanzitters
straalde zekere opgetogenheid ten oogen uit: maar of zij uit gevoel van de eer die zij genoten, of wel
uit de streeling van den smaak voortkwam, kan ik niet beslissen. Noch Mevr., noch Mijnhr. gaven
eenige tekenen van hunnen mond te openen, of veele lage vleiers waren geheel aandacht en hielden
hunne gedienstige lachspieren in gereedheid, om een geestigen inval, hoe zwak ook, eer hij half
geboren was, al juichend te begroeten. Weder een ander beantwoordde dit met aartige scherts,
doch zij was niet sterk genoeg om mijne anders ligtaangedane vrolijkheid, te roeren: schoon ik, om
niet norsch te schijnen, er een flaauw teken van vertoonen moest. Nog anderen zaten sprakeloos,
terwijl hunne goedige oogen verzekerden, dat hun hart bereid was voor de armoede van hunnen
geest te boeten. Ik mengde mij in de gesprekken, daar het pas 
{==40==} {>>pagina-aanduiding<<}
 gaf, al waren zij niet naar
mijnen smaak, doch den meesten tijd was ik eene stille en leerende bewonderares van de
onnatuurlijke rol die hier gespeeld werd. Hebben dan menschen, dagt ik, met een vrije ziel geboren,
door wier aderen het bloed der Batavieren stroomt, behagen in lage slavernij? Want wat scheelt het
mij, of ik door gouden of ijzeren boeijen gekluisterd ben, als zij mij tog mijne vrijheid rooven? Hoe is
't mogelijk dat een mensch met een oordeelkundigen geest beschonken, genoegen kan vinden in het
vleien van zijnen medemensch, en, het zoet der ware vriendschap vergetende, onoprecht met hem
kan omgaan? Kan de zugt na ijdele eer, of een korte streeling der zinnen eenen hoogmoedigen
vleier, zo ver zig zelf doen vergeeten, dat hij in de woorden of gelaatstrekken van eenen anderen, de
voorschriften van zijn gedachten lezen wil? En welk eene lage ziel moet hij hebben, die uit vleitaal
zijne verdiensten opmaakt: en meer smaak vindt in de laffe aanbidding van eenen hoop zelfszoekers,
dan in den stillen lof hem van den wijzen, alleen door 't gelaat, gegeven. O diep vervallen
menschdom! Dit gezelschap was mij een afbeeldzel van de bedrijven der vorstelijke hoven, ik
beklaagde zoo wel den vorst, als zijnen hoveling; zoo wel den edelman als zijne vrienden. Zoo ver zij
door 
{==41==} {>>pagina-aanduiding<<}
 geen edele ziel, die meer dan de geboorte veradelt, hunne aardsche grootheid
opluisteren. Hier vond ik de ware oorzaak waarom meenig een, wiens hart hem een kroon waardig
maakte, vergeten in het stof zugt, terwijl onwaardigen in aanzien opklimmen. Waarom, dagt ik,
vertoont zig deze gastheer niet als die goedhartige rijkgezegende man, aan den behoeftigen, die hem
(helaas! meestal vrugteloos!) om bijstand smeekt? dit zou hem, behalven een zoo veel edeler
genoegen, een onsterfelijken roem geven, en zijne nagedagtenis, die bij zijne vleiers al ras zal
vergeten worden, in de harten van zijne beweldadigden en van hun nakroost gezegend maken. Hoe
schoon blonk mij de deugd der weldadigheid in 't oog! Hoe gevoelde ik de waarde der gulle
belanglooze vriendschap, waar geen weidsche pracht, maar openhartige eenvoudigheid, het
genoegen bereid! - Het sober onthaal van een uwer landlieden, die in een schotel room of
moeskruiden hun hart aanbieden, scheen mij veel verkieselijker, en, waart gij mijn disgenoot, het
geluk zelve. Verzadigd van zien, verliet ik na de maaltijd, onder een voldoenend voorwendzel, een
gezelschap dat mij meer vernederende menschenkunde, dan genoegen gegeven had, en liet voor hun
  de vermaken van het spel over. Mij dunkt bij 't lezen van de-
{==42==} {>>pagina-aanduiding<<}
zen brief, hoor ik mijne Emilia
zeggen: o zalige afgescheidenheid, waar toe het lot mij verwezen heeft. - Nu, vaar voort, mijn beste!
daar in gelukkig te zijn: maar laat uwe afgescheidenheid u noch aangenamer worden, door 't
aandenken aan uwe

 

Eufrozyne.


VIII. Emilia aan Eufrozyne.


Den 26 Jan.

17-

 

Was het uw oogmerk, lieve Eufrozyne! uw vriendin in haare eenzaamheid te doen lachen? Dan is het
gelukkig bereikt door 't geestig verhaal van uw adelijk diné. Terwijl de schoone trekken van uw edel
hart in dit, en het ander deel van uw' brief, mijne achting en vriendschap, zoo 't mogelijk is, nog
hooger deden rijzen. Ja wel hebt gij 't geraden in 't slot van uw' lieven brief; ik verhef 
{==43==} {>>pagina-aanduiding<<}
 het
geluk van mijne eenzaamheid, doch noem het geen verwijzen, maar - begunstigen van het lot, - en
op dit oogenblik gevoel ik 'er het zalige van. Het is nu bijna middernacht; de geheele avond is mij
een oogenblik geweest; eer ik na bed ga, moet ik u getuige maken van mijn stil, geheel ernstig
genoegen. Terwijl de stadsche jeugd zig vermaakte in vrolijke gezelschappen, terwijl mijne
Eufrozyne mogelijk zig bij eene harer vriendinnen gelukkig gevoelde, zat ik van alle uitwendige
vreugde afgezonderd, bij het helder lamplicht in mijn lieve schrijfcel. Het was doodstil, zoo dat ik de
stilte kon hooren; het loeien van eene of andere koe in de stallen mijner buren; het knetteren der
raderen van eenen t' huiskomenden boer; het koude voorspellend knappen van het vuur; het gieren
van een uil in de boomen; of de snorkende adem van Rozet, brak haar alleen bij tusschenpozen af.
Maar het tikkend uurwerk ging onophoudelijk zijn gang; dit bepaalde mij bij den rusteloozen
voortloop des tijds; - ik hoorde de oogenblikken snellen; ik dagt op mijn vervlogen leeftijd, op de
onzekere volgende jaren; en mijn geheel leven scheen mij slegts de droom van een oogenblik. Mijn
peinzende, door niets afgetrokken, ernst drong dieper door, tot het oogmerk van mijn leven, tot den
staat, waar toe ik na verloop 
{==44==} {>>pagina-aanduiding<<}
 van eenige voortsnellende jaren, of maanden zal overgaan. Ik
herinnerde mij eene meenigte voorbeelden van vroeggestorvene bekenden, wier eeuwig lot, schoon
onbekend voor de overblijvenden, door God nogtans onherroepelijk beslisd is. Juist terwijl ik met
deze gedagte werksaam was, gaf mijn uitgaande lamp, wiens verzwakkend licht ik niet bemerkt had,
mij een levendig afbeeldzel van mijn volgend lot. Zoo, dagt ik, zal mijn levenslamp, als de
groeisappen die het lighaam voeden, verteerd zijn, eens worden uitgeblust in zwarte donkerheid. Ik
verbeelde mij een menigte van menschen, die nu, - nu op dit oogenblik, - in onderscheiden
wereldoorden, den laatsten adem uitbliezen; ik vertegenwoordigde mij een geheele reeks van
onderscheiden sterfbedden. Eerstgeborene kinderen; wier pas begonnen leven geëindigd werd,
gelijk een bloemknopje dat bij de eerste ontluiking reeds verwelkte; - jongelingen in het vleijendst
tijdstip, te midden van hunne gegrondste vooruitzichten - nedergeveld; - mannen in de kracht van
hunne dagen afgesneden; waggelende grijzaards, die hun stervend leven, met den doodslaap
verwisselden; - dezen kwamen mij allen voor den geest. - Ik stelde mij hen voor, in hunnen al, - of
niet - bereiden staat, - ik zag dezen als een vriend; dien als een vijand 
{==45==} {>>pagina-aanduiding<<}
 van God, het
voorportaal der eeuwigheid verlaten; - Ik voelde met eenen onuitdrukbaren eerbied de
regtvaardigheid, en wijsheid van Hem, wiens Eeuwig raadslot, het lot der stervelingen verzegeld. Ik
bleef eenigen tijd in het donker zitten: mijn denkvermogen breidde zig uit, nu er meer zintuigen stil
stonden, en verbeeldde mij eenigsins den staat der afgescheiden geesten, die door geene zinnelijke
voorwerpen in hunne werkzaamheid gestoord worden; ik verbeeldde mij het ontzachlijke van dien
staat, voor menschen, wier levenswijs hier op aarde hun geene vrolijke denkstof in de eeuwigheid
heeft overgelaten. - Wat toch zal den vriend van de wereld, en de zinnelijke genoegens, voor wien
hier eene ernstige gedachten een ondragelijke last was, in de eeuwigheid bezig houden, daar hij van
alle zijne geliefde vermaken berooft, alleen - denken zal? - Denken, ja, op de genotene wellusten
van dit leven; maar welkers herinnering hem in eene wereld, waar hij ze allen mist, niet dan
jammervolle kwelling zal baren: alle de goedheden van God door hem met ondankbaarheid
beantwoord; - de genadetijd door hem te dwaaslijk verspild, en nu - voor altoos afgesneden: deze
en zoo vele andere dingen, die hij voorheen in eene gedurige verstrooijing voorbijzag, zullen daar
  tegen wil en dank, zijne ongehin-
{==46==} {>>pagina-aanduiding<<}
derde aandacht boeien, hier leidde hij het geweeten
stilzwijgen op; maar daar zal het spreken, - met een ontzachlijke zieldoordringende stem - die het
naberouw en de wanhoop bij uren zal doen aan groeien. - Welk een treffend spoor gaf mij dit
zielroerend tooneel, om met blakenden ijver, voor de eeuwigheid te leven, om reeds hier die maat
van wijsheid, van geloof en deugd te verkrijgen, die mij voor dezelve kan rijp maken. - Zulk eene
ziel zal, ontslagen van het zinnelijk, het zwak, of pijnelijk lighaam, dat haar hier zoo dikwils hinderlijk
was, het zalige van haare vrije onbenevelde werkzaamheid, met verrukking gewaar worden; - zij zal
hare geliefde onderwerpen onverhinderd bepeinzen; - hare zonden herdenken, als verzoend door
haren Verlosser; - de verloren genoegens van dit leven niet beweenen, - en door de herinnering van
voorbijgelogen jaren van verdriet geen lijden voelen. - Zij zal zalig zijn, in genot en in verdere
verwagting. Zeker de staat der afgescheidenheid heeft iets ontzettends, om de onzekerheid van het -
hoe van ons bestaan: maar 't onfaalbaar woord van God, dat de dooden bij hun sterven reeds zalig
spreekt, is een waarborg voor des Christens geluk, en moet een spoor van deugd voor ijder wezen.
{==47==} {>>pagina-aanduiding<<}


Mijne ziel, toen geheel ernst, vond in alles voedzel voor hare neiging: straks luisterde ik naar
het gekraai der hanen, die elkander beantwoordden, zoo ver mijn gehoor strekte; en aanstonds
dacht ik aan 't gene onze Haagsche Guldenmond van dit dier zingt:Vollenhoven
Kruistrompf en Gez. bl. 56.


Hoe? geeft de slaapzucht geen gehoor? 

Een vogel van die veren 

Kon, door 't gekraai in Petrus oor, 

Dien grooten Leeraar leren, 

Hoe kwalijk hij ten hove voer, 

Hoe valsch zijn tong Gods zoon verzwoer. 

't Was tijd van daar te keren. 



Dit leidde mijne gedachten tot den akeligsten, maar tevens zegenrijksten nacht, die ooit de aarde
bedekte, - dien nacht toen de Heiland leed, en dit getrouwe dier aan zijnen afgedwaalden lieveling
zijnen diepen val herinnerde. Ik verbeeldde mij de smert die de ziel van dezen dissipel folterde, om
dat hij het lijden van den besten Meester, weldadigsten der menschen, zoo schandelijk, zoo laag,
zoo ontrouw tegen de trouwhartigste waarschuwing aan, vergroot had; ik verbeeldde mij het gelaat,
  waar mede Jesus hem aanzag, en hoe die ogen vol ernstige bestraf-
{==48==} {>>pagina-aanduiding<<}
fing, maar tevens vol
vergevende liefde zijne schuldige ziel moeten gewond hebben; en - toen - ja nog lang daar na, edele
tranen, uit gemengde hartstogten, hebben doen vloejen. - Ik stak toen de lamp weer aan, en las in
den onvergelijkelijken Klopstok, dit zoo allertreffendst geschilderd stuk; - ik bewonderde
de kunst des onsterfelijken dichters, die mij niet slegts iets deed gevoelen van 't geen Petrus voelde,
en tranen deed storten om zijn weenen, maar ook mijn hart deed gloeien in waare liefde tot mijnen
Zaligmaker. Ik zag de zwakheid van mijn ligtverleid hart dat zoo dikwils, helaas! Petrus door daden
navolgt, en werd beschaamd; ik hoorde zijne vriendelijke nadrukvolle vermaning: ‘Waakt en
bid, op dat gij in geen verzoeking komt ’, en mijn gehele ziel werd ootmoed, liefde, en
aanbidding. - Zie daar mijn vriendin! u mijn genoegen medegedeeld; en het nog eens genoten. Nu
verlang ik naar de rust, het is meer dan één uur na middernacht. - Vaarwel! leef zoo gelukkig als

 

Emilia.


{==49==} {>>pagina-aanduiding<<}

IX. Eufrozyne aan Emilia.


Den 2 Feb.

17 - 

 

Hoe genoeglijk heb ik dezen avond bij mijne moeder doorgebragt! Ik heb haar uw' laatsten brief
voorgelezen: zij was, niet minder dan ik, daar door geroerd; en toen ik geheel met uw onderwerp
was ingenomen, gaf het aandoenelijkst tooneel aan mijne, toen geheel voor ernst vatbare, ziel,
eensklaps nieuw voedzel. Ik hoorde een dommelend geluid van zagtjes voortgaande koetzen. - Het
was een lijkstatie. Wijl ik die altijd gaerne zie, en nu vooral, ging ik naar een donkere kamer, en zag
den statelijken trein met zekere eerbiedige ontroering: - en vorderen dit de dooden niet van de
levenden, wier toekomstig lot zij prediken? De wapendragers traden vooruit. De doodaankondiger
volgde, met twee in diepen rouw gekleede jongelingen, die, in eene weenende gedaante, met een
statelijken tred, voor den dooden henengingen. Na dezen kwam de nagtlijke lijkkoets; twee met
zwart laken tot den grond 
{==50==} {>>pagina-aanduiding<<}
 toe behangen paarden trokken haar langzaam en met
zwaarmoedige stappen voord. Het breede rouwkleed dekte de doodkist. Eenige zwartgekleedde
dragers hielden de ruime slippen vast. Een lang gevolg van koetzen, met vrienden en bekenden,
geleidde dezen dooden naar het stille graf. Een plechtig zwijgen was algemeen, en het dof gedreun
der langzaam voortrollende raderen, gevoegd bij het schemerend licht der fakkels, vergrootte de
beklemmende statelijkheid van dit ernstig tooneel. Ook die mensch gaat heenen (dagt ik) naar zijn, -
of haar eeuwig huis! Mijne onzekerheid van het reeds besliste lot dezes onbekenden deed een
huivering over mijne leden gaan; mijne verbeelding volgde de lijkstatie; ik zag, bij het onzeker licht
der dwalende fakkels, de verzamelde dooden in den ruimen grafkelder, met een zwaarmoedige orde
nederliggen, en ook dezen dooden daarbij gedragen. Ik hoorde het hol geluid der nedergezette kist,
en dagt, bewogen met het lot van mijn natuurgenoot, daar word nu een mensch, die mogelijk voor
dezen van de zijnen geliefd was, het verblijf der levende onwaardig gekeurd, en aan de verrotting
overgegeven! Dit is de laatste eer, voor een voorwerp, dat eerlang afschuwlijk wezen zal; het wordt
niets gewaar van al die pracht, waar mede men het naar den kerker voert. - Deze aanzienelijke
wordt zoo wel een prooi des 
{==51==} {>>pagina-aanduiding<<}
 verderfs, als de veragte bedelaar, dien men in stilte onder de
aarde delft, en door geen kunstige tranen beweent; beide zinken zij nêer in de plaatze der
vergetelheid. - Maar hoe akelig werd ik, toen ik vernam wie deze doode was. - Geen persoon die
beroemd was door menschenliefde; geene tranen van droevige beweldadigden zullen op haren zerk
rollen. Zij was eene vrouw van rang en aanzien, maar met de kruipende ziel van een bedelaar
geboren; zij bezat een ruimen schat, maar de arme daglooner was rijker dan zij. Haar liefste
bezigheid was te woekeren, om meerder schats, en door het lijden van gebrek haren overvloed te
bezuinigen. Zij dagt aan geen dood, geen agterlaten van alles, aan geen leven na dit leven; het werd
haar wel door den waggelenden ouderdom herinnerd, maar voor die stem was zij doof. - In deze
gesteldheid stierf zij, niemand ten minste, heeft bemerkt, dat zij tot betere gedachten gekomen is. En
is dat zoo, wat moet dan zulk een ziel gevoeld hebben bij haren overgang in de eeuwigheid, op dat
oogenblik, toen haar alles, - alles ontzonk! Uw ernstige brief doet mij dieper denken; hoe veel
ongelukkiger zal haar daar de nagedagte van een zoo kwalijk besteed leven maken: met welk eene
verachting moet zij nu op hare bedrijven terugzien, nu zij de oogmerken van haar aanzijn en van
  haare aardsche bezittingen inziet, zonder het ge-
{==52==} {>>pagina-aanduiding<<}
dane te konnen herdoen! Mijn geheele ziel is
aandoening. Was het zulk een medelijdenswaerdige niet beter geweest, dat zij nooit geboren was?
Hier was dit arm schepsel reeds ongelukkig, zij had geen genot van haar goed: de aardsche zegen
was haar een vloek; zij leefde van elk veracht, en haar dood is de blijdschap der erfgenamen. Dezen
weeten haar geen dank, voor al de verzamelde schatten. - Men bewijst haar in schijn de laatste eer,
terwijl men haar in zijn hart veracht; men brengt een lijk naar 't graf, waar voor men gruwt; het geluid
der dalende kist is wellust voor hunne ooren; de armen vloeken, de rijken bespotten haar, de
Christen alleen wijdt haar eenen medelijdenden traan, en wie zou zonder medelijden haar veragten
kunnen, die door een onherroepelijk berouw gefolterd wordt? O! zonde, hoe sterk is uwe
heerschappij! ook wij, met de zaden van allerlei ondeugd geboren, hadden zoo dwaas konnen zijn,
en der goddelijke bewaring zij alleen de roem, dat wij 't niet werkelijk zijn. Deze gedachte zal mij
altijd hoeden voor een ijdele zelfsverheffing, en mij met ontzag, doen luisteren naar de stem die uit
hun graf klimt. ‘Het goet doet geen nut ten dage der verbolgenheid, maar de geregtigheid redt
van den dood.’ Aan zulk eenen ernstigen brief zult gij naauwlijks uwe Eufrozyne herkennen;
  doch, hoe zeer ik anders de vrolijk-
{==53==} {>>pagina-aanduiding<<}
heid bemin, gevoel ik in dezen gemoedstoestand iets
ontzachelijk aagenaams. Hoe kan ik dikwils zoo onbedagt vrolijk zijn, in eene wereld daar mij
dagelijks zoo veele dooden toeroepen: ‘ook gij zult sterven?’ o! Dat eens uw en mijn
einde dat der opregten zij! - Geheel uwe

 

Eufrozyne.


X. Emilia aan Eufrozyne.


Den 8 Feb.

17-

 

Uw schoone ernstige brief heeft mij, op een andere wijs dan de vorige, een uitmuntend genoegen
verschaft, ofschoon het voorwerp dat uwe aandoeningen in beweging bragt, ook uit mijne oogen,
een menschlievenden traan deed vloeijen. Hoe overeenstemmend zijn de neigingen en gevoelens van
onze harten! Eén zelfde onderwerp geeft denzelfden loop aan onze gedachten. Wij beide, vatbaar
  voor de harte-
{==54==} {>>pagina-aanduiding<<}
lijkste vrolijkheid, zijn even indrukbaar voor het treurige. Hoe akelig maakte mij
de schilderij van uwe doode! Mijne verbeelding beeft met schrik van haar graf te rug. Rampzalig
mensch! haar lot doet mij schrikken; ik voel al de kragt van uwe woorden; met welk een valsche eer
daalt zulk een mensch in 't stof! Is dit de wereld? is dit het lot der stervelingen? Waar is dan onze
eerste heerlijkheid? Hoe juist tekent gij mij de sombere rouwplegtigheid af! Uw verhaal doet mij
alles zien en hooren; onder al de gewoontens der stad behaagd mij deze het meeste. Eene zoo
statelijke wegvoering van de dooden, naar de plaats der vergetelheid, laat levendiger indruk bij de
toeschouwende menigte na. En hoe hartroerend is de overeenstemming der omstandigheden met de
zaak zelf!

Nooit hoor ik, bij de begraving van een der landlieden, de doodklok van mijn dorpje luiden, of ik
gevoel zekeren genoegelijken ernst; en haar dof gebrom is mij een treurig muzijk. Dit ondervond ik
nog voor weinig dagen, toen ik toevallig de begrafenis van eene landvrouw bijwoonde. Hoe veel
gelukkiger was deze doode! Hoe veel verkieslijker was haar graf, schoon op het open kerkhof! Zij
was vroom en geliefd in haar leven, en zalig in haren dood; zij werd door geenen trein van grooten
  naar de onbesloten woning geleid; slegts haar trooste-
{==55==} {>>pagina-aanduiding<<}
looze man, en twee schreijende
kinderen, van eenige vrienden gevolgd, gingen, met moedelooze schreden, agter de zwarte
doodbaar; zij werd nedergezet - de kist afgeligt - het gelaat van den bedroefden man tekende eene
grievende smart, en scheen te zeggen: ‘zij was de beste vrouw,’ terwijl zijne tranenvolle
oogen het lijk nazagen, tot het, op de koorden nedergelaten, met een hollen klank, op eene andere
kist in den kuil nederzonk; de kinderen schreiden en hun gelaat zeide: ‘Ik heb geene moeder
meer.’ - De geringe rouwstatie trok af, terwijl ik alleen peinzende staan bleef; de gevoelloze
doodgraver schepte den kuil weder toe, zonder dat op zijn gelaat een enkele trek van aandoening te
bespeuren was. Nog luidde de doodklok; eindelijk zweeg zij, en ik hoorde alleen het dof gedreun
der vallende aardklompen en het schrapen der spade door den weergalm herhaalen. O! hoe voelde
ik toen het geluk der begravene, in die wereld daar geen rang, geene geboorte, noch goederen meer
gelden! Haar onaanzienelijk graf geeft haar daar geene kwelling! Zij wordt van de haren beweend;
hare godsvrugt wordt met eerbied herdagt; en hare slapende asch gezegend van alle haare
bekenden. - Waarlijk de deugd alleen maakt ons in dit, en een ander leven gelukkig! - Er komt mij
iemand spreken, dus leg ik de pen neer.

{==56==} {>>pagina-aanduiding<<}

Den 9 Febr.


O! welk dompig weder is het! - Een onaangenaame dikke mist bedekt alles; ik zie geen kerktoorn,
geen bosch nog hutten. Hoe belemmert hij de vrije ademhaling; en hoe veel onaangenaamer moet hij
in de stad zijn, daar hij, met onreine uitwaassemingen bezwangerd, tusschen de huizen blijft hangen,
en door elk word ingeademd. Dit is zeker een der treurigste wintertoonelen; de vervrolijkende zon
schiet door den verdunnenden damp nu en dan eenen weemoedigen straal, en schijnt geheel de
nevelen te zullen doorworstelen, doch ras wordt zij weder achter dezelve verborgen; en laat de
verkleumde aarde ten prooi aan hunne onaangename werking. Evenwel is deze mist niet geheel
zonder schoonheid. Ik zie de boomen daar door prachtig versierd, een klein schemerend loof schijnt
hen van den top tot den wortel te bedekken. - De dorre beukebladeren zijn met een glinsterend
kleed en net uitgesneden randen voorzien. Zulk een schoon tafereel vormt deze damp, door den
vorst verstijfd; was het dan geen jammer, zoo de zon dat alles op een oogenblik vernielde? Ik wil
  dan ook in dit weder vergenoegd zijn, en er deze les uit ne-
{==57==} {>>pagina-aanduiding<<}
men: deze damp, die mij alle
voorwerpen onzigtbaar maakt, of dezelve geheel voor mij verwart, en in eene valsche gedaante te
beschouwen geeft, is een beeld der zwaarmoedigheid, die ons alles verward en treurig doet
voorkomen. Zoo weinig ondertusschen deze damp de dingen zelf verandert, zoo ongegrond zijn
onze beoordeelingen, in zulk eene ongesteldheid. Zij houdt die goederen, die ons eene dankbaare
vreugd zouden instorten, voor ons verborgen. Moet dit ons niet leeren, in tijden van kleinmoedigheid
ons oordeel op te schorten. - Ik word alweer verhinderd dezen af te schrijven. Morgen verder.


Den 10 Febr.


Welk een verlies, lieve Eufrozyne! heeft uw vriendin geleden, weinig dagt ik gisteren dat mijne
vergenoegdheid zulk een schok zou krijgen. - Doch schrik niet; het is geen vriendin, geen
bloedverwant, zelf geen huisdier, dat ik mis, maar - een boom: en wel die lindeboom op den
voorgrond, wiens uitgebreide takken eene verkwikkende schaduw gaven, waar, in den voorigen
zomer, nog twee tortelduifjes nestelden, en waar onder ik, op een bank van zoden, zoo meenig
  gelukkig uur heb gesleten. De storm die tegen den avond al harder en har-
{==58==} {>>pagina-aanduiding<<}
der opstak, en
eindelijk met de woede van eenen orkaan, de hutten, het bosch, ja 't gantsch gehucht bijna beven
deed, heeft hem uit den grond gerukt. ‘Daar ligt hij nu, die trotsche zoon der aarde! vergeefsch,
lieve nachtegaal! zult gij hier bij uwe wederkomst uwen verrukkenden zang willen aanheffen.
Vergeefsch zagtaardig duifje! zult gij in de lente hier uw nestje zoeken, en op 't zien dezer
verwoesting heen en weder zwerven! De boom is gevallen! geen loof zal zijne takken meer sieren,
en zijne heerlijkheid is voor altoos verdwenen! - Dat trotsche pronkstuk, waar aan natuur eene
menigte van jaaren had gearbeid, het behoud van een heir levendige schepselen, en de muzijkzaal
der gevleugelde chooren, heeft dees vernielende storm, met eene norsche sterkte, in een oogenblik
vernietigd! - Daar ligt hij nu, en met hem alle de toekomstige genoegens, die ik van hem hoopte.’
- Dit is de lijkklacht op mijnen boom. Acht ge mij niet dwaas, Eufrozyne, dat het verlies van een
boom, die ligt zijns gelijken heeft, mij zoo sterk treft? Ik verbeeld mij, dat uw glimlach mijne vraag,
met ja beantwoord; maar liever had ik, dat gij mij voorthielpt, en met mij klaagdet! Ach gij kend het
genoegen niet, dat mij deze boom gaf, er staan er, ja, meer in zijnen omtrek, maar deze muntte
boven hen allen uit; deze was 
{==59==} {>>pagina-aanduiding<<}
 mijn vertrouwde; hier zat ik altijd te spelen of te lezen: en weet
gij ook niet, dat eene zaak die wij missen, ons honderdmaal schooner schijnt dan toen wij ze
bezaten. Doch waar heen vervoert mij mijne onbeteugelde aandoenelijkheid? - Neen; gij hebt het
wel, Eufrozyne! ik mag wel voor een of ander verlies gevoelig zijn; maar deze gevoeligheid behoort
geëvenredigd te zijn aan de waardij van dat verlies. Zij behoort nooit in onvergenoegdheid en
ondankbaarheid te ontaarden; en zeker was zij dit bij mij. Het geheele bosch werd gedreigd, en
slegts deze ééne boom viel; ik moet daar door eenige genoegens missen; maar verdient dit wel
zulken weeklage? De onverwachte berooving dezer kleine genoegens kan mij ook de
onbestendigheid der grootere leeren? Daar en boven, zou ik verdrietig zijn om mijn boom: daar
mogelijk de storm die denzelven omrukte meenig hulpelooze kiel, verschrikkelijk op de woedende
golven geslingerd, en eindelijk op een rotsige klip ellendig verbrijzeld heeft! Wie weet op hoe vele
bleeke aangezigten de doodvrees geschilderd was, terwijl het wanhoopig noodgebed de verstijfde
lippen ontsloot! Wie weet hoe velen, die 't vege leven op een wrak nog hoopten te bergen, en
vaderland en vrienden weder te zien, na een wijl tijds twijfelmoedig met den dood geworsteld te
  hebben, door eene bruischende golf in den afgrond zijn neergeslin-
{==60==} {>>pagina-aanduiding<<}
gerd? O! hoe geducht is
God in alle de verschijnselen der natuur! Hij roept, en een storm verheft zig! hij wenkt en het
onweder zwijgt!

Mijn brief heeft een meer dan matige lengte, dus wordt het tijd dat ik hem sluit. Vaarwel Eufrozyne!
geheel de uwe

 

Emilia.


XI. Emilia aan Eufrozyne.


Den 12 Febr.

17-

 

Voor drie dagen kwam de zwellende rivier met een woest gedruisch over dijken en dammen
stromen. Met een ontembaar geweld stoof zij de weiden in, en scheen de boomen te zullen
ontwortelen; deze gezigtsverandering is niet aangenaam; het is eene verwoestende vertooning. Ik
wandelde zoo even langs den afgekabbelden oever, en, leunende op een afgebroken knootwilg, liet
ik mijn zwaarmoedig oog 
{==61==} {>>pagina-aanduiding<<}
 over de onafzienbare watervlakten dwalen. Een grauwachtige
kokmeeuw, en een donkere waterraaf zwierden, met een onzekere vlucht, over den bruinen stroom
heen. Zijn dat die weiden, dagt ik, daar voor weinig maanden gras en bloemen stonden, daar de
grazende kudden van genoegen loeiden, terwijl ik bij haar zat te zingen. - Zullen nu die tedere
plantjes door het koude nat niet sterven? O winter, hoe verwoest gij alles! hoe ontsiert gij Gods
aarde! ik dagt dit, maar te schielijk; ik vergat dat deze met slik beladen stroom, den landen zegen en
vrugtbaarheid aanbrengt; deze herinnering veranderde mijne klachten in dankzegging.


Den 15 Febr.


Welk een geheel ander tooneel heeft mij de natuur thans geopend! Gisteren bragt een gure
noordenwind een heir van graauwe huiverende wolken op zijne gonzende vleugelen aan; zij hebben
zig den gehelen nacht al sneeuwende ontlast. Ik stiet dezen morgen mijn venster open; en welk eene
verandering! - Ik zie geen bruine daken, geen groene taxis heggen, of hulstruiken, geen bosch meer:
- alles, alles in een plegtig wit kleed gedoscht: 
{==62==} {>>pagina-aanduiding<<}
 de bomen staan in een peinzende gestalte, en
worden door geen windje bewogen. o! Hoe schoon, hoe grootsch is dit schemerende wit! Maar
hoe onaanzienlijk is bij dat wit de bruinbestoven rok van mijn buurman, die daar juist voor mijne
oogen komt; hij dwaalt om zijn duivenhok, en zoekt waarschijnelijk het spoor van eenig roofdier dat
zijne duiven gedood heeft. En welk eene dwaze houding maken mijne arme hoenders; nu staan zij
stil, verblind door de sneeuw, in een mijmerende houding; dan doen zij eenige onzekere treden naar
hun hok, en staan weder stil, even of zij 't niet eens kunnen worden met zig zelven, wat te kiezen. Nu
komen de vogelen in grooter menigte een verdubbeld ontbijt bij mij zoeken, hoe veel soorten zie ik,
die zich anders altijd van mijne woning verwijderen! Hoe vrolijk huppelen zij, en klouteren de
sneeuwheuveltjes, die de oneffen grond veroorzaakt op en neder; twee verkleumde koolmeezen
logger door de koude, wilden de anderen navolgen, doch het heuveltje stortte in, en bijna vonden
deze onnozele schepsels hier hun graf; doch gelukkig zijn zij nog met den schrik vrij gekomen. Mijne
verbeelding voerde mij op dit gezicht naar de eeuwig besneeuwde Alpen henen; ik verbeeldde mij
de gevaren, die onbedagte reizigers daar dikwijls ontmoeten; de ijselijke sneeuwbrokken, die, met
  een donderend geraas dikwils nederploffen, en vee en men-
{==63==} {>>pagina-aanduiding<<}
schen, zoo geen tijdige vlugt hen
redden kan, onverwacht doen omkomen. - Het schoone, het grootsche, het ontzettende der natuur,
in dien verwonderlijken oord, had de sterkste werking op mijn verrukte ziel; even of ik er zelf
getuige van was, en nogtans welbezien, bevond ik mij op Zorgenvrij; - doch ook hier is de
sneeuw schoon, en hare eenvormigheid is vol majesteit; de dikbetrokken lucht begint zig op nieuw te
ontlasten; de schoone vlokken dalen met eene statige gelijkheid neder! Geen wind beweegt hen, zij
schijnen al vallende te zeggen: God geeft sneeuw als wolle. De Natuur schijnt in eene
zwijgende verwagting, en deze plegtige stilte maakt dit verschijnsel noch meer treffend! Hoe juist
geschikt is dit broeijend en tevens luchtig dekkleed, om de koornvelden voor koude te hoeden; en
tevens tot hunne vrugtbaarheid mede te werken. - Zoo verhoed dezelfde God, die zijn ijs daar henen
werp als stukken, en voor wiens konde niets onbezorgd bestaan kan, den dood zijner schepselen
door deze nieuwe weldaad. En als de zon doorbreekt elk vlokje in een diamant herschept, welk
eene recht luisterrijke vertooning maakt dit! - Nog vallen de vlokken, ik ga even naar buiten, om op
den raad van mijnen waarden Martinet, in elk kunstig gevormd vlokje, den oneindigen
Schepper te bewonderen.


{==64==} {>>pagina-aanduiding<<}

Den 18 Febr.


Nooit, mijne Eufrozyne, zag ik schooner tooneel dan nu; ik zal beproeven of ik er u een denkbeeld
van kan geven: de sneeuw had naauwlijks twee dagen gelegen, toen een harde wind opstak, die ze
hier en daar op hoopen joeg, en de takken der dennebomen, die zig eerst onder hunnen schoonen
last gebogen hadden, geheel ontblootte, en dus hun levendig groen weer te voorschijn bragt. Ik had
grooten lust om dit van nabij te zien, en baande mij een weg door de dikke sneeuw. De lucht was
dik betrokken; ik zag geen mensch op het land; de schapen bleven in hunne kooijen, en de boer in
zijn hut; het was doodstil, naauwlijks een vogel roerde zig; alles was eenzaam en verlaten; de
geheele Natuur scheen in gepeins. Hutten en sneeuhoopen, alles had eene bijna eenvormige
gedaante aangenomen. De keeten van omliggende bergen was naauwlijks van de daar boven
hangende wolken te onderkennen; alleen mijn dennebosch stak zijn groene kruin, met een trotsche
schoonheid, uit de sneeuw op, en dit groen scheen nu donkerder en tevens levendiger af bij haar
  schemerend wit. Ik trad het bosch in; daar lag de sneeuw in hare natuurlijke schoon-
{==65==} {>>pagina-aanduiding<<}
heid, hier
als lugtig dons, ginds als kleine golfjes van een beekje: geen menschelijke voet had nog dit zuiver
tapijt betreden. - Zulk eene witheid ziet gij nooit op uwe woelige straten. Haar straallooze luister
verblindde mij; het scheen mij hier een gewijd verblijf der onschuld, en met schroom zette ik mijnen
onheiligen voet op deze nooit gedrukte vlokken. Doch ik waagde het en trad eindlijk verrukt de
kronkelende paden op; ik vond eenige boomtakken met festoenen van kristal behangen; om
anderen, schenen zig glinsterende slangen te kronkelen. Maar hoe de sneeuw in deze waarlijk
grootsche gedaante hervormd was, weet ik niet. Terwijl ik op deze zeldzame schoonheden stond te
staren, hoorde ik het eerbiedwekkend geruisch, van de takken der dennen, schoon geen windje
merkbaar was; dat het geruisch van eenen waterval, op zekeren afstand gehoord, levendig
nabootste. - Ik gevoelde mijne eenzaamheid met een somber vermaak, toen een raaf haar holle stem
door 't weergalmend bosch deed dreunen, en een eenzaam winterkoningje voor mij, op een dorre
eikenstruik kwam zitten, het was zwak, en dikgezwollen door honger en koude; het scheen, door
zijn zagt gepiep, mijn medelijden te willen wekken, en de afwending te smeeken van zijnen
dreigenden nood. Ik voelde zijne sprakelooze bede, met al de tederheid van een medeschepsel:
doch meer kon ik niet. Het stoorde eenigen tijd 
{==66==} {>>pagina-aanduiding<<}
 mijn genoegen, tot dat ik het onnoozel
diertje, langs de stam van een' boom zag oploopen, terwijl het telkens in het mosch pikte; hoe, dacht
ik, zal dit hem voeden? Ik zag zijn bedrijf met alle mogelijk opmerking na; en hoe aangenaam wierd
ik verrast, toen ik ontdekte, dat het schrander schepseltje door zijn pikken het mosch losmaakte en
de vliegjes en rupsjes zogt, die, agter het zelve verborgen, den winter doorbragten. Ik bewonderde
de liefderijke en zonderlinge zorg van God voor alle zijne schepselen; en de orde waar door 't eene
leeft van 't andre, zonder dat nogtans de soorten, te zeer verminderd worden. O! dagt ik toen, hoe
dwaaslijk was ik daar bijna gereed, toen ik dit hongerig vogeltje zag, om de Natuur, of liever haaren
schepper van wreedheid te verdenken: - maar hoe zeer ten onregt! - Zijne spijs was reeds gereed.
Zoo wel dit diertje, als de schorre raaf, die zoo even om voedsel riep, worden door hem verzorgt! -
en zou dit mij niet leeren, om zelf in kwade dagen nooit moedeloos te zijn, maar het noodige van
zijne vaderlijke liefde te wagten. - Zou Hij die de raaf, en het winterkoninkje gadeslaat, niet veel
meer op mij willen letten? Een mijner vrienden zond mij onlangs een afschrift van een versje van zijn
opstel. Ik herinnerde mij deze woorden uit het zelve:
{==67==} {>>pagina-aanduiding<<}



Het zorgelooze pluimgediert 

Wil hij zijn voedsel geven; 

De tedre bloem, die 't veld versiert, 

Blijft uit zijn handen leven: 

En zou zijn kind, 

Dat hij bemint, 

In weerwil van zijn klagten, 

In zijn ellend versmachten? 



Ik zag verscheiden voetstappen van boschgedierten in de sneeuw ingedrukt, van hazen, konijnen,
wezels, zelfs scheen mij een groot spoor, dat van een zwijn; een ander dat van een ree te zijn. - Wat
verder, vond ik het geraamte van eene krem, door de raven zeker geplunderd; ook dit vergrootte de
statelijkheid van het bosch. En om dit mijn genoegen nog grooter te maken, nam ik een pen uit zijne
vleugel, waarmede ik dezen brief schrijf. - Wel Eufrozyne! wat zegt gij nu? heeft de Winter geene
schoonheden buiten?

Maar in hoe lang heb ik geen letter van u gezien, deze is voor zes dagen begonnen; - op hoop van
spoedig antwoord, geef ik hem van daag aan de post mede; schrijf toch uwe 

 

Emilia.


{==68==} {>>pagina-aanduiding<<}

XII. Eufrozyne aan Emilia.


Den 22 Febr.

17-

 

Zou ik mijne Emilia vergeten? hoe zou mij dat mogelijk zijn! Neen, mijn moeder kan getuigen, hoe
levendig mij uw aandenken blijft, en mijn eigen hart verzekert mij, dat onze vriendschap
onveranderlijk is; maar eene lastige ongesteldheid, die wel niet gevaarlijk was, doch mij lusteloos
maakte, was oorzaak van mijn stilzwijgen. Ook had ik niets merkwaardigs u mede te deelen, en dan
weet gij immers onze afspraak? - Ondertusschen hebben mij uwe brieven een uitmuntend genoegen
verschaft; mijne verbeelding, mijn verstand, mijn hart, alles voldoet gij; - Onder 't lezen derzelve
voelde ik minder mijne tandpijn. Mijne verbeelding volgt u overal in uwe romaneske wandelingen na;
doch die laatste pelgrimaadje door de sneeuw, stond mij maar half aan. - Gij hebt in uw bevallig
vrouwelijk lichaam, een soort van een wijsgerige ziel, Emilia. Maar zeker heb ik om uwen
verregaanden rouw over 't verlies van een boom moeten lachen; ik mag immers wel? Het 
{==69==} {>>pagina-aanduiding<<}

komt mij wat al te gevoelig voor. Doch wat vermeet ik mij te oordeelen, over het dichterlijk gevoel
van een landlievend meisje. Ik zie alles door de nevelen van stadsche vooroordeelen. Als ik eenigen
tijd bij u ben, en naast u de fijner landlucht inadem, zal ik mogelijk gevoeliger ziel krijgen: wie weet,
of dan niet de dood van een blad mij treffen zal? Doch geen kommer vóór den nood; eene al te
groote gevoeligheid zal mijn vriendin, die dezelve met zoo veel verstand matigt, wel in mij tegen
gaan. Gij merkt dat ik mijne gezegde herroep. Uw eigen aanmerking over dien zelfden boom, maakt
mij beschaamd, en doet mij uw karakter als een gelukkig mengsel van edele deugden beschouwen.
In allen ernst, ik wenschte duizendmaal Emilia te zijn, ten minste uw bestaan te hebben. Want in
mijnen staat ben ik ook te vrede; het geluk is toch niet aan onzen stand, maar aan onze
zielsgesteldheid verbonden; de arme daglooner in een leemen hut, kan gelukkiger zijn, dan de heer,
dien hij bedient; of de vorst van wien deze mogelijk, de slaaf is. - Als wij dit vasthouden, is dan de
goede Schepper wel zulk een karig uitdeeler der geluksgoederen, als ons bij 't beschouwen der
onderscheidene rangen in de waereld toeschijnt? O met hoe weinig kan de wijze vergenoegd leven!
Zijn dankbaar gevoel, doet hem, 't geen hij heeft, geheel genieten. Dit doet gij in een afgelegen hoek,
  op een dorpje, dat zoo onge-
{==70==} {>>pagina-aanduiding<<}
acht is van elk, als het rijk en schoon is, voor u. Gij zijt bij de
wereld onbekend, en daarom onaangezocht, en met u zelven vergenoegd; gij weet uwen ruimen tijd
en uwe gelukkige vrijheid wél te gebruiken. Uw lot is benijdenswaerdig. Hoe gaarne was ik eens bij
u; doch daar ik mijn lieve moeder zoo weinig als mogelijk is, het vermaak dat zij een dochter heeft,
verzwakken wil, stel ik het tot den zomer uit. Hoe klaar verbeeld ik mij u, met een ernstigen rimpel
in 't hooge voorhooft, met eenen deftigen gang, als een peinzende filozofe door het besneeuwde
bosch wandelende! Maar waar gij dan uwe levendige gelaatstrekken verbergt, begrijp ik niet: want
zoo ken ik u nog maar, en met een dagelijksche fijzionomij filozofeert het immers niet goed, doet het
wel, Emilia? Maar hoe veel onnodige bekommeringen voor iemand, die zig zelf zoo redden kan. Nu
ik stap er van af. Doe mij maar meer natuurbeschrijvingen, die door uwe pen getekend, (want gij
doet er wel niets af, denk ik,) dubbel schoon zijn. Nu, mijn beste vriendin, laat mijn vrolijke luim u
niet misvallen, en geloof zeker, dat gij de ware vereerster van uwe verdiensten vindt, in uwe opregte

 

Eufrozyne.

{==71==} {>>pagina-aanduiding<<}

XIII. Emilia aan Eufrozyne.


Den 26 Febr.

17-

 

Het is mij recht aangenaam, iets tot verligting van uwe pijn te hebben toegebragt; al had ik voor dat
genoegen, niet slegts de belaching van eene mijner grilligheden, maar van mijn persoon moeten
lijden, het was mij niet zwaar geweest. Ik ben blijde, dat de tandpijn uwe gewone vrolijkheid niet
verwoest heeft, die gesteldheid is te gelukkig, om zig zoo ligt te laten ontrooven; aan deze alleen
schrijf ik al den lof toe, dien gij mij toezwaait; het zou mij anders verwonderen, van een
boezemvriendin zoo ongunstig behandeld te worden; of is het wel liefderijk, dat gij al doet wat gij
kunt, om mijn arm hart hoogmoedig te maaken? welke lof is gevaarlijker, dan die van eene geachte
vriendin. Bestaat ondertusschen de nederigheid, niet in het ontkennen van goede hoedanigheden, die
ons geschonken zijn, maar in het ootmoedig en dankbare opmerken en gebruiken daar van; dan wil
ik, 't geen ik ontvangen heb, zoeken te gebruiken; en 't geen ik niet, dan in uw vriendschappelijk
  oor-
{==72==} {>>pagina-aanduiding<<}
deel bezit, waarlijk pogen te verkrijgen. - Maar de toon van
dezen brief, zal wat ernstig op den uwen vallen; dus ga ik tot wat anders over. - Zeg nooit weer,
lieve Eufrozyne, zoo als gij in een uwer vorige brieven deedt, dat de landlieden ongevoelig en
kleingeestig zijn. Ik heb bij eenige derzelven, een allergenoegelijksten avond doorgebragt: ik bezogt
eenen boer, die met zijn braave vrouw, eenige minuten ver van mij afwoont. - Het was avond: de
lucht was helder en bezaaid met sterren: de volle maan scheen met een zwijgende majesteit op de
besneeuwde velden: ik vond op mijn eenzaam paadje, éénen enkelen boom, die, met de schuwheid
van eenen heremiet, hier reeds veele winters doorleefd had, een zwaarmoedige uil klapte zijne
nachtelijke vlerken in den top, en zijn beklemmend geloei wierd door de nagalm der stille velden
herhaald.
{== afbeelding 	Ik zag, in deeze woning, het volmaakte tooneel van huisselijk geluk.
Bladz. 72.
==} {>>afbeelding<<}
    

- Ik kwam aan de vreedzame hut, waar mijne eerlijke grijzen, met hunnen gehuwden zoon
en twee lieve kinderen, woonden, die zoo 't scheen erfgenamen waren van de deugden hunner
ouderen. Ik zag in deze woning het volmaaktste tooneel van huiselijk geluk. Hoe zal ik u die
bevallige en treffende eenvoudigheid beschrijven? - Een eerwaardige grijsaart zat in zijn leuningstoel,
in den hoek van den haart: zilvere lokken hingen op zijne schouderen; vergenoegdheid en deftigheid
waren op zijn gelaat geschilderd. Zijne 
{==73==} {>>pagina-aanduiding<<}
 vrouw wier duivenoogen, zagtaartigheid en opregtheid
teekenden, zat naast hem te spinnen. Hun brave zoon, had een driejarig knaapje op zijn knieën, dat
hij met al de trekken van vaderliefde op 't aangezigt, den naam van grootvader leerde stamelen. De
jonge vrouw op wier malsche wangen jeugd en gezondheid haare bloeijendste bekoorlijkheden
schilderden, had een kleinen jongen aan haren blanken boezem, wiens mollig handje dien, al
zuigende, streelde, nu en dan drukte zij hem, met de liefste benamingen, aan haar hart, en in haar
gelaat sprak een teder gevoel van moederlijken wellust. Het oudste kind verliet zijns vaders schoot,
en kwam, met die vrijmoedigheid, welke zo bevallig voor kinderen is, naar mij toetreden: deed mij
met een gelaat, dat onschuld en goedheid verried, vele vragen, die hem zijne grootmoeder ingaf: ik
nam hem op mijne knieën; een kleine verkwikking, die ik hem medebragt, was hem honderd
dankzeggingen waard; die ik garen alle missen wilde, voor een betoverende opslag van zijne vlijende
oogjes. Ik roemde het geluk dezer menschen, wegens zulke veelbelovende kinderen. De gulle
moeder verhaalde mij veel, met eene onschuldvolle vrijmoedigheid, van de geestigheid van haaren
Lubijn, zoo heete dit kind, en van den kleinen Doris: en dit gaf aanleiding tot een nuttig gesprek. In
welke opzigten, vroeg de oude vrouw, zou de Zaligmaker een kind ten 
{==74==} {>>pagina-aanduiding<<}
 voorbeeld gegeven
hebben aan zijne Discipelen? De grijsaart dagt, dat de nedrigheid van een kind, de deugd was die
Jesus leeren wilde; ik stemde dit toe, doch voegde er bij, of ook niet de nietskwaadsdenkende
eenvoudigheid, de onschuldige vergenoegdheid, en het kommerloos vertrouwen op zijne opzigters,
de beminnelijke eigenschappen zouden zijn, die Jesus in een waar Discipel vordert? en denkt gij dit
ook niet, Eufrozyne? Wij spraken hier over breeder, en mijne goede grijzen waren beiden zeer
voldaan met mijne gedachten. Het eene gesprek bragt het ander voort. Wij kwamen op hunne
lotgevallen. Zij verhaalden mij eene reeks van tegenspoeden, in vee of veld, die hunnen zielen nuttig
geweest waren, en hun vertrouwen geleerd hadden; zij herinnerden zich bijzondere stalen van Gods
bemoediging, verschooning, of redding; zij hielpen elkander voort, daar 't geheugen faalde, roemden
eindelijk de gunstige verandering van hunnen uiterlijken staat. O! welk eene zuivere Godsvrugt, welk
eene verborgene voortreffelijkheid des harten openbaarde zich in de eenvoudige, kunsteloze
gesprekken van dit huisgezin! Waarlijk Eufrozyne! mijn hart wiert daar door dieper getroffen, dan
door het schranderst betoog van een geleerd brein, dat niet zoo veel deugd betoont. De oude man
ging voort met verhalen van de dagen zijner jeugd: Hoe hij, bij nog frissche kragten het landwerk
verrichtte, 
{==75==} {>>pagina-aanduiding<<}
 dikwils door alles wat hij zag, tot het geestelijke wierd opgeleid, en schoon deze
verhalen wel wat langdradig waren, gaven zij nogtans wegens hare natuurlijkheid mij veel genoegen.
Er kwamen meer akkerbuuren; zij zetten zig met een gullen groet, en een houding die bewustheid
toonde, dat zij welkom waren, aan den berookten haart; het gesprek wierd toen algemeener,
evenwel voor mij nog leerrijk. Deze, had het van zijn koorn; die, van zijn vee; geene, van de prijs
der granen op de markt; een ander van zijn hoenderen en duiven, en in alle die gesprekken straalde
eene gelukkige vergenoegdheid door. Op mijne vraag, of zij altijd zoo wel te vrede waren, en nooit
onder den zwaren arbeid zugtten, gaf een van hun, wiens gelaat geen onbevallige trekken had, mij dit
rondborstig antwoord: - ‘Wel Juffer! wij hebben geen tijd om droevig te zijn; bij ons volgt altijd
het eene werk het andere op, en wij ontgaan al de zorg die ons drukken zou, als wij ledig
waren.’ - ‘Als een boer’ (hervatte een ander) ‘niet veel tegenspoeden heeft, is hij er
zoo kwaad niet aan. Hij heeft wel een lagen stand, dit is waar; en de steêlui zien hem dikwils voor
eenen lompert aan, maar wat schaad ons dit? Wij doen ons werk, en zien hem even onverschillig
aan. Wanneer ik op mijn land ben, en ik hoor van verre mijn melkvee loeien, uit hunne vette wei,
  mijne paarden grinne-
{==76==} {>>pagina-aanduiding<<}
ken of mijne schapen blaten; of als ik onder eenen ouden lindeboom,
reeds voor honderd jaren, door mijn overgrootvader geplant, een middag slaapje houd, en mijne
beijen gonzen rondom mij henen, dan denk ik dikwils: o hoe god is God over mij! hij geeft mij kragt
tot werken; Hij zegent mijnen arbeid; Hij gaf mij dezen grond, deze bomen, die schuuren, dat alles,
en komt dan mijn vrolijk wijf, met onze kleine jongen aan de hand, mij wakker maken; dan spelen
wij met het aartig guitje, dan vragen wij dikwils aan elkander zou wel de Heer en vrouw van ons
dorp zoo gelukkig zijn als wij’?

Hier dagt ik aan uw gezegde in uwen laatsten brief, en aan het hoogduits versje van den freudigen
Bauer: ik weet niet, of gij 't kent, ik zal hier de vertaling van het zelve insluiten, die in het
Geschenk aan de jeugd van de Heeren Martinet en Van den Berg,
staat:Geschenk aan de Jeugd, 3de D. bl. 96.het stukje moet u bevallen, en uw
moeder kan het dan ook lezen.

Het gesprek ging op deze wijs voort, nu en dan liep er een vrolijke scherts onder; eindelijk scheidde
ik geheel voldaan van dit eenvoudig gezelschap. Hoe veel meer genoegen vond ik bij deze
gunstelingen der natuur, dan gij bij uwen adelijken gastheer. Zijn de boeren nu wel zoo stomp en
  kleingeestig als gij dagt, Eufrozy-
{==77==} {>>pagina-aanduiding<<}
ne? Zeker zijn er weinigen die met fijn vernuft, of smaak
beschonken zijn; doch is hier geen wijsheid in? Indien zij alle Poot's waren, zou dit voor
hun huis, en de maatschappij, wel begeerlijk zijn? Daar zij nu met een matig vernuft beschonken, in
hunnen kring de nuttigste en gelukkigste menschen zijn. Zij zijn onafhangelijker dan de meeste
andere standen; en een godvrugtige boer, heeft duizendmaal meer gelegenheid dan een ander, om de
schoonste stalen van Gods Vaderzorg aan te treffen. Maar het wordt tijd dat ik deze eindig; ik hoor
de knegts van mijn buurman al dorschen, dus is het meer dan twee uuren na middernacht. Rosetjet's
snorkende adem wekt mijn slaaplust op; waarschijnelijk zijt gij reeds vergeten, dat gij slapen gingt.
Mij dunkt ik zie u zoo gerust nederliggen; mogelijk droomt gij van uwe Emilia. Nu droom voort,
vermaak u met uw denkbeeld als het zoet is, ons gehele leven is toch anders niet, dan eene wisseling
van treurige en blijde droomen. Eerst in de andere wereld, is er wezendlijk geluk, voor den Christen
gezaaid. Nu ga ik Gellerts avondlied nog eens spelen en dan, goede nacht

 

Emilia.

 

Nog één woord. Ik doe zoo even mijn glasgordijnen open, om het gelaat des Hemels nog eens te
bezien; nooit zag ik grootscher luchtverschijnsel. Het Noorderlicht vervult twee 
{==78==} {>>pagina-aanduiding<<}
 hemelstreken,
het westen en het noorden, met ongestadige glanzen. Hier, zijn vuurige vlammen, en pijlaren die zig
in een bloedroode wolk verliezen. Daar, zie ik bleeker stralen, die zig met een ontzettende snelheid
gedurig veranderen. Ginds schiet het bijna zoo vlug als de bliksem, en gelijk golven eener onstuimige
zee door de lucht, en flikkert nu hier, dan ginds, met meerder luister. Luister, ja majesteit heeft dit
verschijnsel! het maakt mij niet akelig, maar vervuld mij met eerbied voor Hem, die zijne lichten
uitzend door den ganschen hemel. Nog eens vaarwel. Het versje gaat hier bij.


	De vrolijke boer.

Zoo blijde als ik, geloof me vrij, 

Zijn nergens rijke menschen. 

De rijken? - foei! ik schaamde mij, 

Zoo 'k maar naar goud kon wenschen. 

  

Het goud acht slechts een rijke zot; 

Wie zal hem dat benijden? 

Mijn veld is mij veel schooner lot, 

Dat, dat kan mij verblijden. 

  
{==79==} {>>pagina-aanduiding<<}


Zoo vaak ik vroeg, voor dag en daauw, 

Bevrijd van alle zorgen, 

Gods zegen op het land beschouw; 

In eenen schoonen morgen; 

  

In 't veld, bij d'eersten zonnestraal, 

Mijn schaapjes blij zie springen, 

En in het woud, den nachtegaal, 

Verrukkelijk hoor zingen; 

  

Hoe in den vroegen uchtendstond, 

Al 't dorpjen raakt aan 't leven; 

En oud en jong, verheugd, gezond, 

Ten arbeid zig begeven: 

  

Zoo vaak zeg ik: o! God hoe goed 

Zijt gij, in al u werken, 

Den rijken geeft gij geld en goed, 

Mij wilt gij 't lichaam sterken. 

  

En dan is 't mij zoo goed om 't hart, 

O 't is niet uit te spreken: 

Geen arbeid, die, hoe zwaar, mij smart; 

Mijn hand zou ijzer breken. 

  
{==80==} {>>pagina-aanduiding<<}
 

Nog nooit heeft mij één zwoele dag; 

Of kracht of moed benomen; 

Hij zij zoo heet hij immer mag, 

Hij moet ten avond komen. 

  

En komt hij dan, o welk een vreugd! 

Als vrouw en kindren springen; 

En, in ons huisgeluk verheugd, 

Zig om mij henen dringen; 

  

Als ze all', met de onschuld in 't gezigt, 

Zig om mijn tafel schikken; 

En aan 't gezegend melkgerigt, 

Zig koninglijk verkwikken. 

  

En zingen wij dan inniglijk, 

Gods lof met blijde tongen, 

En is 't mij eveneens gelijk 

Of de Engelen met mij zongen: 

  

Dan zeg ik vaak, in 't hart vernoegd, 

In zijn geringe woning, 

Heeft hij, die zijnen akker ploegt, 

Het beter dan de koning! 




{==81==} {>>pagina-aanduiding<<}

XIV. Emilia aan Eufrozyne.


Den 10 Maart

17-

 

Met een ziel tot treurigheid bestemd, vat ik thans de pen voor u op. Ach Eufrozyne! ook het
onschuldigst genoegen is niet bestendiger dan een schaduw. Gij vraagt hoe? wat is u dan bejegend?
Ik zal 't u verhalen, die lieve kleine jongen, waar van ik u korts met zoo veel vermaak, schreef, is
voor drie dagen gestorven, woedende stuipen misvormden het aanminnigst aangezigtje, en rukten de
tedere leedjes uit elkander, tot dat het afgefolterd wichtje bezweek. Zoo even koom ik uit de hut,
daar ik voor veertien dagen den zetel vond van vergenoegen; doch die nu het verblijf der droefheid
was. O hoe is mijn ziel geroerd, door dit aandoenelijk tooneel! de ongelukkige moeder zat
sprakeloos te schreien. Hoe veel smerten gevoelt zij! eerst heeft de pijnelijke zorg van 't lijdend
kindje haar gewond, en nu, mist zij haaren zuigeling en vindt haren schoot ledig. Toen zij hem de
laatstemaal aan haren boezem drukte, greep hem de stuip aan, zijn handje streelde, zijn oogjes

{==82==} {>>pagina-aanduiding<<}
 vleiden haar; zij gevoelde een ongewoone weemoedigheid, maar dagt niet, dat dit zijne
afscheidsgroet was. Zij voelt al het smertelijke van haar onverwagt verlies, en ik gevoelde alles met
haar. Waarom moest toch dit aanvallig schepseltje zoo kort leven? Dan God is wijs en antwoord
niemand van zijne daden! Haar man, poogt zoo veel mogelijk, zijne droefheid voor haar te
verbergen, de kleine Lubin, vraagt naar zijn broertje; zegt den bedrukten vader na: ‘Het is
dood’, begint te weenen; doch vergeet al spelende zijne droefheid. Den ouden man vloeiden
de traanen langs zijne ingevallen kaken, en 't zien van dezen weenenden grijzaart was
alleraandoenelijkst. Zijne vrouw matigde hare smart, door de hoop op het geluk van 't kindje.
‘Wij hebben het’ zeide zij ‘van zijne eerste oogenblik zoo dikwils aan God
opgedragen.’ ‘Zou, vroeg zij met oogen vol traanen: Zou Jesus, die zoo veel liefde voor
kinderen toonde, ook hem niet tot zig genomen hebben?’ Ik zogt het bedrukt huisgezin te
troosten; maar ik gevoelde zelv te veel smart om dit te konnen doen. Ik ging naar een klein somber
zijvertrek, waar het lijkje geplaatst was: hier was alles akelig ledig; er stond niet dan een tafel, en
daarop het kistje. Ik stond alleen hier bij, en vierde bot aan mijne aandoeningen. Hier lag het bevallig
jongsken, met een aanminnig, wel te vreden gelaat voor mij, het was niet meer 
{==83==} {>>pagina-aanduiding<<}
 misvormd of
pijnelijk. Het gevoeloos overblijfseltje lag zoo gansch rustig en scheen mij toe te roepen: ‘Ik ben
alle leed te boven.’ Dit gaf mij moed, om de verwoesting des doods van naderbij te
beschouwen. Ik voelde de bolle, nog zagt gekleurde wangtjes, geen marmor is kouder. Ik greep de
handjes aan, zij waren versteend: de oogjes ingezonken: de lipjes blaauw. - Zijn dat, dagt ik, al
weenende, zijn dat die handjes, die nog korts zoo streelden? Dat mondje dat zoo gretig zoog, terwijl
de oogjes, door vergenoegde blikken, de moederlijke wellust vergrooten? Is dit dat poezelig lijfje,
dat door zoo veele bevallige beweegingen de vrolijke gezondheid vertoonde? - Hier ligt het nu
roerloos, en het zal zig nooit weer bewegen!..... Ik gevoelde de smart des naastbestaanden, en
verliet een lijkje, waar bij ik uuren zou hebben kunnen weenen, onder een levendig gevoel, dat alles
ijdelheid is.


Den 15 Maart.


Zoo even kom ik van 't kerkhof daar het liefste knaapje zedert twee dagen begraven ligt. De half
verlichte maan scheen kwijnend door de kale boomen: Het versch opgeworpen heuveltje viel mij
  straks in 't oog: nieuwe aandoening roer-
{==84==} {>>pagina-aanduiding<<}
de mij... Ik stond bij 't geliefde grafje te peinzen, de
maan zag medelijdend op mij neder, en de stilte, met de sombere schaduw, voedde mijne
treurigheid. Hier, dagt ik, is dan het verblijf van een kindje, dat het vermaak der bekenden, en de
wellust der ouders was; het harde kistje, in den kouden grond, moet hier een wichtje bewaren, dat
korts in den moederlijken schoot gekoesterd wierd en daar veilig scheen. - Hoe veel kinderlijke
aanvalligheden, hoe veel natuurlijke schoonheden zijn hier onder de aarde gezonken, om eerlang
door het verderf vernield te worden. Zeide eens de wijsste vorst: ‘Schoonheid is bedrog en
bevalligheid ijdelheid, de ondervinding bezegelt deze treurige spreuk. O ijdele wereld! wat zijn
uwe genoegens? een droom! wat is uw einde? verderf! Ook gij onnozele zuigeling ondervindt dit
reeds!... Doch maar voor een tijd; uit het kijmtje van dit verdervend stof zal een Engel voortkomen.
Zwijgt dan noodelooze klachten! - had de Heiland het kindje lief? Dan is de aarde veiliger
schuilplaats voor hen, dan de ouderlijke armen. Daar is het ontheven van de ellenden, waar van 't
reeds beginselen lijden moest, en tevens van alle die ondeugden, waar toe 't veelligt in rijper leeftijd
zou vervallen wezen. Nu kent het, door Jesus bloed gewasschen, geen zonden meer. Engelen
  vormen het kin-
{==85==} {>>pagina-aanduiding<<}
derlijk geestje, en ontwikkelen de hier nog slapende vermogens. Misschien is
hij nu al veel wijzer dan ik, die hem beklaag. Mogelijk waart hij nu om het afgelegde hutje, en denkt
aan zijne opstanding.... Slaap dan gerust lieve hemelling! - De teedre steel van uw sierlijk
levensbloempje knakte toen het nog in de knop was, en het verwelkte; doch het plantje blijft in
wezen, en zal in beter lucht verplaatst, waar het geen stormen vreest, met onverwelkbare
schoonheid bloeijen. En Gij naderende Lente! spreid bloempjes op dit heuveltje, die mij een beeld
malen van hem, die er onder slaapt! En zijn grafschrift zij: hier kent de onnozelheid gene
smerten.’ - Met eene niet onaangename weemoedigheid, verliet ik dat grafje, en wandelde
op het eenzaam kerkhof, ik bleef op de andere, reeds begroeide, heuvelen staren: ook op de
verzamelplaats der beenderen, waar onder eenige grijzende tandelooze doodshoofden, en half met
mosch begroeide schedels, onder een hoop gemengde beenderen, mij als influisterden: Dit is het
einde aller menschen. - Ik gevoelde mijne bestemming, doch met de hoop eens Christens, en zij
wierd minder akelig.


{==86==} {>>pagina-aanduiding<<}

Den 16 Maart


Nog een woord, waar toe ik gisteren niet geschikt was: - Dat een spoedige dooi het eenvormig
sneeuwgezigt, dat door de langduurigheid niet meer schoon was, heeft doen verdwijnen, kunt gij in
de stad ook zien: maar van die zagte schoonheid, die hier, bij een weeker, min koude lucht, gezien
wordt, in het hier en daar zig vertonend jong gras, de groene koornspruitjes, door den sneeuw
bewaard, en in het loof der bloemen, dat een voorbode is van de bloemen zelf; en ten blijk strekt,
dat het vrugtbaar vuur zig door de geheele aarde verspreidt; van dit alles ziet gij niets in de stad; alles
wagt op de toverkragt der Lente, en niemand meer dan uwe

 

Emilia.


{==87==} {>>pagina-aanduiding<<}

XV. Emilia aan Eufrozyne.


Den 25 Maart

17 - 

 

Het gelaat der Natuur is geheel veranderd, de zon, die zig dagen en weken verborgen hield, schijnt
nu, met onafgebroken stralen; zij koestert de verkleumde aarde, en verkwikt menschen en dieren; zij
wekt een aantal insecten uit hunnen langdurigen winterslaap, en doet het pluimgediert herleven. Hoe
koetsert mij haar gloed!  Zoo even zat ik op de tuinbank. De tuinman snoeide de vrugtboomen, wier
knopjes dagelijks zwellen; de grond lag omgespit, reeds hier en daar bezaaid. Het sneeuwitte
ganzenbloempje vertoonde zig naast de roode primulaveris; de geele krokus was nog gesloten; de
hepatica en het blaauwe druifje lachen mij aan. Alle deze eerstelingen der lente zijn mij dubbel
welkom, als voorboden van schooner bloemen, en hoe zagt vereenigt zig dan 't genot, en de hoop
om wellust in mijn ziel te storten. De bijen vliegen er rondom, en het gesnor harer wiekjes is mij
muzijk. Een enkel kapelletje vertoont zig, doch de meeste blijven, nog om de onzekerheid des
  we-
{==88==} {>>pagina-aanduiding<<}
ders, in hunne celletjes; waar ik zie, overal zijn de riete daken, vervuld met af-, en
aanvliegende duiven, die, onder een vreedzaam gekor, de taal der liefde spreken. De weilanden zijn
droog, de leeuwrik zweeft er op heen en weder, en opent al orgelend, het consert der lente. Van
verre hoor ik de luchtige veldzangen der ploegende boeren. Ik kom bij een akker, blijf er staan, zie
den gezonden landman, met een vergenoegd gelaat, de ploeg door de zwarte kluiten drijven, de
glimmende doorgesneden grond behaagt mijn oog. Wat verder gaat er een, met afgemeten treden,
met een zaaikleed omgord, werpt het zaad, met een kunstige gelijkheid, in de opgeploegde voren;
terwijl een ander, met een niet minder wel te vrede gelaat, de egge volgt, de voren weer toesluit, en
zoo het zaad aan den vrugtbaren invloed van lucht en weder, en vooral aan de zorg des Hemels
overlaat. Ik heb, meer dan een half uur, op een grasheuveltje, onder eenen eenzamen denneboom,
gezeten; en mij in dit aangenaam gezicht vermaakt. Ik gevoelde een mengeling van
gewaarwordingen, die zig in deze zugt vereenigden: ‘O gij algoede Zegenaar! laat het brood uit
deze bezaaide aarde voortkomen! Laat het den landman uwe goedheid vertellen, en mij, in zijne
ruischende airen, eens het lied uwes lofs met een vergenoegde ziel doen hooren.’ Hoe blijde is
  de uitgeruste landman met de verandering des we-
{==89==} {>>pagina-aanduiding<<}
ders! - Die heldere onbenevelde lucht
blaast ieder weltevredenheid in. 't Is waar een koude wind vermindert nog de warmte der zon; maar
evenwel niet hare vrolijkheid. Alle deze aanvangelijke lentegenoegens zullen van grooter gevolgd
worden. Dit streelt de vooruitwerkende verbeelding; welk een ruim veld vindt zij. - Nu verdwijnt
eensklaps al de treurigheid des winters. Ik zugtte wel eens bij 't vooruitzigt van zijne donkere dagen;
zij verveelden mij wel eens, schoon de tijd mij niet lang was. Maar bij de herdenking verliezen zij
hunne droevige gedaante. Zij hebben medegewerkt tot de schoonheid van de lente, die ik vrolijk
verwagt, en ik ben er dankbaar voor. Even zoo ziet een, met tegenspoed worstelende, Christen
dikwils de donkere dagen des ongeluks angstig te gemoet; zij verschijnen, doch hij ziet niet alles
vervuld wat de vrees hem voorspelde, maar genoeg om hem te doen hijgen naar een beter lot. En
komt hij dan aan 't einde van zijn kommervol leven, ziet hij de zaligheden van het andere in hare volle
ruimte, is zijne verwagting levendig, terwijl het licht der Eeuwigheid zijne ziel vervrolijkt, dan ziet hij
de nuttigheid van al zijn tegenspoed, om hem daar voor te bereiden. Dan klaagt hij niet meer. Zijne
rampen verliezen bij de herdenking in gewigt, naar mate zijn heil groeit, en hij dankt zijn leidsman. -
Aandoenelijke gedachten! De winter is voorbij, 
{==90==} {>>pagina-aanduiding<<}
 zoo spoedig! Zoo vliegen de weken en
maanden, in zugten of vreugd gesleten, altijd als een schaduw voort! Laat ons dan ons niet kwellen
om een gevreest kwaad; want de dagen der droefheid zullen geen eeuwen, maar slegts
oogenblikken duren. Nooit wil ik mij onmatig verblijden over een gewenscht geluk, want dat zal ik
ook maar een vlugtig oogenblik genieten; en zouden deze korte oogenblikken onze vrees of vreugde
dan zoo zeer verdienen?

Och kont gij thans, mijn beste Eufrozyne! deelen in dit voorgevoel der reinste wellust van uwe

 

Emilia.


XVI. Emilia aan Eufrozyne.


Den 28 Maart

17-

 

Ach Eufrozyne! Ik heb mij te vroeg verblijd, het is nog geen lente. De natuur die mij te voren
toelachte, grimt mij nu aan: er is geen zon 
{==91==} {>>pagina-aanduiding<<}
 te zien. Zwarte, en van onweer zwangere wolken,
wier aanzien mij verkleumt, ontlasten zig in gonzenden hagel, of dwarlende sneeuwvlokken: een
wrange noordenwind doet de winterkoude herleven. Vogelen en insecten zijn op hunne aankomst
weder gevlugt; de tedere bloempjes worden gezweept, en toonen hun lijden in eene verslenste
gedaante. De schoone persik begon haar purperen bloesem te vertonen; de abrikoos beloofde veel,
en zat vol witte knopjes; nu wordt alles door den storm gegeeseld en de hoop op vrugten verijdeld.
De rivier rijst weer buiten hare oevers. Met één woord de ontluikende lente is in een barren winter
verkeerd, en, dat noch veel erger is, de natuur is thans een afbeeldzel van mijn hart, naauwlijks zult
gij uwe Emilia aan die trekken kennen; het is nacht in mijn ziel, ik zie niet dan droefgeestigheid rond
om mij, de krassende raven en kraaijen zijn mij welkom; en wat is de oorzaak? vraagt gij.... Ik weet
het niet, zou het norsche weder zulken invloed op mij hebben? wel hoe kon ik dan in den winter,
dagen agter den anderen, door niet minder treurig weder ingesloten, vergenoegd blijven? is het dan
te leurgestelde verwagting? dit kon zijn! ik hijgde naar de aankomst der lente. Zij scheen nu te
komen, die hoop deed mijn bloed vlugger door mijne aderen vloeien, mijn hart feller kloppen, en
stortte vrolijkheid in mijn ziel. Dit uitzicht verandert, zij komt niet zoo 
{==92==} {>>pagina-aanduiding<<}
 schielijk, en ik houd op
gelukkig te zijn! Welk eene onvergeeflijke dwaasheid is het zijne vergenoegdheid op een geheel
onzekere verwagting te bouwen! Hoe akelig is de diepte der treurigheid, waarin de mislukte hoop
ons doet nederzinken! Maar ik weet waarlijk niet wat ik schrijf; ik leg de pen neer; de avond valt;
de schemering zal mijne somberheid voeden, ik heb alleen lust tot melancholisch peinzen.


Den 29 Maart


Ik ben beschaamd bij het naleezen van het geen ik u gisteren schreef -  maar het was toch uit mijn
hart, daarom laat ik het staan, want ook in zijne verkeerdheid, moet gij 't hart van uwe vriendin
kennen: - O wat is de droefgeestigheid een onbetamelijke staat! In de gevoeligste ziel werkt zij
koele onverschilligheid, of norsche gemelijkheid; zij bedwelmt de reden; die ons, als zij werken kon,
verheffen zou boven die onstuimigheid der hartstogten; zij werpt een floers op al het genoegelijke,
dat ons omringt; zij doet ons murmureeren over het lot, waar voor wij in bedaarde oogenblikken
danken; uit lichaamsongesteldheid geboren; zoekt zij voedzel uit elke beuzeling; was dit zoo niet, hoe
zou het agterblijven van de lente mij ooit mismoedig maken? 
{==93==} {>>pagina-aanduiding<<}
 Wist ik, redenlooze dwaze niet,
dat zij toch, naar de order der natuur komen zal? en was de te leurgestelde hoop van dat gewigt, dat
zij het gemis van mijne zielsrust verdiende? Was zij waardig, dat mijne dankbaarheid voor de
voorzorge des Scheppers, in een stilzwijgende bedilling van zijne daden veranderde? Dwaas bedrijf
van een blinde mol! Weg dan, onbetamelijke zwaarmoedigheid, ik wil u voortaan door lichaam of
zielverbeterende middelen zoeken te weren, op dat Gods aarde, die mij een Eden worden kan, geen
treurspelonk zij. - Aan deze taal zult gij beter het hart erkennen van uwe

 

Emilia.


XVII. Emilia aan Eufrozyne.


Den 5 April

17-

 

Nog heb ik geen brief van u, wat is de reden? geen tantpijn hoop ik; maar niemand beantwoord mij
  de vraag; dus ga ik dan op mijn oude schrijf-
{==94==} {>>pagina-aanduiding<<}
wijs maar weder voort, met u de natuur, op het
land gedurig zigtbaar, aftemalen.

Nu eerst begint de lachende lente hare zagte heerschappij te oeffenen; hoe vergenoegd zie ik de
vrolijkheid aller wezens aan, die mij omringen! Hoe vrolijk is het gelaat der schepping, waar ik ook
ben! Nu praalt de kruidhof met een aantal bloemen: trotsche hiacinten, geurige tijdelozen, bloeijende
vrugtboomen, die allen het oog zoo zeer door hare schoonheid verrukken, als den reuk door haren
aangenamen geur. O Eufrozyne, wie zou hier niet voelen, dat de Schepper goed is? - En voelde ik
het niet, de schoonkleurige rupsjes, die op de takken kruipen, en met hun nieuw leven vergenoegen
in ademen, zouden 't mij al wemelend vertellen, want wie doet elk zijn voedzel, van 't eerste
oogenblik van zijn aanwezen, vinden? Wie deed in den voorleden herfst de gevleugelde moeder hare
eitjes nederleggen bij een plant, wier bladeren zij niet at, maar die voor 't wordend rupsje geschikt
waren? Wie bewaarde die eitjes in de doodende koude? Wie doet levendige schepseltjes uit hun
voortkomen en versiert het leenig geringt lijfje, met zulke schoone kleuren en pluimen? Wie ook
behoedde het wormpje dat in den vorigen herfst zig in bladeren, of elders had ingesponnen, dat het
niet met de voet vertreden wierd? Wie deed het na een voedenden winterslaap herleven, en uit het
  logge kruipert-
{==95==} {>>pagina-aanduiding<<}
je een gevleugelde kapel voordkomen, die voor bij mij henen snort, en op een
takje rust, op dat ik te beter haare schoonheid bewonderen zou? Wie anders doet dit alles, dan de
eeuwige Almacht die natuur hare wetten gaf? Op haren wenk, herleeft een heir van insectjes!... Hoe
veel onzigtbare diertjens omringen mij: het snorren der vleugelen van dezen of de werkzame
bezigheid der anderen, geven mij een streelend genoegen: en roepen mij als toe: ‘God is de
Vader zijner schepselen.’ U, zegt de zagtvloeiende Gellert Proeven van
geestlijke Oden en Liederen II. D. P. 93.:


U predikt zonneschijn en storm. 

U prijst het zand der meiren, 

Wilt, roept zelfs de geringste worm, 

Wilt mijnen Schepper eeren! 

Mij, roept de boom, die 't zwerk genaakt, 

Mij, 't kruidje op 't veld, heeft God gemaakt, 

Wilt mijnen Schepper eeren! 



Hier gevoel ik, dat de mensch niet het middelpunt der schepping is, dat deze diertjens ook tot hun
eige vergenoeging gevormd zijn, om zoo 
{==96==} {>>pagina-aanduiding<<}
 wel als de redelijke wezens, de glorie te bevorderen
van hem, die ons allen aanwezen gaf; en dan word ik geheel ootmoed, voor een God die enkel
goedheid is. O welke malsche, met vrugtbaren regen beladen wolken, zweven in de blauwe lucht.
Zij ontlasten zig; en het zijn vette droppelen, die een frisschen geur medebrengen. - Een bolle wind,
die de planten schudt bevordert haren groei. Het nog onlangs gezaaide tuinzaad ontwikkeld zig
reeds. Ik zie bijna onzigtbare blaadjes boven den grond. O hoe lief zijn mij alle deze blijken, dat de
aarde vrugtbaar is, en nooit zag ik de lente blijmoediger te gemoete, dan dit jaar: want zij zal mij
immers mijne Eufrozyne in de armen voeren, en zou ik dit onverschillig kunnen te gemoete zien.
Waar blijft nog uw brief? mijn verlangen wordt onuitdrukbaar. Laat het, uw lot zij zoo als het is, niet
langer vrugteloos zijn, vaar wel, mijn beste! leef gelukkiger dan mij mijn hart begint te voorspellen.
Eeuwig uwe

 

Emilia.


{==97==} {>>pagina-aanduiding<<}

XVIII. Eufrozyne aan Emilia.


Den 7 April

17-

 

Het afgezonderd ziekvertrek, daar ik geene gerugten hoor, dan den onrustigen adem van eene lieve
lijdende; - daar ik geene voorwerpen zie dan treurige, en, daar het flaauwe, met een scherm
bedekte, kaarslicht, slegts sombere schemering vormt, is zedert eenige dagen, het verblijf van uwe
Eufrozyne. Een schielijk toeval beroofde mijne dierbare moeder, in weinige dagen, van alle hare
kragten; en mij, van de hoop om langer hare moederliefde te genieten: naast het ziekbed, waarop zij
bleek en sprakeloos nederligt, zit ik dezen bij tusschenpoozen te schrijven. O! kon ik u, mijne
Emilia! de aandoeningen afmalen, die mijn hart verscheuren! Dit zou mij eenige ruimte geven, wijl ik
weet dat gij 'er in deelen zoudet. - Doch neen, wat kan mij uw weenen helpen? - ik lijde
onuitdrukbaar. - Nooit was zij mij, dierbaarder dan nu. - Zij was de leidsvrouw van mijne losse
jeugd, de beste moeder, de braafste Christen; en tog veelligt, zeer spoedig, zal ik haar misschen
  moeten. Mijn kinderlijk hart word door-
{==98==} {>>pagina-aanduiding<<}
griefd; elke les, die zij mij ooit gaf, is mij thans van
een oneindig gewigt; elk gebrek aan kinderlijke tederheid, dat ik te voren er niet voor hield, komt,
nu mij de verbetering daar van onmogelijk wordt, in eene nachtelijke gedaante, voor mijn gekwelde
ziel, en elke dag, van haar leven, waarop, ik mijne liefde levendiger zou kunnen toonen, zou mij
kroonen waardig zijn. - Maar hoe zou ik hier op hopen kunnen? Zij zelver wagt haren dood, en hijgt
er na. Nooit zal ik den voorleden nacht vergeten: - zij dagt dat haar stervensuur daar was: - haar
geheele ziel ademde godsvrugt, en moederliefde; zij geloofde in de trouw van haren God; gaf haren
Verlosser (dus sprak zij) die voor haar de doodsvallei betreden had, blijmoedig de hand, en verliet
zig op zijne veilige leiding. - Met een vrolijk oog, zag zij op haar afgeloopen levenspad, en vond zoo
veel dankstof in Gods Vaderlijke goedheid, als zij te vooren in hare rampen weende. Zij gaf mij, met
een zwakke stem, als de laatste moederplicht, die haar nog overig was, een aantal raadgevingen, en
waarschuwingen, met de wijsheid van eenen engel, die geene eeuwen uit mijn hart zullen rukken. Elk
blijk van tederheid, was een nieuwe wond, in mijn getroffen ziel. Met de groeiende vrees voor
scheiding, werden mijne liefdebanden sterker. Ik snikte in traanen; doch deze tranen pijnigden haar:
‘wat doet gij’ (zeide zij op een zielroerenden 
{==99==} {>>pagina-aanduiding<<}
 toon) ‘dat gij weent; en mijn hart
week maakt? ik ben bereid om te sterven.’ Die taal verdubbelde mijne smert; ik poogde mij van
schreien te onthouden, om de zalige vreugd der stervende, door geen gevoel van scheiding te
verminderen; doch ik kon niet, ik verwijderde mij, om lugt te geven aan mijn berstend hart, voor een
oogenblik van het veege ziekbed; maar elk oogenblik was mij dierbaar. Ik had nergens duur, dan bij
dat beminde voorwerp, dat mij zoo ras verlaaten zou, ik zamelde al de woorden, uit dien geliefden
mond op, die mij in den kring van mijn volgend leven zo nuttig konden zijn. En verbeeld u zelf, wat
ik gewaar moest worden, toen zulk eene moeder, die mij alle oogenblikken dierbaarder wierd, mij
eenige huiselijke bevelen gaf; hare begraafplaats bepaalde; mij de doodklederen aanwees, die zij
reeds voor eenigen tijd, om mijne verwarring te hulp te komen, had klaar gelegt; mij de middelen
aanwees, om eene ligchaam- en zielbedervende droefheid voor te komen, en dit alles deed zij met
de grootste bedaardheid van geest, en zonder eenige vrees, dan deze, dat mijne, of der anderen
vrienden jammerkreet, op 't oogenblik van haar verscheiden, haren vrolijken uitgang, hinderen zou.
Zij gaf, met een verminderende stem, aan alle de omstanders, maar aan mij vooral, het zielgrievend
vaarwel! stak mij hare ijskoude hand toe. Ik kuschte hare blaauwe lippen, en 
{==100==} {>>pagina-aanduiding<<}
 van hare
woorden, die ik dagt, dat de laatste waren, verstond ik niets meer dan: wederzien; ik ben
geheel ontroerd, en kan niet meer......


Den 8 April


Eenigzins bedaard, vat ik de pen weer op. Haar toestand is zederd gisteren niet verergerd, dus
wordt mijn wensch voor haare herstelling een zwakke hoop; in weerwil van het, nog blijvend,
gevaar, en de verwagting van mijne dierbare moeder zelf. Maar mag ik hopen? Moet ware liefde mij
het geluk van 't geliefde voorwerp niet meer doen zoeken, dan mijn eigen? Kan ik het leven voor
iemand begeeren, die zoo wel de geringe waarde, daar van ondervonden heeft? Haar weg was ook
met doornen bezaaid; zij is uitgeleerd in tegenspoeden; en zou ik haar het beter lot, dat zij begeert
misgunnen? O neen! zoo denk ik, als de eigenliefde zwijgt, dan geeft mij het denkbeeld van hare
overwinninge en weemoedige blijdschap; dan verbeeld ik mij, hoe haar dood, mij de sterkste spoor
tot godsvrugt, en wereldveragting wezen zal; hoe ik op al den weg, die mij hier afgetekend is, zien
zal op mijne zalige moeder, die na eenen moeielijken strijd overwon, en na den afloop van eenige
jaaren, haar kind daar bij haar wagt. 
{==101==} {>>pagina-aanduiding<<}
 Maar het duurt slegts kort, dat ik het zoo gelaten
beschouw. Meer drukt mij het onherstelbaar, het nameloos verlies; wat zal mij de aarde zijn, daar
mijne moeder niet meer is? Een nare treurspelonk! - alle de plaatsen - daar zij was, daar zij zat, -
daar zij ging, zal ik leedig, - ondraaglijk ledig vinden! Bij ieder voetstap, - in elke kamer, - in elken
hoek van ons huis, zal ik sporen van haar vinden. Elke erinnering van haar karakter en bedrijf, zal
een zieldoorgrievende pijl in mijn kwijnend hart zijn. Weenende zal ik mijne dagen slijten, om eene
moeder, die alle de tranen, die ik schreien kan, over waardig is; deze alleen zullen de stille
lofredenen zijn, die mijne kinderliefde haar wijen zal; op haar graf zal ik schreien, en in deze
eerbiedvolle nagedagte, zal mijn beklemd hart eene sombere vreugd gevoelen. Of, in sprakelooze
mijmeringen weggezonken, zal ik, ver van alle menschen, van alle vreugde afgezonderd, in eenen
eenzaamen oord mijn ongeluk gevoelen. Hier, in het statig ziekvertrek, heb ik tijd, tot somber
peinzen, mijne verbeelding vormt niet dan nachtelijke schilderijen! Zij doet mij soms reeds naast de
doodkist zitten, van haar die nog, stervend, leeft: - ik zie de doodverw op 't gelaat de vriendelijke
oogen verstijft; de zagte mond gesloten; de hulpvaardigste handen roerloos, en het melijdends hart
onbewogen. - Ik dwaal reeds op haar graf; houw spreuken op 
{==102==} {>>pagina-aanduiding<<}
 haaren zerk, die elk vertellen
wat ik verloor. - Of een onrustige sluimering, sluit even mijne moêgekreten oogen, en dan ontwaak
ik, weder schrikkende, om op nieuw te wenen.

O mijn dierbare Emilia! bid voor 't leven van de beste moeder, of gij verliest met haar ook de
vrolijke

 

Eufrozyne.


XIX. Emilia aan Eufrozyne.


Zoudt gij mijne Eufrozyne, de vriendin van mijn hart zijn, en zou ik niet met al de tederheid der
vriendschap, in uw lot deelen? Ja mijn beste! ik gevoel uwe smert; ik, die in mijne hulpeloze
kindsheid reeds van mijne deugdzame moeder beroofd werd; wier edel karakter, mij niet dan bij
gerugten bekend is, verloor meer dan gij; doch gevoelde minder smerte, wijl ik mijn ongeluk niet
kende; en nogthans beween ik nu dikwils de onbekende beschermster van mijne onnozele jonkheid,
die ik, helaas! te vroeg verloor! en ik begrijp, wat een teder kind als gij, 
{==103==} {>>pagina-aanduiding<<}
 zoo gewoon aan de
moederlijke zorg en liefde, gewaar moet worden, in uw tegenwoordig ongeval. - Ik ween met u; ik
gevoel al uw lijden; maar kan ik niet meer doen, dan dit om mijn vriendin te troosten? O ja; ik kan
uwe edele tranen door den Godsdienst droogen. - Hij geeft balsem voor de diepste wonden; hij, die
uwe moeder gerust doet sterven, moet u leeren haar gelaten na te oogen. Is niet God, die uw, en
haar lot bestierde, wijs en goed? Zal hij u, bij 't verlies van uwe moeder, zijne algenoegzame
vaderzorg wel onttrekken? En past het eenen Christen niet om te berusten, in alle Gods daden, ook
dan zelf, wanneer hij daar in geene stralen van goedheid zien kan? Maar hoe helder schitteren die
hier! welk een voorregt voor u, eene moeder te bewenen, die eene erfgenaam des hemels is! Bij
haar doodbed een school te vinden van eeuwige waarheden! - Hoe leert gij de waarde der deugd
kennen, daar, waar een godlochenaar siddert! Waar een ijdele wereldslaaf wanhopig is, daar juicht
een Christen! Zij, die zoo lang uw hulp, uw leidsvrouw, uw voorbeeld was, verlaat u, om het loon
harer deugd te ontfangen! - troostvolle gedachten! De kinderliefde zelf, verbiedt hier het weenen; ten
minsten zij matigt de smert. Zoudt gij haar, wier doelwit was, u gelukkig te maken, haar geluk
misgunnen? Een geluk, dat voor de beste der christenen, nooit op deze aarde wort gevonden? en
vooral - heeft 
{==104==} {>>pagina-aanduiding<<}
 zij hier niet genoeg geleden? Wierd zij niet genoeg door zorgen en verdriet
bestreeden, om in Jezus armen voor zich de ruste te begeeren? Waarlijk Eufrozyne! zoo veel, ja veel
meer, dan het lot van eenen gelukkigen overwinnaar beter is, dan dat van eenen krijgsheld, wien het
gevaar van alle kanten omringt, zoo veel gunstiger, het lot is van eenen burger in zijn vaderland,
boven dat van den vreemdeling, die door wildernissen en doodsvalleien, zijnen weg vervorderen
moet, zoo veel is dat van een stervend christen verkieslijker, boven den staat van hem die noch in dit
traanendal zwerft. Zoudt gij dit overwegen kunnen, en nog het leven van haar begeeren, die wenscht
te sterven? - Zoudt gij om weinig droevige jaren minder te slijten de hare vermeerderen? Neen
vriendin! stel u haar lot in het zaligst licht voor; volg met uwe verbeelding, die ziel na, die hier op
aarde hare sombere dagen door kwellingen aaneengeschakeld zag, en verlangde naar den overstap,
in de ruime lucht der Eeuwigheid; bij den laatsten snik van 't gefolterd lichaam, houden pijn en lijden
op. Zij voelt zig geheel vrij, zij ziet op het afgelegde deel, als iets dat zij niet meer nodig heeft, dat ze
gerust aan 't verderf overgeeft. Jezus, wien zij op haar ziekbed met oogen des geloofs, aanzag, is nu
bij haar; op zijn bevel voert haar een Seraf bij al de zaligen. Daar vindt zij alle hare vrienden; daar
wordt zij van de engelen begroet; 
{==105==} {>>pagina-aanduiding<<}
 van Jesus verwelkomt; daar bemint, daar aanbid zij haren
getrouwen Verbondsgod, en roemt alle zijne daden wijs en goed! Zij ziet op het afgelopen leven te
rug, en het schijnt haar een droom na 't ontwaken. Dat haar hier lastig scheen, is het nu niet meer: zij
is het gevoel van droefheid in één oogenblik vergeten, door den aanvang van de eeuwen des geluks!
- met één woord zij is zalig! - Denk zoo, mijn Eufrozyne! aan 't lot van uwe moeder, en zoek zoo,
ziende op de uitkomst van hare wandeling, haar geloof en deugden na te volgen. Laat vrij uwe
kinderliefde gevoelvolle tranen op hare asche weenen, de Godsdienst verbiedt de aandoeningen der
natuur niet; maar denk dat de tijd eene, nu ongeneesbaare, wond allengskens heelen zal; en de
hevige smerte in eene aangenaame weemoedigheid zal veranderen. Denk vooral, dat gij, na eenige
verdrietige jaren, die als een schaduw zullen voorbij vlugten, uwe moeder zult wederzien, weder
omhelzen, weder genieten, om niet meer te scheiden. Gevoel van kracht van dezen troost, en geef
zoo ras mogelijk berigt van uw lot, aan uwe deelnemende

 

Emilia.


{==106==} {>>pagina-aanduiding<<}


XX Eufrozyne aan Emilia.


Den 12 April

17-

 

Uw lieve, troostvolle brief was mij als koud water op eene vermoeide ziel. - De toestand van mijne
teergeliefde moeder, is nog niet veel veranderd; dit doet mij nu en dan stil hopen: doch den meesten
tijd, heeft vreeze mijn hart ingenomen, veel schrijftijd ontbreekt mij, ieder oogenblik moet ik daarom
waarnemen.


s'Morgens ten 10 uren.


De beminde lijderes slaapt, en vergeet dus een oogenblik haar lijden. Wie weet, hoe ras zij slapen
zal, om niet meer te ontwaken, doch ook om nooit meer smerten te gevoelen! - Maar dan,
ongelukkige Eufrozyne!


Ten 11 uren.


Noch schijnt zij te sluimeren; zij zugt nu en dan, och! hoe voel ik al haar lijden! Geen moeite zou mij
te groot, geen last te zwaar zijn, om den haren iets te verligten; ik was eertijds het voorwerp van
  hare tedere zorg; om mij, sleet zij kommervolle dagen; om mij, zoo dikwils on-
{==107==} {>>pagina-aanduiding<<}
rustige 
nachten; ach kon ik nu hare moederliefde loonen!


Wat later.


Zoo even ligtte ik de gordijn op; nog slaapt zij; het aanminnig, zagt gelaat drukt de rust der ziel uit;
mogelijk droomt zij reeds van de zalige verwisseling die haaren geest, al wakende vervulde. O! hoe
gerust sterft een christen!


s'Middags ten 2 uren.


Mijne moeder sluimert al weder, na eene korte ontwaking; zou deze rust mij geen goed voorspellen?
Hoe gaarne wacht men, het geen men hoopt! O! spaarde God een leven, dat voor mij zoo veel in
dierbaarheid zal toenemen, als het gevaar geleden heeft! Welk een nieuw geschenk zal zij mij dan
wezen! mijn leven zou enkel dankbaarheid zijn; hoe veel wigtiger zouden mij hare lessen, hoe veel
gewilliger mijne gehoorzaamheid; en hoe veel ijveriger mijne poging worden, om hare deugd na te
volgen!


s'Avonds ten 8 uren.


Een bedwelmende koorts verheft zig. Doch hoe edel schittert het Godvrugtig hart, door de
verwarde reden heen! dan eens roemt zij het geluk van eenen christen in het geducht stervensuur, en
predikt de omstanders de noodzakelijkheid der beste keuze, bij frische kragten; dan eens verbeeld
zij zig reeds dood te zijn en roemt 
{==108==} {>>pagina-aanduiding<<}
 hare overwinning, door 't geloof; o! hoe veel gemengde
hartstogten beroeren mij! Zij riep mij zoo even, de beste moeder! en toen ik kwam, kende zij mij
niet; welke grieven in mijn lijdend hart! -


Middernacht.


Hier zit ik nu eenzaam, terwijl mijne anders hulpvaardige vrienden slapen; de afgaande koorts
verleent de zieke een afgebroken rust; ik hoor niets dan haren bezwaarden adem, en het rusteloos
tikkend uurwerk, dat mij de snelle vlugt van de uuren mijns geluks, die mogelijk weinige zijn zullen,
met eene treffende eentoonigheid vertelt. De flaauwe nachtlamp verlicht alleen het vertrek; ik luister
met eene angstige nieuwsgierigheid, naar elke veranderende ademhaling, naar elke beweging. - De
nachtgedachten van Young, liggen bij mij op de tafel, zijne droefheid voedt de mijne; ik
beschouw met hem de ijdelheid van alles; ik denk de lotgevallen van mijne moeder na; ik gevoel
mijn eigen ongeluk; en de wereld schijnt mij een treurtooneel. - Mijne kinderliefde overtreft mijne
zelfsliefde, en ik wensch haar zalig! ....


Wat later.


O! hoe akelig zou mij dit verblijf zijn, konde ik in mijne zieke moeder de Godsvrugtige Christen niet
vinden! hoe akelig moet dat krankbed zijn, daar geen straal van hemeltroost de donkerheid des
doods verdrijft - 


{==109==} {>>pagina-aanduiding<<}

's Morgens ten 5 uren.


De dag breekt aan; deze lange treurige nacht is voorbij, maar ach! mijne moêgekreten oogen
schuwen den flaauwen morgenglans, en mogelijk, heeft die, na dezen morgen, voor mij geen
schoonheid meer!


Ten 8 uren.


De bedwelming is over; mijne dierbaare moeder herkent haare Eufrozyne, dankt mijne kinderliefde,
verheugt zig in mijne zorg! O! mijn hart klopt van vreugde! deze alleen is al mijne droefheid waard!
Ik omhels haar vuuriger dan ooit! - O neen! ik kan haar niet verliezen! -


Eenige uren later.


Mogelijk zal ik haar niet verliezen. Zoo zag ik mijne moeder nog niet; hare beterschap is merkelijk!
O! wierd de dageraad van mijne hoop een volle dag, deze tijding kan ik u geen oogenblik
onthouden, voldoet de uitkomst aan mijne verwagting, dan ben ik als te voren, uwe gelukkige

 

Eufrozyne.


{==110==} {>>pagina-aanduiding<<}

XXI. Eufrozyne aan Emilia.


Den 16 April.

17-

 

O! kon ik deze regelen vleugelen aanbinden, om het hart van mijne vriendin te verblijden, die met mij
geweend heeft! ik ben geheel blijdschap! De van dag tot dag toenemende beterschap der
beminnenswaardigste zieke, geeft mij de grootste dankstof. De redder van ellendigen, hij die bij het
graf van zijnen Lazarus weende, zag ook mijne tranen, en liet niet toe, dat deze ziekte tot de dood
was! O! hoe verruimd, hoe dankbaar is mijn hart! hoe veel waardiger wordt ons een voorwerp door
het gevaar van berooving. Meer dan ooit, bemin ik haar; elke moederlijke trek in haar zwak gelaat,
elke flaauwe, maar vriendelijke lach, elke gevoelige blik van hare aanminnige oogen, spreidt
vreugdestralen in mijn hart; maar, ach! Waarom is mijne vreugde niet volmaakt? Waarom wordt zij
gestoord door de begeerte der zieke, die liever gestorven was, dan (dit zijn haare woorden) bij 't
gezigt van Canaan de woestijn weder in te treden? Doch zij wenscht te berusten in Gods 
{==111==} {>>pagina-aanduiding<<}

bestier: want zij gelooft er de wijsheid van. De Godsdienst zal haar, en mij doen danken, hoop ik,
voor een afgebeden geluk. Hoe kunnen toch onze ontwerpen verijdeld worden! Deze tijd was lang
tot een bezoek aan u bepaald, en nu zal ik het zoet, dat ik aan uwen vriendschappelijke boezem
dagt te genieten, gewillig missen voor de uitoefening van den aangenaamsten kinderpligt, de
zorgvuldige opkweking van het zwak leven mijner dierbare moeder; de somberheid van een
ziekvertrek was mij altijd beklemmend; doch zij zal het nu niet zijn; het schoone voorjaarsweder, al
kan ik het slechts door de kleine reet van een gesloten venster beschouwen, vervrolijkt ook dit
verblijf; en de hoop, om na de volkomen herstelling van mijne moeder, op uw Zorgenvrij,
alle mijne zorgen te vergeten, geeft mij dubbelen moed. Wagt nu in lang geen brief van mij, ik leef nu
geheel voor mijne lieve, weder verkregene, moeder, maar vermaak gij mijn geest, mijn waardste
vriendin! met de aftekening van uwe landtoonelen in dit saizoen. Hoe veel vreugde zult gij hier door
strooien, op het thans eenzaam levenspaadje van uwe

 

Eufrozyne.


{==112==} {>>pagina-aanduiding<<}

XXII. Emilia aan Eufrozyne.


Den 20 April.

17-

 

Lieve Eufrozyne ik heb tranen van blijdschap net u geweend; gevoel de waarde van uw geluk, en
bewonder de christelijke grootmoedigheid van uwe brave moeder. Lang blijve zij een zegen der
aarde, het voorbeeld harer medechristenen! Zij vorme het edel hart van mijne Eufrozyne naar het
hare, en dan ben ik uwe leerling. O! hoe gelukkig is het eene wijze leidster van onze onbedagte
onervarene jeugd te hebben, in eene wereld zoo vol van verleiding, daar, zelf een mensch met
buitengewone schranderheid en doorzigt gewapend, bij gebrek aan ondervinding niet veilig is voor
verzoekingen. Gelukkige Eufrozyne! geniet uw geluk dankbaar! maak u zoo het somber ziekvertrek
tot een Bethel; wij zijn toch daar maar gelukkig, waar wij onze voorregten gevoelen. De
vergenoegdheid kan ons in eenen kerker de vrolijkheid geven, die men vergeefs in een paradijs
zoekt; dagelijks leert mij de ondervinding meer, dat de bronnen van mijn onrust uit mijn hart, en niet
  uit mijn lot ont-
{==113==} {>>pagina-aanduiding<<}
springen. Doch ik wil, zoo veel ik kan, door de afbeelding van mijne
landgenoegens uwe eentonige levenswijze vervrolijken. In de daad, er is zulk een groot onderscheid
niet tusschen de vermaken der oogen en der verbeelding. Eene levendige verbeeldingskragt, met
welke wij beide beschonken zijn, is voor eene gevoelige ziel, een uitmuntende schat. Zij geeft ons
het driedubbel genot van een enkel genoegen; en somtijds, wijl zij vrij werkt, en alles bij elkander
voegt, dat de natuur verdeelt, heeft zij iets vooruit boven het zintuigelijk genoegen. Nu, om tot de
zaak te komen, moet ik uwe verbeelding met voorraad voorzien. De natuur begint hier dagelijks
meer haren rijkdom te vertoonen; er ontwikkelen zig meer en meer geurigademende kruidjes; het
kleed, dat de weiden bedekt, wordt telkens schooner. De wilgen, die haar omzoomen spruiten uit,
en het zagte groen streelt overal het oog. Wandel ik langs de velden, een heir van kivieten zweeft al
roepende over hunne nesten, terwijl het boerenknaapje er rondom waardt, en eieren zoekt; dan
vliegen zij dikwils, om den zoeker te misleiden, heen en weder op een andere plaats, en beveiligen
zoo hunne ongeboren jongen. Deze trek van schranderheid bevalt mij, en ik kan deze berooving
nooit zien, zonder aandoening. Hoe word het geluk van deze dieren gestoord, alleen om een
oogenblik onzen smaak te streelen! - In de stallen der 
{==114==} {>>pagina-aanduiding<<}
 boeren, hoor ik wijd en zijd, het
vrolijk geloei der koeien; die bij 't gewaar worden der lentelucht naar het open veld verlangen, en
schijnen te vragen om hunne verlossing. Nu beginnen de beekjes met eenen muzijkalen toon,
tusschen de bebloemde oevers heen te murmelen; en het geluid der watervallen, is meer streelend,
nu het de lente tegenjuicht. De geheele lucht is balsemgeur, en elke regen brengt nieuwen mede.
Dagelijks zwellen de knopjes der lindenboomen, het vliesje scheurt reeds, ik zie de laanen reeds met
eene schaduw van groen overdekt; elke toenemende schoonheid doet mijn hart sterker kloppen van
vreugde en hoop, wat zal het dan zijn, als de natuur geheel in lentejeugd te voorschijn komt!


Den 22 April.


Deze morgen bragt ik mijn bloemtuin in order. Ik lei de zaaibloemen in den grond, verplantte de
anjelieren; omboordde de bedden met lavendel en tijm; en deeze bezigheid gaf mij een stil genoegen.
Ik zong met onze Vaderlandsche dichteres, de geestige Bethje Wolf:
{==115==} {>>pagina-aanduiding<<}



O bloemgewas, mijn roem en vreugd! 

Hoe heerlijk praalt gij in dees morgen! 

Gij, lievelingen mijner jeugd! 

Ik ken, (maar ach, wat lieve zorgen!) 

Geen zorgen dan die 'k voor u heb, 

Voor u, daar 'k mijn vermaak in schep. 

  

O! rozen! 'k heb u zelf geplant! 

'k heb u geplant! o! anjelieren! 

Hoe welig grooit ge aan alle kant! 

Lang moet gij mijnen hof versieren! 



Jaarlijks moet ik de onderscheiden vorming, niet slegts van planten en bloemen, maar zelfs van de
zaden bewonderen. Verbeeld ik mij dan, dat hunne toekomstige schoonheid, hun geur, gedaante, en
kleur, reeds mijne zinnen aandoet; dan geniet ik dubbel. Ik trok het onkruid uit den grond, terwijl
Rosette, dit goed beest dat mij altijd volgt, naast mij op den grond lag, en met zijn kwispelende
staartje, en zijne vrolijke oogen mij hulp scheen aan te bieden. Denk niet Eufrozyne, dat ik eene
dwaze gehegtheid heb aan mijnen bruinharigen lieveling; ik begeer, hem geen meer waarde toe te
kennen, geen meer gunst te bewijzen, dan hem als dier toekomt; maar mij dunkt de
getrouwheid, schranderheid, 
{==116==} {>>pagina-aanduiding<<}
 en uitstekende gezelligheid, dit soort van huisdieren eigen, zijn
hun door den Schepper niet sonder oogmerk gegeven, en maken hen geregtigd op onze geneegene
bezorging. Ook is er iets genoegelijks in wezens, die vatbaar zijn voor vermaak, zoo gelukkig te
maaken, als zij in hunnen kring worden kunnen, al zijn zij ver beneden ons geplaatst: Vooral is men
daar voor vatbaar, als men meer van menschen afgescheiden leeft. Moet gij dit toestaan, lach dan
niet Eufrozyne! met uwe vriendin, om dat ook een aartige hond iets tot haar genoegen toebrengt. Dit
doet zelf een vlieg, een mug, een rups, die ik vergenoegd in zijn aanwezen zie; dit doen mijne
hoenderen, als zij mij op hun tijd om voedzel komen vragen: dit doen mijne duifjes, als zij uit mijne
handen komen eten, zoo wel als mijn witte geit, wanneer zij mij uit dankbaarheid lekt, als ik haar
kom melken, of het hair streel.

En kan het wel anders, of een hart, gevoelig voor 't schoone, moet dat overal ontdekken? dat
hooren, zoo wel in de brommende bij, als in den betooverenden nagtegaal? - Dat zien, zoo wel in de
geaardheid van een hond, als in de pluimen van de paauw. Dan mag ik immers ook in mijn Rosette
wel vermaak vinden, en, daar het pas geeft, van zijne hondelijke deugden spreken, niet waar? Maar,
om weder te keren, tot mijn verhaal. Toen ik mijne bloemen bezorgd 
{==117==} {>>pagina-aanduiding<<}
 had, wandelde ik naar
't oude dennenbosch; ook dit scheen met nieuwen glans beschonken. Ik zag eenige varenstruiken,
die nog dor waren: ook gij, dagt ik, zult eerlang, met jeugdig groen versierd, de schoonheid der
schepping vergrooten, want ik bemin deze plant, om hare trotsche en netbesnedene gedaante; ik
stond een wijl stil, in het diepste van het bosch, en onverwacht hoorde ik de lieve stem van een
tortelduifje: met zagtzuizende wiekjes vloog het uit eene hooge den, naar eene andere, en liet daar
zijn verliefden loktoon hooren, die het vertederd wijfje uit den eersten boom op dezelve wijs
beantwoordde. Mijn hart verwelkomde deze schepseltjes, die hier de genoegens der kuische liefde
genoten. Mogelijk was het een paar, dat hier voorleden jaar zijn nest agterliet, dat met een
standvastige min in elkanders lot gedeelt, - met elkanderen in vreemde landen omgezworven had, -
en nu in zijn oude verlaten hut het echtelijk geluk weder komt genieten; of mogelijk waren het jonge
gelieven, die een nieuwe hut tot de zetel van hunne huwelijkstrouw bouwden; althans zeker waren
het verliefde gaaikens. Geheele troepen van konijnen, kwamen telkens bij paren, uit het bosch
huppelen; dartele vreugd en schuwe snelheid bezielden hen, doch op mijne aankomst verscholen zij
  zig. In een laantje, waar zig jaar op jaar de nagtegalen onthouden, wandelde ik heen en we-
{==118==} {>>pagina-aanduiding<<}
der;
ik was enkel gehoor, of ik ook een dier tedere zangers vernam; doch alleen liet zig nu en
dan een zwak beproevend stemmetje hooren, dit scheen mij toe, er een te zijn, die de snaren
spande, om binnen kort het groot consert te beginnen. Ik speelde zagtjes op de fluit, om hen uit te
lokken. De weergalm van het bosch veraangenaamde mijne toonen, maar filomele antwoordde mij
noch niet.

Om u niet ongeduldig te maken, zal ik u niet zeggen hoe zeer mijn hart naar u verlangt, en dat ik
zonder u niet geheel gelukkig wezen kan. Vaarwel. Uwe

 

Emilia.


XXIII. Emilia aan Eufrozyne.


Den 4 Meij

17-

 

Nu durf ik het naauwlijks wagen, u de schoonheid der geheele verjongde natuur afteschilderen. - Ik
zoek naar woorden, maar de taal der lippen is te arm om mijn gevoel uit 
{==119==} {>>pagina-aanduiding<<}
 te drukken; ik zie
te veel voor mij, om te kiezen waar ik mede beginnen zal. - Mijn Zorgenvrij is tans een
Eden. Waar ik ben, ik hoor muzijk, de boomen schijnen bezield, en elk takje een stem; de
uitwaseming van bloemen, planten, en boomen maakt de geheele lucht welriekend, en mijn verfijnde
reuk, ademt telkens nieuwen wellust in; waar ook mijne oogen dwalen, zij worden gestreeld door
een allerschoonst en zagt groen. Het lindenloof ontwikkeld zig geheel, en strooit zijne beschuttende
vliesjes rondom zig, hoe teder, hoe net, zijn die pasgeboren blaadjes! Geen takje, hoe klein ook,
hoe ook gezweept door de winterstormen, is van blaadjes ontbloot. - Hoe malsch is het groen der
veelbelovende koornvelden! De weiden zijn vol welig gras; ik zie duizenden van kruidjes en
bloemen, zoo verschillende in smaak als in kragt, en gedaante. De barre winter kon geen plantje,
geen zaadje, hoe klein ook, hoe toevallig nedergestrooid, doen sterven, wijl het de Almagtige
Behouder van alles beschermde. O! welk een bekorend gezicht! een aantal grazende melkbeesten
gevoelt hier, met een dierlijken wellust, de zaligheden der lente. Voor weinig dagen wierden zij uit
hunnen muffen stal geleid, en naauwlijks ademden zij de veldlucht in, of zij loeiden van vreugde, en
de echos, nog ongewoon aan deze toonen, weergalmden hun geloei van oord tot oord. De kalven
liggen 
{==120==} {>>pagina-aanduiding<<}
 gerust te herkaauwen, en de paarden draven door de weide. De bogtige beekjes, die
de velden doorsnijden, zijn vol, en vloeiën helder over de witte keitjes, terwijl de bloemen die den
oever versieren zig spiegelen in den kristallen vloed. De dartele leeuwrik vervult de lucht met zijn
muzijk; - strijkt dan eens op het klaverveld neder, - en stijgt dan weder, met eenen snellen vaart, al
orgelend naar boven. Op elke plant zweven diertjens; uit elke struik hoor ik lofstemmetjes; en de
nachtegaal, die hemelsche zanger, overtreft alles. Als ik s'morgens den dag begroet, dan zingt hij
reeds: - als ik s'middags den koelen lommer zoek, dan zingt hij weder, - des avonds verheft hij zijn
lied, - en de stille nacht luistert noch naar zijne roerende toonen. Wanneer dit rusteloos schepseltje
slaapt weet ik niet, maar dit weet ik dat ik dikwils om zijnen wil den slaap bekort. Ik kan naauwlijks
besluiten mijne rust te zoeken, tot dat ik eindelijk daar toe gedwongen word. Word ik s'nagts
wakker, het goddelijk lied van dezen zanger dringt in mijn slaapvertrek, en is nog treffender dan ooit
door de luisterende stilte! O! welke toonen! Hoe zagt smeltend! hoe melodiesch! maar wat doe ik?
u dien zang beschrijven? Neen; dit kan ik niet. Gij zult hem hier zelf nog hooren, en gevoelen wat ik
gevoel. - Ondertusschen kan ik u verzekeren, dat de kunst van den grootsten meester 
{==121==} {>>pagina-aanduiding<<}
 in de
zangkunde niets haalt, bij de toonen van dit diertje, dat geen oeffentijd verspilde, noch eenen
anderen onderwijzer had, dan zijnen grooten Schepper. Waar ik thans mijn voeten zet, zelf op de
dorre heide, vind ik schoonkleurige nette bloemtjes; overal hoor ik die stem: ‘loof den
Heere’! Bosch en veld, beek en bron, dal en heuvel, gaat mij voor, en de echoos verdubbelen
hunne toonen; op elk plantje lees ik: ‘hoe groot zijn Gods werken’! Elk diertje zegt mij:
‘hoe goed is mijn Schepper’! en mijn verstomde, aanbiddende ziel bezwijkt bijna onder haar
gevoel.


Den 6 Meij.


Ik ben overrompeld door de verschillende schoonheden. Ik kan het binnen de muren niet houden;
met Kleist, dien schonen lentezanger in de hand, ga ik, even als de kapellen van de eene rustplaats
tot de andere. Nu bekoort mij de somberheid van 't boschje, dan het lommer van eene hooge linde;
dan zit ik aan den vijver, en zie hoe de visschen zig bakeren in de zonnestralen, dan bij de bloemen;
dan aan een beekje; en overal voel ik mij gelukkig, en denk aan 
{==122==} {>>pagina-aanduiding<<}
 een versje uit den
hartroerendenCroneck: ik schrijf het in 't neerduitsch:


Gelukkig hij die zonder zorgen 

Het leven dat hij leeft, geniet, 

Die, voor het nijdig oog verborgen, 

Den tijd gerust verlopen ziet! 

Hoe zalig hij, die, afgezonderd 

Van 't wuft gemeen, in stilte leeft, 

Zig zelven kent, Gods daan bewondert, 

En na geen beter dagen streeft! 



Dit laatste toch moet 'er bij komen; in God moeten alle onze vergenoegingen eindigen, of zij laten de
ziel ledig! Hoe klaar gevoel ik dit? Grooter genoegen, dan de eerst ontluikende lente aanbiedt, kan
mij de aarde niet geven; maar, vervuld zij wel alle mijne wenschen? Is niet dat gedurige vermaak in
de verwisseling, een blijk dat ik de volgende schoonheid voor nog voldoenender houde, dan de
tegenwoordige? En levert dit niet een duidelijk bewijs op, dat er een ijdel in mijn ziel overblijft, dat
door niets kan voldaan worden, dan door dat oneindig Wezen, het welk dien trek naar
volmaaktheid in ons gelegd heeft, en ter vervulling daarvan in Christus zijne volheid openstelt? Ja;
daar eerst vind 
{==123==} {>>pagina-aanduiding<<}
 de ziel die rust, welke zij overal zoekt. Het geloof aan Gods vaderlijke liefde
geeft ook aan de schepping eerst de ware schoonheid. Het gevoel hier van aan uwe zijde, is de
hartelijkste wensch van uwe

 

Emilia.


XXIV. Emilia aan Eufrozyne.


Den 12 Meij

17-

 

Onder den geurigen lommer van eenen bloejenden sirijngenboom, bij een klein fluisterend
watervalletje, zit ik u dezen te schrijven. De lieve morgenzon beschijnt mij door 't schommelend loof
heen, met afgebroken stralen; bloedelooze diertjes snorren rondom mij. De vogelen zingen hun
morgenlied, maar de nagtegaal zwijgt. Eenige schreeden van mij af, heb ik een hoopje wol, mosch,
en strootjes, neergelegd, op dat mijne takbewoonertjes, zonder moeite, bouwstof voor hunne
nestjes zouden vinden, en 
{==124==} {>>pagina-aanduiding<<}
 ik mij vermaken kon, in hunnen werkzamen ijver: en met goed
gevolg. Zij vliegen gestadig af, en aan; deze draagt een strooitje, die een moschje, terwijl zij juichen
van vreugde over hunnen vond: een ander sluipt met de schuwheid van eenen rover weg, een derde,
die het buitenste van zijn nestje al volbouwd heeft, komt wol ter bekleeding halen. Het denkbeeld: ik
bevorder de vreugd dezer schepseltjes, is mij zoo vleiend, als de schranderheid dezer diertjens mij
verbaast. Wie leerde hen die kunst, om zulke net ineengewerkte nestjes te bouwen, en die op
verschillende wijzen en plaatsen, elk na zijnen aart, vast te hegten? Wie leerde hun de spraakkunst,
waar door zij elkander hunne gedagten mededeelen? want dat zij elkander verstaan, is zeker: het
lievend paar, dat anders in verschillende oorden bouwstof zoekt, komt telkens hier te samen; dus
maakte de een, die hier den voorraad gereed vond, dit den anderen bekend, en lokte hem hier heen.
Wie anders onderrigtte deze vogels dan Hij die ook tot dit geslacht zeide: ‘weest vrugtbaar en
vermenigvuldigt’! O! hoe glanst nu het boschje van nieuwontloken loof! De bladeren zijn nu bijna
volwassen; het groen is verrukkend! Maar ééne gedachten matigt mijne vreugde, van alle deze
heerlijkheid zal over zes maanden gene schaduw meer overig zijn; dan zullen die schoone bladeren
  dor op den grond lig-
{==125==} {>>pagina-aanduiding<<}
gen, en al die stemmetjes zwijgen, even of zij nooit gezongen hadden;
dan zal de norsche koude mij het streelend gevoel der zephirtjes doen vergeten. Op alles staat toch
geschreven: ‘Mijne gedaante en heerlijkheid gaat voorbij’! Dit bewijzen reeds zoo vele
blaadjes, die de wind afsloeg, eer zij zig ontwikkelden, dit zal mij over weinig maanden het
verkleurde groen toeroepen. Doch ik wil dit zoo zwaarmoedig niet beschouwen, dat het mijne
lentevreugd storen zou. Er is toch een tijd om geboren te worden, en een tijd om te sterven; en in die
schikking straalt orde, en wijsheid door.


Den 13 Meij.


Zoo even las ik in den bevalligen Hirschfeld; hoe verrukkend maalt hij dit Landleven af! Ik
gevoel er al de schoonheid van, maar kan hem niet navolgen. Om zoo te schilderen, moet men niet
slegts Hirschfelds penseel hebben, maar ook in zijn land wonen. Hier is de natuur schoon,
maar daar vereenigt zig het grootste en het schoone, de order en woestheid, op eene verrukkende
wijs. Doch zal ik nu de pen nederleggen om dat ik zoo niet tekenen kan? - Neen, vriendin! gij vraagt
mij naar mijn genoegen, naar mijne levenswijs. Die deel ik u dan mede, 
{==126==} {>>pagina-aanduiding<<}
 en voldoe zoo aan
de inspraak der vriendschap, die voor u waarde geeft, aan al wat ik voordbreng. - O! hoe schoon is
nu de bloem- en moeshof met groene muuren omtuind! het windje speelt in het zagtgroene
beukenloof; de pasontloken blaadjes ritselen; en zie ik er langs, ik word bekoord door hunne
schemerende glanzen; thans pronken de bloembedden met eenen vorstelijken luister; de donker
bruine muurbloem treft mij door haar gloed en geur; de trotsche tulpen, door haare sterke vlammen;
de keizerskroon, door haare vorstelijke schoonheid; de irias, door haare grootsche houding, en
purperen gloed; het kleine lelijtje der dalen verspreidt eenen lieflijken balsemgeur rondom zig: terwijl
het zijn netgesneden kelkje bijkans in zijne bladen verschuilt; een bevallig beeltenis der nedrigheid,
die, wars van alle praalzugt, slegts in stilte weldoet, en zig bij ijder veraangenaamt, zonder het te
zoeken.

Zoo even koom ik weder van een lieve rustplaats; mijn boomgaard ligt in een dal, dat aan de
noordzijde door een steilen heuvel beschut wordt, en aan de twee zijden door een digte heg van
meibomen omboord is; terwijl er aan de zuidkant een helder beekje langs vloeit; hij strekt tot weide
voor mijne geiten en schapen, met hunne jongen. Hier zat ik in de lommer van eenen schaduwrijken
appelboom, wiens vrugtjes reeds gezet zijn; de meibloemtjes 
{==127==} {>>pagina-aanduiding<<}
 ademden lieflijke geuren, die
de gedienstige zefirtjes mij op koele wiekjes overbrachten. Ik had den eenvoudigen, maar treffenden
veldzanger Gessner bij mij; ik las dien lieven zang: der wunch, die een juiste
teekening was van mijn genot. De jonge geitjes klouterden den heuvel op, en af; de dartele
lammeren blaatten met eenen toon vol goedheid en onschuld, al huppelende rondom de zogende
moeders. Ik lokte de lieve diertjes bij mij, en toen zij naderden vermaakte ik mij, met hunne zagte
wol te streelen; de onnozelste weerloosheid, op het goedig gelaat geteekend, scheen mijne
bescherming te vragen; en mij dagt: hij die zulk een diertje dooden kan moet geen mensch wezen.
Terwijl ik hier op zat te staren, dacht ik op het gebruik van deze dieren in de heilige Schrift gemaakt,
tot afbeelding van de behoeften, en den gelukkigen staat der gelovigen onder het opzicht van
Christus. Ik voelde het aandoenelijke en schoone hier van; ik dankte de goddelijke wijsheid en
goedheid in 't kiezen van dit beeldenis, en verheugde mij in het aandeel aan dat geluk. Met meer
aandoening dan immer zeide ik, terwijl een traan van dankbaarheid langs mijne wangen rolde: De
Heere is mijn Herder! mij zal niets ontbreken. O! mijn waardste Eufrozyne! als de natuur ons
hooger opleidt dan vervuld zij de ziel volmaakt; dit gevoelt thans uwe

 

Emilia.


{==128==} {>>pagina-aanduiding<<}

XXV. Emilia aan Eufrozyne.


Den 18 Meij

17-

 

Thans mijn lieve Eufrozyne! heerscht de plegtigste schaduw in de hoogste bosschen. Niet ver van
Zorgenvry ligt een bosch, op 't hangen van den berg, waar de dichte takken eenen
aangenamen nacht vormen, en de wandellanen als met loofgewelven overdekken. Toen ik gisteren
hier wandelde kweelde filomele haar klaaglied, over de ontrouw of den dood van haar gaaiken, ten
minsten haar gezang was geheel kwijnend, door geen vrolijke slagen afgebroken. De tortel kirde; de
spegt floot; de koekkoek schreeuwde; honderd stemmen vermengden zig met harmonische toonen;
hier dwaalt een smal beekje met een naauwlijks hoorbaar gefluister, onder het gewelf van de
overhangende struiken, en het verliest zig in een ruuw, eenzaam dal, daar ik geen voetspoor vinden
kon. Uit een kleine zandige vlakte zag ik verscheiden, bijna onzigtbare straaltjes, zijpelen: dit zijn de
bronadertjes waar uit het beekje voordspruit. Hier zat ik in het zagte mosch, 
{==129==} {>>pagina-aanduiding<<}
 beschermd
tegen de heete lugt, onder een struik weggedooken: ik gevoelde mij door die streelende huivering,
dien heiligen eerbied, die deze eenzame schuilplaatsen bewonen, bevangen, meer dan een uur zat ik
hier geheel weggevoerd in gepeinzen. Ik dagt duizend gedagten, waar toe mijn thans invallende
geboortedag, noch meer aanleiding gaf. - Mijn voorbij gevlogen leven was mij een enkele gedachte.
Ik stelde mij het oogenblik voor, dat ik op de wereld verscheen, - dien hulpeloozen, zwakken staat,
waarin ik, door weemoedige tranen, mijne toekomstige smerten voorspelde; - ik herinnerde mij de
gelukkige dagen mijner zorgelooze kindsheid, en hare onschuldige vermaken, en voelde mij toen nog
eens gelukkig; - ik dagt op de genoegens van mijn rijper leeftijd, op de trapswijze ontwikkeling van
mijne zielsvermogens, die mij allengs een bron van wezendlijker vermaak wierden; - ik gevoelde
mijn geluk in 't bezit van eene lieve landwoning, en van een hart dat indrukbaar is voor de natuur, die
telkens nieuw genoegen bereid; in 't bezit van eene vriendin, die in mijn lot en hartsgevoelens deelt,
en mij het gemis van teergeliefde dooden vergoed. Ik dagt aan dien tijd, toen de goddelijke genade
mij eerst tot het ware leven bracht, toen ik mij zelven, mijn tegenwoordigen staat, mijne eeuwige
bestemming, de waarheden en belofte van het Euangelie, in een geheel nieuw 
{==130==} {>>pagina-aanduiding<<}
 licht zag, en in
het geloof aan den Verlosser, mijn voet zette op den weg der deugd. Mijn boezem klopte van
dankbaarheid aan den God mijner weldadigheid, en een gevoelige traan was mijn lofoffer. - Maar
aan den anderen kant, bedacht ik welk een merkelijk gedeelte van mijn leeftijd weg was, -
onherroepelijk weg! - Een vierde van een eeuw, dacht ik, is voorbij, het overige zal even ras
wegvliegen, de tijd ijlt rusteloos voord, en hoe veel valt er niet te verrigten, om wel te sterven! - Hoe
weinig ben ik in de toebereiding daar voor gevorderd, en elk oogenblik, dat ik niet wel doorbreng,
zal mij op mijn doodbed berouwen. - Ik wierd geheel ernstige, treurigheid. - - Grievende lotgevallen
van afgestorvene beminden, kwamen voor mijn geest, ik gaf den vrijen loop aan mijne
aandoeningen. De wereld met al haare genoegens scheen mij een dal van tranen. Ik schilderde mij
een reeks van droevige wegen, die mij daar in mogelijk afgeperkt waren; tot dat ik, zugtende mijne
vogtige oogen ten hemel sloeg, en, door een straal van troost, bemoedigd, ophield te gissen naar een
onzeker lot. Toen was ik geneigd, om het goede te genieten, terwijl Gods vaderhand het mij
toereikte, en het overige gerust aan hem toe te vertrouwen, wijl hij best weet, door welke middelen
mijn eeuwig heil, (het doel van mijn tegenwoordig leven) bereikt kan worden. Ja 't was nu mijn
voornaamste zorg, 
{==131==} {>>pagina-aanduiding<<}
 hoe ik best mijn overig leven hem wijen zou. Ik verbond mij, bij mijn
nieuwbegonnen levensjaar, plegtig aan mijnen God: gevoelde mijn heil, wegens die keuze; en de
geheele natuur kreeg een vrolijker gedaante voor mij. Het lied van den nagtegaal, scheen mij niet
meer kwijnend. O! dagt ik toen! geeft hier een vernieuwde geloofskeuze zoo veel schoonheid aan
de aarde, wat zal de hemel zijn, als het geloof aanschouwen wordt! Word ik eens verwaardigd om
daar te komen, hoe zal mij dan het lied van eenen Seraf, hoe de toonen van eenen Cherub, hoe
zullen mij de hallelujahs der Verlosten treffen! Ik wierd geheel vreugde. - Zulk een verjaardag aan
mijne Eufrozyne toe te wenschen, is de grootste vriendschapsblijk van uwe

 

Emilia.


{==132==} {>>pagina-aanduiding<<}

XXVI. Emilia aan Eufrozyne.


Den 23 Meij

17-

 

Wijl uw korte wellekome brief, mij kennis gaf van de groeiende beterschap uwer Moeder, van uwe
vergenoegdheid en uw voornemen, om bij mij te komen, kan hij niet missen mij onuitsprekelijk
aangenaam te zijn. U een aangenaam oogenblik te verschaffen is mij uuren moeite waard; en zulks
door de beschrijving der natuur te doen, is allergenoeglijkst voor een hart, dat er zoo mede vervuld
is, als het mijne. - Ik ga dan ook nu weder geerne daar mede voord. Om een uitgestrekt deel der
aarde in vollen luister te zien, ging ik tegen den avond, toen de zon geene vermoeiende stralen meer
schoot, op de kronkelpaden van den heiberg wandelen; ik beklom een langzaam rijzenden heuvel;
en zette mij daar neder, onder een groote eiken struik, die daar bij toeval geplant scheen. Hier zag ik
de schoonste gezigten, die gij u verbeelden kunt; voor mij, lagen vette, vrugtbare bouw- en
weilanden; hier, zagtrijzende heuvels met verschillend koorn bezaaid; daar in een slingerend dal,

{==133==} {>>pagina-aanduiding<<}
 op een kleine, maar vette weide grazende koeien, wier geloei verdubbeld tot mij kwam; hier
bij lagen de vreedzame hutten van een vrolijk gehugt, de breede rivier vloeide in kronkelende bogten
daar langs, welker kleine golfjes door verscheidene snelzeilende schepen gekliefd wierden. Daar
achter vertoonden zig, op eenen verren afstand wijduitgestrekte bosschen, een menigte toorens, die
zoo veele stippen geleken, en geheele reien van hooge bergen, die slegts een vale streep aan den
horizont schenen. Aan de eene zijde lag een keten van blaauwe heuvels, waar op hier en daar varens
en eikenstruiken, door de winden met eene schoone ongelijkheid gezaaid, uit de bruine heide
oprezen. Daar graasden veele kudden schapen, hier een op 't hangen, daar een op den top des
heuvels; terwijl hun lief geblaet door de galmende lucht voortrolde. Hier en daar stond een bemost
schapenhok, en dit alles voltooide de romaneske schoonheid van dit verschiet. Aan de andere zijde
waren bezaaide, en bewoonde vlaktens: hier trof mij boven alles eene eenzaame vrolijke
boerenwoning; zij was eenvoudig net gebouwd, de vensters waren groen geverwd, een wijnstok
bedekte den voormuur, het rietendak was half bruin en half groen, door het mosch; drie bomen
beschaduwden haar. De ligging was vrolijk; met één woord, deze woning had eene bevalligheid, die
ik wel gevoelen, maar niet beschrijven 
{==134==} {>>pagina-aanduiding<<}
 kan; maar mijn dwalend oog kon nergens uitrusten:
het vloog van 't eene tafereel op het andere. Oostwaards zogt ik, met mijn teloskoop, de stad van
mijne Eufrozyne; ik verbeeldde mij derzelver grootsten toren te zien; toen dagt ik: daar slijt mijne
vriendin zoo ver van mij verwijderd, hare stille dagen aan de zijde van eene zwakke moeder, en
toont haare deugd in regtaartige kinderliefde: daar denkt zij intusschen, daar zugt zij nu mogelijk om
haar vriendin, die van dezen heuvel op haar nederziet. O! hoe veel genoegen geeft mij, in deze stille
eenzaamheid, uw beeld, en de gedagten dat gij eerlang met mij op dezen heuvel zitten, en dezelfde
voorwerpen met mij bewonderen zult! Ik overzag deze gansche landstreek, en dagt: Gezegende
grond! hoe heeft de Heer der aarde u begunstigd! wat zou wel de bevrozen Laplander, of de in
eeuwig ijs geketende Groenlander, of de half verhongerde Esquimaux, wiens land bijna geen boom
of kruid voortbrengt, denken, als hij dit gewest zo rijk in pracht, en weldadige vruchtbaarheid
beschoude. In uwen gelukkigen kreits mijn Vaderland, is de Landman geen zugtende slaaf: hij doet
geen tranen der verdrukking, zo als elders, maar vrolijk zweet vloeien op zijnen akker, alom juichen
uwe dalen, uwe heuvelen zijn bekleed met vrolijkheid, uwe weiden zijn bedekt met kudden, en de
koornhalmen ruischen op uwe velden. O! mijn Vaderland, 
{==135==} {>>pagina-aanduiding<<}
 waart gij toch uwen hogen
Begunstiger dankbaar!....Nog staarde ik op de onafzienbare vlakte, ik dacht, hoe vele millioenen
schepselen leven daar op! Van het diertje, voor wien de zandkorrel een paleis is, tot den mensch die
de aarde beheerscht, moeten allen van die moederlijke aarde gevoed worden! - En wat is deze
geheele streek dan een hoekje van het Vaderland? - Wat is mijn Vaderland dan een klein,
naauwlijks noemenswaardig stukje van Europa? - Europa, maar een klein deel van de bekende
wereld! - En hoe vele gewesten zijn ons mogelijk geheel onbekend! Geen plekje nochtans op deze
gansche aarde is ledig; overal wonen schepselen. - Hoe veel oneindig verdubbelde millioenen van
wezens leven er dan! Hoe vele liggen reeds onder haren bodem en zijn er verstrooid in de
elementen! Welk een bedwelmende oneindigheid!.... En deze gehele aarde is slegts een niet bij het
heelal! - Wat is dan de Maker van alles!.... Hier verlies ik mij in zijne verstommende grootheid, en
gevoel mij zelf niet meer dan een worm, die in 't stof wemelt. Deze schoone aarde (dagt ik verder)
zal met alle hare voortbrengsels eens verbranden! wanneer de planeeten met een ontzachlijk gedruis
uit hunne kringen geschokt zullen worden; terwijl Gods krakende donders en zijne onafgebrokene
blikxemstralen de schepping doen beven. Wanneer de trotsche Pirenëen, en de onbeklimbare
  Alpen, even als de heu-
{==136==} {>>pagina-aanduiding<<}
velen die mij omringen, in gapende afgronden zullen verzinken; maar
in dat noodlottig tijdstip, dan zal Gods verbond vaster zijn dan de wankelende bergen, schoon hemel
en aarde voorbijgaan, zijne woorden zullen in haar geheel blijven. Dit zullen de gezaligden
ondervinden, en zij zullen juichen in zijne trouw! Ondertusschen was de zon, eer ik het bemerkt had,
aan de kimmen genaderd. Ik zag haren straalloozen gloed, door het bosch, dat naast mij lag; zij
scheen mij majestueuzer dan ooit, terwijl het bosch bij hare zinkende glanzen een zwijgenden ernst
vertoonde. De verdwijnende zon scheen mij toe te roepen: werk terwijl het dag is, de nacht komt
waar in niemand werken kan. Ja, dagt ik, ook gij gloeiend licht, dat zoo veel eeuwen onzen kloot
bescheent, zult haar eens voor 't laatste, in deze order bestraalen. Terwijl millioenen van redelijke
bewoners u zullen aanschouwen, met aangezigten, waarop wanhopige vertwijfeling, of blijmoedige
verwagting getekend is. Driemaal zalig dan zij, die, in den geduchten Rigter, hunnen verlossenden
vriend tegen ijlen, terwijl genade en liefde van zijn aangezigt straalen, en hij hen verwelkomt in hunne
eeuwige erfenis! - O hoe vol van troost is onze Godsdienst! Welke zalige taferelen schildert zij voor
de geheiligde verbeelding! Dit ondervond ik hier met eenen blijmoedigen eerbied. - De avond begon
  te val-
{==137==} {>>pagina-aanduiding<<}
len, de kudden schapen waren verdwenen van de bergen. De nagtegaal begon zijn
lied, dit maakte mij weder vatbaar voor zagte vreugd, en ik keerde zagt vergenoegd naar mijn
woning te rug.

Behoeft gij wel de verzekering dat ik, met de warmste vriendschap, ben uwe

 

Emilia.


XXVII. Eufrozyne aan Emilia.


Den 1 Junij

17-

 

Uwe brieven hebben over mijne stille dagen een strelend genoegen verspreid! Ik heb die gelezen, en
herlezen, en telkens vind ik ze schooner! Hoe gelukkig ben ik met zulk eene vriendin! Hoe veel kan
ik van u leeren! Nu, hoop ik, zal eerstdaags het zoo vuurig verlangde oogenblik verschijnen, waar in
ik mij bij u bevinden zal. Mijne lieve Moeder is volmaakt hersteld; eene mijner bloedverwanten zal
  mijne plaats bij haar vervullen, op dat ik mijne droevige dagen ge-
{==138==} {>>pagina-aanduiding<<}
heel bij mijne vriendin
vergeten zou. De goede vrouw kent ook vriendschap, en weet wel, dat zoo de neiging tot haare
uitoeffening, altijd onderdrukt wierd, de vergenoegdheid gekrenkt zou worden. Zij weet dat het
silhouet van mijne Emilia, 't geen zij altijd in mijne handen ziet, mij wel eenigsins in haar gemis
vertroosten, maar de verlangens naar het origineel niet stillen kan. Wat stillen? Kan ik ooit dien
regelmatigen omtrek zien, die schranderheid en vrouwelijke zagtheid aftekent, mij daarbij uwe
levendige bevalligheid verbeelden, en niet allersterkst verlangen, om u aan mijnen
vriendschappelijken boezem te drukken? Welke gelukkige dagen voorspel ik mij, in uw leerrijk
gezelschap! Maar zeg, lieve Emilia! in velen uwer brieven straalt een nadenkende ernst, in zommigen
zelfs eene helling naar het sombere door: en zal dan een meisje, dat het eerste geheel mist, en het
andere strijdig met hare meer vrolijke geaartheid vindt, u wel zoo veel geluk toebrengen, als uwe
goedhartigheid u voorspelt? Dit is de eenige vrees die mij bekruipt. Maar wat vraag ik, als uwe ernst
mij behaagd, (en dit doet zij altijd) als ik van u leeren, mij naar u vormen wil, dan zal mijn vrolijke
schertslust u op zijn tijd ook niet mishagen; de vrolijkheid is toch een medicijn voor ziel en lighaam,
en gij kent immers uwe

 

Eufrozyne.
{==139==} {>>pagina-aanduiding<<}


N.S. Heden over agt dagen hoop ik bij u te zijn. Zend mij nog eenige letteren die mij
verzekeren, dat ik welkom wezen zal.


XXVIII. Emilia aan Eufrozyne.


Den 4 Junij

17-

 

Was het u ernst, Eufrozyne; dat gij na zoo veele herhaalde noodigingen noch een brief moest
hebben, die u verzekerde, dat gij welkom wezen zoudt? Zegt u hart u dat niet? beledigt uwe vraag
mij niet? Doch neen, gij kunt mij niet beledigen; ik wil u schrijven al had gij 't niet gevraagd; om u te
zeggen, dat ik onuitdruklijk verlang. Ik ken uw karakter, genoeg om u tot mijne beminnelijke
levensgezellin te begeeren; zou ik de vrolijkheid schuwen? Zou ik uwe vrolijkheid afkeuren, die zoo
gelukkig met eene bedaarde en bevallige zedigheid gemengeld is? Dan kon ik uw vriendin niet zijn.
Neen; 
{==140==} {>>pagina-aanduiding<<}
 ik houd ook een vrolijk temperament voor gelukkig, ik bemin de vriendelijke en niet
beledigende scherts; was deze hartstogt strijdig met den Godsdienst, dan zou de natuur, door zoo
veel lachende voorwerpen, die niet opwekken. - Een gevoelige ziel, moet zelf dikwils meer dan
gewoon vrolijk zijn: want dezelfde aandoenelijkheid, doet haar lachen en wenen, naar den aart der
voorwerpen die haar aandoen. Doch gelijk het onmatige altijd kwaad is, zoo ook hier; als onze
vrolijkheid het beeld des doods niet velen kan, als zij in ijdele zedenlooze vreugd ontaard, dan wordt
zij ongeoorloofd. Maar vindt gij in mij eene neiging tot het sombere? Het kan zijn; mijne
afgezonderde levenswijs werkt hier toe, met velen mijner lotgevallen, samen; ik verkeer meestijds
met mijne boeken. Dat eerst zagte vrolijkheid is, word ras aangename droefgeestigheid; en deze
denkende ernst. Maar kom, lieve Eufrozyne! ontfrons gij, door uwe bevallige vrolijkheid, mijne
ernstige trekken, en wek, mijne slapende vreugd op, door de uwe. Over zes dagen zult gij alle mijne
wenschen voldoen. Naauwlijks durf ik het hoopen, om dat ik vreeze voor eene onvoorziene te
leurstelling; maar ja ik wil hopen, vooruitzien, en dubbel genieten. Ik zal u met eenen landwagen,
waarop wij gaarne rijden, twee uuren, bij het Dorpje V. te gemoet komen, om u te eerder aan mijn
  hart te drukken. Kon ik nu de zes da-
{==141==} {>>pagina-aanduiding<<}
gen, die ons noch scheiden, vleugelen aanbinden!.....
Vaarwel. Goede reis. geheel uwe

 

Emilia.


XXIX. Eufrozyne aan Elize.


Den 14 Junij

17-

 

Ik heb u belooft, mijne waarde Elize! de stille vergenoegde levenswijs, die ik hier met mijne Emilia
houde, te beschrijven. Gij hebt mij een taak opgelegt, die ik met veel vermaak volbrengen zal: niet
alleen om dat ik weet, dat ik, door deze beschrijving, aan u eenig genoegen zal toebrengen, maar
ook om dat mijn eigen genot daar door zal verdubbeld worden.

Schoon wij geheel voldaan zijn in elkanders gezelschap, hebben wij evenwel onze tijden waarin de
eenzaamheid voor ons het bevalligst is; dan gevoel ik de kragt van 't schoone gezang van Lavater:
{==142==} {>>pagina-aanduiding<<}



Nur die einsamkeit umschattet 

Sanft mit kuhlung meinen geist; 

Wen er durstend und ermattet, 

Sich geliebter selbst entreizt, 

Du nur stille kanst mir geben, 

Das mir kein vertrauter giebt, 

Selbstgefuhl und neües leben, 

Und gefühl das Gott mir liebt. 



Maar ter zaake. - Daar zit Emilia in haar klein vrolijk boekvertrekje, en ik in mijne niet minder
bevallige slaapkamer, die haar uitzigt heeft op den tuin; en een daar agter liggend boschje; hier zit ik
u thans mijn wedervaren te verhalen, terwijl, rondom mij, de nagtegalen verrukkend zingen. Ik heb
voorspoedig en vrolijk gereist; ik vond Emilia in het bestemde Dorpje; zij vloog in mijne armen, met
een gelaat, waar in zig levendige blijdschap en zagte tederheid vereenigden. Ik, even ontroerd als zij,
drukte haar sprakeloos aan mijn hart, en onzer beider vogtige oogen getuigden van de levendigheid
onzer vriendschappelijke aandoeningen.

Wij reden vergenoegd voort. Onderweeg wierd het bedwelmend gevoel van ons wederzijds geluk,
  zagte en mededeelbare vreugde. Zij leide mij in hare lieve woning; en ik ver-
{==143==} {>>pagina-aanduiding<<}
beeldde mij de
gelukkigste sterveling te zijn, toen ik, met mijn' boezemvriendin, onder hetzelfde dak de vrije
landlucht inademde. Ja waarlijk Elize! wij mogen in de stad in het een of ander ons vermaak zoeken,
voor iemand die smaak heeft in zulk een landleven, als Emilia leidt, is de stad maar een gevangenis.
Haar Zorgenvrij is een klein paradijs; het beantwoordt aan zijn naam; zedert ik hier ben,
vergeet ik zorgen en gewoel, en gevoel dat ik tot geluk geschapen ben. De woning is niet groot;
slechts eenvoudig door een rietedak bedekt; maar vrolijk gebouwt. Zij ligt verrukkend met welig
houtgewas omringd; en aan de eene zijde, ziet men, tusschen de stammen der hooge boomen door.
De schoonste koornlanden, en weiden vol vee, met eenige boeren woningen, liggen in eene treffende
eenvoudigheid. Het gezigt der omgelegene schoonheden, hier op den digt belommerden voorgrond
alleen, zou mij een onschatbaar vermaak zijn; maar het verrukt mij oneindig meer, als Emilia mij op
hare romaneske wandelpaden brengt. Ik ben verzekerd, Elize! dat hoe zeer gij aan het stadsleven
verbonden zijt, de helft van mijn genoegen, u van neiging zou doen veranderen. Wij,
stadtbewoonsters, kennen het geluk niet dat de vrije veldeling geniet. Doch gij moet niet wagten, dat
ik u alle onze genoegens, alle onze gesprekken en gewaarwordingen zal mededeelen; dit is mij
onmogelijk: gij zelf 
{==144==} {>>pagina-aanduiding<<}
 kent de kragt der vriendschap, en kont gissen wat twee zoo geheel
eenstemmige zielen, bij het in elkander smelten harer edele aandoeningen, ondervinden moeten: wat
zij meer moeten gewaar worden, als verhevener voorwerpen de aandoeningen verfijnen; en deze
geeft ons hier de natuur, in dit stil verblijf der onschuld. Gij kent mij ook genoeg, uit mijnen
dagelijkschen omgang, als het lugthartige meisje; Emilia heeft daar ook proeven genoeg van, want gij
weet, ik vertoon mij zoo als ik ben. - Ik zal u alleen maar die gesprekken verhalen, die eenigzins
toonen, dat ik niet geheel zonder nut met eene schrandere vriendin omga; dus zult ge Eufrozyne aan
hare beste zijde zien. Verwagt evenwel geen filosofische betogen, of poëtische schilderstukken,
want daartoe is eigentlijk mijn ziel niet gevormd; doch zoo zij niets overnam, van alle de
wijsheidleerende tooneelen, die ik rondom mij geopend zie, en wier lessen door Emilia worden
aangedrongen, dan was zij te klein om mij tot uwe vriendin te maken. Nu, dit is waarlijk een lange
voorbereiding tot het verhaal, dat ik nu begin.

Gisteren namiddag gingen wij, na het theedrinken in het boschje, dat wel niet uitgestrekt, maar
allerbekoorendst is. Wij doorwandelden eenige smalle overdekte laantjes, waar in de vogelen
  nestelden, en kwamen toen aan een kreupelboschje, van welige ijpen- en eiken-
{==145==} {>>pagina-aanduiding<<}
struiken: de
slingerpaadjes waren door jonge lindenboomen afgetekend, om welke zig roozen, jasmijnen, en
kamperfoelij slingerden. Verscheiden vogeltjes lieten zig hooren: de nachtegaal slegts nu en dan, om
ons te lokken, tot hij zijn avondlied beginnen zou. Een helder beekje vloeide met een weemoedig
gemurmel door 't boschje heen. Op eene plaats stonden eenige oude boomen aan zijnen oever; over
welker diepe en ontblootte wortels het water, als over zoo veele natuurlijke trappen, al kletterend
afliep. Wij zaten in het gras onder hunne schaduw neder; vermaakten ons in de krullende golfjes, en
het verteederend geruisch. Daar hielden wij dit vertrouwelijk gesprek, dat ik u nu gelijk meermaals
kortheidshalve met het Emilia en Ik verhalen zal.

Ik.


O! welk een treffend gevoel doet mij hier verstommen! welk een zagt genoegen geeft mij dit beekje!
dit boschje! die vogelen! - Nooit smaakte ik iets dat daar bij halen kan. - Besluit uw
Zorgenvrij zoo veel zaligheid in zig?

Emilia.


  Hoe juist spreekt gij nu uit mijn hart! ner-
{==146==} {>>pagina-aanduiding<<}
gens vind ik een schaduw van dat eenparig, zagt
vergenoegen, dat de natuur geeft, dan te weeten, als ons hart er recht voor geopend is: 'er zijn ook
tijden, dat dezelfde voorwerpen, die anders verrukken, alleen behagen, of zelfs maar flaauw
aandoen kunnen; doch op zekere tijden, is onze ziel meer dan gewoonlijk indrukbaar voor 't
schoone. Dit gevoel ik thans. Dit plaatsje bemin ik altijd, maar sedert langen tijd, vond ik er dat niet,
dat ik nu aan uwe zijde gewaar word; de vriendschap is toch het geluk van ons leven! Zij vertedert
het hart, maakt het meer gevoelig voor de natuur; geeft de mededeelende ziel ruimte om op nieuw te
genieten; en de natuur geeft weer kracht aan de vriendschap. Zij beide maken de zachtste, de reinste
neigingen wakker; -  hoe veel genoegen geef ik mij zelven, wanneer ik u in mijne brieven
deelgenoote van mijn geluk maak!  en nu, - nu gij het met mij gevoelt, nu uw gelaat mij zegt, dat gij
getroffen zijt, nu groeit mijn vermaak tot verrukking.

Ik.


O! welk eene wondere mengeling van hartstogten vervoert mij! ik gevoel de natuur! ik gevoel de
vriendschap! hoe sterk werken zij beide, om mijn geheele ziel te verrukken! - 
{==147==} {>>pagina-aanduiding<<}
 Waarlijk
Emilia, ik geloof, dat de vriendschap sterker is dan de liefde.

Emilia.


Wat is liefde, die door geene vriendschap bestierd wordt? Een dierlijke aandoening; eene
onbestendige losse drift; zoo ver verwijderd van de reine wellust der vriendschap, als deze haar in
edelheid overtreft. Ik schrik op het denkbeeld van eene verbintenis op zulk eene liefde, en niet op de
overeenstemming der zielen gegrond; en evenwel, hoe dikwils gebeurt het, dat zig persoonen
vereenigen, die, wegens verschil van aart en geestneiging, nooit ware vereeniging kunnen smaken, en
van daar die ongelukkige, of op zijn best, dragelijke huwelijken.

Ik.


Maar gij zijt immers geen vijandin van de liefde, denk ik? Gij gelooft toch ook, dat zij twee edele
zielen kan gelukkig maken, bij voorbeeld zulken als, Kronhelm en Thereze; Emilia en Eduard?

Emilia.


Dat zijn Romans, mijn Eufrozyne! die schoon 
{==148==} {>>pagina-aanduiding<<}
 geteekend zijn, maar niet naar 't leven. Zulke
egtgenoten bestaan alleen in het edel vernuft van den zagtgevoeligen Miller; maar zoek vrij onder alle
uwe bekenden, of gij de Kronhelms en Therezes wel ergens vindt. Rang en middelen hebben te veel
invloed op eene keuze die geheel vrij wezen moest; en dus, worden dikwils zielen, die volmaakt
voor elkander geschikt waren, door een ongunstig lot gescheiden. Of gebeurde het eens dat zij
elkander vonden, met elkander vereenigden, en aardsche zaligheid in elkanders genot hoopten; dan
dikwils komt de nijdige dood hun geluk in één oogenblik verstooren. (Hier zugtte zij; zou de
ondervinding haar dit geleerd hebben? met den tijd zal ik het weten.) Doch ik ben ver af van de
liefde te verachten: welbestierd, is zij een milde bron der reinste genoegens; maar gij, die haar zoo
sterk, met zoo veel vuur verdedigt, moet zeker beminnen; wie is die gelukkige, Eufrozyne!?....

Ik.


O! neen: onder hen die mijn hart begeerden, heb ik den man niet gevonden, wiens liefde alle de
moeielijkheden, die onze sex in het huwelijk vindt, volkomen verzoeten; met één woord: die mij
  gelukkig maken kan: en eerder zal ik nooit besluiten de lieve, ge-
{==149==} {>>pagina-aanduiding<<}
ruste, onbekommerde
vrijheid van den maagdelijken staat te verlaten.

Emilia.


Maar waar zal de minnaar zijn, die het harte van eene Eufrozyne zal waardig zijn? Gezond verstand,
goede smaak, en edelmoedige goedheid, zullen, voor 't minst, de trekken van zijn karakter zijn
moeten, en hoe zeldzaam zijn die te vinden.

Ik.


Dan zal ik doen zoo als Emilia; mij vergenoegen in de uitoefening der belanglooze vriendschap; en
liever gelukkig blijven in de eenzaamheid, dan onder eene kwalijk geplaatste liefde zugten.

Emilia.


Zij is ook geen volstrekte behoefte voor ons geluk. Laat ons daarom ons geheel aan de leiding der
vriendschap overgeven: zij zal reine wellust op onze paden strooien.

Ik.


Hoe grieft het mij, wanneer de andere sex 
{==150==} {>>pagina-aanduiding<<}
 de onze onbestendigheid in de vriendschap te
laste legt! Mij dunkt, het is onmogelijk, dat een voorwerp, 't welk eens mijne vriendschap verdiende,
mij ooit weer onverschillig zou worden.

Emilia.


Wat, bid ik, zou de reden zijn, dat onze sex, die men zelfs beschrijft als meestal gevoeliger voor 't
schoone, zagter van aart, en levendiger van hartstogten, ongeschikter zijn zou tot standvastigheid in
eene vriendschap, die niet op grillige invallen, maar op eene verstandige keuze, en harmonie der
zielen gegrond is, en die bestierd wordt door eene poging, om het wederzijds geluk in elkaârs genot
te volmaken? Wat zou de oorzaak hier van konnen zijn? Zou de vriendschap konnen kwijnen, door
ontdekking, van gebreken, die verzeld gaan van de gereedheid om ze op trouwen raad te
verbeteren? Of, kan er ooit wangunst plaats hebben, wegens eenige uitmuntendheden, daar dezen
het eerste de vriendschapsachting veroorzaakten? Of, kunnen nieuwe verbintenissen ons ongevoelig
maken, voor iemand, die blijft deelen in ons lot? Neen, Eufrozyne! ware vriendschap tusschen edele
overeenstemmende zielen, schoon in vrouwelijke lichamen geplaatst, kan niet missen bestendig te
zijn.


{==151==} {>>pagina-aanduiding<<}

Ik.


O! neen: ik gevoel het; zij kan niet; al deed mij het noodlot in een onbekend werelddeel uw afzijn
beweenen, gij zoudt mijne Emilia blijven; uw beeld zou gestadig voor mijne oogen; en uw naam op
mijne lippen zijn; - en het vertrouwen op uw aandenken, zou alleen mijne hartetraanen droogen
kunnen.

Emilia.


Uitmuntende Eufrozyne! Met hoe veel reden, heb ik u op 't eerste gezigt tot mijne vriendin gekozen,
uw gelaat toonde mij reeds die zagte, schoone ziel; gelukkig oogenblik waarin ik u ontmoette!

Ik.


Neen; gelukkige Eufrozyne! aan wien gij uwe duurzame vriendschap zwoert (met omhelsde ik haar)
laat, onder derzelver streelend genot, ons leven zoo stil en vreedzaam, als dit beekje, voortvloeien,
tot het verdwijnt in den Oceaan der eeuwen.


{==152==} {>>pagina-aanduiding<<}

Emilia.


Zie ginds twee bemoste boomen, zij groeiden naast elkanderen, in gelijke gedaante even groot en
schaduwrijk op. Een geheele eeuw verdroegen zij met elkanderen het geweld der stormen en den
gloed der zon, en wierden oud in elkanders schaduwe; laat ook zoo onze vereeniging zijn.

 

Gedurende dit gesprek, was de tijd zagtjes voordgegaan; de zon begon te dalen en haar kwijnende
glans zette, aan het jonge groen der boomen, eene nieuwe schoonheid bij; wij doorkruisten nog
eenigen tijd de kronkelpaden, en traden toen, door eene overdekte laan, in een prieeltje, dat met
rozen en kamperfoelij omzet was, en uitzag op een ruime weide vol beesten; die de zinkende zon
met hare laatste stralen verguldde. Hier had Emilia, eenige verkwikking laten brengen, die mij wel
niet te onpas kwam, evenwel wierd mijn geheele ziel ingenomen door een tafereel, welks gelijken ik
nooit gezien had; dat wel dagelijks voor ieder openstaat, maar waar van de stille Landbewooner
alleen het schoone kent. - Het was de ondergaande zon! deze, nu geheel den gezigteinder genaderd,
wierd een vuurroode kloot; en zonk met een onvergelijkelijke snelheid onder de kimmen. Wij
staarden 
{==153==} {>>pagina-aanduiding<<}
 er op, en eer wij 't bemerkten, was zij weg. Ga, zeide toen Emilia: ‘Ga henen
weldadig licht, laat nu de bewoners van het andere halfrond, in uwe levenwekkende stralen, de
macht der Godheid, aanbidden, die boven den kloot der aarde woont, en den loop der hemellichten
regelt.’

Dit sprak zij, met een gelaat, waarin Godsvrucht en menschenliefde geteekend waren. - Wij
staarden beide, in gevoel weggezonken, op de schoongekleurde wolkjes die den horizont
versierden. Ik kan niet zeggen, welk eenen invloed dit gezigt op mij had: - wij zagen elkanderen
zwijgend aan; en onze vogtige oogen, zeiden elkander: dat één gevoel ons bezielde. - Allengskens
week de heerlijkheid van den dag, en de vale schemering bragt eene zagte droefgeestigheid mede;
alles schikte zig tot rust; de boer bragt zijne paarden in de wei; een visscher zette zijne fuiken in een
nabij ons stroomend water, en schoof weder met zijn bootje langs het riet naar huis; eenige
arbeiders kwamen, met hunne blinkende spaden op schouder, van hun werk; de herders bragten
hunne verzadigde schapen naar den stal; de vogelen begonden allengs te zwijgen, en zogten hun
nagtleger op de jonge takjes. Het koele windje ging slapen; geen blaadje roerde zig; en alles wat mij
omringde deed mij aan het zeggen van den dichter denken:
{==154==} {>>pagina-aanduiding<<}



Geen wolkje drijft er aan de lucht. 

Geen enkel blaadje maakt gerucht. 

Geen windje doet zich hooren. 

't Is alles stil. 

Geen schepsel wil 

Natuur in 't slapen storen.A. v.d. Berg, Oden en lied. I. D. blz. 117. 



Alleenlijk begonden de nagtegalen in het digte boschje hun verrukkend avondlied; eene lieve
betoverende stem begon, eene andere antwoordde; allengs lieten er zig meer hooren, en eindelijk
wierd het een verrukkend consert, schooner dan ik immer hoorde; wij luisterden zoo naauwkeurig,
dat wij, om den zwaksten toon zelf niet te missen, naauwlijks onzen adem haalden. Na eenigen tijd
enkel gehoor geweest te zijn, riep ik verrukt uit: welk een Goddelijk lied! - Goddelijk, zeker! zeide
Emilia; wie anders dan eene eeuwige oorzaak kan zulke gewrogten vormen! zulke gorgeltjes die zoo
schoone toonen slaan; - hoe teeder kwijnend! - hoe vrolijk juichend! - hoe geheel melodiesch! elke
toon is geschikt, om een gevoelige ziel op 't sterkst te treffen! - Hoor, welk een teder lokkende toon
telkens herhaald word! Hoor 
{==155==} {>>pagina-aanduiding<<}
 hoe een ander dien vroolijk beantwoordt! dit zijn gesprekken
der liefde tusschen 't vleiend mannetje, en het wederminnend gaaiken: hunne taal verstaan wij niet,
maar toch kunnen wij hooren, dat het geluk in dit boschje woont. Genoeglijk denkbeeld, zeide ik,
die schepseltjes gevoelen vreugde in hun aanzijn, en danken er hunnen Maker voor; hoe nabij zijn ze
ons! hoor het fladderen hunner wiekjes! O! kon mijn nieuwsgierig oog eens in die loofgewelfjes
dringen, en deze lieve schepseltjes zien! Ik weet wel, zij zijn niet schoon, maar hunne zangkunst,
waarom Kleist hen gevleugelde stemmen noemt, vergoedt dit meer dan dubbel. Wie weet,
zeide Emilia, welke sprekende oogjes, welke levendige vlugheid, hoe veele ouderlijke teederheid,
hoe veel echtelijke liefde, hoe veel voorzigtige schranderheid wij zien zouden! Maar mogelijk zouden
wij ook tevens de vreugde dier gelukkigen storen; en zoudt gij tot zulk een prijs uwe verwondering
wel koopen willen? Ik niet. En ik ook niet, zeide ik. Wij luisterden nog eenigen tijd; de gansche
schepping ademde vrede en vergenoeging. In de weide lag het vee nu, herkauwend, neer, en gaf nu
en dan, door zijn geloei, zijne stille vergenoegdheid te kennen. Er rees een schoone dauw uit het
water op; dan, hoe verkwikkend zij voor de kruiden zij, schroomden wij nogthans haren 
{==156==} {>>pagina-aanduiding<<}

invloed voor onze lichamen, en traden toen naar huis; daar speelde Emilia haar geliefde avondlied,
dat hier bijgaat, op de dwarsfluit, en ik verzelde haar met het klavier.


	Aan den schepper.

U zal mijn loflied prijzen! 

U, Vader der natuur, 

Eerbiedig dankbewijzen, 

In 't heuglijkst avond uur! 

  

Met lof trede ik u tegen, 

Voor al mijn vreugd en smart; 

Maar meer voor grooter zegen, 

Voor een gevoelig hart! 

  

Uwe almacht, Heer der Heeren, 

Bragt alles voord wat is; 

En alles blijft u eeren, 

Voor zijn behoudenis. 

  

U hoore ik in de stormen; 

Terwijl ik u in dou, 

In walvisch, en in wormen, 

En in elk kruidje aanschou. 

  
{==157==} {>>pagina-aanduiding<<}
 

Elk beekje, dat wij hooren, 

Daar 't langs zijne oevers glijdt, 

Ruischt mij verrukt in de ooren, 

Dat gij zijn Schepper zijt! 

  

Als de avondwind van 't zuiden, 

Ons zagte koeltjes brengt, 

En zoeten geur van kruiden, 

Met zijne luchtjes mengt; 

  

Als 't woud uw lof doet rijzen; 

Zoo leer ik mijnen plicht, 

En wil U staamlend prijzen, 

Die alles riep in 't licht.II. D. der Oden en Lied. van A. v.d. Berg, blz.
81. 



Welk eene lange brief heb ik u geschreven, als ik u zoo mijn afwezen vergoed, misgunt gij immers de
gelukkige dagen niet aan uwe

 

Eufrozyne.



{==158==} {>>pagina-aanduiding<<}

XXX. Eufrozyne aan Elize.


Den 20 Junij

17-

 

Gij hebt u zoo dikwils, als wij samen van mijne Emilia spraken, verwonderd, dat een meisje van zulk
een beminnelijk karakter, in zulke omstandigheden, eene zoo stille eenzame levenswijs liever
verkiest, dan eenen echtgenoot gelukkig te maken; mogelijk hebt gij haar reeds meer dan eens, als
norsch en bijzonder, veroordeeld; maar met hoe weinig grond! Neen; Elize! mijne vriendin heeft
bemind; haar hart is een heiligdom der edelste liefde; zij bemint nog, maar hopeloos; - haar minnaar
is dood. - Hoor de gelegenheid bij welke zij mij dit aandoenelijk geval verhaalde. Het was een
schoone zoele avondstond; Emilia nodigde mij op een tuinbank, die in het lommer van eenen
breeden noteboom staat; na eenige oogenblikken afwezigheids ging ik naar haar toe; ik vond haar
daar met een gelaat, dat meer dan anders die stille kwijning vertoonde, die het teken is van eenen
door droefheid gewonden geest. Haar Roset lag naast haar 
{==159==} {>>pagina-aanduiding<<}
 op de bank; en zij streelde het
vleiend diertje met een somber vermaak. Hoe, vroeg ik lachende, gij streelt uw hondje, en ziet zoo
droevig? Nu denkt gij zeker op zijnen dood, en verbeeldt u dan uwe verlaten eenzaamheid, is het
niet zoo? O! neen; hervatte zij, met eenen weemoedigen glimlach, en dien zagten toon die aan de
stille droefheid eigen is; ik dagt op hem, die mij dit hondje gaf, wiens gemis mij in de naarste
eenzaamheid liet, die ik ooit gevoelen kan; hij was een edel jongeling! en dit geschenk van zijne hand
is mij onvergelijkelijk dierbaar, ik keek verwonderd, en was gereed te vragen, toen zij dus
voortging: uwe oogen vragen mij, wat ik bedoel? Och, mijn lieve Eufrozyne! ik heb bemind, maar hij
dien ik lief had, is niet meer! Hoe zeide ik, gij hebt bemind, ongelukkig bemind? en houdt zulk een
treurig lotgeval zoo lang voor uwe Eufrozyne verborgen! Doch zij antwoordde met de openhartigste
gulheid. Geen gebrek van vertrouwen mijne teedere vriendin! deed mij zoo lang zwijgen. - Het heeft
mij waarlijk moeite gekost, nog onlangs toen wij aan het beekje over de liefde spraken, had ik het
bijna op de lippen; maar ik kende mijne zwakheid in dat opzicht, en de ondervinding heeft mij
meermalen geleerd, dat het dwaasheid is, door het nadenken van al het voorledene, een wond te
openen, die met zoo veel moeite geheeld is. 
{==160==} {>>pagina-aanduiding<<}
 Doch nu kan de reden niet langer, de neigingen
van mijn hart tegengaan; gij moet mijn ongeluk weten, en mijne verlevendigde droefheid door uwe
medelijdende tranen verzagten. O! het was de beste der beste minnaars, dien ik verloor! - Zulk een
als voor mij in de geheele schepping niet meer leeft. Zijn schoon welgevormd lichaam, was de
woning van eene nog schooner ziel; - zijne houding had eene bevallige deftigheid; - zijn gelaat,
waarin de trekken van mannelijke grootheid en zagtgevoeligheid tevens getekend waren, zijne oogen
vol schrandere verhevenheid, spraken tot mij van de zuiverste liefde! - Straks zal ik u zijne
afbeelding toonen, en een tegenstukje, dat ik tot zijne gedagtenis schilderde; dan zult gij u niet
verwonderen, dat zulk een minnaer, een hart van zijne vrijheid beroofde, 't welk geen ander
overwinnen konde. Ik was met de zugt voor de vrije eenzaamheid bijna geboren; ik had een te
levendigen indruk van de zorgen aan het huwelijk verbonden; en sedert ik verscheidene der beste
Romans gelezen had, kon een daagelijks minnaar mij niet bekooren; maar een gelukkig toeval bragt
mijnen Melidor, den zoon van eenen ouden vriend mijns vaders, bij ons; nauwlijks zag ik den edelen
jongeling, en hij mij, of wij bevielen elkanderen geheel, en beminden zonder het te weten. - De
welgevallige blikken die 
{==161==} {>>pagina-aanduiding<<}
 wij telkens op elkander wierpen, zeiden met eenen hartroerenden
indruk: ‘In u vind ik de ziel, die ik elders vrugteloos zogt, en wij bloosden.’ De korte uren, die
hij bij mij was, waren mij als vlugtige oogenblikken. Na eene voor mij onvergetelijke
afscheidsgroete, vertrok hij met aarzelende schreden, en met hem de rust van mijne ziel. Voor 't
eerst was ik in mijne eenzaamheid ongelukkig, - voor 't eerst, vond ik geenen smaak in mijne
boeken, of handwerk, - voor 't eerst, gevoelde ik een nare ledigheid in de geheele natuur. De liefste
wandelpaadjes waren mij treurig; de schoonste wildzang trof mij niet, en overal volgde mij het beeld
van den bevalligen Melidor. Mijne verbeelding schilderde mij ook zijne treurigheid af, en 't
medelijden gaf voedzel aan mijne achting! Dan eens kwam een donkere nevel van zwaarigheden
mijne ziel bedwelmen, en mismoedigheid beheerschte mij. Mijne reden was niet sterk genoeg, om
mijn voordijlend hart te bedwingen. Ik bad de Voorzienigheid, die alle onze lotgevallen bestiert, om
hare veilige leiding, en allengs wierd ik bedaarder.

Na verloop van eenige dagen, kwam hij weder, beleed, met een welsprekend stameren, mij zijne
liefde, hield aan om de mijne; en vroeg mij van mijnen vader. Deze was mij een tederhartige
raadgever, en keurde den 
{==162==} {>>pagina-aanduiding<<}
 zoon zijns vriends mijne liefde waardig; deze lof was muzijk in
mijn oor. Hij had een volmaakt vermogen op mijn hart; en, wars van alle gemaakte kiesheid, die zoo
dikwils onze sex doet veinzen, en haar haare ware gevoelens, onder eenen schijn van koelheid, leert
verbergen, beleed ik hem mijne wederliefde. Ik vond het grootste vermaak in eene ziel te verblijden,
aan wiens geluk, het mijne zoo naauw verbonden was. Wij waren het in korten tijd volkomen eens.
Mijne zwarigheden verdwenen als rook, schoon ik ver af was van mij volmaakt geluk te beloven;
maar de aarde had geen smerte, er was geen zorg, geen last, die ik niet bereid was, met zulk eenen
lotgenoot, te dragen. Wij zwoeren, voor het oog des Hemels, elkander eene eeuwige trouw, en
waren de gelukkigste stervelingen, die ooit de liefde verbond. Aan zijne zijde had de geheele
schepping voor mij eene verdubbelde schoonheid. Zijne schrandere ziel wist altijd onze gesprekken
van het laffe eentoonige aftehouden, en tot het verhevene, en roerende op te leiden. Hij was geen
laag verheffer van lichaamsschoonheden, maar beminde eigentlijk mijn ziel en mijn lichaam, als het
afdruksel daar van. Onze smaak was volkomen harmonisch. Lazen wij een schoon dichtstuk met
elkander, wij gevoelden éénen indruk van dezelfde woorden, en vogtige oogen teekenden onzer
  beider levendige aan-
{==163==} {>>pagina-aanduiding<<}
doeningen. Hij beminde de natuur even als ik en zij gaf voedzel aan
onze kuische liefde. Luisterden wij samen naar het lied van den nachtegaal, dan hoorden wij in de
toonen van dit diertjen, het onuitsprekelijk gevoel van ons hart uitgedrukt, en wij beminden het te
meer. De sombere boschjes, de murmelende beekjes, de tederheidvoedende maan, waren dikwils
getuigen van de vertroudste gesprekken onzer liefde, - en de engelen, die ons omringden,
gevoelden, dacht ons, over ons uitmuntend geluk, eene belangloze vreugde. Hoe dikwils hoorden zij
ons de Voorzienigheid danken, die ons in elkanders armen gevoerd, en zulk eene maat van aardsch
geluk geschonken had! - Hoe dikwils verblijden wij ons, in de duurzaamheid van eene liefde, die op
de godsvrugt eenen wederkeerigen invloed had: - en die buiten de grenzen van dit leven voortduren
zal. - Alle mijne eindige begeertens waren voldaan in mijnen Melidor! Hij was mij al wat een
schepsel wezen kan! - Ik had geen vreze, dan dat het nijdig lot ons te vroeg van elkanderen
scheiden zou; - deze vrees kreeg voedzel, omdat ze ook hem niet vreemd was, en hij dikwils
troostgronden zogt, indien ik eens de ongelukkige overblijvende wezen mogte. Eens wandelden wij
in het rozenlaantje, hij wilde mij een roosje plukken, en vond twee gelijkontloken knopjes op eenen
steel, maar het ééne had een 
{==164==} {>>pagina-aanduiding<<}
 wormsteek, en verloor zijn blaadjes; - ‘dit schoone
bloempje, welk een jammer,’ zeide hij, nog dunkt mij, hoor ik den toon waarin hij het zeide; -
‘zo worden deze nauwverbondene gescheiden,’ - en, nog lang, zag hij de knopjes met eene
treffende weemoedigheid aan; ik verstond zijne meening, en zeide: ach stierven zij beide gelijk! maar
hij antwoordde niet, dan met een traan, op zijne wangen, en drukte mij sprakeloos in zijne armen. -
Dog eenige oogenblikken later, zeide hij, ik dagt daarop zeker schoon dichtstukje van Miller aan
Damon, en hij zeide mij het zelve voor Ziet hier het bedoelde Versje, lezer, met de kleine
verandering van Melidor in het zelve.


Warum ich weine freundin! sieh 

Die rose, gestern bluthe sie! 

Nun hängt sie! von des sturmes hauch 

Entstelt und blätterlos am strauch; 

Und solt ich nicht den sterbenden 

Ein stillis tranchen schenken? 

Solt ich ein roschen sterben sehn, 

Und an mich selbst nicht denken? 

O! las mich weinen, wandelst du 

Dereinst den rosenstrauche zu; 

Und finkt ein roschen auf mein grab 

Entfalt, und blatterlos herab, 

Emilie sag! wirdst du nicht 

Ihn auch ein zährchen schenken, 

Und, mit betranten angesicht, 

Dein Melidor gedenken? 

.
{==165==} {>>pagina-aanduiding<<}
 

Hier schreide mijn vriendin, snikkende in tranen, zoo dat ik de mijne ook niet kon inhouden.
Zij zweeg een wijle stil, en ging toen voord: Dit was de laatste keer dat ik hem zag. Mijn geluk was
te groot voor een onvolmaakte aarde, de dood verwoeste het op 't onverwagtst. - Melidor vertrok
naar ***** Ons afscheid was aandoenelijker dan ooit, - maar de belofte van een vaste
wederkomst, om dan onze banden, voor eeuwig te sluiten, en zijne roerende brieven vertroosteden
mijn lijdend hart, in zijn afwezen; doch hij werd ziek, verborg zulks eerst voor mij, uit liefde tot mijne
rust, en was in weinig dagen, eer ik naar hem toe kon ijlen, de wereld, en mijne liefdearmen voor
altijd onttogen. Welken invloed, deze tijding op mijn gevoelvolle, verliefde ziel had, kunt gij u niet
verbeelden: onder woorden kan ik dit niet brengen. Alleen zeg ik maar: dat elke gedachte die ik
dacht, elke voetstap dien ik deed, mij den geliefden jongeling voor oogen brachten. - Dikwils was
ik, geheel in eene gevoelloze droefheid neergezonken, - onvatbaar voor alle aandoeningen, en nooit
dagt ik, dit verlies zo lang te zullen kunnen overleven. Ik 
{==166==} {>>pagina-aanduiding<<}
 hoopte ras door droefheid
verteerd, hem te volgen, zonder wien de wereld mij een woestijn was; en elke gedachte van daarin,
verlaten van mijnen vriend, te zullen moeten voorddwalen, deed mij beven. Maar waartoe al die
akelige herinneringen, die, ongemerkt, mijn lijden zouden vernieuwen? Ik heb ook toen
ondervonden, dat Gods genade alles vermag, en dat zij genoegsamen troost in het grootste verdriet
geven kan. Het is nu vijf jaren geleden, dat ik mijnen zielevriend verloor. Reden, en godsdienst,
vooral de laatste, hebben al hun vermogen aangelegd, om mij nog weer gelukkig te doen leven, op
eene wereld, waar hij niet meer is. - Mijn ziel gaat met hem om, als met eenen zaligen, en nu heeft de
tijd de hevige smerten, in een aangename droefgeestigheid, veranderd. De nagedagtenis van mijnen
Melidor werkt mede, om mij een somber vermaak te doen genieten. Het geloof dat Gods vaderlijke
liefde mijn droevig lot bestierde, maakt mij weer vatbaar voor genoegen. De hoop op het
toekomstig aandeel in zijn geluk, en in het heil der andere wereld, waar geen geliefden elkander
zullen ontnomen worden, droogt mijne hartetranen. - En gij, mijne beste, mijne eenige vriendin, gij
geeft mij een deel van het geluk weder, dat ik in hem verloor. Maar ooit zal de liefde van eenen
anderen zijn aandenken in mij doen verflauwen. Het hart dat hem eens toebehoorde, zal 
{==167==} {>>pagina-aanduiding<<}

hem geheiligd blijven. Wien zoude ik ooit kunnen beminnen, na dat ik Melidor kende?

Wij gingen naar huis; zij kreeg uit haar kamer zijn schoone beeltenis, die volmaakt aan hare
beschrijving beantwoordde, en het roerendst schilderstukje was dat ik immer zag. Het verbeeldt een
eenzaam beschaduwd dal; in het midden ligt een klein opgeworpen heuveltje met mosch en bloemen
begroeid; een donkere cypres, in wier bast twee namen gesneden zijn, bedekt het, met zijn
ruischend loof. Een jonge herderin, wier gelaat, al de aanminnige trekken van eene gevoelige
droefheid vertoont, zit daarbij, met het hoofd in de hand leunende, en een hondje, dat haar
belangnemend aanziet, en schijnt te deelen in haar lot, ligt op het heuveltje. Wijl het graf van mijnen
Melidor, zeide zij, niet in dezen oord is, en ik het dus niet bezoeken, en daarop weenen kan; heb ik
mij zelve, in deeze beeltenis der getrouwheid, op zijnen grafheuvel geplaatst; dit moet een duurzaam
gedenkteken van mijne onveranderlijke liefde wezen.

Dit geheele verhaal, dit afbeeldzel, alles roerde mijn hart zoo, dat ik vele medelijdende tranen
weende, eer haar mijne woorden, van mijn deelneemend hart verzekerden. Eenigzins bedaard, deed
ik alles wat de vriendschap vermag, om haar, haar ongeluk minder te doen voelen. Ik zogt hare
gedachten op een ander 
{==168==} {>>pagina-aanduiding<<}
 onderwerp te bepalen, dog vrugteloos! zij deed mij een menigte
roerende aftekeningen van zijn bevallig karakter, en van haar vervlogen geluk.

O! ik bemin haar nu nog meer dan ooit! - Welk een uitmuntend karakter heeft zij! ach kon ik mijn
hart, naar 't hare vormen! - Zoo veel geleden te hebben, zoo gevoelig daar voor te wezen, en tog
over 't geheel zoo bedaard, zoo dankbaar te vrede te zijn. - Dit is Christendeugd!

Gij vraagt mij, Elize! naar de gedaante en kleding van Emilia. De eerste is in mijn oogen
allerbeminnelijkst. Zij is geen eerste schoonheid, maar heeft die zagte bevalligheid, die fijne
gelaatstrekken die bij mij alle schoonheid overtreffen, daarze de beste ziel teekenen. Zij is, van eene
matige lengte en welgemaakt; zij heeft een lieve blos op de wangen, en in hare donker blaauwe
oogen is een mengzel van zagte kwijning en levendige vergenoegdheid; met één woord zij is, naar
mijn oordeel, allerbekoorlijkst. Hare kleeding teekent hare natuurlijke denkwijs af. Zij is zoo ver van
stijfheid, als van losheid; zoo ver van pracht, als van slordigheid verwijderd; en voor een oog aan de
zwier der stadsche dames gewoon, zoo zeldzaam, als bevallig. Een net eenvoudig wit kleedje, een
frissche bloem, met een groen takje, voor haren zedig bedekten boezem; een ronden hoed met
bloemen op haar kastanjebruin hair; is al de opschik van een meisje, dat door de natuur alleen
  bemin-
{==169==} {>>pagina-aanduiding<<}
nelijk is, en dat geen achting van iemand zoekt, die door beuzelingen gevoed word; ik
ben waarlijk verliefd op hare eenvoudigheid. - Zij denkt met uwe begunstigde zangeres.


De Mode voert hier geen gebied, 

'k Lach met haar prijzen, met haar wraken; 

Zij, die uit eigen oogen ziet, 

Heeft met haar dwaasheid niets te maken. 



Gij moet u niet verwonderen, Elize! als ge mij voordaan ook in zulk eene gemakkelijke landkleeding
ziet verschijnen. - Maar ach neen! wij arme steebewoners missen de vrijheid van het land; wij
moeten zuchten, onder de lasten, die de zogenaamde welvoeglijkheid ons oplegt; en in onze kleeding
de navolgers van anderen zijn. Dwaas bedrijf voor een vrije ziel! - Wie ondertusschen, die zich
boven de vooroordeelen verheffen wil, zal geene bespotting te vrezen hebben. Emilia roept mij om
téé te drinken, dus eindig ik dezen, al ras krijgt gij weder een brief van Uwe

 

Eufrozyne.


{==170==} {>>pagina-aanduiding<<}

XXXI. Eufrozyne aan Elize.


Den 22 Junij.

17-

 

Dat gij, lieve Elize! mijne moeder nu en dan bezoekt, haar mijne brieven hebt voorgelezen, mij hare
groete en eenige regelen uit haren mond overzendt, dit alles heeft mij een onuitsprekelijk genoegen
veroorzaakt; ik dank u hier voor. Ga voord met dus de ziel van uwe vriendin te verkwikken, die, in
het midden van haar stil en vergenoegd leven, de waarde van hare Elize blijft gevoelen. Maar nu, gij
wildet meer van onze vriendschappelijke landvermaken weten? wel aan; dat is juist naar mijn hart.

Gisteren deden wij, na ons avondmaal, nog eene lieve wandeling; de half verlichte maan stond, met
eene stille majesteit, in de helderblaauwe lucht, haar kwijnend licht gaf eene zagte vrolijkheid aan de
geheele natuur; zij spiegelde zig in 't beekje, waar langs wij traden; en daarze door de bevende
bladeren henen scheen, vormde zij verscheidene vreemde en dikwijls veranderde verschijnsels, op
de stille eenzame paadjens. Wij zongen een liedje aan de Maan, zo ik geloof uit haar eigen hart
geboren.
{==171==} {>>pagina-aanduiding<<}



	Aan de maan.

Hoe vriendlijk zijn uw bleeke stralen 

O lieve, zagte, schoone Maan! 

De doodsche nacht verlaat de velden, 

Als gij het stil gehucht beschijnt. 

  

Het statig bosch, het ruischend beekje 

De steile heuvel, 't bogtig dal, 

't Bemoste hutje half beschaduwd, 

't Word alles schooner op uw komst. 

  

't Gevoelig hart word, op uw aanzien, 

Vertedert. - De ernst des wijzen groeit. 

Het weenend oog schreidt zagter tranen 

Als gij het troost in 't ongeluk. 

  

Gij straalt in 't rustvertrek des kranken, 

Die slaaploos woelt op 't kwijnend bed; 

Gij kort zijn bange lijdensnachten 

Uw blij gelaat verkwikt zijn ziel. 

  

U roemt de reiziger weldadig, 

Als gij zijn eenzaam pad bestraalt, 

Als hij, bevrijd van vrees voor dwalen, 

Het prachtig schoon der schepping ziet. 

  
{==172==} {>>pagina-aanduiding<<}


In u, ô Maan! gaf mij mijn Schepper, 

Op aarde vreugd; - doch 'k hoop verrukt, 

Niet enkel u geleenden luister, 

Maar eens uw eigen schoon te zien. 



Toen wij dit gezongen hadden, wandelden wij voord, de nachtegaal zweeg, de diepste, de plegtigste
stilte heerschte. Een smal en bochtig voetpaadje, dat midden door het kreupel bosch liep, bracht ons
bij een kleine verzameling van eerwaardige Eiken, wier stam en takken digt met mosch begroeid
waren. Bij dat gezigt bevong mij een zekere huivering; hier scheen de sombere ernst te wonen! Ik
trad er, schoon schoorvoetende, onder, wanneer een zwaarmoedige nachtuil, door 't klagen van zijn
benaauwend lied, mijne beklemming deed toeneemen; een huiverend windje mompelde in de toppen
der boomen. Er stond een bank van zoden, waar op wij gingen neder zitten. Een groote witte steen,
die door een treurwilg wierd beschaduwt, lag tegen over ons. Ik zag eenige graveersels daar op,
maar konze, bij het zwak en gebroken maanlicht, niet onderscheiden. Emilia zeide niets; ik vroeg
haar, met een geroerd hart, en eenen treurigen toon: waar ben ik hier, het schijnt een grafplaats waar
gij mij brengt? Ja, mijn beste! antwoordde zij, maar de grafplaats van eene toekomstige doode.

{== afbeelding 	Het schijnt een grafplaats, waar gij mij brengt.
Bladz. 172.
==} {>>afbeelding<<}
    


{==173==} {>>pagina-aanduiding<<}

Ik.


Ach Emilia! met welke treurige denkbeelden vervult gij nu mijnen geest. Zal dit uwe rustplaats
wezen, als gij voor Eufrozyne niet meer zijt? - Waarom maakt gij mij nu droevig, door mij te
herinneren dat die tijd eens komen zal? Geen wonder, dat een koude rilling mij beving, toen ik, hier
van onbewust, deze gewijde plaats betrad.

Emilia.


Zij is, ja! gewijd aan de nuttigste overdenking. De zagte treurigheid, voedende schemering, en het
nadenkenwekkend Maanlicht vinden mij hier dikwils peinzende. Hier verbeeld ik mij, wat ik, al
haast mogelijk, worden zal, en dit schilderij vind ik het sterkste wapen, tegen een te verre
gedreevene eigen- of schepselsliefde.

Ik.


Maar maken u deze denkbeelden niet droefgeestig? De dood is toch de schrik der natuur: en hoe
weinig komt haar beeld te pas, bij de schoonheden, die u hier omringen!

Emilia.


Niet zo weinig als het u toeschijnt; want de natuur zelf, die mij omringt, spreekt overal 
{==174==} {>>pagina-aanduiding<<}
 tot
mij van sterven en vergaan, zelfs nu reeds in hare pas ontloken jeugd. Maar dat het beeld des doods
mij nooit droefgeestig maakt, was te veel gezegt, doch als het dit doet, is het een blijk dat mijn hart
niet wel gesteld is, want de dood, waar voor de natuur schrikt, is voor eenen christen, de aanvang
van zijn waar geluk. Het grootste heil dat hij op deze aarde geniet is onvolmaakt, en met moeite
doorweven; zij is voor hem slechts een land van vreemdelingschap, waar in hem duizend zorgen
kwellen; waarin ontelbare, dikwils betreurde zonden, hem telkens tranen kosten. Zou zulk een
mensch dan zijne verlossing niet vrolijk tegen zien? zou hij niet snakken naar de zaligheden, voor
hem aan de overzijde des grafs bewaard? - Hoe roerend drukt zig de vrouw van
Schaffelaar hier over uit.


Slechts een slaaf der lusten schildert, 

U zoo vreesselijk, zoo wreed; 

Hij die gansch verlaagd, verwilderd, 

Van geen angst of tranen weet. 

  

Mild en vriendlijk komt gij tegen, 

't Bloedend hart; - O dood! hoe streelt, 

Arme strijdren, op hun wegen. 

Menigmaal uw vreeslijk beeld. 

  
{==175==} {>>pagina-aanduiding<<}
 

Gij voert hen in stiller streken; 

Hier gaanze onder 't kruis gebukt; 

Hier zijnze onder 't pak bezweeken, 

Dat hun zwakke schouders drukt. 

  

Zij gebruiken schild - noch wapen, 

't Hoofd is hun van 't schreien warm. 

Ach! en onbekommerd slapen, 

Zij zo zagt in uwen arm. 



Ik.


Ja; als wij een welgegrond vertrouwen mogen hebben, op hem, die graf en dood overwon, dan
zeker vreezen wij haar niet; maar....

Emilia.


Maar al heeft dat geen plaats; dan nog is de doodsgedachte wel ontzettend, maar toch nuttig. Want
hoe gevreesd ons deze stond zij, hij komt toch zeker, en wanneer? dat weet God alleen. Schaden
pijlen minder, die voorzien worden, hoe voordeelig is het dan, door een verstandig aandenken aan
den dood, en een waar geloof in Jesus Christus, zig tegen zijne verschrikkingen te wapenen.

Ik.


  Maar het graf heeft voor mij eene onoverwinnelijke akeligheid. Het denkbeeld: in dien don-
{==176==} {>>pagina-aanduiding<<}
keren
 kuil moet ik eeuwen lang blijven liggen, daar moet ik verderven, en een afschuwelijk wezen
worden; dit denkbeeld is mij aller verschrikkelijkst.

Emilia.


Ik beken, dat het graf, alleen aan die zijde beschouwd, voor een schepsel, waaraan de liefde tot het
leven natuurlijk is, een ondragelijk gezigt uitlevert; maar leert ons het geloof niet hetzelve uit een
aangenamer gezichtspunt beschouwen? Het graf, dat Jesus door zijne rust geheiligd heeft, kan
immers niet anders dan eene slaapplaats voor zijn volk zijn? Daar vindt het afgemat lichaam, zat van
bekommernissen en kwellingen, ruste. Daar houdt het beven der veroordeelden op: zij hooren de
stemme des drijvers niet meer. 't Is waar, het lichaam, wordt daar aan 't verderf overgegeven; maar
het wezendlijk deel, door Jesus bloed gekocht, zal, door zijne almacht, bewaakt worden, tot dat hij
over 't stof opwaakt, en het wederom in het leven te rug roept. Een Christen mag dus zijnen Heiland
nazeggen: ‘Gij zult mijne ziele in den doodsstaat niet verlaten, gij zult niet toelaten dat mijn vleesch
voor altijd de verderving zie;’

Ik.


Uwe aanmerking overtuigd mij; gij beheerscht mijn verstand zo wel als mijn hart; reeds begin

{==177==} {>>pagina-aanduiding<<}
 ik in dit ernstig onderwerp genoegen te smaken; maar welk grafschrift staat op dezen zerk.
Ik kan het bij het maanlicht niet lezen.

Emilia.


Het is een schoon gezegde uit Klopstocks Messiade.


Schlum're denn mein gefährt im erstem leben!  

verweze! 

Saat von Gott gesät! dem tage der garbe zu  

reisen! ja verwezeZie hier de vertaling van deze twee Klokstoksche regels.


Slaap dan mijn medgezel, in het eerste leven, verderf! 

Zaad van God gezaaid, om ten dage des oogstes te rijpen;  

ja verderf! 

. 



Ik.


Waarlijk een schoon denkbeeld! zal het verderf van ons lichaam maar een rijpen zijn, voor de
opstanding, dan is het niet meer akelig!.... maar wat is het andere afbeeldsel? Het schijnt een kapel?

Emilia.


Een kapel ja, die uit hare gevangenis te 
{==178==} {>>pagina-aanduiding<<}
 voorschijn komt, en onder dezelve een rups zo als
zij eerst was; niets in de geheele natuur geeft ons zulk een juist afbeeldsel, van de lotverandering der
lichamen, als dit diertje: eerst is het een wurmpje, het kruipt over de aarde, of op eenen boom; het is
in gevaar van vertrapping; het weeft zig een celletje, waarin het eenigen tijd, als in eenen
ongevoeligen slaap doorbrengt, - tot dat het, met vleugelen voorzien, als een schoone kapel te
voorschijn komt, de lucht met fraaigekleurde wiekjes klieft, en zig van de eene plaats tot de andere
begeeft. Zullen niet zij allen, die in Jezus ontslapen zijn, een diergelijke verandering ondervinden?
Hier dragen zij een zwak, onaanzienelijk, behoeftig lichaam om, dat met een logge traagheid aan de
aarde verbonden is. - Dit lichaam gaat eens in eenen ongevoeligen doodsstaat over; - jaren en
eeuwen blijft het in denzelven; maar in den morgenstond der verrijzing zal, uit dit verachtelijk stof,
een schoon, edelgevormd, heerlijk, onsterfelijk lichaam te voorschijn komen; een lichaam, dat, niet
meer aan de aarde gehegt, met de snelheid van het licht, met de vlugheid van een seraf begiftigd, van
het eene deel der Schepping tot het ander voord zal ijlen; - dat aan het lichaam van den
verheerlijkten Verlosser gelijkvormig zal zijn. Hoe zalig is onze verwagting!

{==179==} {>>pagina-aanduiding<<}

Ik.


Zekerlijk zal het tooneel van Gods almacht in dien morgenstond onbegrijpelijk grootsch zijn!.... als
op die geduchte stem: ‘Gij dooden staat op!’ de graven der kerkhoven, en de grafkelders van
de grooten der aarde zich zullen opensluiten, als de peillooze zee millioenen, door haar verslondene
lijken, op het strand zal werpen; - als de afgronden uit hunne diepste schuilhoeken, de bergen, uit
hunne ingewanden, de dooden die zij in zich beslooten, zullen opgeven; en deze allen zullen leeven!!
Alleen het geloof aan eene onbegrensde macht, kan hier de zwarigheden der reden beantwoorden.

Emilia.


O hoe wonderlijk zal die ontwaking zijn, na zulk eene lange sluimering! - hoe akelig voor hun, die
opstaan tot eeuwige afgrijzing! - dog dit dieper door te denken, zou meer moed vereischen dan wij
bezitten. Maar hoe vrolijk voor hun, die in hope gerust hebben! Wat zal de ziel, die reeds eeuwen
lang zalig was, gevoelen, als haar eertijds geliefd lichaam, ook deelt in haar heil! Wat zult gij, wat zal
ik, gevoelen! Hoe zullen wij, al waren onze graven in onderscheidene wereldöorden, elkander te
gemoed ijlen! en in elkanders omarming, nieuwen 
{==180==} {>>pagina-aanduiding<<}
 wellust gevoelen, dat wij herleven! Hoe
zullen wij, met verrukking, de lotwisseling van ons eertijds verderfelijk lichaam zien! ons de scheiding
in het vorig leven herinneren! maar met geen andere tranen, dan die der dankbaarheid en vreugde;
om dat er dan geen scheiding meer wezen zal! - Wij zullen elk de zalige beminden onzer zielen
zoeken, onze ouders, onze broeders, en zusters, onze vrienden, en telkens aan hunne zijden met
vernieuwden wellust gevoelen, dat wij zalig zijn!

Ik.


O! hoe roert gij mijn hart! Het graf van mijne Emilia moet ook het mijne zijn; één zark moet ons
beiden dekken, terwijl de sombere treurwilg, dien de natuur leerde weenen, op onze sluimerende
asch zijne ruischende bladeren laat hangen. Dan zal één oogenblik, bij onze verrijzing ons beide zalig
zien!

Emilia.


Welk eene sombere wellust gevoelt mijn ziel! Zoo zullen wij, vereenigd in ons leven, ook in den
dood, ook in de eeuwigheid niet gescheiden worden. Zalige vriendschap, die op eene eindeloze
duurzaamheid hopen kan! U, liefderijke Jezus! hebben wij dat geluk te danken! Gij 
{==181==} {>>pagina-aanduiding<<}
 daalde
in het graf, gij verreest, om ellendige menschen deelgenoten te maken, van alle zaligheden waar voor
hunne natuur vatbaar is.

Ik.


Hoe verstommend is die waarheid: Jezus, de Vorst des levens stierf; - stierf aan een kruis, - zonk
neer in het gebied des doods, om ons een eindeloos en heerlijk leven te bezorgen!

Emilia.


Maar die Heilige zag toch geene verderving. Als ik hier, tegen het vallen van den avond, met
Klopstock in de hand, nederzit; en zelf aan 't peinzen geraak, voert mij mijne verbeelding
wel eens naar zijn graf. Bij dat rotshol neergezeten, hoor ik boven het zelve de donkere Cijpressen
ruischen. Ik zie mijne verlatene lievelingen hopeloos omdolen; ik hoor, dunkt mij, in de
morgenschemering de nachtstilte afgebroken, door het hol gekraak der bevende rotzen. Ik zie den
luistervollen hemeling het hol openen; en, de gestorvene Jezus treedt levendig te voorschijn, met
eene zegevierende houding, en eene goddelijke vreugde op zijn gelaat. Met zijne verrijzing zie ik alle
  ellende van mij weggevaagd, en mijne za-
{==182==} {>>pagina-aanduiding<<}
ligheid, in zekerheid gesteld: - dan, aanbid ik hem
vol gevoel, en noem God vertrouwlijk mijnen Vader. - Dit gesprek had mij geheel vervrolijkt; ik
nam voor deze plaats meer te bezoeken, en in de schors der treurwilg de namen te snijden van
Emilia en

 

Eufrozyne.


{==183==} {>>pagina-aanduiding<<}

XXXII. Eufrozyne aan Elize.


Den 1 Junij

17-

 

Emilia zit weer in haar schrijfkamertje, en ik in het mijne, om wat met mijne Elize te keuvelen. Dezen
morgen, na het ontbijt, sloeg mij Emilia, voor om met den hengel te visschen. Ik bragt hier niets
tegen in, wijl het eene van mijne begunstigde uitspanningen is. Een helder stroomend water, bespoelt
haren moeshof; wij zaten aan zijnen oever, op het bloemvol gras; onder eene breede
hazelnotenstruik. Een liefzingend vogeltje zat op de takjes; verscheiden zwaluwen met strooitjes,
veertjes of klei beladen, vlogen ons voorbij; en bouwden hunne nestjes, onder een brug, aan den
ingang van de moestuin, waar wij digt bij zaten. De gestadige levendigheid in 't water, het snel
voordschieten van schoongevlamde snoeken, de beweeging der sierlijk gestreepte baarsjes, of van
allerlei kleine paslevende vischjes; - veelsoortige insekten, die al heen en weder op het oppervlak
des waters zworven; eenden, die, van hare nog vederlooze jongen gevolgd, met eene zekere
deftigheid 
{==184==} {>>pagina-aanduiding<<}
 voorbij zwommen; - alles hield onze zinnen aangenaam bezig; wij vongen eenige
baarsjes, genoeg voor ons middagmaal, dat dubbel smaaklijk was, om dat wij 't zelf bereid hadden.

Wij doorwandelden den moeshof; en naauwlijks deden wij eenige schreden, of wij zagen een mol,
met de grootste vaardigheid loopgraven maken; Rosette vong haar even vaardig, en bragt haar voor
ons; als of het lieve dier, mij gelegenheid geven wilde, om die kunstige en tot zijn levenswijs juist
geschikte pootjes, of liever handjes, die de natuur aan de mol gaf te bewonderen; even daar na
zagen wij een mierennest. Ik, niet gewoon zo opmerksaam te wandelen, zou het voorbij gegaan
hebben, maar mijn waarnemende Emilia hield mij stil, om op de werkzaamheid dezer diertjes te
letten. Ik zag niets dan een rusteloos gekrioel, loopen, aandragen, en vegten, door elkanderen. Doch
mijn vriendin, meer onderwezen in de huishouding dezer dieren, leide mij hunne bedrijven en
oogmerken uit. Ik verbeeldde mij, datze nu en dan Dichteres was, doch zij was alleen getrouwe
geschiedverhaalster; ik verwonderde mij over alles. Ik dagt: zouden verhevener wezens wanneer zij
onze wereld, en de rustelooze beweginge, van hare werkzame bewoners, beschouwen; als zij in
volkrijke steden, hier eene zugtende, daar eene dartele menigte, elk op hare wijze zien jagen naar
geluk; ginds weder machtige 
{==185==} {>>pagina-aanduiding<<}
 krijgsheiren, de geschillen der mogendheden, ten koste van het
dierbaar menschenbloed, zien beslissen, en om een stukje land, om een ijdele eer, om een niets, de
grootste verwoestingen zien aanregten; zouden wij dan over dat alles wel anders oordeelen, dan wij
over het nest en de bezigheden dezer mieren? En hoe laag, hoe klein moeten wij dan zijn, in het oog
van Hem die beide den mensch en de mier geschapen heeft! wat is toch aardsche grootheid? - Wat
hare eer! - Wat een handjevol rijkdoms? Het moge ons iets schijnen, terwijl wij op dezen kloot zijn,
maar hoe zullen wij er over oordeelen, zoo wij ééns onder de Hemellingen mogen geplaatst worden.

De bloembedden, langs welke wij traden, waren allen met geurige kruidjes omboord. Hier was eene
verzameling van de schoonste soorten, verscheidene Laterussen, Lupinen, Riddersporen,
Damastbloemen, Ranonkels, en anderen, die allen door hare kleur, of door haren reuk, of door eene
schoone en nette gedaante, of door dit alles samen, ons deden verwonderd staan, over de goedheid
van den Schepper, die in het versieren der aarde, ook voor het vermaak zoo zeer gezorgd heeft. Op
een ander bed stonden witte Lelijen met eene trotsche schoonheid, te pronken; hare bladen, door
de Zon bestraald, schenen met diamanten bezaaid, en streelden ons gezigt en onzen reuk tevens. Wij
doorwandelden een laantje geheel van purperen, witte, lichte en gloeiend 
{==186==} {>>pagina-aanduiding<<}
 roode, witte, en
gele Roozen. Deeze, zeide Emilia, zijn mijne meestgeliefde bloemen. De roos overtreft in schoonheid
en geur alles; zie welk een bevallig knopje, dit is voor u; dit bloempje door mijne hand voor u
geplukt, moet voor uwen vriendschappelijken boezem verwelken.

Zij plukte het, en wondde haar hand aan eenen doorn. Moet de vriendschap, zeide ik, u smert
veroorzaken? ach! waarom is die schoone bloem niet zonder doorn? ô! de wonden der
vriendschap, antwoordde Emilia, zijn ligt te heelen. - Had de Roos geen doorns, dan was zij zulk
een leerzaam beeld niet, van de onvolmaaktheid aller aardsche genoegens. Waar vondt men toch
een genoegen, dat niet met verdriet gemengd is. Dit zien wij, niet slegts in de angstvalligheid van de
rijken, in de onvoldaanheid van de wellustigen, in den onrust van de eergierigen, maar zelfs in
genoegens die fijngevoelige zielen bekoren; in dien dierbaarsten en onontbeerlijken zegen van het
leven - de vriendschap. Is zelfs deze schoone bloem wel zonder doornen?

Neen zeker niet, hervatte ik, dat ondervind ik dagelijks; nu zelfs, in 't genot van haar edelst zoet. -
Dit gevoelt thans mijne Elize met mij; dit worde ik niet minder gewaar, als ik, van u afgescheiden,
van uw' lot onzeker ben; en op alle mijne vragen hoe, en waar leeft zij thans? geen antwoord krijg, -
als ik mij zelven bij u 
{==187==} {>>pagina-aanduiding<<}
 wensch, en toch eenzaam blijve - Of als een brief mij zegt, dat gij lijdt,
en ik met u lijde, dan gevoel ik allerlevendigst dat de geurige schoone roos der vriendschap met
doornen van kwelling omringd is. En even als het met de vriendschap is, hervatte Emilia, is het ook
met de liefde gelegen. Verbeeld u het gelukkigst huwelijk. Hoe veel angstvallige zorg,
rustbenemende overleggingen, harttreffende kwellingen, en pijnelijke vrees mengen zig onder al het
zoet der liefde! - doet niet eene ziekte, of slegts de kleinste ongelegenheid der eene echtgenoot het
hart des anderen bloeden? Is niet dikwils een onvoldane zugt naar kinderen een scherpe doorn? of
kan niet de vervulling van dien wensch oorzaak worden van noch grooter ongeluk? - Nog denk ik
met tedere ontroering, aan het lot van Aspazio en Lucinda. Deze jonge echtgenoten waren
volkomen gelukkig in elkanders liefde; de onvoldaane begeerte, om hun beeld, in een vrugtje hunner
liefde te zien herleven was hunne eenige kwelling. - Allengs wierdt deze begeerte een ongeduldig
verlangen, en het onvoldaan verlangen eene grievende smerte. - Eindelijk wordt hun vereenigde
wensch verhoord; - Lucinda bevind zig zwanger, - hunne vreugde is onbepaald, zij smaken, in
elkanders armen, een voorgevoel van den reinsten wellust; met verrukking voelt zij 't eerste leven

{==188==} {>>pagina-aanduiding<<}
 van hare vrugt, en verbeeldt zig reeds alle de zaligheden der moederlijke betrekking te
genieten. Zij bereidt, met het innerlijkst genoegen, zonder geld of moeite te sparen; de kleedjes voor
haar toekomstig kindje. Zij verbeeldt zig reeds het poezelig wigtje, met betoverende aanvalligheden,
op haren moederlijken schoot te koesteren; zij denkt; zij spreekt bijna niets anders, dan van den
verborgenen lieveling van haar hart. Ook Aspazio blaakt van verlangen; hij voelt reeds de
onuitsprekelijke genoegens van eenen vader: - gelijk hij zig houdt voor den gelukkigsten der
mannen. - Dan wat gebeurt er? de tijd der rijping van haar vrugtje nadert; alles was gereed, de
vader wagtte met geopende armen het schepseltje, maar welk een omwenteling! - Het vindt in de
baarmoeder zijn graf! de jonge, de tedere, de bevallige Lucinda, smaakte nooit het geluk van
moeder te zijn; het oogenblik van hare gehoopte verlossing is dat van haren dood! - In 't midden der
benaauwde doodsangsten, begeerde zij nog het leven van haar kindje, tot troost van haren
verlatenen Aspazio; maar vergeefs! - Het stierf met haar! - en de nog korts gelukkige echtgenoot,
ziet alle zijne gehoopte zaligheden tevens, op één oogenblik als een droom, verdwijnen! en, eene
aarde moede, waar hij, het geen hem dierbaarst was, missen moet, treurt hij kwijnend den dood
tegen.

Zoo, ging zij voord, is ook de duurzaamheid 
{==189==} {>>pagina-aanduiding<<}
 van aardsch geluk aan die van eene roos gelijk:
zij bloeit met eene pasontlokene schoonheid! - Maar een windje verheft zig, haar teder steeltje
wordt geknakt, en de pasontloken bloem verwelkt. Dat het meeste belooft wordt ons op 't
oogenblik der vermeende genieting ontnomen. Wat moeten regtaartige ouders voelen, als zij hun
beider beeld in een beminnelijk kroost zien spelen; als zij het den tederen vader- en moedernaam,
met onschuldige lipjes hooren stamelen? als zij de lieve gulle lachjes, de betoverende oogjes van
deze aanvallige wigten ontfangen? hoe moet hun wellust groeien, als zij de zaden van Godsdienst in
hunne tedere harten strooien? - als zij hunne zielsvermogens bij trappen meer zien ontwikkelen?
welke lachende tonelen opent hun het toekomstige! - Maar hoe ligt worden alle deze genoegens
verwoest! - Eene ziekte, die het kindje dreigt, doet het ouderlijk hart reeds duizend dooden
gevoelen. - Of het sterft onverwacht en schielijk, en laat zijne ouderen in onuitsprekelijke smerten. -
Gebeurt dit al niet, de kommer voor de uiterlijke welvaart van hun kroost; of, dat nog erger is,
deszelfs slegt gedrag verslinden dan, als zij de vrugten van alle hunne zorgen hoopten in te zamelen,
al het vermaak, dat hunne gelukkige kindsheid beloofde! - Dan zien zij het voorwerp hunner liefde,
  hunner tedere zorg, hun eigen ingewand, in weerwil der vleijendste verwach-
{==190==} {>>pagina-aanduiding<<}
ting een
dreigend verderf tegen ijlen! - Ik had niet gedagt Emilia! antwoordde ik, dat deze roos ons
aanleiding zou geven tot aanmerkingen, welker waarheid ik levendig gevoel. Nooit moet ik eene
roos zien bloeien of zij moet mij de onvolkomenheid, en kortstondigheid der aardsche genoegens
herinneren!

Wij doorwandelden den moestuin verder. Kruiden, vrugtboomen, alles stond even tierig. Geheele
troepjes vogelen hielden hunnen maaltijd aan de erweten! doch mijne goedhartige vriendin belette
het niet. Er komt hun, zeide zij, ook een deel toe van de vrugten der aarde, die onzer aller Schepper
deed groeien. Wij wilden een laantje van vrugtboomen in gaan, dwars over het welke een groote
spin haar net geweven had. Ik liep bijna met mijn aangezicht tegen het afschuwlijk dier aan, eer ik
het bemerkte; ik vloog ontroerd te rug, en beefde van schrik; doch Emilia poogde mijn schrik te
verminderen, door mij de merktekenen van Goddelijke wijsheid, ook in dit gehaatte dier, te toonen.
- Zij verhaalde mij, dat het van gevleugelde insekten leven moet, en wijl het dezen niet kan navliegen,
met de kunst van netten te spinnen, geboren wordt, waar in haar haar prooi van zelfs in de pooten
valt. Ik zag ongelukkig eene onnozele vlieg verrast, en hoorde het benaauwd geworstel harer
wiekjes. Ik brak het net, tot redding der gevangene, en gaf de diklijvige verraadster werk 
{==191==} {>>pagina-aanduiding<<}

aan de toerigting van eenen nieuwen strik. Gij merkt wel dat Emilia mij nog geene vriendin van dit
schepsel gemaakt heeft. Ik wil het niet verachten; het is zeker ook een kunstig gewrogt, van een
wijze oorzaak, maar, ik heb er eenen onoverwinnelijken afkeer van, en ben zeer op mijn schik dat er
in den keten der wezens, noch vele schakels tusschen mij en de spin zijn. Het onkruid, dat zig overal
vertoonde, vooral de klimop, die zig om andere planten slingert, en zig met dezelve verwart; de
volgeladen vrugtboomen en meer andere dingen, gaven ons stof tot een genoeglijk gesprek over de
geaardheid en de verbetering van onzen geest; - Na deze aangename wandeling deeden wij ons
middagmaal, onder eenen breeden bloeienden Lindenboom, die ons op zijnen geur onthaalde, terwijl
de gevangen visch, een schotel room en eenige vrugten het eenvoudig, maar smakelijk geregt
uitmaakten.

O! Hoe gelukkig rolt mijn leven hier voordt! Maar gij kunt het nog volmaakter maken, lieve Elize,
door veel te schrijven aan uwe

 

Eufrozyne.


{==192==} {>>pagina-aanduiding<<}

XXXIII. Eufrozyne aan Elize.


Den 9 Julij

17-

 

Hoe zal, hoe kan ik, mijn lieve Elize! u de verrukking beschrijven, die mij de schoonste morgen gaf?
Mijn penseel is veel te grof om u zulk een schilderij af te malen; ik wil doen wat ik kan, verzekerd
dat mijn tafereel hoe onvolkomen, aan u, die ook aan deze schoonheeden niet gewoon zijt, nog
behagen zal.

Toen de eerste morgenschemering de nagtelijke schaduwen verdreef, wierd ik uit mijnen gerusten
slaap gewekt, door het gekraai der hanen, die, zoo verre mijn gehoor zig uitstrekte, door 't geheele
gehugt elkander antwoordden.

Ik stond op, ik ging aan mijn venster, en zag naar het daar tegen over liggend hoenderhok, daar
kwam zijn roodgekamde Majesteit, met klappende wieken, en eenen statigen tred, uit zijn
slaapvertrek, kraaide nog eens, en wekte zijn serail op. Ik riep Emilia, om met haar 
{==193==} {>>pagina-aanduiding<<}
 de
schoonheid van den morgenstond, die zij mij zo verrukkend beschreven had, te gaan beschouwen.
Niet meer dan één half uur van Zorgenvrij, ligt een steile heuvel; hij is rondom met
kreupelhout beplant; een smal voetpad loopt al kronkelend naar zijnen top; hier stond een eenzame
reizige eik, die er mogelijk voor anderhalve eeuw door eenen of anderen roofvogel gezaaid was,
wiens gedagtenis wij nog zegenden. Al hijgende klommen wij den heuvel op, en zetten ons in het
mosch onder dezen boom neder, de geurige waassem der bedaauwde kruiden vervulde de geheele
lucht, en elk koel morgenwindje bragt nieuwe geuren mede. - Ons aangezigt was naar 't Oosten
gekeerd; agter ons was de aarde nog door de vale schemering bedekt, allengs verminderde zij; en
de eerst nog flonkerende morgenster, verloor haren glans eindelijk geheel. De verlichte kim wierd
telkens schooner en schooner. Lange voor den opgang der Zon, zag men kleine wolkjes, met
vergulde, purperen of zilveren randen omboord, of door de heerlijkste, in elkander smeltende
kleuren geheel versierd; en deze kleuren wierden sterker bij oogenblikken.

Allengs ontwikkelde zig een nabijgelegen bosch uit de schaduw van den nacht; het huppelend
boschgediert vlugtte op de aankomst van den dag naar zijne holen. - Vele bekoorlijke landstreken
  die allen uit de vale schemering oprezen, lokten onze oogen, doch niets was aan-
{==194==} {>>pagina-aanduiding<<}
trekkelijk 
genoeg, om ze lang van de oostelijke kim te verwijderen, van waar wij met eene zwijgende
verwagting de majestueuze verschijning der dagvorstin te gemoet zagen. Uit het kreupelboschje, dat
ons omringde, juichten duizend stemmetjes, wier verscheidene toonen geheel melodisch waren, haar
vrolijk tegen. Aan den voet des heuvels vloog de altijd dartele leeuwrik van zijn klaverbed op; steeg,
al orgelend, naar boven; en, toen hij mijn gezigt reeds lang ontvlogen was, hoorde ik nog zijn vrolijk
morgenlied; dog u dit vogelenconsert te beschrijven, begin ik niet; mijne naauwkeurigste tekening
zou al het schoon doen verdwijnen: dit is alleen voor 't gevoel. - Alles wat ik zag, alles wat ik
hoorde, scheen den Schepper van het licht, voor den naderenden dag te danken, terwijl onze
verrukte zielen, het deden door dankbare tranen. - Met de schemering vlood de eenzaamheid van
de velden; - de deur van eene hut, die wij in de diepte, nog weg gedoken in de schaduw zagen
liggen, wierd geopend: een half gekleede boer, keek over de onderdeur; hij zag den Hemel in 't rond
eens aan; zijne vakerige oogen wierden op dit gezigt helderer, en vertrok vergenoegd om zig te
bereiden tot zijnen arbeid. - Hier en daar opende een Herder den stal, en leidde zijne blatende
kudde veldwaards. - Ginds ging een boer naar de weide, en haalde zijne lustig daar 
{==195==} {>>pagina-aanduiding<<}
 in
dravende paarden. - Hier en daar ging, op de kruiswegen van 't heigebergte een reiziger, die in den
koelen nacht zijnen weg had voordgezet. - Met één woord; alles begon te herleven, met het
ontwaken der natuur. - Maar niets trok zoo lang onze aandagt af, dat wij niet de
gedurigaangroeijende schoonheden van den gezigteinder waarnamen; eindelijk begon die te gloeijen,
onze harten klopten in de oogenblikkelijke verwachting der Zon; en, een rand van licht vertoont zig;
- de gouden kloot rijst al hoger en hooger; - met eene verwonderlijke snelheid was zij boven de
kimmen verheven! - Toen zagen wij haar in volle majesteit, hare verblindende stralen verspreiden.
Een vrolijke glans bedekte de toppen der bergen, en het naast los liggend bosch! De dalen lachten
op hare komst, en nauwlijks was zij verrezen, of een milde daauw ging van het veld op: - de
droppelen schudden op de struiken; en schenen, toen de Zon ze bestraalde zo vele gloeijende
diamanten! - De geheele natuur was leven en vreugde, Emilia was louter gevoel, - en ik, - die nooit
deze luistervolle vertooning gezien had, in eene sprakelooze verrukking.- 

Nu gevoelde ik meer dan ooit de kracht van het schoone Dichtstukje, door mijnen vriend van
den Berg aan de opkomende Zon toegezongen.


O Koningin der wereld, 

O Leven aller dingen, 
{==196==} {>>pagina-aanduiding<<}
 

O troosteres der harten, 

O Zon! rijs met uw luister 

Verbazend op in 't oosten! 

En zend alom verstomming 

Voor uwes Scheppers grootheid, 

Voor uwes Scheppers goedheid; 

Voor uwe gangen henen. 

  

Terwijl ik op u stare, 

En u geheel gevoele, 

Staan millioenen menschen, 

En millioenen dieren, 

En millioenen planten, 

Doortrokken van 't genoegen, 

Dat zij met u gevoelen, 

Nu zij u op zien dagen. 

  

Den kranken, die op 't leger 

In 't akelig duister, 

De slepende uren telde, 

En snakte naar den morgen, 

Giet gij den zagtsten balsem, 

In 't afgefolterd harte, 

Nu gij begint te dagen. 

  

De leeuwrik, dien uw invloed 

Bezielt met vreugd en leven, 

Verlaat de lage struiken, 

En stijgt verrukt naar boven; 

Om nader bij den Hemel, 

Den Schepper van de Zonne, 

Met zijn gezang te loven, 

Nu gij begint te dagen. 

  
{==197==} {>>pagina-aanduiding<<}
 

Mij schiet het bloed veel vlugger, 

Door wijder adren henen, 

Mij klopt het hart veel sneller, 

Van dankbaarheid en blijdschap, 

Van ootmoed en van eerbied, 

Voor 't eeuwig Opperwezen, 

Nu ik u op zie dagen. 

  

Vereer verbaasde wereld 

Val neêr! aanbid uw Schepper, 

Hem die dees bron van warmte 

Dees oceaan van stralen, 

Voor u uit niet wou roepen, 

Nu gij de Zon ziet dagen. 



Wij zaten een geheelen tijd stil in gedachten weggezonken; eindelijk zeide

Emilia.


Ik behoef niet te vragen of u dit gezigt de opoffering van eenige rusturen waardig is. Uw gelaat - uw
zwijgen zegt mij genoeg.

Ik.


Nooit in mijn leven zag ik iets zoo schoon! Nooit voelde ik zulk een verheven vermaak. - Ik ben
buiten mij zelven! - Zo lang ik adem, zal ik aan dezen morgen denken!

{==198==} {>>pagina-aanduiding<<}

Emilia.


Grootscher en treffender gezigt levert de natuur niet op; met reden zijt gij zo getroffen; evenwel heeft
eene ondergaande Zon iets dat mijnen geest meestijds noch eene aangenamer gewaarwording
verwekt.

Ik.


Dit is de eerstemaal dat wij verschillen, doch het verschil is niet wezendlijk, en vloeit natuurlijk uit het
onderscheid van ons karakter; het stille, rustaankondigend avondtooneel geeft het meeste voedsel
aan uwe zagte en nadenkende geaartheid, en mijne vrolijker, levendiger gesteldheid maakt mij
vatbaarder, voor 't verrukkende, het grootsche, het vrolijke van dit morgengezicht.

Emilia.


Gij bemerkt ook uit mijne houding, dat ik voor de schoonheid eener rijzende Zon niets minder dan
ongevoelig ben. - Hoe zou een redelijk schepsel dit konnen zijn? - een boer zelfs staat stil op zijn
land, en ziet de Zon aan, die het koestert; hij luistert naar de vogelen die ze verwelkomen; en heeft
eene grover, 
{==199==} {>>pagina-aanduiding<<}
 meer voorbijgaande gewaarwording, van dat genoegen, dat wij redelijker en
fijner gevoelen. Dit luisterijk tafereel herinnert mij de weldadige en zegenrijke invloeden van den
Verlosser op het menschdom. Gelijk deze licht, warmte, waschdom en vrolijkheid in de natuur
verspreidt, zoo maakt Jezus onze bedorvene harten vatbaar voor de kennis en liefde Gods, en stort
de ware vreugd in dezelve.

Ik.


O! had die Genadezon ons niet beschenen, dan zou ons hart thans niet gloeijen van eene
Godgewijde vreugde; kom, Emilia! laat ons uw begunstigd Morgenlied, van den geestvollen
Voet eens zingen. - Mijn vriendin was hier toe gereed, wij verkozen de volgende
coupletten, en de weêrklank veraangenaamde onze toonen.


Waak op, mijn ziel, het Morgenlicht 

Schiet vrolijk straal op straalen, 

Waak op, de glans der starren zwigt, 

En 't koor der nachtegaalen, 

Zwijgt, zingens moe; 

En schijnt te luist'ren, hoe 

Gij God nu zult onthaalen. 

  
{==200==} {>>pagina-aanduiding<<}
 

U Loof ik, die den dageraad 

Ontzwagtelde uit zijn banden; 

Die 't stargewelf gaaft glans en maat, 

Gevormd met uwe handen; 

En 's aardrijks kloot, 

Met zijne poolen sloot, 

In lichte azure wanden. 

  

U loof ik, die mij dezen nacht 

Zo gunstrijk woudt bewaaren; 

Hoe veilig slaapt hij op uw wagt, 

O! Heer der heiërschaaren! 

Dien gij behoedt; 

U looft mijn fris gemoed 

Op versgespannen snaaren. 

  

Verwonderlijke Zon! hoe rent 

Ge uit uwe saffraane sponde; 

Door 's Hemels blaauwe starretent, 

Dees wereldbol in 't ronde, 

Wat is God goed 

Die de aarde streelen doet, 

Schoon liggende in de zonden. 

  

O Heilzon der geregtigheid! 

Verlaat ook eens uw kimmen, 

Vertoon uw glans en majesteit; 
{==201==} {>>pagina-aanduiding<<}
 

Door hoger op te klimmen, 

Dan zal mijn ziel, 

Daar eens een straal op viel 

Meer door uw luister glimmen. 

  

Kom Isrels morgendaauw! daal neêr 

Als vroege en spade regen 

Op dat mijn akker t'uwer eer 

Vertoon zijn rijken zegen; 

Zo plukt uw hand 

Van 't veld, dat gij beplant, 

De vrugten te aller wegen. 

  

Dan zal ik ieder morgenstond 

Uw mogenheid vertellen; 

Wijl ge op mijn reis naar Kanaans grond 

Zo trouw mij woudt verzellen. 

En in mijn' nood 

En angsten, uwen schoot, 

Een veil'ge schuilplaats stellen. 

  

'k Zal eens, in blijder dageraad 

Op vlugger wieken zweven 

Met reiner hand, met ruimer maat 

Mijn morgenoffer geven; 

Daar 't vuur niet meer 

Gedoofd word als wel eer 

Door d'arbeid van dit leven. 


{==202==} {>>pagina-aanduiding<<}
 

Dit laatste (zeide Emilia geroerd) ondervindt de Godlievende dichter. - Nu hindert hem geen
arbeid, of zorge van dit leven meer in den dienst van zijnen God. Gelukkige kristen! - die dagelijks,
uit eene volle ziel, deze morgenzugt mag slaken! die zijne eerste gedachten aan God wijdt; Hem zijn
licht en geleide op den moeielijken levensweg ootmoedig afvraagt, in hem de bron van zijn geluk
vindt, en zijne dagen, zo ver van noodelooze kwellingen, als van onmatige vreugde verwijderd,
gerust en eenparig ziet voordrollen; tot dat hem de morgenstond der eeuwigheid eens oneindig meer
wellekom is, dan nu de schoonste dageraad! - Welk een geschikte tijd (voegde zij, na een wijle
zwijgens, er bij,) is de morgenstond, als ziel en lichaam verkwikt is door de kommerlooze rust, om
God te looven: elk schepsel wekt er ons toe op: elk brengt zijn morgenoffer, dat de redelijke
mensch, als een Priester der natuur, aan den Schepper moet toewijen. Wij hadden ons morgen
ontbijt medegenomen, en vermaakten ons, onder 't gebruik daar van, met de streelendste gezigten. -
Aan den voet van onzen heuvel lag eene vette, bloemvolle weide, met beekjes doorsneden; hier
waren de koeien in eene vergenoegde beweging, - deze lag nog gerust te herkaauwen; - eene
andere scheerde het gras, al zagtjes voordtredende af; een derde stont digt 
{==203==} {>>pagina-aanduiding<<}
 aan het hek der
weide te loeien, en scheen te zugten onder zijne volgeladene uiers; - eindelijk kwam het melkmeisje,
met het juk op de schouders, aantreden, om het dier te ontlasten. - O verrukkend gezigt! riep ik uit;
- hoe schoon is dit kleed der velden! - welk een rijke pracht, welk eene juiste schakering vertoonen
deze, onagtsaam in 't wild gestrooide bloemen! hoe schoon vermengen zig die kleuren, wat kan het
fraaist geweven vloertapijt, waar aan de kunst al haar vermogen spilde, hier bij halen? in welk een
oçeäan van groen zien wij neer! - hoe veel verscheidenheid in het eenvormige! - Hoe geheel
verschillend is het groen van elke struik, of boom van dat van al de anderen; ja zelfs de kruidjes,
hervatte Emilia, die in de weide groeijen, zijn zoo verscheiden in geur en kleur, als in smaak en
vorming. Het vee, dat er weidt, kent dit onderscheid; het weet welke hem dienstig zijn; kiest deze
uit; en eet nooit kruiden die hem schadelijk zijn; welk eene wijsheid die deze dieren onderrigtte! en
die heilzame kragt der kruiden, in de melk overgegaan, wordt door ons genoten; en bevordert onzen
welstand; welk een zegen! Ondertusschen begon de zon al hooger te rijzen, en wij gingen naar huis.
Och Elize! O hoe onsmakelijk komt mij nu de stadsche levenswijs voor. - Waarschijnelijk laagt gij
nog, in het zagte dons, ongevoelig neder, 
{==204==} {>>pagina-aanduiding<<}
 toen ik met zo veel verrukking, reeds uren lang
mijn aanzijn genoten had, och! had ik U, en mijne dierbare Moeder hier nabij mij! ik zou geene
begeerte kennen, dan hier, van zorgen vrij mijne dagen te slijten.

 

Eufrozyne.



{==205==} {>>pagina-aanduiding<<}

XXXIV. Eufrozyne aan Elize.


Den 16 Julij

17-

 

O hoe rijk is de natuur in schoonheden! vooral in den bekoorlijken oord, dien mijne gelukkige Emilia
bewoont! een paar mijlen van Zorgenvry ligt een uitgestrekt bosch; mijne vriendin had mij
lang begeerig gemaakt om dit te bezoeken. - Eindelijk bepaalden wij eenen dag. Op een open
landwagen, een rijtuig dat mij, zo zeer om zijne luchtigheid, als om zijne zeldzaamheid voor mij,
behaagde, reden wij genoegelijk langs bouw- en weilanden, beplantte velden en heivlaktens, bergen,
en dalen, tot dat wij, bij het uitgestrekt bosch, aan den voet van eenen berg aftraden, met een ziel,
die geheel voorbereid was voor de beschouwing der Romaneske schoonheden, die wij hier vonden.
Verbeeld u eenen onafzienbaren kring van meestal oude bemoste bomen, die in eene steile regtheid
oprezen, elkanderen met de breede kruinen raakten, en dus de schaduwen verdubbelden; en onder
eenige derzelven grasheuveltjes, door de natuur tot rustplaatsen geschikt; de grond hier 
{==206==} {>>pagina-aanduiding<<}

meer, daar minder heuvelig, was met een groen tapijt van zagte mosch begroeid. Hier heerschte,
meer dan ik ergens zag, die schoone onorde, die de vrije natuur vertoont, als geen misvormende
kunst, haar in banden luistert. Vogelen, die den stillen eenzamen lommer zoeken, daar geen
menschelijk gewoel hen stoort, daar de Echos alleen hun lied nabootsen, bewoonden, in eene
vreedzame gezelligheid, dit schaarsbezogte woud: al luisterende naar hunnen gemengden wildzang,
dwaalden wij, met een stil genoegen, op de kronkelende paden. Op ééne plaats waar de zig
verdikkende schaduwen eene bijna nagtelijke donkerheid vormden, hoorden wij het statig geluid van
eenen klaterenden waterval. Hier onder mengde zig, het zagter, vreedzaam, gefluister van een
murmelend beekje. Opgetogen van nieuwsgierigheid, hielden wij hier een oogenblik stil. - Wij
wendden vervolgends onze treden, naar de leiding van het gehoor, het geruisch nam toe, naar mate
wij nader kwamen, en vervulde mij met eenen zekeren eerbied. Eindelijk bracht mij Emilia, om mij
op het treffendst te verrassen, op eene plaats, van welke ik mij geene verbeelding had konnen
maken. - Ik zag in eene sombre diepte, een schoone bron voor mij, waar uit het helder water, met
eenen milden stroom, langs rotsagtige, met mos begroeide keiën, al spattende, afliep in eene kleine
kom, wiens schuimend nat, langs 
{==207==} {>>pagina-aanduiding<<}
 grooter, en breder vallen, in een beekje stortte, dat onder
't loof der overhangende struiken, zagtjes murmelde in de diepte. De grootsheid van dezen oord
wierd vermeerderd door alles wat hem omringde. Ter zijde van de bron, ging de grond met eene
trotsche steilte al hooger en hooger op; eene verzameling van eerwaardige boomen, van grijze eiken,
rijzige abeelen, schaduwrijke linden en hooge populieren, rezen agter elkanderen op, en vormden
een schoon amphiteather.

Zij schenen allen in eene peinzende gedaante, te luisteren naar het klateren der bron, en
beantwoordden het veeltoonig waterlied met een vreedzaam gesuis. De dichterlijke verbeelding zou
hier een heiligdom vinden. Bij deze bron zaten wij neder. Geen wonder, zeide ik, dat de Heidenen
tempels van hunne bosschen maakten; dat Abraham Berzeba's lommer tot zijne bidplaats hield; dat
Jezus zelf het statig woud verkoos, als hij voor ons heil in eenzaamheid zijnen Vader wilde bidden. -
Welk een heilige eerbied vervult mijn hart! - Hier dunkt mij woont de Godheid! - de trotsche
boomen vertellen mij zijne grootheid; - deze ruischende bron is een loflied voor hem! - Ik ben geheel
gevoel. - Welk een aangenaam zinnebeeld, zeide Emilia, levert zulk een milde, altijd vloeijende bron,
van den algenoegzamen Zaligmaker op. Zoo aangenaam zij voor 
{==208==} {>>pagina-aanduiding<<}
 eenen beminnaar der
natuur is, - zo verkwikkelijk een dorstige wandelaar haar water vindt: zoo veel, en oneindig meerder
troost, vindt eene ziel, die haar gebrek bij 't genot van 's werelds ijdelheid gevoelt, in de volheid van
Jezus. Als de bronnen van aardsch genoegen opdroogen, dan blijft deze stroom nog vloeien; ja, in
het donker doodsdal zal zij nog den moeden kristen verkwikken. - Ik gevoelde de kragt van hare
aanmerking, en vond, meer dan ooit, mijn ziel indrukbaar voor alle tedere en edele aandoeningen. O
natuur! langs hoe veele ladders leidt gij onzen geest naar boven! in gevoel weggezonken, luisterden
wij na de eenvormig verscheiden watertoonen: en eensklaps kwam uit den top van eenen
breedgetakten boom de treurige stem van een boschduif, die haar koe, koe, roe, roe, roe driemaal
herhaalde, en eene andere antwoordde haar uit eenen, ver van dezen verwijderden, boom met zulk
een teder stemmetje dat wij het naauwlijks, door den verren afstand, hooren konden. Hoe juist tijdig
liet dit diertje zig hooren! Hoe harmonisch was deze lieve treurtoon met dien, welken alle
voorwerpen hier uitdrukten! Hier gevoelde ik eene onuitdrukbaar aangename weêmoedigheid. O
sombere bosschen, riep ik uit, gij geeft de stille rust, die vergeefs in het gewoel der wereld gezogt
wordt! - Hier wilde ik mijn leven wel doorleven. Welk een paradijs is dit! Heeft nu, 
{==209==} {>>pagina-aanduiding<<}
 zeide
Emilia, de natuur nog zulk een vermogen op gevallen menschen wat moet de schuldelooze Adam, in
het gelukkig Eden wel genoten hebben! en wat heeft de verloste kristen in het ander leven te wagten,
als hij op de herstelde aarde onveranderlijke schoonheden, met hemelsch gevoel, beschouwen zal,
als valleien en bergen, bosschen en bronnen, ja zelfs woestenijen hem eenen nooitgezienen luister
vertoonen zullen, als mogelijk, zelfs de verst afgelegene planeeten, door ongekende wonderen zijn
ziel verrukken zullen, - als het danklied aan de verheven oorzaak van 't onbepaald heelal geen
sprakeloze traan, maar een juichend aanbidden wezen zal. O! de verkwikkelijkste hoop, en het
zaligst genot verstomt mij, dit zeide Emilia, en toen zweeg zij lang. - Ik antwoordde haar niet, dan
met vogtige oogen. Na eenige oogenblikken diep stilzwijgen, sloegen wij nog eens ons oog op het
beekje; purpere viooltjes groeiden aan zijnen oever, naast allernetste, blaauw en geel gekleurde
bloempjes, - die Emilia vergeet mij niet noemde; ook deze bragten het hunne toe tot ons
vermaak: wij plukten er eenigen. Konden wij dezen nu, op den raad van den Natuurkundigen
Martinet in het zand drogen, dan was, zeide mijn vriendin, ons deze wandeling lang
onvergetelijk: doch ik antwoordde: ook zonder dat zal 't mij onmogelijk zijn ze te vergeten; al begon
mijn geheugen, door de jaren, te mangelen; dan zal, 
{==210==} {>>pagina-aanduiding<<}
 onder al de verwarde beelden die het
mij maalt, dit bosch verrukkende trekken behouden. Na herhaalde wandelingen, stille gepeinzen, en
levendige gevoelens keerden wij langs eenen anderen, niet minder aangenamen weg naar huis, en dit
moet nu ook mijne verbeelding doen, of zij zou zich te zeer vermoeien; dus eindig ik met mijne
beschrijving, den brief. Ik ben geheel uwe

 

Eufrozyne.


{==211==} {>>pagina-aanduiding<<}

XXXV. Eufrozyne aan Elize.


Den 22 Julij

17-

 

Uw lieve brief, waardste Elize! was mij regt genoeglijk; - hij bevestigt mij in de gedachten, dat gij
mij niet vergeet, schoon ik gelukkig ben in de armen van eene andere vriendin, maar uw hart,
overtuigd van uwe eigen waarde, en van de vastheid onzer vriendschap, vreest gene verkoeling, en
is verheven boven laffe jaloezij. Ik zal dan veilig voordgaan met u mijn zorgenvrij leven afte
malen. Ik slijt hier waarlijk gelukkige dagen. De inademing der frisse buitenlucht, de ordenlijke
omloop der levenssappen, door eene gedurige beweging veroorzaakt, maakt mij gezonder, dan ik
immer was. Ook de treurige dagen zijn hier vrolijk. Dezen dag regende het gestadig. Wandelen
konden wij niet; om egter, zo veel mogelijk de vrije lucht in te ademen, schoven wij de ramen open;
  het ruischen der vette droppelen op het glanzend groen der boo-
{==212==} {>>pagina-aanduiding<<}
men; het lachend geroep
van den Koekoek; het vreedzaam gefluit der Meerl, de stervende Zang van eenen enkelen
Nachtegaal waren rust instortende muzijk voor ons. Wij lazen intusschen, wij zongen, wij speelden,
en bezagen door 't mikroskoop eenige insekten, stof van de vleugelen der kapellen; en meer
wonderen der natuur, die het ongewapend oog niet ontdekken kan: en waarlijk gelukkig, dat onze
zintuigen zo grof, of, deze diertjes zo klein zijn, anders zouden wij, omringd van zulke ijzige en
sterkgewapende dieren, in eenen gestadigen angst leven, en aan geen hunner ons lichaam tot een
rustplaats vergunnen. Waarlijk het rijk der insekten is niet minder schoon, niet minder konstig, en
zulk eenen Goddelijken Meester waardig, als dat der planten! maar waarom (vroeg ik) zijn toch in
beiden zo veel voor ons verborgene schoonheden, zo God toch alles schiep tot zijne heerlijkheid? en
het voldoenend antwoord van Emilia was: die eer behoeft het Opperwezen juist van ons kortzigtige
menschen, niet te ontfangen. Wie weet hoe veel geesten, veel verhevener dan de onzen, op deze
aarde God in die schepselen eeren; ook verwachten wij een tijd waarin Gods ware aanbidders,
begaafd met Engelenwijsheid, en veelligt met veel volmaakter en meerder zintuigen, ook in dien
schakel van den konstigen keeten der wezens, eene grenzenlooze grootheid zullen bewonderen. In
  die eeu-
{==213==} {>>pagina-aanduiding<<}
wen der volmaaktheid zal de schepping in hare geheele schoonheid voor hun staan.

De regen hield den geheelen dag aan. Toen hij tegen den avond ophield, deden wij eene lieve
wandeling in den tuin. De zon brak met droevige stralen door de zwarte wolken heen, en bescheen
het verkwikte groen, waarop de milde droppelen schudden met een kwijnenden glans. De gehele
lucht was balsemagtig, de vogelen begonden nog hun avondzang te kwelen, toen wij, op de bank
aan den vijver gezeten, de visschen op stukjes brood onthaalden; wij wendden beurtelings onze
oogen, dan naar hunne levendige sprongen, dan naar verfrischte planten of de nieuwontloken
bloemen: Emilia speelde op haar dwarsfluit een geheel melancholisch airtje, dat met het weemoedig
vrolijk gelaat der natuur, en met de gesteldheid van ons hart, de zoetste harmonie maakte; - en eene
schone echo herhaalde die met een dubbelen nagalm. - Terwijl wij met verkwikking staarden op den
schoonen regenboog, die zig aan ons vertoonde, kwam een fraai gekorven diertje op mijn hand
rusten. - Dit lokte door zijn net gevormd schoon gekleurd lijfje, het fijn weefsel zijner brommende
vlerkjes, zijn welbesneden kop, en glanzende oogen onze bewonderende aandagt. - O zie, zeide
Emilia, dien boog, zie dit diertje, zie die verkwikte kruiden, die droppelen op de bloemen, deze
springende visschen, 
{==214==} {>>pagina-aanduiding<<}
 hoor het gezang der kikvorschen, die meerder regen voorspellen: ziet
en hoort gij in dit alles niet een loflied voor de Algoedheid? Wij spraken, wij hoorden, en dagten nog
eenige tijd en gingen toen, om de koelte naar huis. Nu is het nacht, en mijn lichaam behoeft de
balsem der natuur, zoo noemt immers de schoone Nagtzanger den verkwikkenden slaap. Gevoel
zijnen invloed, lieve Elize! zo wel als uwe

 

Eufrozyne.


{==215==} {>>pagina-aanduiding<<}

  XXXVI. Eufrozyne aan Elize.


Den 26 Julij

17-

 

Voor vier dagen schreef ik u mijn laatsten brief, en alweer vat ik de pen met lust in de hand, om een
nieuw genoegen met u te deelen. Gisteren deden wij de schoonste nachtwandeling die gij u
verbeelden kunt; wij begaven ons naar eenen nabij gelegen heuvel, op welkers top wij onbelemmerd
den prachtigen Hemel beschouwen konden. De donkerblaauwe lucht was bezaaid met
helderschitterende starren; - een vaal kleed bedekte de gantsche aarde: geen hut, noch bosch was
op eenigen afstand kenbaar: maar de waassem der geurige kruiden deed ons zo veel meer aan. -
Overal heerschte de diepste stilte: de vogelen sliepen; - geen windje zugte; - geen blaadje roerde
zig. - Alleen een waakzame hond blafte bij een der boere woningen, en de nagalm der velden
verdubbelde zijn getrouwe toonen. -
{==216==} {>>pagina-aanduiding<<}
 

Hier voelden wij het schoone van Van Alphens verheven Cantate:


Daar rijst het tint'lend starrenheir, 

En de aarde zwijgt verbaast! 

't Gestarnte spiegelt zig in 't meir, 

Waar op geen windje blaast. 

't Is alles Hemel wat men ziet; 

Zelfs bergen vlugten heen. 

't Verdorde blaadje schuifelt niet; 

't Gestarnte spreekt alleen. 



Alle de veldelingen sliepen; slechts alleen, in een eenzaam hutje ver van ons zagen wij het stervend
licht van eene bleeke lamp flikkeren; daar verbeeldden wij ons de nyvere behoeftige landvrouw, nog
in den nacht aan haar spinnewiel, - of de trouwhartige moeder, wakende bij eenen kranken
zuigeling. Wij verbeeldden ons hoe thans de stille rust den moegewerkten landman, al snorkend zijne
zorgen deed vergeten, of den daglooner, op een bed van stroo met nieuwe kragten beschonk,
terwijl menig vorst, met rijkszorgen beladen, of van moeielijke en eerzugtige ontwerpen zwanger, te
vergeefs den slaap begeerde; of een angstvallige vrek, uit zorgen voor zijne goederen onrustig
  sluimerde. - Zouden deze laatsten, zeide Emi-
{==217==} {>>pagina-aanduiding<<}
lia, met den onbekommerden slaap dier
landlieden niet geerne ruilen willen? ik dagt het na, en gevoelde de waarheid. Na een wijl zwijgens
hielden wij dit gesprek.

Emilia.


Hoe ernstig is deze heilige stilte! - Dit is de tijd voor de inspraak van het geweten. - Voor hun, die
liever zijne stem verdoven, is zij ondraagelijk, maar de leerling der wijsheid luistert naar zijne
waarschuwingen: De nacht doet mij veeltijds te rug denken, aan den doorgeleefden dag, mij dunkt
hij vraagt mij nadrukkelijk af: Hoe hebt gij den tijd doorgebragt? - Hoe Gods goedheden
beantwoordt? Lette gij leergierig op alles wat u bejegende? - Was ieder oogenblik u dierbaar? -
Wierd gij daarin wijzer voor de eeuwigheid? Waart gij getrouw aan den plicht van eenen Kristen? -
Zijt gij nu, zoo eens de slaap u in de armen des doods overvoerde, bereid om te sterven? - dan
antwoordt mijn geweeten onbewimpeld, ik voel mijn gebrek, - ik bloos, - ik treur, - en vind alleen
de rust mijner ziel weder in het offer van eenen borg die mijne schuld verzoende, en door zijn
volmaakt leven mijnen onheiligen wandel, bedekt: en in een opregt voornemen tot verbetering, dat
uit het geloof aan den Verlosser voortvloeit.

{==218==} {>>pagina-aanduiding<<}

Ik.


o! Ja; ik gevoel het majestueuze der donkerheid, voor de zoo nodige zelfbeproeving, maar, is zij u
nooit akelig, als gij zo gantsch eenzaam zijt? Schept zij nooit schrikverwekkende verschijnsels voor
uwe verbeelding?

Emilia.


Zeer zelden: het denkbeeld: Ook in de donkerheid woont God, voor wien de nacht licht als de
dag, en de duisternis als het licht; en die God is mijn vader, dit verdrijft ale vreeze. En zou ik wel
zoo eenzaam zijn? - zouden thans geene Engelen op onze aarde wandelen om hunnen God, ook in
de schoonheid van den nacht te aanbidden? - Zou hier nooit een vlugge seraf luisteren naar het
sprakeloos lied der schepping? - Zou hij den wierook van het avondoffer, door het rijk der planten
aan de Godheid gewijd, niet met blijdschap gewaar worden? - Zou hij ook in 't gedierte van den
nacht, in den vogel die zijn nest, in het konijntje dat zijn hol verlaat, er zelfs in het wormpje, dat in het
mos kruipt, of door zijnen gang de grasjes doet trillen geen stof voor zijnen Hemellofzang vinden
  konnen? Zou hij zig niet verblijden in de ont-
{==219==} {>>pagina-aanduiding<<}
moeting van eenen sterveling, die, schoon zeer
gebrekkig, in zijne gevoelens deelt?

Ik.


Deze gedachte is mij zoo vreemd, als bevallig: zij treft mij. Met zulke denkbeelden voorzien, kunt gij
de eenzaamheid niet schuwen; zoo is de doodsche nacht voor u gezellig; - en hij wordt het nog
meer, als gij den Hemel aanziet; die duizende flikkerende sterren verminderen zelfs voor den
landman, die ze als zoo veele heldere lampjes aanmerkt, de naarheid van den nagt, hoe veel meer
voor u, die ze met uw wijsgeerig oog beschouwt, als zo vele werelden, en zonnen, die in het
maateloos ruim, geregeld langs hunne loopkringen omwentelen of in hunne standplaatzen blijven.
Zeg, Emilia! wat gevoelt uw groote ziel wel op dit gezicht?

Emilia.


Mijn groote ziel, Eufrozyne? Juist dan gevoelt zij allermeest haare kleinheid; dan word zij niets. Zie
ik zo veel wereldbollen buiten onze aarde, wordt onze kloot in mijn oog maar een stipje in
vergelijking van 't geheelal: - Wat kan dan één mensch mij anders worden, dan een onmerkbaar
niet? - En hoe verdwijnt dan alle stof tot hoogmoed? - Waarlijk de 
{==220==} {>>pagina-aanduiding<<}
 nacht verkondigt Gods
grootheid en eere! - Hoe onuitdrukbaar grootsch is alleen het denkbeeld van deze eindeloze ruimte,
waarin milioenen van werelden zweven! De meestgeoeffende sterrekundige bepaalde nooit hare
grenzen, en toch Jehoväh meetze met een span! - Wie kan zich voorstellen, dat die ongetelde
menigte van vaste sterren zo vele zonnen zijn, om welke weder andere, voor ons onzigtbare
wereltbollen wentelen? - Dat de planeeten hunne dagreizen en jaarkringen, met de stipste
naauwkeurigheid volbrengen? - Dat de zwervende comeeten, schoon in eene schijnbare onorder,
egter naar juiste regelen hunnen wijduitgestrekten loop volgen: - Wie kan dit bedenken zonder aan
eenen Almagtigen Bestuurder te gelooven, en van eerbied voor hem geheel doortrokken, den
bevalligen digter na te stameren: Als ik uwen Hemel aanzie, het werk uwer Vingeren, de Maan en
de Sterren die gij bereid hebt - wat is een mensch dat gij zijner gedenkt! - of met Feith
den gevoelvollen Zanger van onzen tijd, te zeggen:


Door 't aakelig gevoel mijn's eigen niets verwonnen, 

Schouwt mijn verbijsterd oog uw' eeuw'gen Hemel aan; 

Waar duizend duizenden van werelden en zonnen, 

Uw werken gadeslaan. 
{==221==} {>>pagina-aanduiding<<}
 

Daar ik hun talloos tal verrukt, bedwelmd betrachte, 

Verzink ik in den glans van uwe majesteit? 

ô God! wat is dit heir? Een enkele gedachte van uwe Almogenheid! 



Ik.


Mij dunkt ik gevoel thans iets van 't geen David gewaar wierd. Het denkbeeld is groots en eene
onbepaalde macht waardig, maar is het geheel zonder zwaarigheden? Ik zal niet zeggen, dat de
Bijbel daar voor geen gronden aan de hand geeft, ik weet wat men met reden hierop antwoordt: -
maar, is die stelling niet onbegrijpelijk: - ‘Buiten onzen kloot is een menigte werelden; hij is maar
een stipje van 't heelal, en evenwel, om wezens gelukkig te maken, die slegts zulk een stipje
bewonen, moest de Zoon van God, de Schepper van alle die werelden, aan een kruis sterven!’ -
Zijn er zo vele werelden, waarom kwam de onze dan zo zeer in aanmerking? Ik weet niet welk een
angstige twijfeling hier mijne verrukking stoort.

Emilia.


Maar weeten wij wel genoeg van de huishouding van God met andere werelden, om deze 
{==222==} {>>pagina-aanduiding<<}

zwarigheden voedzel te geven? Is het niet mogelijk dat ook op andere klooten, zedelijke wezens van
eenen anderen aart gezondigd hebben, die ook deelen zullen, in het heil, door den Verlosser van
onze wereld aangebragt? - Of al was dit zoo niet, zullen wij Gods wijsheid naar onze
naauwbeperkte begrippen omtrent het mogelijke afmeten? en verdwijnt deze zwarigheid niet geheel,
als wij aanmerken, hoe dezelfde keeten der wezens, die hier op aarde alle schepselen verenigt, ook
wereld en wereld aan elkaar verbindt? De kleinste schakel daar uit gemist zou de schoonheid van
het geheel verbreken. Onze aarde met hare redelijke bewoners van hare oorsprongelijke
heerlijkheid beroofd, - kon niet meer schitteren onder Gods schoone werken zonder dat zijn eigen
zoon, met almacht en liefde gewapend, dien luister herstelde door zijnen dood; Gods eeuwige
wijsheid dagt dit middel uit, onbegrijpelijke goedheid, stelde het daar, en het geloof vind hier een
onpeilbare diepte.

Ik.


Nu gevoel ik niet dan verwondering en dankbaarheid, ja zo rijst de roem der genade! ontzettend
denkbeeld! - Hij, die alle deze vuurbollen op een enkel bevel: ‘wordt’ een aanzijn
gaf, wierd een magteloos kind, lag in een arm verblijf, gerold in sobere windzels zonder 
{==223==} {>>pagina-aanduiding<<}

eenige flaauwe straal van zijne goddelijke glorie! Hij die, niet slegts den hoogen ceder voordbragt,
maar de aarde die hem voedde, de zon die hem koetserde, den hemel, die zig over hem uitbreidde,
- stierf aan een kruis op het bloedig Kalvaria. - Hier gevoel ik de armoede mijner woorden voor de
taal van mijn hart. Schoone pragtige starrenhemel, hoe verrukt gij mij! ... Maar welke zijn de
bewooners van al die werelden? Zijn zij ook redelijk? zondigen zij ook? zullen bij de branding der
aarde de planeeten ook in haar lot deelen?

Emilia.


Wie zal u die vragen beantwoorden? en is het dan geen ijdele nieuwsgierigheid, te vorschen naar
verborgenheden welker ontdekking bewaard is voor gelukkiger eeuwen? De kundigheid van deze
geheimen der schepping zal een deel van 't geluk der hemelingen uitmaken. Waarschijnlijk zullen ook
andere planeeten de verblijfplaatzen voor de verheerlijkten worden, waar na zij met de snelheid van
het licht zullen heen ijlen. Ik word verrukt, als ik de bestemming van den vromen indenk. - Wie zou,
om eenige verdrietvolle jaren mismoedig zugten, die zulk een heil vooruit kan zien! - Zoo sprekende,
vonden wij in 't afgaan des heuvels een meenigte glimwormen, onder de struiken in het mos, die zig
als vuurvonken vertoonden: en waarlijk, 
{==224==} {>>pagina-aanduiding<<}
 voor iemand, die er nooit van hoorde, iets
ontzettende hadden. - In onze woning wedergekeerd, was eene geruste slaap het gevolg van zulk
eene vreedzame zielsgesteldheid. - Nu, mijn waardste Elize, wagt ik ras een brief van u; uw langer
stilzwijgen zou treurige oogenblikken geven aan de verlangende

 

Eufrozyne.


{==225==} {>>pagina-aanduiding<<}

XXXVII. Eufrozyne aan Elize.


Den 31 Julij

17-

 

Mijn hart is recht opgeruimd door twee lieve brieven, een van u, mijn waardste Elize! en een van
mijne dierbare moeder. - Ook zij verlangt naar mijne terugkomst: - ik gevoel mijn geluk van door
twee zulke waardige persoonen bemind te worden; mijn hart trekt om hare begeerte te voldoen,
maar ik voel ook aan den anderen kant, dat - Emilia te verlaten, mij hard zal vallen: het denkbeeld
van onze scheiding stoort zeer dikwils het, ten einde loopend, genoegen van mijn verblijf alhier, doch
ik wil het nu zo lang ter zijde zetten, en u meer van mijn wedervaren melden.

Eer ik 't vergeet, zedert eenige dagen laat zig geen een nagtegaal meer hooren, dikwils gaan wij in
het donkerst loof, om nog zijne laatste toonen te hooren, - maar te vergeefs, - hij zwijgt! - dat
  vermaak is voor dit jaar weer af-
{==226==} {>>pagina-aanduiding<<}
gedaan; ô! die verandering, dat beginnen, en afloopen, dat
komen, en gaan van alles heeft toch iets weemoedigs; dat gevoel ik vooral in mijne omstandigheden.

Maar waarlijk, Elize! ik dagt niet dat er onder de landlieden zulke hartelijke, innemende menschen
waren, als ik hier dikwils ontmoet heb; en vooral nog korts bij 't bezoeken van een hunner
ondervond. Wij wandelden naar eenen welgestelden boer, die Emilia haar boter levert. Het was
twee uuren na den Middag; de lucht was zeer heet, wij kozen een belommerd pad; de wildzang was
stil, de vogelen, vermoeid van 't huppelen, doken in 't digtst van den lommer weg; of lieten slegts
flaauwe verzwakte stemmetjes hooren; - het vee in de weiden lag stil, of zogt de rust onder de
schaduwe der wilgen. Eindelijk naderden wij Rijkaarts woning. Slegts een lomp hek van breede
planken opende ons den toegang tot zijn erf; - hier was niets dat naar pracht geleek, maar rijkdom
door eenvoudigheid schitterende, bekoorde mij - Een aantal, wel onderhouden hooibergen, schuren
en hokken, deden zig 't eerst aan ons op. De lieve woning zelf lag in den lommer van eenen
breedgetakten noteboom, wiens dikke stam door een bank van zoden omringd was. Het bruine
bemoste dak, de schikking van deur en vensters, en de aangename ligging, dit alles had iets
  treffends, iets dat een schoon gebouwd lust-
{==227==} {>>pagina-aanduiding<<}
slot dikwils niet heeft. Agter het huis lag een
groote boomgaard, waarin de kalven huppelden; ter zijde een weide, waar zwaar geuierde koeien
graasden; agter dezelve een hooiveld; aan den anderen kant een onafzienbaar vak van korenvelden.
Alles ademde hier vlijt en zindelijkheid; de geschuurde melkëmmers met glinsterend koper beleid,
lagen gereed tegen den melktijd. Een jonge meid kernde met handige vaardigheid de boter van de
melk, eene andere kneedde het roggemeel in een zuivren trog. De gelukkige landvrouw, wier
levendige verw gezondheid, en wier minzaame oogen en wezenstrekken, een goed karakter
teekenden, vernam naauwlijks onze komst, of straks kwam zij met het gul gelaat van eene gastvrije
weldoenster naar ons toe; zij had een lieven molligen jongen op hare armen; en een aartig meisje,
wat ouder, aan hare hand, dat met haar lieve roode wangen en vleiende oogen haar moeder levendig
afbeeldde; - zij nodigde ons in hare woning, doch wij verkozen onder den nootenboom, in 't gezigt
van haar geheele erf, met haar te zitten. - Terwijl wij met haar spraken en hare kindertjes kuschten,
kwam er nog een knaapje voor den dag, dat, uit vrees voor ons, zig agter zijne moeder verborgen
had; het hield haren rok vast, en loerde ter sluik naar ons toe, tot dat wij zijne stuurschheid door
eenige medegebragte kleinigheden verzagten. De goede vrouw bood 
{==228==} {>>pagina-aanduiding<<}
 ons allerlei
voortbrengzelen van haar veld, en akkers aan. Zij scheen zo vereerd door ons bezoek als wij
bekoord waren door hare gulhartige vriendelijkheid. - Zij roemde tegen mij Emilia's nedrigheid, en
menschlievende zorg voor de behoeftigen van het gehugt, en de liefde en eerbied, die ieder voor
haar voedde, op zulk eene natuurlijke wijs, dat ik het goedhartig wijf waarlijk lief kreeg. Op mijne
vraag: of ook een vreemde haar zo welkom was? gaf zij tot antwoord, dat een vriendin van Emilia
goed wezen moest, en dat zij alle goede menschen beminde. Waarlijk, Elize! om een natuurlijk
bevallig mensch te zien, moet men hier op het land zijn. Zij roemde met eene zedigheid, zo ver van
grootspraak, als van onverschilligheid verwijderd, den voorspoedigen landbouw van dit jaar; - de
goede hoop die het koren gaf, de volheid der hooivelden, en de vrugtbaarheid en welvaart van haar
vee.

Er stont een geheele korf met eieren gereed, en een kiep vol duiven, die men den volgenden dag
naar de markt brengen zou. Verscheiden breedgevleugelde hennen, lokten met een deftig klok klok,
klok, een troep van bonte vederlooze kiekentjes tot zig, die met een hulpeloos gepiep tot haare
beschermende vleugelen vlooden, en elk diertje kende zijne eigene moeder. - Een menigte varkens
waaren op het erf, sommigen met een twintigtal blanke zuigelingen agter zig. De 
{==229==} {>>pagina-aanduiding<<}
 boer was
met zijn volk in 't hooiveld; de goede vrouw noemde hem haaren Jacob, en scheen zeer
wel met hem vergenoegd te zijn. Alles ademde hier vergenoegen en vrolijkheid, zij leide ons naar
haar boekweitland, dat zeer vrugtbaar stond en haast bloeisem beloofde; daar vonden wij een
gehugt van zeer laage strooie hutten, zonder vensters, wier ingangen van leem gebouwd waren; maar
wier vertrekken van binnen, naar de netste bouworder, juist evenredig waren. Nooit had ik deze
woningen, waarvan in de jaarboeken der bloedelooze dieren zo veel geschreven is, gezien, had deze
goede vrouw mij geen gelegenheid daar toe gegeven: (gij begrijpt denk ik dat ik bijkorven bedoel,
Elize?) zij ligtte een korf op, en ik zag de honigraten, die deze wonderbare diertjens van het wasch,
dat zij van het stof der bloemen verzamelen, zoo kunstig gebouwd hadden en die reeds gedeeltelijk
met honig gevuld waren. Hoe veel vlijt, hoe veel kunstvermogen, bezitten deze schepseltjes! Wie gaf
hun zoo veel schranderheid, om wasch en honig op zijn tijd te verzamelen? en zulk eene fijne buis
om uit het hart der bloemen het beste zoet te zuigen? - Welk een groote Schepper! Zij zworven
rondom ons, en kwamen met volgelaaden honigkruikjes in hunne korven te rug. Hier bedankten wij
onze heusche geleidster voor haar gul onthaal. Wij herinnerden elkanderen eenige coupletten uit het
Akkerleven 
{==230==} {>>pagina-aanduiding<<}
 van den landman Poot dat hij zo eenvoudig schoon bezingt.


Hoe genoeglijk rolt het leven 

Des gerusten landmans heen; 

Die zijn zalig lot, hoe kleen, 

Om geen konings kroon zou geven. 

Laage rust braveert den lof 

Van het hoogste koningshof. 

  

Als een boer zijn hijgende ossen 

't Glimpend kouter door de klont, 

Van zijn' erfelijken grond, 

In de luwt' der hooge bosschen, 

Voord ziet trekken, of zijn graan, 

't Vet der klai met goud belaan. 

  

Of zijn gladde mellekkoeien 

Even lustig, even blij, 

Onder 't grazen van ter zij, 

In een bogtig dal haart loeien; 

Toon mij dan, ô! arme stadt! 

Zulk een wellust, zulk een schat. 

  

Weelige akkers, groene boomen, 

Malsche weiden, dartel vee, 

Nieuwe boter, zoete mee, 

Klaare bronnen, koele stroomen, 
{==231==} {>>pagina-aanduiding<<}
 

Frissche luchten, overvloed, 

Maakt het buitenleven zoet. 



En wat verder:


Appels enten, peeren plukken, 

Maaien, hooien, schuur en tas, 

Stapelen vol veldgewas, 

Schaapen scheeren, uiers drukken, 

Zeven kinders en een wijf, 

Zijn, zijn daaglijks tijdverdrijf. 

  

Vork en riek, en schup, en spade, 

Zetten zijne lusten pal; 

't Zij de welgemeste stal, 

't Zij de boomgaerd hem verzaaden, 

't Zij de kruidben niet te loom 

Op zijn laage tafel koom. 

  

Als de lente 't land beschildert, 

Als de zomer zweet en gloeit, 

Ploegt en spit hij onvermoeid, 

Als de winter 't woud verwildert, 

Houd hij den berookten haart, 

Met zijn vrienden rond van aart. 


{==232==} {>>pagina-aanduiding<<}


Terwijl wij ons hier mede vermaakten kwamen wij langs de hooilanden, daar de landlieden
beezig waren met hooien. - Hier deed zig een allerbehagelijkst tooneel op. - Verbeeld u een groot
vlak land, vol bezige menschen; hier maaiden eenige ronde, lugtig-gekleede boeren, met de scherpe
zeis het hoog opgeschoten gras af: ginds wierd het half dorre telkens omgekeerd, opdat de zon het
te eerder droogen zou; wat verder wierd het geheel drooge hooi bij elkaar geherkt, en aan oppers
gezet; (gij merkt, Elize! ik heb de boersche kunstwoorden al overgenomen.) Op een ander veld
laadden zij het hooi reeds op de wagens. Sommige welgevoede paarden trokken die met eene
vlugge sterkte voord, en schudden, al brieschende hunne manen; even of zij vrolijk waren over hun
meesters vreugd; anderen lieten, bij 't voordsleepen der zwaare vragt het hoofd hangen, - terwijl de
vrolijke boeren dien al zingend naar de schuren bragten, en aflaadden.

Vlugge jongelingen en eenvoudig netgekleede meisjes verzelden hier elkander, en hun vermoeiende
arbeid, viel hun, onder een lugtige veldzang of vrolijke scherts, niet moeilijk; een kruik met gekarnde
melk leste hunnen dorst. Zij waren gestadig bezig, rustten slegts even, veegden hun zweet af, en
werkten dan weêr als te voren. Zij houden hunnen maaltijd, zegt 
{==233==} {>>pagina-aanduiding<<}
 Emilia, van medegenomen
voorraad op het veld; en herstellen door een korten middagslaap onder den lommer van een wilg,
die een beek omzoomt, beurteling hunne uitgeputte kragten; hun aangezigt gloeide door de
brandende hitte, en nogthans had de vergenoegdheid er ook hare trekken op getekend. O
Gelukkige landlieden! zeide Emilia, mogt uwe vreugde in hem eindigen, die uwe landen verrijkt met
zegen! een weinig daar na voegde zij er bij: ééne sneede der gescherpte zeis, vernielt duizenden
grasjes, en doet duizend bloempjes eenen wreden dood sterven. Zij bloeiden met eene pragtige
schoonheid, die het oog van alle menschen bekoorde, en nu zijn zij verflenst, en hare gedaante is
verloren; treffende beeltenis van alle aardsche schoonheid! - Hoe leerrijk is mij de omgang met
mijne Emilia; de twee maanden die ik bij haar sleet zijn de gelukkigste mijn's levens. Hoe zal ik toch
aan 't stil, vrij, en bekorend buitenleven gewoon, in de stad konnen gelukkig zijn? Hoe zal ik geheel
naar den smaak van mijne vriendin gevormd, daar iemand behagen kunnen? mijne Elize
uitgezonderd, die mijn hart bemint, en buiten u mishaag ik liever elk, dan dat ik mijne nu eerst
gevormde neiging onderdrukken zou! O die bedompte muren! Hoe zal ik er binnen ademen kunnen,
na dat ik zoo 
{==234==} {>>pagina-aanduiding<<}
 lang de frissche landlucht gewoon ben. Nu ik heb nog eenige dagen ter
voorbereiding voor die groote verandering. Vaar wel Elize! Uwe

 

Eufrozyne.


{==235==} {>>pagina-aanduiding<<}

XXXVIII. Eufrozyne aan Elize.


Den 5 August.

17-

 

Schoon ik over acht, of tien dagen u hoop weder te zien, en elk oogenblik bij mijne Emilia mij
dierbaar is, moet ik u toch noch eene mijner aangenaamste ontmoetingen mededeelen. Gisteren
tegen den avond voeren wij met een roeischuitje de bogtige rivier op; in het riet dat aan haren oever
groeit, speelde het windje met een strelend gesuis, en deed het zagtjes golven, en een gantsch heir
van rietvinkjes dat daar in nestelde, deed ons gestadig zijn vergenoegd perre, perre, perre, kiet, kiet,
kiet, op een bevallige wijs hooren. Dit alles, gevoegd bij het vreedzaam gefluister der gekliefde
golfjes tegen het vaartuig, gaf ons een zagt vermaak. - Onder het houden van gemengde
vriendschappelijke gesprekken, voeren wij verscheidene boerenwooningen en heerlijk bloeiende
  boekweitvelden voorbij, terwijl wij van verre in 't verschiet de blaauwe heibergen zagen lig-
{==236==} {>>pagina-aanduiding<<}
gen;
 eindelijk naderden wij eene kleine hut, die een weinig landwaards inlag: laat ons hier
uitstappen, zei Emilia; hier zullen wij een levendig blijk zien, dat men, om gelukkig te zijn, niet veel
behoeft. Wij naderden de bouwvallige woning; de muur had groote scheuren; de half gerotte
vensters hingen scheef in de verzakte sponning. - Een oude vrouw, in wier gelaat de ploeg des tijds
reeds diepe voren gedrukt had, zat voor haar deur te spinnen, in de schaduw van een dik bemosten
vrugtboom, die haar in ouderdom geleek. Schoon hare wangen mager en ingevallen waren,
teekenden hare oogen eene blijmoedigheid, die hare uiterlijke omstandigheden niet konden
veroorzaaken. - Zij zong met een schorre stem, doch zweeg, toen zij ons zag. Goeden dag
Vroomhart! zeiden wij; en zij begroette ons met een eerbied die mij, wegens het
denkbeeld dat ik van haare grootheid boven mij had, ondragelijk was. Hoe gaat het u mijn goede
vrouw? Vroeg Emilia; onderwijl keek ik de hut eens in - de muren waren zwart berookt; zij was met
geen andere meubelen voorzien dan een gebroken tafel, een oude lessenaar met een verflenste
Bijbel; een paar half gebroken stoelen; een kast en eenige andere kleinigheden; en dan nog een
gescheurde gordijn die haar slaapsteede bedekte. Mijn geheele ziel wierd medelijden. - Kunt gij
vroeg

{==237==} {>>pagina-aanduiding<<}

Ik.


In zulk een armoedig leven zo vrolijk zijn? Waarom antwoordde

Vroomhart.


Zou ik niet vrolijk zijn, daar God zo goed jegens mij is, dat ik gezondheid en levensonderhoud bezit?
't Is waar, ik ben arm, ik bewoon een oude hut; - deze weinige appelboomen, dit hoekje land met
aardappelen, dat ik zelf met knikkende beenen bewerk, is al mijn rijkdom; maar zie eens hoe veel
vrugten er aan hangen, hoe mijn aardappelen uitgewassen zijn; daar bij, kan ik vlijtig spinnen, en heb
van dit alles mijn bestaan, al is het sober. Het weinige is mij groot, om dat Gods vaderhand het mij
doet toekomen; ik ben te vrede

Ik.


Dan zijt gij waarlijk gelukkig braave Vroomhart! tevredenheid is de grootste rijkdom.

{==238==} {>>pagina-aanduiding<<}

Vroomhart.


Zou ik niet te vreede zijn, die zoo veel meer heb dan ik waardig ben! zoo veel meer dan onze
Heiland op deze wereld bezat? hij klaagde: ‘De vossen hebben holen, en de vogelen des hemels
nesten; maar de zoone des menschen heeft niets daar hij het hoofd op nederlegt;’ en ik heb een
woning, en al wat ik behoef; ik ben zulk een aardsgezind mensch, als ik meerder goed had, zou ik
mogelijk verder van God afzwerven; en ‘'t is toch maar om de weg te gaan,’ zegt het liedje
van een boek dat onze Domine mij gegeven heeft.

Ik.


Maar vreest gij nooit hoe gij 't maaken zult, als gij door ouderdom en zwakheid niet meer werken
kunt?

Vroomhart.


Die vrees bekruipt mij weinig, en gebeurt het ooit, dan schaam ik mij daar over. Mijn trouwe
Hemelsche Vader, die zo lang voor mij zorgde, die zal immers mij niet verlaten nu de grijzigheid daar
  is; Hij belooft mij dit in zijn woord, en dit kan immers niet liegen? Hij heeft ge-
{==239==} {>>pagina-aanduiding<<}
zegd dat
‘het brood van zijn volk gewis en hun water zeker wezen zal.’

Emilia.


Neen; mijn goede vrouw vertrouw hier op veilig, gij zoudt de eerste zijn, aan wien God zijne hulpe
onttrekken zou.

Vroomhart.


Eens was ik diep moedeloos; door een ziekte had ik weinig kunnen spinnen, en wist niet waar ik van
leven zou; ik sloeg mijne dikbekreeten oogen naar den grond, en God bepaalde ze op de bloempjes
die in het gras stonden, en herinnerde mij het gezegde van den Zaligmaker: ‘Indien God het gras
dat heden is, en morgen in den oven geworpen word, zo schoon bekleedt, zal hij u niet veel meer
kleeden gij kleingelovigen?’ - Op eenen anderen tijd hadden mijne appelboomen eens zeer
weinig geladen. Ik liep vooruit, in zorg voor de winter, en ik zugtte zwaarmoedig over mijn lot, doch
een troep muschjes, die rondom de korenberg van mijnen buurman vlogen, schenen mij toe te
roepen: wij vogelen des hemels maaien, nog zaaien, en God voedt ons nogtans, en hoe 
{==240==} {>>pagina-aanduiding<<}
 ver
gaat gij ons te boven? ô! hoe beschaamd wierd ik toen over mijne ondankbare vrees; te meer
daar de goede voorzienigheid zo dikwils de harten mijner rijke buren opwekt tot mijne
ondersteuning; of in het een of ander eenen verborgenen zegen legt; of, zo als mij onlangs gebeurde,
van een onbekende hand mij iets doet toekomen daar ik niemand voor danken kan; terwijl zij dit
zeide vroegen hare ogen: of Emilia haar weldoenster was? en zeker was zij het. Dog zij antwoordde
haar alleen: Dank dan Gods Vaderzorg, daar die toch elke weldadige neiging werkt.

Ik.


Kont gij ook lezen?

Vroomhart.


Ja; zoo gelukkig ben ik. - De Bijbel, en een of ander Godvrugtig liedeboek geven mij dikwils veel
opwekking; ik kan ook, bij goed weder, nog naar de kerk komen, en lees, of hoor ik dan: ‘De
Heere heeft gezegt: Ik zal u niet begeven of verlaten.’ Of ‘Niet veele magtigen, niet vele
rijken, maar het arme, het veragte dezer wereld heeft God uitverkoren;’ 
{==241==} {>>pagina-aanduiding<<}
 ik in mijn arme
hut, met den schout van ons dorp niet ruilen.

Ik.


Driemaal gelukkige Vroomhart! gij zijt een eer van uwen Verlosser, en eene betere wereld
waardig, waar genade de godsvrugt beloont.

Vroomhart.


O! dit uitzigt vervrolijkt mij zo dikwils, (zeide zij schreiende) ik verlang naar den dood, ik voel hem
al zagtjens naderen; en dan, zal ik bij mijnen Heiland al mijn armoê vergeten - ja voor eeuwig
vergeten. Toen lag de blijdschap op haar gelaat.

Grootmoedige vrouw, zeide Emilia, met tranen in hare medelijdende oogen, ik bemin u om uwe
godsvrugt; gij zult geen gebrek lijden, zo lang ik leef; en zij gaf haar een stuk geld; ik volgde haar
voorbeeld; wij namen afscheid, terwijl de goede vrouw, door dankbaarheid verstomd, stamerend
riep: God zegene u, Juffers! en beloone uwe menschenliefde! - Beiden zeer geroerd door deze
ontmoeting, stapten wij weder het vaartuig in, en hielden bij het te rug keeren het volgend gesprek:


{==242==} {>>pagina-aanduiding<<}

Ik.


Kan het geluk van eenen werelddwingenden Alexander wel halen bij dat van deze arme vrouw?

Emilia.


ô Neen; op verre na, zelfs op deze aarde niet: want deze vorst was te onvrede, dat er geen meerder
werelden voor hem te overwinnen waren; en zij is voldaan in hare armoede, en wagt, na den dood,
eene heerschappij over veele werelden.

Ik.


Waarom schildert men toch altijd het lot van eenen deugdzamen zo akelig af? even of de weg naar
den Hemel zoo digt met doornen bezet was, en als of men naauwlijks daar op rozen vinden kon? -
Schrikt de beminnaars van de wereld niet zonder reden af?

Emilia.


Maar is het evenwel over 't geheel niet waar, dat godsvrugt en tegenspoed samengaan, 
{==243==} {>>pagina-aanduiding<<}

schoon met uitzondering? Er zijn deugdzamen die zeer voorspoedig leven; terwijl menige slaaf zijner
driften een ellendig lot heeft. Al doorgaans evenwel ziet men de reeds oude aanmerking bevestigd,
dat hier de godloze geene banden heeft, terwijl de tegenspoeden des regtvaardigen velen zijn, doch
hier uit volgt in 't geheel niet, dat zij ongelukkig zijn. Dit zien wij in onze Vroomhart; zij
gelooft dat God haar lot heeft bestemd, met de wijsheid en goedheid van eenen leifhebbenden
Vader, en hierom gevoelt zij het onaangename daar van naauwlijks.

Ik.


Maar als een godzalige, op deze wijs het gewigt der verdrukking niet gevoelt, wat is dan Gods
oogmerk in het toezenden van dezelve?

Emilia.


Gods oogmerk daarin is altijd verbetering. Hoe treffend de smerten somtijds mogen zijn, hoe vele
bange zugten zij het benepen hart afdringen, nogtans is Gods handelwijs enkel liefde; Hij wil hen
geschikt maken voor hunnen toekomenden eeuwigen staat: - daartoe moeten de verdorvene
neigingen, die in hun nog gebleven zijn, gefnuikt worden. - Dit geschiedt bij dezen best door
zegeningen; bij 
{==244==} {>>pagina-aanduiding<<}
 anderen door wederwaardigheden. In 't laatste geval gebruikt Gods wijze
liefde de verdrietelijkheden, om hen voor die maat van gelukzaligheid vatbaar te maken, die hij hun
heeft toegedagt. Langs dezen weg leeren zij hunne bijzondere verkeerdheden af leggen, en meer
gevormd worden naar Gods wil. En de gelukkige uitwerking daar van is, dat zij gelaten zeggen:
‘Alle paden des Heeren zijn goedertierenheid en trouwe.’

Ik.


In welk een bevallig licht plaatst de Godsdienst zelfs de verdrietelijkheden van dit leven! Dan mogt
David, die zo veel kwaads geleden had, wel zeggen: ‘Het is mij goed, dat ik verdrukt ben
geweest, op dat ik uwe inzettingen leerde.’

Emilia.


Ja zeker; en wat is ook daar te boven het lijden van korte jaren vergeleken met de eeuwen van
volmaakt geluk, die daar op volgen zullen? Heeft hij die bereikt, dan juicht hij:


‘O Eeuwigheid! ô Eeuwigheid! 

Hoe spoedig heb ik uitgeschreid, 

Waar zijn nu onze klagten?’ 


{==245==} {>>pagina-aanduiding<<}


Ongemerkt was de tijd, onder dit gesprek vervlogen. De Zon naderde den gezigtseinder; -
Reeds sliepen de windjes, en het geboomte, dat hier en daar aan den oever stond, was met eene
reuzengedaante in den stillen vloed geschilderd. Emilia speelde op haare dwarsfluit, dat
veraangenaamd wierd door den klank van het water, tot dat wij bij Zorgenvry weder aan
land stapten.

Nu korten de uuren van mijn genoeglijk verblijf op; dit is de laatste brief die gij van mij krijgt; over
eenige dagen hoop ik t'huis te komen; mijn lieve Emilia zal mij den halven weg geleiden, ik verlang u
te omhelzen; maar ik schrik tegen het oogenblik, waar in ik haar zal moeten verlaten. Het denkbeeld
van onze aanstaande scheiding legt een floers op al de tegenwoordige genoegens van uwe

 

Eufrozyne.


{==246==} {>>pagina-aanduiding<<}

XXXIX. Emilia aan Eufrozyne.


Den 15 August.

17-

 

Hoe aakelig was mij het oogenblik, dat gij u uit mijne armen moest scheuren en mij in de
beklemmendste eenzaamheid laten! - De eenzaamheid, voorheen mij zo waard, is, na dat ik uw
gezelschap ben gewoon geworden, mij bijna ondragelijk. - Nooit vergeet ik ons hartroerend
scheiden, toen ik mijne aandoeningen verborg om de uwe te beteugelen. Het denkbeeld,
‘mogelijk omhels ik haar voor het laatst!’ benaauwde mij bij elke hervatte afscheidsgroet;
Nog zie ik u, na een stamerend vaarwel!......! telkens in mijne armen wederkeeren, terwijl eene,
halfgeboren, uit liefde ingehouden traan, mij uw gevoel teekende; - doch wij moesten scheiden; - en,
zo ik hoop, niet voor altijd. - Waarom ben ik zo mismoedig? Waarom wil mijn hart den troost niet
aannemen dat ik u ras zal wederzien? Ik ben geheel treurig en de treurige 
{==247==} {>>pagina-aanduiding<<}
 vindt overal
voedzel voor zijne hartstogt. Zorgenvry is mij een droevig oord, nu gij het verlaten hebt;
alles dat mij te voren toelachte, grimt mij nu aan; het vrolijke groen is als met floers behangen; - het
gezang der vogelen is een klaaglied voor mij; - ik hoor van verre den landman zingen, - en
naauwlijks kan ik begrijpen, hoe de mensch vrolijk wezen kan; ieder, dunkt mij, moest gevoelen dat
ik gevoel; ik kan mij niet verbeelden, dat ik hier voorheen gelukkig was; - nu ben ik het nier meer! -
waar ik ben, overal mis ik u; - in huis, denk ik, daar zat, daar stond zij; daar hield zij dit, of dat
vertrouwlijk gesprek met mij; en de opslag harer vriendschapvolle oogen stortte vreugde in mijnen
boezem. - Het verblijf in uw kamer is mij ondragelijk, daar vind ik eene nare ledigheid; - zie ik 't een
of ander, door u gebruikt, in eene beklemmende rust liggen, dan word mijn somberheid grieving. -
Ga ik wandelen, mijn betrokken gelaat, mijn mijmerende gang tekent den staat van mijn ziel af; -
alles roept mij toe, ten minste, 't is alles wat ik hoor: ‘Eufrozyne heeft u verlaten.’ In het
priëeltje, daar gij 't liefst zat, in het laantje, dat gij meest bewandelde, ga ik uwe voetstappen
drukken, en daar voel ik uw gemis het allermeest: uwe afbeelding (en duizendmaal dank ik u, lieve
Eufrozyne, voor dit ontelbaar geschenk) is gedurig in mijne hand, 
{==248==} {>>pagina-aanduiding<<}
 ik zie al die zagte trekken,
- die bevallige vrolijkheid - die levendige schrandere oogen, - die gulle mond. - Dit alles schijnt mij
nog van de duurzaamheid uwer vriendschapstrouw te verzekeren: en ik voel een stille blijdschap dat
de schoone ziel, wier beeld dit is, zo naauw aan de mijne verbonden is; - maar de gedachte: ‘ik
moet haar missen,’ pijnigt mij dubbeld. - Mijn ziel is thans voor alle aandoeningen gesloten,
behalven voor die der vriendschap; alles wat ik zie brengt er mij van zelve toe; straks trok een
verwelkte anjelier, die zeer schoon geweest was, mijn oogen tot zig; de verflenste bloem was mij
aantrekkelijker dan de fleurigst bloeiende; - ik staarde op hare droevige verandering, en straks was
mijn ziel, op, ik weet niet welke, vleugelen, bij u: ook die schoonste bloem van haare sex, dagt ik,
mijne bevallige Eufrozyne, moet worden als deze bloem, en ik weende.

O! hoe onbestendig is het edelst geluk op deze aarde! - hoe veel zaliger het genot was, zoo veel
aakeliger is het gemis, en toch behoort de afwisseling van genot en gemis tot onzen tegenwoordigen
stand; maar er komt een tijd waarin het genoegen zo duurzaam zal zijn, als ons bestaan. - Dan zal
geene vriendin om hare vriendin weenen; dan zal geen gevoelige ziel de bron van zoo veel lijden
  wezen, maar aan het fijnst gevoel zal dan de grootste zaligheid ver-
{==249==} {>>pagina-aanduiding<<}
bonden zijn! - Het
flaauwe vooruitzigt hier van, stort een straal van vreugde in mijn hart.

Ik verlang naar eenen brief van u, even of ik u sedert twee maanden niet gezien had, en het zijn maar
eerst vierendertig uren; zeg mij, dat gij wel zijt 'thuis gekomen, en dat gij, hoe ver afwezig, altijd
denken zult aan uwe getrouwe

 

Emilia.


{==250==} {>>pagina-aanduiding<<}

XL. Eufrozyne aan Emilia.


Den 16 August.

17-

 

De twee maanden, bij mijne Emilia gesleten, waren de gelukkigste, die ik ooit genoot; - als een
droom zijn zij mij ontvlugt, - en ik denk er niet aan, dan met de pijnelijke kwelling: ‘zij zijn
voorbij!’ - Maar dat pijnelijke zelfs, heeft zoo veel zoets dat ik zulks niet missen wilde; al de
lieve wandelingen, die wij deden, - al de beekjes, al de bosschen, al de leerzaame genoegens, die
onze overeenstemmende zielen met elkander smaakten, zijn mij gestadig voor den geest. - Het lieve
bloempje vergeet mij niet, dat gij den laatsten avond mij plukte aan het beekje, waar bij wij
afscheidsredenen spraken, is nog onverwelkt, het staat in mijn slaapkamer; dagelijks geef ik het
versch water. Als ik 'smorgens ontwaak, en des avonds eer ik mijne oogen sluit, spreekt mij dit
bloempje van 
{==251==} {>>pagina-aanduiding<<}
 Zorgenvrij, en hare lieve onvergetelijke bewoonster. Ach! kon ik
het bewaren voor het lot van zijn geslagt!

Maar, niet dan schreiend, kan ik mij ons afscheid herinneren. Hoe was uw, anders vergenoegd
gelaat, door een nevel omwolkt! Ik zag uw lijden op uwe sprakelooze lippen, en in uwe kwijnende
oogen. Ik poogde u het mijne, agter een schijnbaar ongevoelig gelaat te verbergen; maar kont gij
geloven, dat uwe Eufrozyne onverschillig was? dit zou mij grieven: maar neen; gij zaagt hare trouwe
vriendschap in die moeielijke poging. Nog bedank ik mijne Emilia voor haar geleide, nog voor alles
wat gij mij waart....! Ik deed verder mijne reize voorspoedig; weêr, gezichten, alles was fraai; maar
niets maakte indruk op mijne met u vervulde ziel; in mijne eenzaamheid gaf ik lucht aan opgekropte
tranen: Daar vierde ik bot aan de kwellende gedachten: ‘Mogelijk zie ik haar nooit weder;’
toen wierd het nacht rondom mij... En welk een benaauwend gezigt was mij de stad, toen ik A... in 't
oog kreeg. Daar, dagt ik, binnen die muren, moet ik, verstoken van het geluk des eenvoudigen
landlevens, mijne dagen doorbrengen! - mijn hart versmolt; ik reed de poorte in, en het klopte
heviger. Doch het omhelzen eener tedere moeder, die vrolijk wierd op mijne aankomst, en
  vervolgens de komst mijner deelnemende Elize, deden mij de vreugde des weder-
{==252==} {>>pagina-aanduiding<<}
ziens 
smaken, en verdoofden voor eenigen tijd het smertelijk gevoel. O! hoe veel heb ik bij u genoten!
maar hoe veel ook met u verlaten! Och was ons lot aan een verbonden! - Dan, wat zeg ik? Buiten
uw Zorgenvrij waart gij de gelukkige Emilia niet, en mij verhindert de kinderlijke
betrekking bij u te blijven: geene vriendschap kan deze toch verkragten. Ik wil dan tragten alle
ontevredenheid uit mijne ziel te verbannen, anders was ik uwer niet waardig. Zou ik na het genot van
't allerfijnst genoegen, dat de aarde oplevert, niet weder zoeken vrolijk mijne roeping te volgen, en
zo dien stillen vrede te bewaren, die uit de bewustheid van volbragten plicht geboren wordt, en
smaak aan alle genoegens geven moet? Weinig zou ik toonen nut uit uwe verkeering getrokken te
hebben, zo ik mijne hartstochten over mijne reden liet heerschen. Neen, ik moet blijken geeven van
door u verbeterd te zijn. Men brengt mij een brief, ik heb hem nog niet in de hand, maar mijn hart
zegt mij reeds, dat hij van u is.

 

O ja! mijn Emilia! de brief, de lieve vriendschappelijke brief is van u! Hoe aangenaam verraschte gij
mij; maar ach! hij heeft alle mijne aandoeningen weer vernieuwd, en mijne voornemens verijdeld, -
Doch is dit nu de taal van de 
{==253==} {>>pagina-aanduiding<<}
 grootmoedige Emilia? Hoe vele onwezendlijke waarde geeft
mij uw vriendschappelijk oog? kan mijn gemis zo veel invloed maken op eenen zoo denkenden
geest, die zig zelfs zo wel onderhouden kan? dit bevreemt mij! geef ik onschuldig zoo veel kwelling
aan mijne vriendin? dit wondt mij op nieuw. Maar neen; mijn beste! zet uw hart weer open voor den
invloed van de natuur en den Godsdienst; gevoel weder het zagte van hare inspraak; hoor naar haar
lied, waar voor gij mij zo vatbaar maakte; verblijd u in het denkbeeld dat gij mij gelukkiger maakte,
en geloof dat ik u nooit vergeten kan. Ook dan nog, als mijn verstijft oog het indruksel van uw beeld
niet meer vatten kan, ben ik uwe

 

Eufrozyne.

 

P: S: Mijne Emilia zal zig immers hare beloften herinneren, en mij verder de zomer- en
herfstschoonheden van het land afschilderen?


{==254==} {>>pagina-aanduiding<<}

XLI. Emilia aan Eufrozyne.


Den 20 August.

17-

 

Het laatste van uwen lieven brief, heeft in mij voltooid, dat de reden begon uit te werken. Eenigsints
bedaard, maar niet ongevoelig voor uw gemis, word ik weder vatbaar voor den invloed der, mij
altijdomringende, natuur. Elke plaats wordt mij nu aangenaam door mij uw beeld te
vertegenwoordigen. Ik zoek nut te trekken uit de nagedachten van uw verblijf. - Het gevoel van de
wisselvalligheid der aardsche genoegens, is de eerste schakel van eenen keten van gedachten, die in
eenen gelukkigen, bestendig gelukkigen, hemel uitloopt. Een klein vogeltje, dat, in den top van eenen
jongen boom zittende, door eenen sterken wind wierd heen en weder geschud, en toch niet ophield,
zijn liedje te zingen, wekte mij het eerste uit mijne ongevoeligheid op: Al heeft dit diertje, dagt ik,
zulk schoon weder niet 
{==255==} {>>pagina-aanduiding<<}
 als anders, al moet hij met moeite de kleine vlerkjes tegen den
harden wind bewegen; al schommelt hij hem op het takje, daar hij ruste zoekt; evenwel is het diertje
vrolijk; en zou ik, om één verloren genoegen, daar er mij nog duizenden overblijven, mij door
verdrietelijkheid ook van die allen laten berooven? en ik stond op uit de zwarte diepte der
droefgeestigheid. Nu heeft de natuur weder eene andere gedaante voor mij; zij is mij weder van
nieuws een bron van stil geluk; zij roept mij weder toe: ‘dat God rondom mij is;’ en is Hij dit,
als mijn liefderijke vader, dan kan het gemis van het uitmuntendste schepsel nooit mijnen vrede
storen; ook in de eenzaamheid ben ik dan zalig, en ik heb aan hem genoeg.

Ik keerde zo even van een lieve rustplaats te rug. In eene, met gras en bloempjes beboorde groep,
naast het korenland, daar twee vriendschappelijke boomen, door hunne vereenigde takken, een
natuurlijk priëeltje maakten, heb ik meer dan een uur mijn gelukkig lot met vreugde en dankbaarheid
overdagt. Voor mij lagen geheele velen met goudgeel koren, die op de inzaamelende hand des
maajers wagten; het zagte windje deed het golven als een zee en de geschudde airen ruischten met
vreedzame toonen.

Hier zong ik een coupletje van een herfstvers van mijnen vriend van den Berg.
{==256==} {>>pagina-aanduiding<<}



Om ons in 't leven te bewaren, 

Schenkt gij ons volle koren aren, 

Maakt gij haar halmen zwaar en groot; 

Het smaaklijk brood, dat zij ons schenken, 

Doet ons aan uwe goedheid denken; 

Want uw, ô Heer! uw, is het brood. 



De milde verscheidenheid van sterk gekleurde bloemen, die tusschen het koren opschoten,
behaagden mijn oog, om haare schoonheid, en geneeskragt meer dan zij den voordeelzoekenden
landman verblijden. Hier nestelden verscheiden leeuwrikken, die met eene ruischende vlugt uit het
buigend koren opschoten. De wagtel herhaalde tot vijfmaalen toe zijn helklinkend kwik, met,
dit, met eene behaagelijke eentoonigheid. Hier zat, hier dagt ik, toen het geluid van een zeis, die
gescherpt wierd, mijn oog ter zijde trok; - daar zag ik van verre eenen bejaarden landman het rijpe
koren afsnijden; zijn dogter, die hem verzelde, bond, met eene bevallige vaardigheid, de
zwaarbeladen halmen aan garven, en zette die op tien bossige hoopen; terwijl een klein meisje met
kinderlijke onschuld, hier bij stont te zingen en te huppelen, na dat haar vrolijk hartje haar ingaf.
Zijne kleine, maar vrolijke hut, lag aan het einde van dezen akker. Op beider gelaat was het
  vergenoegen zigtbaar; ik verbeeldde mij hunne vreug-
{==257==} {>>pagina-aanduiding<<}
de bij het inzamelen der vrugten, die
meest al hun bestaan, in den volgenden winter, moeten uitmaken. Met eene onzekere hoop, werpt
hij zijn zaad in de aarde; - en wanneer in de nijpende koude geen sneeuw de velden bedekte, of de
gonzende hagel met scherpe steenen nederviel, hoe dikwils vreesde hij dan schade te lijden! Toen hij
het naderhand, door den invloed der lente- en zomerlucht, welig zag opschieten, gevoelde hij eene
streelende hope; hij trad met vreugde langs zijne welvoorziene akkers; hij verbeeldde zig reeds dat
zijn koren den sikkel te gemoet ruischte, en dat hij het juichende inzamelde, en nu geniet hij dit geluk.
- Gezegende landman! dacht ik; mogt uwe blijdschap in God eindigen, die uw graan deed
uitspruiten, die zijne zon beval het te koesteren, en zijnen daauw en regen gebood het te bevogtigen;
die u de gezette tijden des oogsts bewaart, en nog zijne plasregenen zal moeten inhouden, zult gij het
veilig in uwe schuren inzamelen.

In den oogstenden landman, zag ik het beeld van eenen Kristen. Hier is het zijn werk door de
uitoeffening van allerlei plichten, van nederige dankbaarheid, lijdzaam vertrouwen, stille gelatenheid,
en vrolijkheid in den dienst van God, een zaad te zaaien, waar van hij de vrugten zal inoogsten in den
Hemel. Dit doet hij dikwils met een schreiend oog, menig ongeval, menige nadelige invloed van zijne
overgeblevene verkeerdheid 
{==258==} {>>pagina-aanduiding<<}
 maakt hem dikwerf bezorgd. Dan weder geeft de
gewaarwording van zijne vordering in deugd hem eene dankbaare vreugde, en doet hem op den
verderen bijstand en bewaring van Gods genade hopen, terwijl het uitzigt op den heerlijken loon van
zijne moeite hem verrukt. - En zeker hij zal niet beschaamd uitkomen; de dood is de eindpaal van
zijne vreeze en hoop beide; maar ook de aanvang van zijn zeker genot; na denzelven zal hij
onverderfelijke vrugten maajen; en deze oogst zal schooner zijn, naar mate hij rijkelijker gezaaid
heeft. De hemelvelden,


Die gefilde, wo von schnitter 

Nie der schweis der muhe ran, 

Deren aether kein gewitter, 

Und kein nebel truben kan, 



deze zullen eens weergalmen van zijne blijde lofliederen; als hij in de volheid van God duizend
duizendmaalen meer vreugde vinden zal, dan hij hier ooit moeite leed.

Nog peinzend op dit vrolijk onderwerp stond ik op, trad voord, en vond op andere akkers meerder
landlieden in den korenoogst; tegen den avond begonden zij een lieven velddeun aan te heffen. Ik
wandelde toen naar den vrolijkbeplanten heiheuvel, daar gij zo dikwils de zon zaagt ondergaan; ik
zat op het plaatsje, daar gij gezeten had, en voelde in die nagedachten een 
{==259==} {>>pagina-aanduiding<<}
 weemoedig
genoegen, dat altijd een voorbijgevloden vermaak verzelt. Nu was de bloeiende heide met een
schoonen purperen gloed overdekt; de netheid van dit bloempje, en andere kleine bloempjes, die er
tusschen stonden, de schoongemarmelde, netgevormde keitjes die de zandige paden bedekten,
onder welke er een, dat uit honderd andere kleine keitjes was saamgesteld, door zijn kleur en
schoonheid mijn oog vooral tot zig trok, dit alles gaf mij een stil vermaak. Ik vond God groot zelfs in
die keien, voor welker (men zou bijna zeggen) nuttelooze schoonheid ons de gewoonte
onaandoenelijk maakt. - Hoe vele dingen, die wij niet kennen, of niet opmerken, zullen mogelijk in
de eeuwigheid de verlichte ziel verrukken, En hierin moet zo wel de vergevorderde wijze troost
zoeken, als uwe onkundige

 

Emilia.


{==260==} {>>pagina-aanduiding<<}

XLII. Emilia aan Eufrozyne.


Den 28 August.

17-

 

Nog is het nacht. Een vreeslijk onweder deed mij verschrikt ontwaken; mijn donker slaapvertrek
wierd ontzachlijk verlicht door onophoudelijke bliksemvlammen. Ik stond bevend op, begaf mij van
de eene kamer in de andere; terwijl de vreeslijkheid van het onweder, en de geduchte stortregen mij
het verblijf in de open lucht belette. - Ik gevoelde Gods grootheid, maar niet met kinderlijken
eerbied, de vrees bedwelmde mijne reden, en elke dreunende donderslag scheen mij eene
aankondiging van Gods toorn te zijn. Eindelijk hield de regen op, de dondervlaag dreef een weinig
af, toen trad ik naar buiten, en een geheel ander gevoel bezielde mij. Het vreeslijke van het
verschijnsel week; ik zag niet dan het schoone, het eerbiedwekkende, het grootsche daarvan! De
geheele aarde 
{==261==} {>>pagina-aanduiding<<}
 was bewonden in de donkerheid van den nacht; de hier en daar gebroken
lucht was met zwarte onweerswolken bedekt, - waar uit, aan de geheele zuidelijke en westelijke
zijde, de bleeke bliksemstralen met eene verblindende snelheid voordschooten; de eene klaterende
donderslag, die een gantsch einde voortrolde, en de lucht scheen te scheuren, werd door eenen
brommenden en stootenden slag, uit de andere vlaag, beantwoord; en de geheele lucht scheen een
echo, die de ontzettende klanken nagalmde, tot dat zig het gehoor in eene doodsche ontzettende
stilte verloor! Eene stilte, die mij scheen toe te roepen: ‘De God der eere dondert’ en aan
elken ras opvolgenden slag, eene onbeschrijfelijke majesteit gaf. Nu en dan hoorde ik het benaauwd
geloei van het vee in de weiden, even of ook dit het vreesselijke van dat verschijnsel gewaar wierd.
Geheel gevoel en aanbidding voor de grootheid van hem, wiens kragtige en heerlijke stem de
cederen verbreekt, en de woestijne doet beven, dagt ik: O wat moet thans de bestrijder van zulken
God gevoelen! hoe moet in zulk een oogenblik het geweten ontwaken van elk, die zijn dienst veragt;
en hem als eenen wreekenden Richter moet aanmerken; die, met almacht gewapend, de geheele
natuur op eenen wenk gebiedt, en al hare krachten tot zijn verderf gebruiken kan. - Of wie kan
bestaan voor zijnen donder? - Maar hoe groot is in dit zelfde oogenblik het geluk van 
{==262==} {>>pagina-aanduiding<<}
 hun,
welke, in dit almagtig Wezen, eenen zorgenden vader vinden, die al dit vermogen tot hun voordeel
wil aanleggen! Waar is het onheil, dat zulk een vreezen moet? Alle de schepselen, die hem ooit
vernieling kunnen dreigen, zijn gekluisterd aan den keten van zijne voorzienigheid, en kunnen zig niet
roeren zonder zijne toelating; en alles wat hij hun toelaat, moet, hoe strijdig dit ook voorkomt, zijn
wezentlijk geluk bevorderen. - Welk een zalig vertrouwen werkt dit in alle omstandigheden! Dit
moet ons met eenen edelen moed ons boven anderen doen verheffen, tot eer van de goddelijke
genade. Daar aan toch hebben wij dit alleen te danken. De God der geesten van alle vleesch; hij die
de natuur die kragten gaf, wierdt onze borg! Hij stelde zig ten doel aan de bliksempijlen van Gods
toorn, op dat wij ons in den vrolijken glans van zijne vaderlijke liefde verblijden zouden. - Hier buig
ik mij in 't stof, en aanbid Gods eeuwig welbehagen! - Ik gevoel mijne onberekenbare verpligting, -
en ik verlang naar eene eeuwigheid waarin ik hem volkomen zal konnen loven! - Zoo wierd het
geduchtst natuurverschijnsel mij eene bron van vreugde. Bij 't verminderen van 't onweder ging ik in
huis en speelde op mijn klawier het schoon lied:
{==263==} {>>pagina-aanduiding<<}



	God in het Onweder.

O God, hoe vreesselijk zijt gij! 

Wie kan voor u bestaan! 

De Heer is groot, en stof zijn wij! 

Hij wenkt, en wij vergaan. 

  

Hij maakt den dag ten donkren nacht; 

't Heelal beeft als een riet. 

't Verderf houdt om zijn troon de wacht, 

En vliegt als hij 't gebiedt! 

  

Roodgloeiend slingert zijne hand 

Den bliksem naar beneên; 

En donder stort zig over 't land 

In vlammen rondom heen. 

  

Zoo dat zelfs de aarde op haaren grond 

Voor 's onweêrs woede beeft, 

En wat om haar bewogen rond, 

En in de diepte leeft. 

  

Uw arm vol kracht erkent natuur, 

Zij ziddert, is vervaart; 

De Hemel staat in 't rond in 't vuur, 

En in het rond deze aard. 

  
{==264==} {>>pagina-aanduiding<<}
 

Wie hoedt mij sterveling, mij stof? 

Zo hij, die boven woont, 

En volken plukt als dorrend lof, 

Niet gunstrijk mij verschoont. 

  

Wij hebben een genadig Heer, 

Die straffend zelfs bemint: 

Hij slaat, mij hij verschoont veel meer; 

Die groote menschenvrind! 



Vervolgends ging ik in mijn schrijfkamer, daar ik u dezen schrijf, en wenschte u, helaas vrugteloos!
bij mij. Nu beginnen de eerste flikkeringen der morgenschemering; nog iets moeten zij groeien en
dan ga ik wandelen: hoe verkwikkelijk, zal de gezuiverde lucht mij tegenkomen! met welken
vernieuwden juichtoon zullen de bevreesde vogelen na het onweder zingen! hoe zullen de vette
regendroppelen schudden op de struiken! en als dan de zon zig daar in spiegelt, hoe veel wellust zal
dat verschaffen aan uwe

 

Emilia.


{==265==} {>>pagina-aanduiding<<}

XLIII. Eufrozyne aan Emilia.


Den 2 Sept.

17-

 

Neen mijn lieve Emilia! nog ben ik niet aan het stadsleven gewoon; om daar ooit weder regt
gelukkig te zijn, moet ik vergeten kunnen, dat er een oord is, daar de natuur genoten wordt, daar
hare voorschriften gevolgt worden, en daar een deel van mijn hart gebleven is. Altijd beminde ik het
buitenleven: altijd vond ik bij deszelfs kort genot, waartoe mij mijne omstandigheden slechts vrijheid
gaven, een zeker onuitdrukbaar vermaak, dat mij meer dan het stadsgewoel voldeed, maar dit
vermaak was bedwelmd, en verward. Gij, mijne Emilia! hebt dat gevoel ontwikkeld; het was in uwe
armen, op uw gelukkig Zorgenvrij, dat ik gewaar wierd, waarom ik het beminde, waarom
ik de natuur schoon vond. - O! gelukkige dagen! och kon ik ze nog herroepen! dagelijks worden
  mij de koele onverschil-
{==266==} {>>pagina-aanduiding<<}
lige, en onnatuurelijke gesprekken, en de lastige plegtigheden, aan
mijne gebonden levenswijs verknogt, ondraaglijker. Meer dan eens stelde ik reeds mijne lieve
moeder voor, om een landgoed, niet ver van 't uwe, tot ons zomerverblijf te zoeken: daar zou Elize
ook dikwils bij mij wezen; en als gij dan in dat deugdzaam meisje ook eene vriendin vondt, zouden
wij een drievoudig onverbrekelijk snoer uitmaken. Maar de volvoering van mijn plan is zo
onwaarschijnelijk, als u mijn verhaal zijn zou, dat ik eene Dame in de Maan had zien wandelen; het
een, nog ander kan ooit anders, dan in mijne verbeelding bestaan. - Want er is eene volmaakte
antipathie tusschen de neigingen van mijne bedaagde, aan haare gewoontens verbondene moeder,
en mijne, uit natuur, liefde en zugt tot vrijheid geboorene, verlangens. Van de wandelingen rondom
de stad maak ik dikwils gebruik met mijne Elize. Maar, ô! die gehate schijnwelvoeglijkheid beneemt
ons alle die veraangenamende vrijheden en onschuldige genoegens, waartoe de natuur ons nodigt, en
die er de ziel van uitmaken. Vergeefs spreidt zij voor ons de dikgezwollen mos; vergeefs vormt zij
de peinslustvoedende afgelegen bosjes; eenzame wandelingen en stille rustplaatsen, zijn aan een
meisje ontzegt, dat lastertongen ontzien wil; slaafsche banden, die mij meer drukken na dat ik de
vrijheid kende!

Dikwils spreek ik met Elize van uw karakter en 
{==267==} {>>pagina-aanduiding<<}
 levenswijs, en het genoegen tekent zig dan
in een sterker blos op hare zagtgekleurde wangen. Zij bemint u reeds hartelijk; - zij heeft uwe
nodiging voor een volgend jaar blijmoedig aangenomen; mijn hart luikt op, als ik in uwen lof bezig
ben. Och Emilia! zijt meer een dagelijks meisje, dan zal ik meer getroost zijn in uwe afwezenheid. -
Maar neen: blijf altijd Emilia, op dat ik het door u word. De lieve, ‘vergeet mij niet,’ is
eindelijk, niettegenstaande mijne aanhoudende zorg, verdord. - Nog zoo bewaar ik het, en het
verdorde bloempje herinnert mij den grond die het voordbragt, en alle de genoegens, die ik daar
smaakte; doch die, helaas, niet duurzamer waren, dan dit teder bloempje.

Over eenigen tijd is mijn moeders voornemen met mij naar.... te reizen; daar woont de zuster van
haar hart: - doch de dag is onbepaald.

Hoe schoon tekent gij mij uwe gedachten in den korenoogst, en in uw nachttooneel! - och was ik er
nog getuige van! - Uwe verhalen bevallen mij nu nog veel meer dan te voren: de herinnering helpt nu
mijne verbeelding, en ik ben bijna in uwe tegenwoordigheid. Ga dan voord, mijn beste! het hart te
verkwikken van uwe

 

Eufrozyne.


{==268==} {>>pagina-aanduiding<<}

XLIV. Emilia aan Eufrozyne.


Den 5 Sept.

17-

 

Ik zit u dezen brief te schrijven, in een eenzaam hoekje van het beukenbosch, waarin wij dikwils
wandelen, tusschen de hooge eikenstruiken, en een smal bedekt laantje, dat zelden betreden wordt,
en daar de mosch, nog door geen voet gedrukt, eene schoone hoogte heeft. - Mijn knie is mijn tafel,
en mijn inktkoker altijd mijn wandelgezel. Hier herlees ik nog eens uwen korten brief, waarin gij
geheel Eufrozyne zijt: één regel, met dat warm gevoel geschreven, dat aan het mijne zoo
beantwoordt, is mij meer waard dan vele bladzijden zonder dat. Ach waart gij geheel gelukkig, hoe
wel te vrede zou ik zijn. Maar uw gemis stoort ook mijn genot. Uwe reis naar *** smaakt mij
geheel niet. Gij zijt immers reeds ver genoeg van mij verwijderd, maar ik wil de opvolging van uwe
roeping niet moeilijkermaken.
{==269==} {>>pagina-aanduiding<<}


Hoe vergenoegd gevoel ik mij hier! - Welk een lief plaatsje, van de geheele wereld bijna
afgescheiden! slegts hier en daar sluipt door de struiken een gebroken zonnestraal, om de mosch
bewonertjes te verkwikken; op 't gevoel van hare koestering bewegen zij zig. Vlugge miertjes,
vliegjes, wormpjes, en bijtjes kruipen en dansen en vliegen rondom mij. Neen, ik ben niet alleen; elk
hoekje der wereld is vol gevoelig leven; deze schepseltjes zijn, zo wel als ik, op dit oogenblik
voorwerpen van de Goddelijke zorg: dezelfde hand gaf door hetzelfde geschenk aan mij eene
rustplaats, en aan deze diertjes eene woning; hunne behoeften worden allen vervuld. Het beekje dat
hier naast mij, met een effenbaar gefluister, henen vloeit en kleine watervallen van boomwortels
maakt, ruischt altijd schoon, maar nu vooral geheel harmonisch met de natuur en mijn hart; maar
eene harmonie, die ik wel gevoelen, doch niet beschrijven kan. - Ginds ver staat de boom, hier zie ik
zijn top, op wiens bast ik eens den naam van Eufrozyne sneed. - Ik gevoel, en zeg het luide: ô
natuur! ô stilte! ô vriendschap! hoe groot zijn uwe goederen! bij uw drievoudig genot kan ik
gelukkig leven.

Nieuwuitgebroeide vogelen vervullen nu met gemengde, zwakke, en halfgebroken stemmetjes, het
boschje. - Mijn oor wordt gestreeld door dat stameren: ik zelf kan niet meer.
{==270==} {>>pagina-aanduiding<<}
 

Gisteren, na dat ik mijn eenvoudig avondmaal gebruikt had, hoorde ik een vrolijken
veldzang; wat meent gij was het? Eenige landlieden, die om de hitte des daags te ontwijken, in het
koele maanlicht boekweit maaiden. - Hun gezang lokte mij in het veld; ik wandelde eerst in hunne
nabijheid, week allengskens van hun af, en klom den heuvel op, waar wij eens samen den donkeren
sterrenhemel beschouwden. Alle de omliggende landen, nu door de volle maan beschenen, lagen in
eene vreedzame stilte. - Het nu helderstralend, dan weder in lugtige wolkjes gehulde, nachtlicht gaf
aan alles eene kwijnende schoonheid, en deed eene eenigsins droefgeestige peinslust in mij
ontwaken. Droevige voorbijgegaane toonelen kwamen mij voor den geest, met het beeld van mijnen
eeuwigdierbaren Melidor. Ik dagt aan zoo vele zalige wandelingen, die ik met hem bij het maanlicht
gedaan heb, en nu zag mij dit eenzaam dwalen. - Ik zag van de hoogte, waarop ik stond, onder het
zwijgend dal, den kerktoren van een nabijgelegen dorp schemeren; en dagt toen, ‘Nooit dringt
haar glans door kerkgewelven, nog zarken heen, om de donkere verblijfplaatsen der dooden te
verlichten, doch al deed zij dit, hunne voor altijd geslooten oogen zouden dit niet bemerken. - Ook
mijn vriend beminde hare zagte stralen, doch hij woont nu in het donker. - O Maan! vreedzame stille
Maan! hoe 
{==271==} {>>pagina-aanduiding<<}
 dikwils hebt gij mij aan zijne zijde, - of van hem verlaten in hopende
eenzaamheid, de stille blijdschap en zagte troost in 't hart doen vloeien. - En mogelijk zou mij ook
ras de ondoordringbare zark aan uw vriendelijk gelaat onttrekken, - doch mijn graf zult gij
beschijnen: hij doet het reeds; - en mogelijk is het viooltje al gezaaid, in welks bedaaude blaadjes gij
u spiegelen zult, als het bloeit op mijne assche!’

Ik stortte een mismoedigen traan over de vergankelijkheid van alles. Ik vroeg, maar niemand
antwoordde mij; ‘Zal ook over mij, als ik lang afwezig ben, en het gebied der vergetenheid
bewoon, eene gevoelige ziel nog eens wenen? Zeker ja, zoo lang mijne Eufrozyne mij overleeft,
word ik niet vergeten. Mogelijk ziet zij nu op haar kamer naar de stille Maan, die boven de
verdonkerende gebouwen oprijst; ziet haar aan, terwijl ik haar aanzie, en gevoelt een zekere
vriendschappelijke vereeniging in deze gelijke werkzaamheid.’ - Deze laatste gedachte gaf eene
zekere vertroostende wending aan mijne droevige ziel. Met die denkbeelden ging ik ter rust, en ik
droomde, dat ik op uw graf dwaalde, en onvergetelijke smerten gevoelde. - Nog dezen morgen
kwelde mij die droom, en ik merk dat een te groot toegeeven in gevoeligheid, ons eindelijk
  harsenschimmen, voor waarheid zou doen aan-
{==272==} {>>pagina-aanduiding<<}
nemen. - Nu zijn weder alle mijne droevige
denkbeelden verdwenen en ik ben gelukkig. Mijn schaarsvoorziene inktkoker roept mij dezen te
eindigen; de laatste letters zijn naauwlijks leesbaar, en het moet toch geheel een veldbrief zijn.
Vaarwel. Uwe

 

Emilia.


{==273==} {>>pagina-aanduiding<<}

XLV. Emilia aan Eufrozyne.


Den 16 Sept.

17-

 

Eene groote volhandigheid met inzamelen en toebereiden der herfstvrugten, heeft mij eenige dagen
belet u te schrijven. - O hoe dikwils wensch ik thans mijne Eufrozyne bij mij, in den moeshof; de
verkwikkelijkste vrugten zijn thans rijp. De perzik met haar purpren blos, de abrikoos met een
schoonen daauw overdekt, zouden uwe zinnen zo zeer als de mijne bekoren. - Zij schijnen enkel
voor het oog geschapen, zoo lang tot dat de smaak ons onderrigt, dat zij voornamelijk tot onze
verkwikking geschikt zijn.

Uw is, zing dan somwijlen met mijnen vriend van den Berg


Uw is de vrucht van kruid en boomen, 

Gij hebt de knopjes voord doen komen, 

Gerijpt in warme zomerlucht. 
{==274==} {>>pagina-aanduiding<<}
 

De rijpe vrugten die ons laven; 

Wat boomgaard, weide en heide ons gaven; 

Uw is, ô Heer! en vee en vrugt. 

Ook woudt gij ons den wijnstok geven, 

Gij schenkt zijn druiven sap en leven; 

Een geur en krachten aan den wijn; 

Hij doet ons vreugd en moed erlangen, 

En vrolijkheid aan onze zangen; 

Gij moet ons lof en danklied zijn. 



Hoe veel zinnelijk vermaak heeft de goede Schepper ons bereid! Vele vrugten vallen nu van zelfs in
de hand. Ik ga met een ledig korfje naar den hof, breng het volgeladen weer, en vind dan in die
eigenhandige inzameling een groote tak van mijne herfstvermaken. Als ik den herfst aan zijne beste
zijde beschouw, dan vind ik dien het aangenaamste der jaargetijden; - al wat de lente beloofde, al
wat de zomer kweekte, brengt de herfst tot rijpheid: schoon hij de natuur allengskens van hare
schoonheid berooft, en de voortekens van een geheele verwoesting begint te vertoonen. Bij hem
vergelijk ik eene verwelkende schoonheid, die wel eer het sieraad harer sexe was, maar die, terwijl
zij de verwoesting des tijds op haar gelaat vertoont, bij toenemende jaren, haren geoeffenden geest
doet schitteren, en zig, en anderen, schadeloos stelt voor het gemis harer jeugdige bevalligheid. -
Gelukkige vrouw die dit ondervindt! Wat is schoonheid op zig zelfs? De ware schoonheid is
gelegen, 
{==275==} {>>pagina-aanduiding<<}
 niet in eenige betoverende aanvalligheden, maar in die edele trekken, die een
deugdzame ziel op het gelaat vormt, die door de veranderingen der jaren niet vernield kunnen
worden. - Den geest dan te verbeteren, is het ware middel om wezendlijke schoonheid, in spijt van
tijd en toeval, te bewaren, en een overwinnend vermogen te behouden, op edele harten, die alleen
onze aandagt verdienen.

Toen ik straks langs den wijngaard wandelde, en zijne milde trossen aanzag, dagt ik aan het gezegde
van den Zaligmaker: ‘Ik ben de wijnstok en gij zijt de ranken, zoo gij in mij blijft, zult gij vele
vruchten dragen.’

Wat, dagt ik, is dit blijven in Jezus anders, dan de uitoeffening van een levendig geloof? daar door
trekt men groeisappen uit hem, tot wasdom in de deugd. - Gebrek aan dit geloof is dan eene
genoegzame oorzaak van het weinig vrugten dragen. Zoo zeker als het is, dat wij buiten Jezus niets
doen kunnen, zo zeker is het, dat wij in hem alles vermogen. En wat maakt het geloof zo weinig
werkzaam, dan onoplettendheid op Gods woord, en op ons eigen hart? - Geven wij daarop acht,
dan zien wij onze eigen armoede en Jezus algenoegzaamheid, en zoo ras wij dat beide gelooven,
zullen wij niet traag zijn om van hem gebruik te maken.

Ik geloof ook dat een valsch denkbeeld van het Christenleven hier in veel nadeel doet. Het is

{==276==} {>>pagina-aanduiding<<}
 toch niet genoeg, dat wij onze voeten gezet hebben op den levensweg; wij moeten daarop
voord gaan, en gedurig pogen te vorderen, dat was Jezus oogmerk, toen hij zigzelven voor ons
overgaf, en hierin is voor onszelf de beste troost gelegen. Is het anders gesteld, dan dragen wij
geene vrugten. Het beste middel, dunkt mij, tot verbetering van dit gebrek zou zijn, zo veel mogelijk
de liefde en erkennendheid jegens den Verlosser te verlevendigen; en konnen wij daartoe betere
gelegenheid krijgen, dan, wanneer wij hem met een stille ziel naar Gethsemane en Kalvarie volgen?
Daar zien wij wat de zonde Hem kostte, en hoe hij, onder haren ondraaglijken last gebukt, bijna
bezweek? Daar hoort men de rondom liggende rotsen nog, als ware 't de jammerkreet weergalmen:
‘Mijn God! mijn God! waarom hebt gij mij verlaten?’ eene klagt die den Hemel beroerd, en
de hel verheugd zal hebben, maar die nochtans de eeuwige juichstof der verlosten wezen zal!
Zouden wij Jezus op eene zo gedugte wijze konnen zien sterven, voor onze zonden, en hem nog ooit
met nieuwe zonden kruisigen willen? - Zal niet dankbare wederliefde ons doen kiezen, om niet meer
der zonde, maar voor hem te leven? O mochten wij meer deeze wijsheid en deugd-aankwekende
plaats, dit tooneel van onbesefbaare liefde betreden! - Mogt ik altijd den indruk dezer waarheden
zoo levendig gevoelen als thans, dan zouden 
{==277==} {>>pagina-aanduiding<<}
 alle mijne daden toonen, dat ik de beste keuze
met de ieverigste pogingen paarde, om onzen Verlosser te gehoorzamen. Ik bemin den wijnstok
meer, dan andere boomen, daar hij mij de wigtigste les herinnerde. Vaar wel, mijn beste! altijd uwe

 

Emilia.


{==278==} {>>pagina-aanduiding<<}
 
XLVI. Eufrozyne aan Emilia.


Den 18 Sept.

17-

 

Zedert zes dagen ben ik met mijne lieve moeder te .... aangekomen. Ik weet niet welk eene
akeligheid mij bij 't pakken mijner kleederen, en het uittreden onzer woning bezielde; het was of mij
overal wierd ingefluisterd, ‘Hier komt gij niet weêr. Dit ziet gij voor 't laatst.’ Dit denkbeeld
maakte mij weemoedig: Toen ik den laatsten avond eenige brieven zat te schrijven, en andere op
order schikte, (dat ik doorgaans doe, als ik van huis ga, uit een zeker aandenken aan mijne
sterfelijkheid) stond eensklaps mijn horlogie, dat bij mij op tafel lag, stil, zonder dat het was
afgeloopen; en dit geval, hoe toevallig mogelijk, gaf toch voedzel aan een somber denkbeeld, reeds
sedert eenigen tijd opgekoesterd. Zeker het is niet goed de gedachten des doods van zig te
verwijderen; 
{==279==} {>>pagina-aanduiding<<}
 dit poogde ik altijd te vermijden, na dat ik bij uw graf gezeten heb. Maar,
wanneer wij van de gedachte aan de mogelijkheid van eenen rassen dood, ongevoelig tot een
somber staren op zijne waarschijnelijkheid komen, dan worden wij ongeschikt om gevallig met de
levenden om te gaan; en de plichten der maatschappij te betragten.

Ik poog dus deze gedachte te verdrijven, en uit de herinnering der doods slechts bedagtzaamheid te
leeren, om dus in leven en in sterven voor God te zijn. - Doch altijd kan ik over mijnen geest niet
heerschen; dikwils ben ik om mijne min vrolijke en peinzende gesteldheid de verwondering mijner
Moeder, en bekenden. - Men schrijft die aan geheel verschillende oorzaken toe; en ik moet zwijgen,
om geen ontijdige vrees, of veroordeeling van grilligheden te veroorzaken. De verschillende
voorwerpen op reis, en vele afleidingen, die ik hier vind, hebben mij eenigzints in eene meer
opgeruimde gesteldheid gebracht. Ik bemin de Zuster mijner Moeder, ik zie haar beide zo gelukkig
in elkanders vriendschap. - Onder hare kinderen is een bevallig schrander meisje, zij heet Sofia, en
door de overeenstemming van haar gelaat met het uwe, heeft zij mijn hart ingenomen. Zoo ver ik
haar kenne, heeft ook haar karakter een zweemsel van het uwe; maar waar is uw karakter, uw

{==280==} {>>pagina-aanduiding<<}
 geest, uw smaak in één voorwerp vereenigd? Hoe gaarn hoort zij mij van mijne Emilia en
het geluk onzer tedere vriendschap spreken: dit doen wij dagelijks; en dit verzoet mij eenigzins de
treurigheid van uw afzijn. - Maar als ik nareken hoe vele mijlen wij van elkander zijn afgescheiden, -
hoe weinig gelegenheid, en tijd ik heb, om u mijn hart in brieven uittestorten, dan word ik
moedeloos. Doch hoe het zij, houd gij tog niet op, al uw geluk te vertellen aan uwe verlangende

 

Eufrozyne.


{==281==} {>>pagina-aanduiding<<}
 
XLVII. Emilia aan Eufrozyne.


Den 25 Sept.

17-

 

Uw vertrek naar ...... zo verre van de eenzame Emilia verwijderd, is mij een kwellende gebeurtenis.
- Doch als gij er genoegen vindt, zal ik mij te vrede stellen. O! kondt gij er de genezing van eene
ontrustende melancholie vinden, want deze verbeelde ik mij, dat uwe sombere gedachten
veroorzaakt. Ik heb waarlijk medelijden met u; - en bid u, mijn lieve Eufrozyne! geef u niet toe in
eene treurigheid, die het zoet van het leven wegrooft. Denk meer op de zalige gevolgen des doods,
dan op zijne akeligheid. Voorspel hem niet ongegrond; en vrees hem nog veel minder.

Ach kon ik iets toebrengen tot uwe blijmoedigheid! ik moet voordgaan, zegt gij, met u de gedaante
  van het veld op Zorgenvry te verhalen: - ik zal. De opvolging van verscheiden-
{==282==} {>>pagina-aanduiding<<}
heden,
 zoo in de natuur, als in de bezigheden des Landmans, is streelend voor het nieuwsgierig
oog. De landen, waarop onlangs de rijpe rog een goudzee vertoonde, worden nu weder
omgeploegd; de welvoldaane boer loopt er zingend agter, en bezaait ze met knollen, tot
wintervoedzel voor zijn vee. Op andere akkers wordt thans de boekweit, die door het liggen gerijpt
is, met volgeladen wagens ingehaald; de schuren der landlieden zijn tot de nokken gevuld; en de
behoeftige hutbewoners zoeken het overschot van de ledige velden. Straks zag ik eene oude vrouw
op een akker dwalen. Zij had eenige boekweithalmtjes verzameld, en was bijna zo verheugd over
haren kleinen schat, als de landman in zijnen geheelen oogst. Dit gezigt roerde mij, en medelijden
deed mij hare blijdschap, met een ruimer gift vergrooten. Verscheiden landlieden, vooral vrouwen,
vond ik bezig op hun erf, met het braken van den hennip, dat sierlijk gewas, dat wij op kleine
hoekjes land, bij elke hut, met zoo veel genoegen zagen groeien. Nu wierd het onnut, houtagtig
gedeelte, na dat dit in het water de nodige rotting ondergaan had, er van afgescheiden; waar na er
niet dan draaden overig bleven, die eene nuttige winterbezigheid aan de landmeisjes zullen
verschaffen, met hekelen en spinnen. Wondere, nuttige, rijke plant! die het kleed van den boer, en
de vleugelen der zwaarbevragte 
{==283==} {>>pagina-aanduiding<<}
 schepen in zig besluit! - Wie erkent hier niet dezelfde
goedheid, die den armen Indiaan zijnen nooddruftvervullenden kokosboom schenkt? - Ik trad
verder langs een eikenboschje, welks loof korts nog fleurig stond, maar dat nu aan verscheide
struiken een vale onaanzienelijke gedaante aangenomen had; het scheen mij eerst een uitwerkzel der
verwoesting van den herfst, doch nader bezien, was het enkel het werk der insekten, die het vleesig
gedeelte der bladeren afgegeten, en niet dan de adertjes overgelaten hadden. Nu geleken zij een fijn
gewerkte kant, en ik wist niet wat ik het meeste bewonderen zou, dit weefsel der bladeren zo vol
adertjes, vaatjes en buisjes, waar door al de groeisappen omloopen? of de fijne bekjes der diertjes,
die deze bladeren zo netjes konden afeten? - Hoe genoeglijk is het denkbeeld: de geheele natuur is
vol onbemerkte, voelende leventjes, maar ook vol voedzel: geen een lijdt gebrek. - Met welk een
dankbaar oog zag ik den eikenboom aan! Deze geeft door zijne bladen, stam en wortelen, aan
milioenen diertjes op één jaar het leven. - Zijne vrugt voedt het zwijn, dat den sterkgespierden boer
kracht geeft om zijnen akker te ploegen: en zijn mosch is de hut der verkleumde rupsjes in den
winter. - Het vergiftig diertje, dat zig een nestje tusschen het vlees der bladeren maakt, en de galnoot
schept, maakt hem voor 
{==284==} {>>pagina-aanduiding<<}
 ons nog nuttiger. Van hoe veel belang is dan zulk een boom in het
rijk der natuur, terwijl zijne voortreffelijkheid nog groeit, naar mate hij tot langer aanzijn bestemd is!
- En hoe weldadig is zijn lommer, dagt ik naderhand, toen ik, onder de groote bladeren van eene
welige eik, die mogelijk meer dan honderd zomers gezien heeft, eene lieve rust genoot: Hier las ik in
Gessners Abel; ik wierd geheel verplaatst in den morgenstond der wereld; en zou mogelijk
vergeten hebben op te staan, had niet een verbijsnorrende vledermuis mij herinnerd dat het avond
was.

Hoe verlangend zie ik uit naar eenen anderen brief, die mij de herstelling van uwe vrolijkheid berigt.
Als Eufrozyne gelukkig is, en dan maar alleen, is het ook hare getrouwe

 

Emilia.


{==285==} {>>pagina-aanduiding<<}

XLVIII. Eufrozyne aan Emilia.


Den 6 Octob.

17-

 

Vroeger dan nu, kon ik het verlangen van mijne vriendin niet voldoen; en toch weet ik naar mijn
eigen gevoel; dat gij nieuwsgierig zijt, naar het welvaaren van uwe ver verwijderde Eufrozyne.
Uitspannende, en afleidende bezigheden vind ik hier overvloedig. Men wendt alles aan tot mijne
vervrolijking, dat zeer dikwils meer mijne dankbaarheid wekt, dan het doel bereikt. Neen, waardste
Emilia! ik voel al te duidelijk, dat eene groote aaneenschakeling van verstrooijingen de ziel hoe langs
zoo meer verwijdert van de ware rust. Een nieuw gevormd plan van vermaak houdt zeker de
verbeelding levendig; wij overleggen, besluiten, schikken, voorspellen tot dat wij genieten; maar het
genot geeft minder dan wij dagten; er is eene ledigheid over, die wel de verbeelding, maar niet de
bevinding aanvulde. De verwagting blijft onbeantwoord; 
{==286==} {>>pagina-aanduiding<<}
 dit maakt ons minder gelukkig dan
te voren: - en de eenigzins verwijderde hartstocht keert met dubbelde kragt te rug. Dit is het beeld
van meest alle zinnelijke vermaken. O! hoe dikwils wensch ik mij te rug in uw stil
Zorgenvrij! - Daar was het genoegen zo rein en zagt, als de natuur, die ons omringde; als
de vriendschap die ons verbond - Zulk een genoegen heeft voor mij de aarde niet meer; O neen! de
aarde niet, maar.... Men roept mij: ik dagt nog veel met u af te doen, maar alweer ik dagt!....


Den 9 October.


Dezen dag heb ik regt genoeglijk doorgebragt. Vermoeid van lighaamsbewegingen, denkt mijn ziel
nog na. Thans in den stillen nacht is het de eenige tijd, die mij overblijft om het u mede te deelen.

Nu zit ik geheel vrij; alle mijne huisgenoten slapen; van verre hoor ik het dompig, onweerspellend
geruis der zee, dat door de nagtstilte noch treffender is. - Mijne verbeelding brengt mij de
bruischende golven voor mijne oogen; gij weet toch, dat.... digt bij de zee ligt? In den omtrek van dit
dorp vind ik geene bronnen, geene beken, nog eenzame boschjes; een enkele laan, of eenig
kreupelhout is alles wat 
{==287==} {>>pagina-aanduiding<<}
 zig voordoet. Maar dit gebrek wordt vergoed door de schoone
duingezigten. O! hoe treffend, hoe grootsch is deze vertooning! Verbeeld u eenen geheelen keeten
van ongelijk agter elkander oprijzende duinen, door den God der natuur opgeworpen, tot eene
verschansing voor de woedende zee, en tot grenspalen van haar gebied. Ontzach, eerbied, en
groote gedachten beheerschen mijne ziele, zoo dikwils ik dezelve aanzie. - Al meer dan eens ben ik,
door het zwaar terugdrijvend zand, de steilste hoogtens al klauterende, en telkens weêr
neerglijdende opgeklommen, en heb de schoone kruidjes en struiken beschouwd, die er groeien, of
de konijntjes die uit de kronkelende holen elkander tegenhuppelen zien dartelen. Meer dan eens ben
ik op de punt van een steile duin blijven staan, en heb ik aan den eenen kant de bruine zee, met hare
schuimende golven gezien, terwijl aan de andere zijde, vette weiden, vol kudden, verstrooide
boomen, sierlijkbeplante kruidtuinen, wier bloemen en kruiden de zomerlucht met haren geurigen
adem bewierooken, en in 't verschiet wijduitgestrekte bosschen, het verrukkendst kontrast zien
opleveren, 't geen mijn hart in dankbaarheid ontsloot voor dien God, die op alle plaatsen bronnen
van geluk voor gevoelige harten opent. Ook meer dan eens heb ik lang aan het zeestrand met een
beklemmend vermaak op de golven gestaard, die zich met eene trotsche gelijkheid verheften! Maar

{==288==} {>>pagina-aanduiding<<}
 op dezen dag waagde ik voor 't eerst dien schuimenden plas te bezeilen. Met mijne Sofia,
en eenige harer vriendinnen, die ook niet ongevoelig waren voor dit treffend natuurtooneel, begaf ik
mij in een pinkje op zee. Gemak en frissche lucht ontbraken ons in dit vaartuig, dat niet anders
gebruikt wordt dan tot de vischvangst. Hier van droeg het vele onaangename merktekenen, doch wij
schikten ons naar het verblijf, en, geheel ingenomen met ons voorgenomen vermaak, gevoelden wij
geen ongemak. - Wij verlieten den wal met eene aangename ontroering; de zeilen bolden door een
matige koelte op, en in korten tijd waren wij van 't strand verwijderd, op een onafzienbaar
waterveld. - Ik verbeeldde mij den staat van iemand, die zijn vaderland vaarwel zegt, om weken en
maanden, of wel jaren op dezen ontrouwen vloed te zwerven; en gevoelde zulk eene
weemoedigheid, die mij voor al het schoone indrukbaar maakte. Schoon, ja waarlijk zeer schoon
was het hier! - Ik zag niets dan eene geheel eenvormige vlakte, waar de gestadige afwisseling der
elkander rusteloos opvolgende golven, die zig dan zilver, dan bruin, dan groen vertoonden, de
eenige verandering is, die men bespeurt: maar eene verandering genoegzaam om mij uren lang te
doen staren, en mij dit verblijf voor eenigen tijd, boven al de schoonheden der lente, in den
gelukkigsten oord, te doen verkiezen. Ik kan u niet beschrijven, wat ik gewaar wierd; 
{==289==} {>>pagina-aanduiding<<}
 gij
moest het zelf gezien hebben, zoudt gij mij verstaan: - De zee was voor mij een tooneel van de
ontzachverwekkende grootheid en majesteit des Scheppers; ik gevoelde die met ootmoed, met
verbaasdheid en aanbidding. Elke golf scheen onder een statig geruisch, mij toe te roepen; ‘Hoe
groot is God!’ Dat eentoonig, voor mij eenigsins verwarrend geruisch; en het gewapper van het
zeil, waren mij thans aangenamer, dan het schoonst muzijk; die toonen waren thans harmonisch met
die van mijne ziel, die haar gevoel door eene verstomde verrukking uitdrukte. En drongen mijne
gedachten verder dan dit oppervlak door, tot hare kolken en afgronden; verbeeldde ik mij daar de
ontelbare heiren van nuttige, of nog onbekende visschen - zoo verschillend in vorming, in grootte en
aart, als hun Schepper rijk in wijsheid en magt is; verbeeldde ik mij de onderlinge geregelde
huishoudingen van zoo verschillende wezens, van de ijselijke zeegedrogten af tot de kleinste
schulpdiertjes toe, hunne verschillende wijze van voortplanting, en duur, en hoe eene wakende
Voorzienigheid die allen onderhoudt, beveiligt, en naar hunne verschillende vatbaarheid gelukkig
maakt; - Dagt ik verder, hoe dit ontzachlijk element het graf van duizenden mijner medemenschen,
daar onder van eenen mijner dierbaarste vrienden, wierd; maar hoe ook zee en afgronden eens hare
  dooden opgeven zullen, dan meng-
{==290==} {>>pagina-aanduiding<<}
de zig een rei verwarde aandoeningen in mijne ziel, die
allen uitliepen in aanbidding van den alleenwijzen, alleenheerlijken God. Wij kregen vervolgens een
aantal van zwervende pinkjes in het oog, die, de eene tegen, de andere voor den wind,
onderscheiden spoed maakten en een behaaglijk gezigt aan het oog opleverden. Welk een juist
beeld, dagt ik, van het leven der menschen! zoo gaat het ook hun, die op de zee dezer wereld
zwerven; allen stellen zij zich één einde voor, namelijk geluk: maar de een vliegt zijnen weg met volle
zeilen, en is ras in de begeerde haven; de ander moet tegen wind en stroom oplaveeren, en met
allerlei soorten van moeite en verdriet worstelen. De afwisselende golven gaven mij een beeld van
den tijd, die dagen en jaren na elkanderen doet volgen, maar ook zoo ras, zoo geheel verdwijnen,
dat er geen spoor meer van over blijft.

{== afbeelding 	Wij kregen vervolgens een aantal van zwervende pinkjes in het oog - 
Bladz. 290.
==} {>>afbeelding<<}
    

Onder zulke bespiegelingen, en onder lieve vriendschappelijke gesprekken, was de middag
ongemerkt verdwenen, en de schemering begon te vallen. Op hare aankomst werd dit grootsch
gezigt noch treffender. Een huiverend ontzach, een onuitdrukbare eerbied, ik geloof voor dit element
zelf, bevong mij. Ondertusschen waren wij het strand weder genaderd. Gaarne had ik hier de
verrijzing der maan en sterren afgewagt. Ik verbeeldde mij hier de majesteit, waar mede de bleeke
nachtster uit de verzilverde golven zou 
{==291==} {>>pagina-aanduiding<<}
 oprijzen, en het
schitteren der sterren, dat zich in het spiegelend nat zoude vertoonen; - doch ons gezelschap
verkoos het anders, - en ik dring niet gaarne mijne neiging door. - Wij stapten dan aan land, en
hielden ons bij eene visschers hut, wier bewooners een gelukkig voorkomen hadden, toen nog
eenigen tijd op.

Het was nu avond: in het klauteren over de duinen zagen wij nog eens naar de zee te rug; hoe
vonden wij den ontzaglijken luister toegenomen, toen de opkomende volle maan, met een sombere
statigheid, hare kwijnende stralen op de schuimende golven liet vallen. - Een gezigt zo veel
grootscher, als het nachtlicht ernstiger is, dan dat der zon.

Op dit schoon tafereel vielen mij de volgende dichtregelen in:


Wanneer de dagster, door haar stralen, 

Uw effen vlakte schittren doet, 

Of d'avondzon, bij 't nederdalen, 

U met haar lieve lonken groet, 

Dan treft me, ô zee! uw groote luister! 

Hoe groeit uw schoone majesteit, 

Als 't plegtig, 't scheemrend avondduister 

Een valen sluijer op u spreidt; 
{==292==} {>>pagina-aanduiding<<}
 

Als nachtelijke flonkervuren, 

Zig spieglen in uw rustloos nat, 

En ons verwonderd oog doet turen 

Op vloeikristal met goud bespat! 

Maar wat kan bij uw schoonheid halen, 

Wanneer de stille maan haar beeld, 

Doet op de kleine golfjes dwalen; 

En met het schuim dier golfjes speelt! 



Hoe ik dit gevoelde is nog onuitdrukbaar; alleen zeg ik maar, dat ik op dien stond een genoegen
genoot, welks nasmaak jaren duren zal, en zoo gij het met mij gedeeld had, het was volmaakt
geweest.

O! hier zou uwe noch veel gevoeliger ziel verrukt geweest zijn. Is dan niets volmaakt? Blijven ons in
het zoetst genot nog wenschen overig? ô Ja! mijne Emilia! zo lang wij de onvolmaakte aarde
bewonen. Doch, er komen eens beter dagen in de toekomstige wereld, en daarop hoopt uwe

 

Eufrozyne.


{==293==} {>>pagina-aanduiding<<}

XLIX. Emilia aan Eufrozyne.


Den 15 Octob.

17-

 

Gij hebt dan ook vergenoegen in uw tegenwoordig verblijf! gij vergeet in alle uwe verstrooijingen,
met een jonge vriendin Sofia aan uwe zijde, uwe Emilia niet, gij gevoelt haar nog noodig tot uw
geluk. Hoe veel vreugde stort uw brief, wegens dit een en ander, in mijne ziel, die reeds met een
smagtend verlangen de uren telde, aan welker einde ik denzelven wagtte. Hoe gaarn had ik met u
dat zeetochtje gedaan! Nooit heb ik dien geduchten plas bevaren, en uwe beschrijving wekt alle
mijne begeertens op. In een volgend jaar, als God ons leven rekt, moeten wij met elkander dit
vermaak genieten. De weg die voor u reisbaar is, is het ook voor mij; dan zal ik Zorgenvry
vrolijk verlaten, om het met eenen voorraad van nieuwe, en groote denkbeelden weer te 
{==294==} {>>pagina-aanduiding<<}

zien. - Maar welk een veruitgestrekt ontwerp! dwaze daar ik ben! kan één wenk der Voorzienigheid
dit niet verijdelen? een jaar! hoe veel kan er in zijnen omtrek gebeuren? Wie weet, welke tooneelen
agter het gordijn van het toekomstige voor ons verborgen zijn, die wij op hunnen tijd vertoond zullen
zien! Neen, ik wil het voornemen in eenen wensch veranderen, en mijn lot van den tijd afwachten:
van den tijd die beurtelings verdriet en genoegen oplevert, even als hij de jaren doet wisselen.

Hoe schoon is thans het herfstweder! - De kwijnende vrolijkheid, die de geheele natuur begint te
vertoonen, heeft voor mij nog meer bevalligheid, dan de zomer, en niet minder, schoon op eene
andere wijs, dan de lente. Die verrukt, maar deze stort mij een zagte rust, een fijn gevoel, en een
aangename droefgeestigheid in. De zon schijnt mij liefelijker, de lucht vrolijker, de wolken
vreedzamer, dan in andere jaargetijden; de daauw, die dan des avonds overvloediger opkomt, en
het veld tot een zee maakt: en die des morgens zo mild op de kruiden ligt, is bekoorlijker. - Het
geluid der drijvende duivenwiekjes, die met geheele vluchten over mijn hoofd naar de ledige
korenvelden vliegen; - het gekraai der hanen - alles heeft voor mijne ooren eenen anderen, eenen
  veel bevalliger toon, dan op andere tijden. - De geheele natuur schijnt mij harmonisch; en al-
{==295==} {>>pagina-aanduiding<<}
les
 werkt samen, om onuitdrukbare zagtgevoeligheid in mijn hart te verwekken; die mij de
eenzaamheid en de sombere bosschen doet zoeken. - Dit zogt ik nu weêr, in mijn, u te voren
beschreven hoekje; waar ik u dezen zit te schrijven; de mosch was hier en daar nog nat, van den
nachtdaauw, doch ik zogt een plekje dat de zon droogde. De bonte kleur van struiken en boomen
bevalt mij, - die mengeling van gele, vale, en nog frissche bladen, geeft mij eene aangename
weemoedigheid; die meer uit de denkbeelden, waartoe ons de allengs stervende natuur opleit, dan
uit dat gezicht zelfs geboren wordt. Alles toch verkondigt mij eene aanstaande verandering; zij
vertoont zig reeds gedeeltelijk; in die verandering vind ik een beeld van andere veranderingen, en ik
word ernstig. De vogelen laten zig schaars meer hooren: de lieve tortelduifjes zijn al weg, sedert lang
hoorde ik hen niet meer kirren, en in nog veel langer tijd zal ik hen niet hooren; hunne nestjes zijn
verlaten, en het loof datze beschaduwde zal eerlang verdorren; - hier en daar in een hoogen den, en
ginds op het dak van eene boerenwoning, zie ik het ledig verblijf van den verreisden ojevaar.
Verscheiden kapelletjes en andere insecten vliegen rondom mij, die de naderende verandering der
tijden mede schijnen te gevoelen; zij zoeken geschikte plaatsjes voor hunne eitjes, waar zij voor de
winter konnen veilig zijn, en, 
{==296==} {>>pagina-aanduiding<<}
 bij de ontwikkeling van hun leven, hun voedzel vinden; en na
het verrigten van dezen moederplicht, schikt zig elk tot zijne staatsverwisseling; - het rupsje weeft zig
een woning in dorre bladeren, de kapel legt hare eitjes, en sterft. - Wijze schikking! aanbiddelijke
zorg der Voorzienigheid, voor zulk een gering schepseltje. - Hij die een Seraf zalig maakt, bemint
ook het geluk van een miertje! Hij die zonnestelzels schiep, die de aarde in hare loopbaan geleid, en
met een ongelijke hand, hare warmte bedeelt, leert ook de tortelduif, de zwaluwe en ojevaar den tijd
van hunne aankomst en vertrek berekenen, - onderrigt den worm in het bouwen van zijn celletje - en
leert mij, door de opmerking van zoo veel sporen zijner Voorzienigheid, aan hem de gantsche
bestiering van mijn lot toe te vertrouwen! - Ik vond even een dood kapelletje op den grond liggen,
en dagt aan het zagtvloeiend gezang van den dichter onzer sexe Jacobi:


Verdient ein wurmchen unsre klagen 

Wen es in sommertagen 

An einen rosenblätchen hing, 

Und mit den blätchen unterging? 

Es sah den rosenstok, es hat den west gefuhlt, 

Es hat, von baumen uberschattet, 

In seinen weltbau sich gegattet, 

Mit andern wurmchen da gespielt, 
{==297==} {>>pagina-aanduiding<<}
 

Und eine kurze zeit 

Der schöpfung sich gefreut, 

Sich, sterbent, einen augenblick betrubt, 

Es hat gelebt, es hat geliebt; 

Du hast ihm, ô natuur! was du vermocht, gegeben, 

Ein wurmchen kan nicht jahren leben. 



ô! Die bevallige dichter! hoe veel zagte aandoeningen maakt hij, bij de kleinste gebeurtenis, wakker!

Straks trad ik langs een appelboomgaard; ook hier was vergenoegde vrolijkheid; de landman plukte
de volgeladen, zig neêrbuigende takken ledig; zijn bevallig wijf hielp hem, en deed de geplukte
appelen in zakken. Vier aartige kinderen van verschillende grootte, sprongen rondom de moeder, en
de oudste poogde reeds haar te helpen. Met vleiende oogjes bedelde elk een appel van haar af, en
zij sprongen om deze moederlijke gift, vol onschuldige dartelheid. - Deze lieve onnozelheid
bekoorde mij. Hoe veel vernoegde wezens zag ik daar! en waarom ben ik het dikwils niet? -
Waarom voel ik dikwijls de onaangename aanvallen van ontevredenheid? ô mijne Eufrozyne, de
omgang met u, maakt de vriendschap een behoefte voor mijne ziel, bijzonder gevoel ik dit, nu de
herfst de naderende wintereenzaamheid aankondigt. - ô! Kom dan bij mij, mijn vriendin! Gij hebt
  het mij be-
{==298==} {>>pagina-aanduiding<<}
loofd. Gij zult mij een vervrolijkenden engel zijn, en kunt gij niet, dan kom ik bij u,
maar weg is dan vrijheid en stilte. Neen, gij moet Zorgenvry zijn naam te rug geven. Altijd
toch van u gescheiden te zijn is onmogelijk voor uwe

 

Emilia.


{==299==} {>>pagina-aanduiding<<}

L. Emilia aan Eufrozyne.


Den 22 Octob.

17-

 

Met hoe veel medelijden heb ik zoo even, bij een mijner buren een lijdend schepsel beschouwd! Het
was een schoone koe, die kwijnde aan de zoo verschrikkelijke pestziekte; het onnozel dier lag
afgemat neder, en terwijl het zijne smerten door een hartbrekend gekerm openbaarde, scheen zijn
smeekend oog de omstanders hulp te vragen, en mijn hart gevoelde het pijnelijke van eene geheel
onvermogende bereidwilligheid. O! dagt ik, hoe zugt het vee, om de zonde van zijnen meester! het
onnozel schepsel lijdt, zonder misdaad, op dat wij in hem gestraft zouden worden! ja wel degelijk is
het schepsel der ijdelheid onderworpen. - Maar 
{==300==} {>>pagina-aanduiding<<}
 zal het dan ook deelen in de heerlijkheid
van Gods kinderen, die het met opgesteken hoofde verwagt?.... donkere vraag! wat kan een blind
verstandeloos wezen oordeelen, en gissen van de diepten Gods? Wat zou zig dit vermeten
onregtvaardigheid optespeuren, daar het aanbidden en vreezen moet?

Het vlugtende wild, dat, met een gejaagde schuwheid, telkens voorbij mij uit het bosch komt snellen,
wekt ook mijn medelijden, hoe ongelukkig is het leven dezer dieren in dit jaargetij! Vergeefs zoeken
zij hunne veiligheid, voor den loerenden jager, in een bedekt leger, of slingerend hol; de fijnruikende
brak, of de doorsnuffelende fret, sporen hen op, en zij worden een prooi van het roofzugtig vermaak
der jagtbeminnaren. - Wreed vermaak! - een onnozel dier, dat kommerloos in de bosschen leeft, uit
zijn schuilplaats te verjagen, in angstige vrees te doen omdolen, het aftematten, en, onbewogen voor
zijn geschrei, het eindelijk te moorden! Het boschgedierte wierd, 't is waar, ook tot voedzel van
menschen geschikt; maar het moest hun toch geen vermaak geven, en allerminst voegt het eene
vrouw, die de natuur tot zagtaartige meegevoeligheid schiep, deze ellendige schepselen met
mannenmoed te beoorlogen. - Moet niet de gedagte: ‘het zijn ook gevoelige wezens, die voor
  vermaak in hunnen kring vatbaar zijn’, elks hart van wreedheid af bren-
{==301==} {>>pagina-aanduiding<<}
gen? Het mijne
word bewogen, bij elken lijsterstrik, waarin ik een onnoozel diertje, door 't lokaas bekoord,
geworgd zie hangen. Zoo even heb ik er een, die met zijn pootje vast zat, gered, en zijne vrijheid
weergeschonken. Dit gaf mij oneindig meer vermaak, dan ooit de kieschte tong door zijn genot kan
ontfangen. Ik heb de doodsangsten van een schepseltje geweerd - welke eene voldoening!

Nu verandert allengs de gedaante der natuur; alles begint te kwijnen, en in de tegenwoordige
gesteldheid van mijn hart, behaagt mij die gedaante. Alles kondigt mij eenen nabijzijnden dood aan.
Ik zat dezen middag in mijn dagelijks bezogt hoekje. Het bosch was bijna geheel bruin en geel,
telkens viel er een blaadje met een, voor mij nadrukkelijk, geritsel neder. Het smalle beekje lag bijna
opgevuld met bladeren en vloeide met een naauwlijks hoorbaar gemor voord; het water, in zijn
milden val gestoord, ruischte met een min liefelijk gekletter. Mijn lang sluimerende dichtgeest werd
vaardig; ik wilde mijne gevoelens uitdrukken, en maakte een herfstlied, doch het is niet half de taal
van mijn hart. Neen, schooner is het hoogduitsche gezang, dat wel juist den herfst niet afschildert,
maar evenwel herfstgevoelens levendig maakt.

Ik zal ze beiden afschrijven en u zenden. Komt gij niet haast van .... terug? Och kond gij, op
vleugelen 
{==302==} {>>pagina-aanduiding<<}
 van verlangen, (die weet ik hebt gij) in de armen ijlen van uwe

 

Emilia.


Sagt, wo sint die veilchen hin, 

Die so freudig gläntzen; 

Und der blumen köningin 

Ihren weg bekränzten! 

Jungling, ach! der lenz entflieht: 

Diese veilchen sind verblüht. 

  

Sagt, wo sint die rosen hin, 

Die wir singend pflukten, 

Als sich hirt, und schäferin 

Hut und busen schmukten? 

Mädchen, ach! der sommer flieht: 

Diese rosen sint verblüht. 

  

Führe denn zum bächlein mich, 

Das die veilchen tränkte, 

Und mit leisen murmeln sich 

In die thäler senkte. 
{==303==} {>>pagina-aanduiding<<}


Lust und sonne glühten sehr! 

Jenes bächlein ist nicht mehr. 

  

Bringe den zur laube mich, 

Wo die rosen standen; 

Wo in treuer liebe sich 

Hirt und mädchen fanden, 

Wind und hagel sturmten sehr: 

Jene laube grünt nicht mehr. 

  

Sagt, wo ist das mädchen hin, 

Das, weil ich 's erblikte, 

Sich, mit demuths vollen sin, 

Zu dem veilchen bückte? 

Jungling, alle schönheid flieht: 

Auch das mädchen ist verblüht! 

  

Sagt, wo ist der sänger hin, 

Der, auf bunten wiesen, 

Veilchen, ros, und schäferin, 

Laub, und bach gepriesen? 

Mädchen! unser leben flieht; 

Auch der sanger ist verblüht! 


{==304==} {>>pagina-aanduiding<<}



	De afgaande Herfst.

Natuur! ik zie uw luister, weenend, kwijnen; 

De norsche herfst verdooft hem uur op uur! 

Uw stervend schoon zal ras geheel verdwijnen! 

Is alle vreugd dan even kort van duur? 

  

Leert ook natuur door wiss'ling van toonelen, 

Mij d'ijdelheid van alles wat bestaat? 

Ja welkend groen, dat korts nog 't oog kon strelen, 

Gij roept mij toe: ‘wat leven kreeg vergaat!’ 

  

Waar ik mij keer, 'k zie niet dan doodsche streken; 

Het zwijgend bosch toont niet dan dorrend loof; 

't Valt rits'lend neer, ik luister, 't schijnt te spreken: 

‘Ook gij, ô mensch! word eens 't verderf ten roof! 

  

Uw lentetijd gaat voord met snelle schreden; 

Uw zomer komt; ook deze is ras voorbij: 

Uw herfst is daar, en gij wordt afgesneden; 

Uw schoon versterft; gij wordt gelijk aan mij!’ 

  

Gelijk? ach neen! - gij blaadjes zult vermeren, 

Maar 't lentegroen verrijst weer uit uw asch; 

Doch eeuwen lang, zal mij 't verderf beheeren; 

'k Zink neer in 't graf; - 'k word niet weer 't geen ik was. 

  
{==305==} {>>pagina-aanduiding<<}


Doch neen, ik zwijg; mijn luister zal ook groeien, 

Als mij de zon der eeuwigheid bestraalt; 

Dan zal, Natuur! mijn jeugd onsterflijk bloeien, 

Terwijl ook gij met eeuwge schoonheid praalt. 




Den 22 Octob.


De lust ontbrak mij om u deze dichtstukjes eerder afteschrijven, hierom krijgt gij mijn brief twee
dagen later. Hoe ongestadig is thans het weder! broeiende dampen, koude regens, onstuimige
winden, wisselen telkens elkander af; en verflensen, als in één oogenblik, het nog overige groen. Het
gansche bosch is reeds geel; de velden hebben eene vale kleur, en eerlang zullen zij ledig zijn. - De
weidende koeien schijnen te huiveren door de vogtigheid van hare rustplaats, en naar hare stallen
uittezien; doch hoe aangenaam is mij die gedachte: alles verdort, alles sterft; - maar het geringste
grasje, het kleinste kruidje, heeft gezorgd voor zijn nageslagt! De winden hadden bevel van den God
der natuur, om de zaadjes, met een konstige gelijkheid over de velden te verstrooien, zijn voorzorg
zal hun in de nijpende koude voor sterven behoeden, en als de allesverlevendigende lentezon de
aarde weder beschijnt zal ook haar nu gestorven luister weder verrijzen.
{==306==} {>>pagina-aanduiding<<}
 

Nooit zou de lente zoo verrukkend zijn, als zij niet op den norschen winter volgde; ook de
loop der jaargetijden is met wijsheid ingerigt. Nog eens vaarwel. Altijd uwe

 

Emilia.



{==307==} {>>pagina-aanduiding<<}

LI. Emilia aan Eufrozyne.


Den 30 Oct.

17-

 

Nog, mijne Eufrozyne! heb ik geen brief van u; uw lang stilzwijgen, ontrust mij; al hoopende op
elken postdag, zal ik, ingevolge uw gedaan verzoek, maar weder voordschrijven. Nu vermindert elk
oogenblik de gedaante der natuur. Hare kragten vergaan; eerlang bezwijkt zij. Hare akelige
kwijning, stort mij dien sombren ernst in, dien ik geloof dat de grijsaart gevoelt, of die ik, op een
kerkhof met doodsbeenderen, en grafheuvelen bezaaid, dikwils gewaar word. Dit deel der aarde is
thans niets anders dan de doodsakker der schoone natuur; waar ik wandel, ik vind overal de
voetstappen der treurigheid; in den kruidhof heerscht woestheid en onorde; 
{==308==} {>>pagina-aanduiding<<}
 slegts hier en
daar, dekken eenige winterkruiden met een frisch groen, den, voor 't overige, ledigen of met onkruid
bewassen grond; de vrugtboomen stroien halfverdord hunne bladeren rondom zig; de wijnstok is
reeds kaal; de bloembedden zijn doodsch; een enkele winterviolier, die haar kwijnend bloempje
onder den lommer van eene verflenste zonnebloem verschuilt, eene half verlepte goudsbloem en min
sierlijke winteraster, maken al het overschot uit van eene menigte schoone bloemen. - Van de
overige zie ik niets, dan de ontsierde en dorre stengen, waar van ik de zaadhuisjes geplukt heb. -
Welke onbevallige overblijfzelen van verdwenen heerlijkheid! Verscheidene afwisselende
bloemtoonelen vertoonden mij dit jaar de goedheid van hunnen Schepper: deze stierven naauwlijks,
met de nadrukkelijke waarschouwing: ‘Het leven des menschen is als eene bloem des velds!’
of anderen vervongen hare plaats, en vervrolijkten mijne oogen. Ook deze verdwenen voor nieuwe
schoonheden, die nu al mede vergaan en mij deze herinnering agterlaten: ‘alles word geboren om
te sterven.’ -

Nu zijn de weiden geheel vaal en ledig, het meeste vee is in de stallen, en eene hier en daar nog
eenzaam zwervende koe, geeft met een zwaarmoedig geloei hare begeerte daar na te kennen. In het
bosch, nog korts mijn liefste verblijf, heerscht nu eene ernstige stilte! Het 
{==309==} {>>pagina-aanduiding<<}
 loofgewelf, dat mij
voor eenige maanden zoo heerlijk bedekte, is nu een bruin tapijt op de zwarte aarde geworden. De
blaadjes, waarin onlangs de zagte sefijr, met vreedzaam geruisch, speelde, worden nu, door huilende
winden, van hunne takken afgerukt, en vallen al ritselend neder. Het is doodstil; geen enkele zanger
huppelt meer op de takjes; de stem der vreugde zwijgt alom, en wordt vervangen door de schorre
toonen van ginds en weder vliegende kraien en raven. Dit geluid, en dat van mijn ritselenden voet in
de dorre bladeren, of van eene schuifelende slang die half zigtbaar, en half onder de bladeren
voortkruipende, haar hol zoekt, of nu en dan een piepend stemmetje der wintervogeltjes, die op
dorre takjes mismoedig huppelen, is alles wat ik hoor! - De stilte maakt mij geheel nadenkend; ik
herinner mij alle de voetstappen, die ik hier alleen, en aan uwe zijde, mijne Eufrozyne! gezet heb: wat
ik hier gevoelde, als mij 't glanzend loof voor de zon beschutte; en filomele of een tortel mij op hun
lied onthaalden. - Mijne verbeelding doet mij nog den nagtegaal, nog het duifje hooren; - en alles
geniet ik nog eens; maar met de treurigheid van iets dat voorbij is, - voor altijd voorbij! - Want,
schoon de lente zal wederkeeren, dat genoegen, het welke zij mij dezen zomer schonk is in den
afgrond van het voorledene gezonken, dit gevoel ik levendig, en, mij dunkt, 
{==310==} {>>pagina-aanduiding<<}
 alles gevoelt het
met mij; - ik zugt, en alles zugt met mij! - het bosch is nu akelig, en toch dwaal ik er het liefst. De
natuur vormt mijn hart naar hare gedaante, ook stervende behaagt zij mij; - en zou zij niet? zij leert
mij wijsheid, zij doet mij aan de verandering van alles denken! Mijne verbeelding voert ontstellende
verschijnsels voor mijn oog. - Hier zie ik vernielde steden, en verwoeste landstreken, daar bergen
met een vervaarlijk gedruis in den afgrond verzinken; terwijl uit den kokenden oçeaan weder
eilanden oprijzen: ik zie ongemerkt de harde rotzen door den tijd vergruisd, en de oppervlakte der
aarde aan gestadige veranderingen onderhevig, die mij zeggen, dat de wereld voorbij gaat! - en dat
met haar ook alle hare begeerlijkheden, rijkdom, grootheid, vriendschap, alles vergaat! ik herinner
mij, uit gewijde en ongewijde jaarboeken, voorbeelden van weleer aanzienelijke geslachten, van
gekroonde hoofden, wier eer, nog bij hun leven in het stof daalde; en wier aanbidders met hunnen
tegenspoed verdwenen; van gunstelingen der fortuin, die, of in eigen persoon, of in verarmde
nazaten, ondervonden dat het goed zig vleugelen maakt. Ja, het geen mij 't meest trof, ook de
vriendschap is aan verandering onderhevig. Harten, die wel eer elkanders geluk bevorderden, en in
  elkanders lijden en genoegen deelden, wierden, door toe-
{==311==} {>>pagina-aanduiding<<}
vallige omstandigheden de
bewerkers van elkanders onheilen; een kleinigheid zelfs scheurde banden die voor de eeuwigheid
gelegd schenen, ten minsten wordt hare uitoeffening afgebroken bij den dood; dan wordt het
gevoeligst hart onbeweeglijk voor onze klagten; en de zagte blikken, waarin al het vuur der
vriendschap gloeide, verstijven. Is ons leven mede wel meer dan een damp, die voor een weinig tijds
gezien wordt en daar na verdwijnt? Het behoeftig wigtje wordt allengs sterker; het wordt vatbaar
voor kindervreugde; in de jongelingschap geniet het de vermaken der jeugd; deze wisselen af voor
de ernstiger vergenoeging van den mannelijken leeftijd; tot dat hem de lastige, knuchende ouderdom,
wars van alle wellust des levens, den dood te gemoet voert; - dit zelfde zal de trotsche schoone, die
met één vonkje haarer oogen vele vlammen deed blaken; - dit moeten wij allen ondervinden; hoe
roerend zingt daarom een onzer schoonste Nederlandsche dichters.


De roos, die op uw koontjes gloort, 

Cefize, zal niet eeuwig bloeien; 

Het purper, dat uw lipjes boort, 

Niet altijd op die lipjes gloeien: 

  
{==312==} {>>pagina-aanduiding<<}


De schoonheid is een bloem die sterft, 

Als tijd en smert haar blaadjes krullen; 

Cefize! als gij uw schoonheid derft, 

Wat zal uw ledig hart vervullen? 

  

Ach! wat haar luister moog bestaan, 

Nooit heft ze uw ziel tot hoger orden; 

Cefize! schouw dit doodshooft aan! 

Cefize! dit zult gij eens worden! 



Eens toch ontwikkelen zich de zaden des doods, die wij met ons omdragen en met ons leven
voeden; en dan wordt het lighaam een gevoellooze stofklomp, en de kille schoot der moederlijke
aarde onze harde rustplaats! - Daar neemt het verderf geheel de overhand; - het bleek gelaat - de
ingezonken oogen - de verstijfde leden worden ontbonden; zij verteeren, en zijn na weinig tijds niet
meer dan een hand vol stofs, dat door vele toevallige oorzaaken uit het welverzekerd erfelijk graf
gevoerd, door de winden verstrooid wordt, of zig met de aarde vermengt. Hier denk ik aan het
grafschrift der deugdzame Engelsche vrouw, door den beroemden Herveij beschreven.
{==313==} {>>pagina-aanduiding<<}



Hoe zeer gij waart geliefd, hoe dier geschat voorheen, 

Hoe hoog uw eer uit uw geboorte is opgerezen, 

Niets blijft u overig dan een hoopje stof alleen, 

Dit 's alles wat gij zijt - en trotschen zullen wezen! 



Kan het fraaie meisje aan haar toilet, of in de vreugdezaal zig dit herinneren; en nog de ijdele
kortdurende aanbiddingen op prijs stellen? - Kan de gelukkige Christen zelfs, die de zaligheid van
zijn beste deel gelooft, dit wel zonder eenige ontroering beschouwen, zonder zig te gelijk de
verwagting te herinneren op eene heerlijke verrijzing? - Maar deze herstelt ook zijnen moed,
volkomen zalige Christen, die in deze vreedzame wooningen de stille rust geniet; terwijl eene reeks
zorgenvolle eeuwen over hem heenrollen; - terwijl onnoembare veranderingen boven hem
afwisselen; terwijl oorlogen en verwoestingen alles vernielen; - terwijl duizend ongelukkigen zig
vrugteloos in zijne schuilplaats wenschen; - terwijl anderen op hem nederzinken; - met één woord,
terwijl al de omwentelingen der waereld Gods raadsslot ontknoopen, - ligt hij in eene veilige rust;
zijn God bewaakt hem, tot die dag aanbreekt, dat hij zijne stille nederige rustplaats voor de vrijheid
  en glorie der eeuwigheid ver-
{==314==} {>>pagina-aanduiding<<}
wisselen zal. Laat dan de natuur sterven! - Zij leere mij slechts
sterven! Zij verzekere mij dat even, gelijk uit hare asch weder nieuwe schoonheden verrijzen zullen;
het ons ook mede zo gaan zal, om nooit weder te sterven. Zalige verwagting! in welker herinnering
de troost gelegen is, zoo wel van mijne Eufrozyne, als van hare

 

Emilia.


{==315==} {>>pagina-aanduiding<<}

LII. Sofia aan Emilia.


Den 2 Nov.

17-

 

Beste vriendin van mijne beminde Eufrozyne!

 

Het zal u zoo zeer bevreemden, van de hand eener onbekende eenen brief te ontfangen, als mij de
eerbied, dien ik, door Eufrozynes aftekening, voor uw persoon heb opgevat, dien met schroom
deedt schrijven; doch haar verzoek dringt mij; zij kon u zelf geen berigt van haren toestand geven;
zeker klopt uw boezem reeds angstig over het lot van uwe vriendin, en waarlijk niet zonder reden: zij
is ziek, - gevaarlijk ziek. Zij heeft waarschijnlijk op ons zeereisje koude op de long gevat; - haar
ademhaling is belemmerd; - en alle de tot nog toe beproefde middelen zijn vrugteloos: toen ik

{==316==} {>>pagina-aanduiding<<}
 dezen morgen haar Dokter, vol trouwhartigen kommer, naar haren toestand vroeg, trok hij
zijne schouders op; - de moed op hare herstelling ontzonk mij geheel: - ik verberg het voor hare
beangstigde moeder - maar hoe kan ik het doen voor hare afwezende vriendin? - Gij wilt immers
liever alles weten, dan gerust blijven zonder grond.

De lieve zieke heeft mij nu een voorgevoel omtrent haar vroegen dood ontdekt, en dit voedt mijne
kwellende vrees. Ik vond haar voor eenige dagen in haar slaapkamer, met een bloemglas, waarin
een verwelkte violier stond, in de hand; zij zag het bloempje zoo lang treurig aan, tot dat een
weerhouden traan er op nederviel; ik vroeg naar de reden; zij antwoordde mij niet dan met een
weemoedigen glimlach; doch nu verstaa ik haar treurig bedrijf. O hoe schoon is haar karakter! hare
zagte vriendelijkheid, hare edele grootmoedigheid doet mij haar met een diepen eerbied beminnen. -
Op haar ziekbed is zij het geduld, en de goedheid zelf; zij roemt, hoe veel zij ook lijdt, meer dan zij
klaagt; zij bemoedigt hare bekommerde moeder, en mij; en spreekt als zij spreken kan, van hare
vriendin Elize, doch meest van Emilia; in verwarde droomen, of mijmeringen, is uw naam altijd op
hare lippen, zij maalt, met een hijgenden adem, in afgebroken verwarde voorstellingen, somwijle van
een graf, van een boom; 
{==317==} {>>pagina-aanduiding<<}
 spreekt van de maan; en noemt dan uw naam - en, als zij dien
noemt, schijnt hare verzwakte stem nieuwe kragt te ontfangen. De God van haar leven zal, hoop ik,
haar redden. Hoe gelukkig reken ik mij dan aan haar ziekbed tegenwoordig te zijn! Doch sterft zij,
hoe veel zal ik dan in haar verliezen en hoe zult gij dan te moede zijn, die zoo naauw aan haar
verbonden zijt? - Was de reis niet zoo ver, hoe gaarn zou zij u bij haar zien, maar welke moeite valt
zulk eene vriendschap te zwaar! Wie weet welk eene gelukkige uitwerking deze vreugde op hare
herstelling hebben zou? - Kom, beste vriendin van mijne Eufrozijne, verligt door uwe komst hare
smerte en stort balzem in 't hart van de zugtende

 

Sofia.


{==318==} {>>pagina-aanduiding<<}

LIII. Sofia aan Emilia.


Den 4 Nov.

17-

 

Mejuffrouw!

 

Zeker hebt gij mijn treurigen brief van den 2 Nov. ontfangen; en met welke aandoeningen, voorspelt
mij mijn medelijdend hart, dat in eene pas beginnende vriendschap met de waardigste persoon onzer
sexe, het edelst genoegen vond. Zedert is haar toestand niet verbeterd: wat zeg ik? - Waarom moet
ik verbloemen? - zij is wel verbeterd, maar - niet voor ons. - Ik gevoel allerlevendigst uw lijden, en
wat ik zelve mis. - Ja, mijn waarde! uw boezemvriendin, mijne Eufrozyne, is niet meer; - niet meer
op eene wereld, die haar 
{==319==} {>>pagina-aanduiding<<}
 niet waardig was. Juichend verliet zij die, en wij, wij oogen haar
weenend na. - Kort na het vertrek van mijn vorigen brief, wierd de godvrugtige lijderes erger; de
zwakke hoop op herstel begaf ons geheel; - hare tederlievende moeder, was met mij altijd aan haar
leerrijk ziekbed tegenwoordig. - Dikwils vertroostte zij de waardige vrouw, met het geluk dat zij
tegenijlde; met de zorg van haren Hemelschen Vader, voor hare toenemende grijsheid, met de
kortheid van haren weg in dit tranendal. - Zij bad haar, mij, als eene andere Eufrozyne, tot de staf
harer jaren aan te nemen, en verzogt haar als zij weder naar ..... keerde, de tederste afscheidsgroete
aan hare Elize over te brengen. Zij had geene de minste vrees voor den dood, maar zag hem vrolijk
te gemoet: hare godvrugtige werkzaamheden vertoonden zig telkens in korte afgebroken woorden:
dan riep zij luid:‘Dierbare Jezus! wat heeft uw kruis ons verworven! Ach waarom leefde ik niet
meer tot uw eer? maar ik weet gij vergeeft mij alle mijne zonden. Dan eens wie zou zulk eenen
leidsman de hand niet durven toereiken? Op eenen anderen tijd: Ach wat zal mijne Elize, wat vooral
mijne Emilia troosten?’ Terwijl zij hare betraande oogen afwischte, ‘och waren ze bij mij! -
dan weer eens: ‘leer van mij, lieve Sofia! (en hoe grieft mij nog de naklank van dat lieve Sofia!)

{==320==} {>>pagina-aanduiding<<}
 ‘leer van mij jong en wel sterven. Geloof toch dat de wereld geene vreugde heeft, die
ons in het doodsuur vertroosten kan.’

Dikwils vroeg zij: Is er nog geen brief van Emilia! Toen ik haar eindelijk uwen te rug gehouden,
laatsten brief voorlas, wierd zij zeer geroerd. Edele vriendin! riep zij uit; en bij uwe aftekening van de
bestendigheid der vriendschap, zeide zij: onze ondervinding zal nu ras deze waarheid bevestigen.
Och! hoe zult gij dan te moede zijn, mijne Emilia? - Hier weende zij, drukte mijne hand en voegde er
bij; ‘O lieve Sofia, vorm uwe jeugdige ziel naar het beeld van mijne vriendin, en zoek hare
vriendschap; - de mijne kan haar op het levenspad geen troost meer geven, ik sterf. Dit haar silhouet
droeg ik op mijn hart; mijn gevoelloos stof kan daar uit geen vreugde meer scheppen; neem het, als
mijn laatste adem voorbij is, er af, en laat deze gedachtenis u waardig zijn.’ - (dit heb ik, toen het
nog vogtig was, van Eufrozynes doodzweet, op mijn boezem gehangen, en zal er u beide, zoo lang
ik leef, aan gedenken.)

Na het lezen van uwen brief, zweeg zij een langen tijd stil; het scheen of zij sliep; ontwakende vroeg
zij: Is Emilia nog niet hier? op ons neen, begeerde zij pen en inkt om u te schrijven: ons ontraden,
mijne aanbieding om het 
{==321==} {>>pagina-aanduiding<<}
 voor haar te doen, alles was vrugteloos. - ‘Ik zelf moet haar
schrijven, eer ik gerust sterven kan, was haar antwoord.’ Zij deed dit bij herhaalde
tusschenpoozen. Kort na dat zij geëindigd had, was zij zeer afgemat; viel agter over, sluimerde, en
riep ons, toen zij weer ontwaakte, allen bij zich, - en nam een hartbrekend afscheid. - Tot mij zeide
zij: zeg mijne Emilia: dat ik haar stervend bemind heb, en dat mijn laatste snik haar nog zegent. Zij
wees mij in een lade een klein doosje aan, en voegde er bij: geef haar dit tot eene gedachtenis en....
mijnen brief - dit laatste zeide zij, met eene verzwakte stem. - Nog eens omhelsde zij hare moeder
sprakeloos, en ook mij, terwijl het klamme doodzweet haar lief gelaat overdekte; zig nogmaal
herhalende, riep zij, gij zendt mij uwen Engel, ô mijn Zaligmaker! Ik zie hem staan! Hij trekt mijn
harte - en zal mijn geest in uwe armen voeren.

Hier na sloot zij hare oogen; hare koude hand greep die van hare moeder aan; haar gelaat kreeg
angstige doodstrekken. - Zij haalde eenen diepen adem, en dit was de laatste! - Hoe veel
medelijden gevoel ik, met deze kinderlooze moeder! Zij is in de ziel bedroefd, zij spreekt weinig,
maar staat gestadig bij het geliefde lijk, bitter te schreien. Ons geheele gezin is bedroefd; want voor
ieder was zij 
{==322==} {>>pagina-aanduiding<<}
 beminnelijk. En ik, geheel ontroostbaar, schrei rusteloos om een verlies dat
onherstelbaar is. - Waarschijnelijk was zij ook mijne vriendin geworden, zij beminde mij, veel meer
dan ik verdiende. Nu leerde ik haar slegts kennen, om haar te beweenen; ja dit zal ik doen, zo lang
ik leef. - Zij heeft verzogt in uw graf op Zorgenvrij te rusten; haar moeder wil dit verzoek
stipt opvolgen. - U acht ik gelukkig, die hare heilige asch in uwen eigen grond, zoo nabij u, bewaren
zult.

Men droeg zoo even hare zwarte lijkkist in huis: nu ligt zij in hare laatste rustplaats. - ô hoe rustig
schijnt zij te slapen; - de benaauwde doodstrekken zijn geweken, de blijmoedige Godsvrugt tekent
zig op haar ontzield overblijfzel. - Maar hoe koud, hoe hard zijn nu hare noch zagtblozende wangen!
- Voorzeker, de schoonste bloem is in hare eerste jeugd verwelkt! Zoo zij nog bij ons blijft, zal ik
dikwils haar lijk bezoeken, daar bij schreien, en denken op het oogenblik, dat mij de beste der
vrouwen gelijk zal maaken. - Het akelig zwart van hare doodkist behaagt mij. Alle de droevige
rouwtekenen zijn sombere wellust voor eene rouwgevoelende ziel.

De brief, met een veege hand geschreven, gaat met het doosje hier nevens; hoe dierbaar zal u die
gedachtenis wezen! Eerlang krijgt gij ook haar beminnelijk overblijfzel. 
{==323==} {>>pagina-aanduiding<<}
 Vaarwel,
Mejuffrouw. Ontvang door reden en Godsdienst meer troost dan uwe ongelukkige

 

Sofia.


{==324==} {>>pagina-aanduiding<<}

LIV. Eufrozyne aan Emilia.


Allerdierbaarste, en in den dood geliefde Emilia!

 

De laatste oogenblikken van mijn wegstervend leven, wijde ik de tedere vriendin, aan wie het
dierbaar was - en die het pad, dat ik nu haast heb afgeloopen, met zoo veele rozen bestrooide. -
Men wil om mijner groote zwakheid wille, mij beletten aan u te schrijven, maar vruchteloos. - Ik kan
de wereld niet verlaten, waarop gij agter blijft, zonder u een duurzaam getuigschrift te geven, dat ik
nog stervend u beminde. - Mijn bevende hand vat de pen: de letters schemeren voor mijne
verzwakte oogen: - doch Emilia zal uit zulke halve woorden het hart van Eufrozyne wel kennen.
Och! konde ik nog eenmaal u daar aan drukken, eer het ophoudt te kloppen! - Dan had ik al mijne
wenschen vervuld. - Dan wist ik, dat gij minder lijden zoudt. - 
{==325==} {>>pagina-aanduiding<<}
 Maar neen; dit zal niet
gebeuren. - Ik voel mijn kragten verminderen; ik hoop dat de Godsdienst, die u in uwen God eenen
vriend doet vinden, die nooit verlaat, u troosten zal, zo als hij mij doet, door de zekere hoop van u,
na korte jaren afzijns, weder te zien: - en dan, mijne Emilia! zal geen dood ons meer scheiden. -
Menigmaal hebben wij, in den gelukkigen tijd onzer vriendschap, - die helaas! zoo kort duurde, ons
deze scheiding vertegenwoordigd; maar dat zij zoo ras gebeuren zou; - dat ik u het laatste vaarwel
niet geven zou, - dat ik zonder uwen zegen sterven zou, - dat had ik niet gedagt. Doch God is wijs,
en het valt mij, hoe onverwagt, niet moeielijk deze aarde te verlaten, voor eene betere wereld die ik
wagt.

ô! Hoe gedugt, mijne dierbare vriendin! is het tijdstip, waarin ik thans ben! Na weinig oogenblikken,
ga ik over tot mijne eeuwigdurende bestemming! Hoe verschillend is het oogpunt, waarin ik thans de
wereld, en mijne eigen verrigtingen, in het afgelopen leven, beschouw, van 't gene, waar in het mij
voorkwam in mijne gezonde jaren! - Hoe klein, hoe nietswaardig komen mij thans vele voorwerpen
voor, die ik voorheen mijn tijd en aandagt waardig keurde. Hoe veel vermaken, die ik te voren voor
geoorloofd, voor niet strijdig met den waren Godsdienst hield, zie ik nu in 
{==326==} {>>pagina-aanduiding<<}
 hare regte
gedaante; - hoe veel vrolijkheid, die mij toen gelukkig toescheen, beschouw ik nu als ijdel en
schadelijk. - Nu ik voel, dat ik voor de eeuwigheid geschikt ben, nu ik gereed sta om er in over te
gaan, nu komen mij die bezigheden maar alleen nuttig voor, die ons daar voor toebereiden. Met hoe
veel zelfsveroordeeling zie ik op mijn afgelopen leven te rug? Hoe vele gebreken, zwakheden,
misdaden scharen zig voor mijn oog. - Ik had wel het voorregt van reeds in mijn vroege jeugd den
dienst van God te kiezen, - en nimmer heeft mij dit berouwd, - maar hoe dikwils was ik ontrouw aan
mijne verbintenis, ongehoorzaam aan 't bevel van Jezus, zwak in mijn geloof, flaauw in mijne liefde;
hoe dikwils vergat ik hem te belijden voor de menschen, - hem, van wiens belijdenis voor de
Engelen en voor zijnen Vader, na weinig oogenblikken, mijn eeuwig lot zal afhangen. - ô! Mijn
Verlosser, gij ziet mijn hartelijk, mijn ootmoedig berouw! - Ik gevoel mijne schuld; - maar, ik zie ze
vergeven in uw bloed: daar op vertrouw ik, daarop wagt ik binnen kort de Zaligheid: en mijne liefde
voor u brandt met heldere vlammen. - Ik moet eenige oogenblikken afbreken....!
{==327==} {>>pagina-aanduiding<<}
 

De hoop doet mijne kragten herleven. - ô! mogt mijn dood voor anderen nuttig zijn! mogt
een onbedagtsaam meisje, mogt een losse jongeling, als hij op mijn graf treedt, als door den zerk die
stem hooren: ‘Ons leven is een damp, die een weinig tijds gezien wordt!’ en daaruit wijsheid
leeren: hoe verkiezelijk zou dan mijn lot zijn! Een vroege dood voert mij zo veel te rasser, uit eene
gevaarvolle, onrustige wereld, in een veilige haven. Hij is mij een korte overstap door een donkere
valei in de woning van eeuwig licht. - ô! Hoe gelukkig ben ik! - Jezus is mijn leidsman! de
eeuwigheid lacht mij aan! mijn engel staat gereed, om bij den laatsten snik, mijn vrije ziel haar kerker
te ontvoeren! - Ik voel reeds de vreugd des Hemels, ik voel geen lijden meer! En is - dus zing ik met
mijnen geliefden van Alphen?


En is mijn strijd eens afgestreden, 

De laatste zucht geslaakt, de laatste traan geschreid, 

Dan zie ik korte smert gevolgd door Eeuwigheden 

Van rust en Zaligheid. 

  

ô! Eeuwigheid! 'k ga, met verlangen, 

U zingend te gemoet en wagt op mijnen Heer; 

Ik droog, door u verkwikt, de tranen van mijn wangen, 

En voel geen lijden meêr. 


{==328==} {>>pagina-aanduiding<<}
 

Ja; Emilia! als gij dezen brief leest - als gij deze letteren met uwe traanen besproeit - als gij
snikkende uwe Eufrozyne nog naroept! - dan ben ik reeds alle smerten te boven; dan zal ik mijne
schreiende moeder en u, slechts bij mij wenschen. Laat dit, mijn beste Vriendin, u troosten; en als gij
ooit, met weemoedige smert, u de zalige uren der vriendschap, die wij onzen God wijdden,
herinnert, denk er dan bij: ook deze herinnering vergroot het geluk van mijn zalige vriendin; en zij zal
het mij eens doen als ik bij haar ben.

Maar hoe roert mij de droefheid van mijne tedere Moeder. - Ik was de staf harer jaren; - hoe gering
ook mijn waarde is, voor haar was ik een teder kind, aan wiens liefde zij gewoon is, en wiens
gebreken zij moederlijk verdroeg. Verbeeld ik mij haar in die zorgenvolle grijsheid - eenzaam, en
kinderloos, dan ontzinkt mij de moed: dan voel ik minder mijn eigen geluk. Maar wat vrees ik? God,
die mij haar ontneemt, zal voor mijne moeder zorgen en gij, mijne Emilia! troost ook gij mijne
moeder; ô ja; gij zult dit doen. En laat Sofia ook uwe vriendin worden, als ik voor u niet meer ben;
vorm haar buigzaam hart, zoo als gij 't mijne deed, laat zij uwe tranen droogen! een verzoek dat ik
stervend doe, zult gij immers niet weigeren. - Neen; dit kunt gij niet, uw tedere ziel belooft het mij;
en dan -
{==329==} {>>pagina-aanduiding<<}
 

Zwakheid en aandoening deden mij gisteren afbreken - en dan, wilde ik zeggen, sterf ik wel
te vrede. Maar laat mij u dit nog schrijven:

Aan uwen omgang, en uwe brieven, heb ik middelijk veele verbeterde hartsneigingen, die ik nu eerst
in hare waarde beschouw, te danken. Hartelijken eeuwigen dank, onschatbare Vriendin! voor deze
weldaad! - Ik heb u altijd, als ver boven mij beschouwd, altijd verlangd u gelijk te wezen; en toch
geloof ik, dat ook gij op uw doodbed nog gevoelen zult, dat gij niet zoo waart als gij wezen moest. -
Bij het helder licht der eeuwigheid zien wij alles anders in. - Hoe benaauwt, of bedroeft dan elk
verspild uur, elke lauwe gedachte omtrent den Zaligmaker, elke verdenking van zijne trouw en
genade; elke ontrouw aan onze beloften, en elke toegeving in eenige verborgen zonde! - Herinner u
dit telkens, teergeliefde Emilia; dit is mijn laatste raad. Och kon ik ze u zelf, nog eens aan mijn hart
gedrukt, toestameren! gedenk er mij aan bij uw leven, en zegen mij nog op uw sterfbed. - Ik kan
niet meer; mijne kragten bezwijken; leef gelukkig in God, en denk, zoo lang gij leeft, aan de nu
stervende Eyfrozyne!
{==330==} {>>pagina-aanduiding<<}
 

Mijn overschot zal volgens onze afspraak in uw graf worden overgebragt. Gij zult op mijn
zerk weenen, dit weet ik, maar laat het - ik bezweer u bij onze vriendschap! - traanen des geloofs
en der hope zijn; - vaar eeuwig wel! mijn oogen worden donker.

 

Eufrozyne.


{==331==} {>>pagina-aanduiding<<}

LV. Emilia aan Sofia.


Den 10 Nov.

17-

 

Waarde Sofia!

 

Ik heb uwe roerende en treurige brieven ontfangen; maar helaas! tot mijne duurzame kwelling, beide
op het zelfde oogenblik. Och, waarom moest een ongelukkig toeval mij uwen eersten brief niet
straks bezorgen? - Ik had, op vleugelen der tederste vriendschap, dag en nacht voordgereisd, dan
had ik mijne onvergetelijke Eufrozyne nog eens omhelsd, van hare stervende lippen eenen
onwaardeerbaren zegen ontfangen; - uit haar verflaauwde oogen de vriendschap nog gelezen, die in
haren boezem stierf, ja - stierf; zij is dood! - Zielgrievend denkbeeld! - zij, die ik het meeste 
{==332==} {>>pagina-aanduiding<<}

beminde, is niet meer met mij op dezelfde wereld, - is voor altijd de vriendschapsarmen van haare
weenende Emilia ontvlogen! - ontvlogen, zonder dat ik aan haren kloppenden boezem het laatst, het
sprakeloos vaarwel, kon uitstameren!.... Had ik dit gedagt, toen zij vóór weinig maanden, mijn
Landverblijf tot een paradijs maakte? - toen ik met de sterkste ontroering haar den laatsten
afscheidskus op de betraande wangen drukte? - Ach, had ik toen de onheilspellende klopping van
mijn hart aan geen ontijdige zwaargeestigheid toegeschreven! - Had ik onlangs mijn nagtelijken
droom niet verworpen! en mijn Eufrozynes voorgevoel geen mismoedige vrees genoemd, ik had mij
zelve tot dit verlies voorbereid, en haar nog eens voor altijd, vaarwel! gezegd. - Maar vrugtelooze
wensch! zij is toch niet meer, niet meer op de aarde, daar ik haar beween! nooit zal zij op deze
plaats weer met mij wandelen! - Ik kan het naauwlijks gelooven, alles schijnt mij nog een
verschrikkende droom. Hoe akelig is mijn verblijf! alles is met een ondoordringbaar floers
overtrokken; alles spreekt mij van graf en dood. Zij, die ik gehoopt had, dat mij de eenzaamheid
des winters zou verligten, heeft mij voor altijd verlaten; en om haren wil verwekt mij de eenzaamheid
een benaauwd en hartverscheurend gevoel, dat door niets verzagt kan worden. - Waar is de ziel, die
zoo 
{==333==} {>>pagina-aanduiding<<}
 met de mijne overeenstemde, als die van Eufrozyne? Zij vlogen elkander, bij de eerste
ontmoeting, tegen; en bij de laatste (maar helaas onbewust) gevoelden zij den schok der grievendste
scheiding. Op de eerste tijding van haren dood verstomde ik; - mijne oogen zijn roodgeweend, en
nog stort ik dagelijks tedere traanen, bij hare nagedagten; altijd is haar beeld mij voor den geest; -
dan zie ik hare vrolijke, vriendelijke oogen, hare schrandere gelaatstrekken, hare bloeiende
gezondheid, en bevallige jeugd. - Dan verbeelde ik mij haar op het ziekbed, gelaten, onder pijn en
smerte, dan zie ik haar met de doodstrekken op het blaauwe aangezigt, den laatsten snik geven, dan
haar met de trekken van een rustige tevreedenheid, op het verbleekt gelaat, in de zwarte doodkist
liggen. - Dan eens verbeelde ik mij, hoe het verderf dat schoon, bevallig gelaat verwoesten zal, - ik
zie haar geraamte met asch bekleed, en mijne vriendschap lijdt namenlooze smerten: mijne tranen
vloeien; en ik noem de tranen weldadig, die het benaauwde hart verlichten. Ik heb haar zien
nederzinken in het graf, en den troost gevoeld, dat deze dierbare asch bij mij de stille rust vond, daar
ons stof zig eens vermengen zal. Ik zal een witte roozenstruik, het zinnebeeld der schoone onschuld,
op haar graf planten, elk geurig roosje, dat voor mijn boezem verwelkt, 
{==334==} {>>pagina-aanduiding<<}
 zal mij de
uitmuntende deugd van mijne Eufrozyne, mij te vroeg onttogen, herinneren. Dikwils zal ik bij haar
graf nederzitten, peinzen op haar leven, en op haar zalige verwisseling, - en met haar schim
verkeeren. - Mogelijk zal haar geest, om de afgelegde hut komen waren, en mij stillen troost
influisteren. Met huiverenden wellust zal ik op den zerk zitten; die haar dekt, en den dag blijmoedig
tegen zien, die onze asch, en onzen geest hereenigen zal.

Zij is toch zalig! ô! Wanneer ik dit als eene ware vriendin indenk, die altijd haar geluk begeerd heeft,
dan voel ik sterkte om mijn gemis te dragen. Laat ons dit gelooven, lieve Sofia! Eufrozyne heeft onze
vriendschap niet meer noodig tot haar geluk; doch zij zal ook in haar geluk ons nimmer vergeten. In
den schoonsten bloei der jaren verliet zij de wereld, maar deed eene goede wisseling; want zij is
daar, waar alle hare begeertens in een eeuwig genot van onbesefbaar geluk verdwijnen. Laat ons
haar geloof en deugden zoeken na te volgen, om eenmaal in haar heil te deelen. - Hoe wierd ik
geroerd bij 't gezigt der lieve gedachtenis van haar, die ik nooit vergeeten kan! - Hebt gij het doosje
niet geopend, Sofia? - ik vond een ring daar in, met een rozenknopje, dat op zijn steel geknakt is,
van haar eigen hair opgelegd, - met dit opschrift: 
{==335==} {>>pagina-aanduiding<<}
 ‘c'est mon image,’ - Op het
papier, daar het ingewikkeld was, stond geschreven: - ‘Mijn hart voorspelde mij een vroegen
dood, toen schikte ik dit afbeeldzel daar van, ter gedachtenis voor de tederste vriendin. Zie dit aan,
en wijd mij nog een gevoelvolle traan, ook dan, als de tijd reeds mijne gedachtenis, met mijn stof, bij
de wereld doet verdwijnen.’

Dit allerdierbaarst geschenk zal ik altijd dragen aan dezelfde hand, die zij, vol vriendschappelijke
trouw bij den laatsten afscheidskus drukte, en met een lang ingehouden traan besproeide.

En gij, waarde Sofia! zijt mij dierbaar, als de lieveling van mijne Eufrozyne. - Ik heb u, door de
droevigste gebeurtenis leeren kennen, als het gevoeligst meisje. Geef mij uwe vriendschap. Onze
zalige vriendin heeft u aan mij aanbevolen: gij zultze geen gevoelig hart weigeren, schoon het de
beelden van twee dierbare afgestorvene bewaart. - Opregten dank voor uw liefdezorg voor de lieve
overleedene! zij was het dubbel waardig - ja alles waardig wat de vriendschap schenken kan.

Kom wanneer gij wilt, bij mij op mijn landgoed, druk met mij de voetstappen van Eufrozyne. Laat
de boomen en beekjes nog haren naam en deugden uit onzen mond hooren; tot dat
vriendschappelijke tranen onze lippen sluiten! - Een klein prieeltje daar zij het 
{==336==} {>>pagina-aanduiding<<}
 liefste zat, zal
ik alleen aan hare nagedagtenis wijden - dat zal, als het voorjaar de schaduwen verdikt, het
heiligdom wezen, dat haar dierbaar afbeeldzel en den laatsten brief bewaren zal. - Daar zal elk
lispelend blaadje mij van haar spreken, daar zal het kwijnend maanlicht mijn peinslust en mijne
tederheid voeden. - Ik zal de kortheid des levens, - de ijdelheid zijner genoegens, het geluk der
Godvrugt, en het heil onzer vriendschap met weemoedige tranen herdenken, en gij met mij. Wij
zullen de aarde zegenen, daar zij rustte; en bloemen op haar graf strooien. Schooner dan alle
bloemen, is mij de mosch die er nu rondom groeit.

Vaarwel, Sofia, als gij uwe Eufrozyne beweent, denk dan ook aan haar, die zij alles was, de
ongelukkige

 

Emilia.

 

EINDE.
     
  

