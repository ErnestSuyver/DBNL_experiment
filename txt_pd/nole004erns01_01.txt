
   
        
           
               Ernst en boert
               Joannes Nolet de Brauwere van Steeland
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Ernst en boert van Joannes Nolet de Brauwere van Steeland uit 1847.
               
               
                   
                       p. 33: besehuimt → beschuimt: ‘Zweept en beschuimt met forsche roede’.
                       p. 91: 846 → 1846
                   
               
           
           
           
               nole004erns01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.TA.000078, scans van Google Books
               
               Joannes Nolet de Brauwere van Steeland, Ernst en boert. A. Vandale, Kantersteen / J.D. Sijbrandi, Brussel / Amsterdam 1847
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Ernst en boert
               Joannes Nolet de Brauwere van Steeland
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Ernst en boert
               Joannes Nolet de Brauwere van Steeland
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-09-01
               
                   RK
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Joannes Nolet de Brauwere van Steeland, Ernst en boert. A. Vandale, Kantersteen / J.D. Sijbrandi, Brussel / Amsterdam 1847
 
Zie: https://www.dbnl.org/tekst/nole004erns01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}

ERNST EN BOERT.

{==II==} {>>pagina-aanduiding<<}

Bij de boekhandelaren A. Van Dale, te Brussel, en J.D. Sijbrandi, te Amsterdam, is mede te bekomen het volgende van Dr Nolet de Brauwere van Steeland:
Ambiorix, dichtstuk in vijf zangen. 1841. gr. 8o.	fr. 2 00
Dichtluimen. 1842. gr. 8o.	2 00
Het graf der twee Gelieven, legende. 1842. gr. 8o.	1 00
Een reisje in het Noorden. 1843. gr. 8o.	3 00
Redevoering over den invloed van het schoone, met toepassing op onze tael- en letterkunde. 1844.	0 25
Wat zij waren - wat wij zijn. Een woord over den toestand onzer vaderlandsche letterkunde. 1846.	0 25
Z of S. Twee brieven aen Dr J.W. Wolf. 1846.	0 25

Drukkerij van Delevingne et Callewaert.

{==III==} {>>pagina-aanduiding<<}

ERNST
EN BOERT,
DOOR
Dr J. NOLET DE BRAUWERE VAN STEELAND,
Ridder der Leopolds-Orde; Voorzitter van het tael- en letterkundig Genootschap, te Brussel; lid der Maetschappij van Nederlandsche letterkunde, te Leiden, enz.
BRUSSEL,
A. VANDALE, KANTERSTEEN.
AMSTERDAM,
J.D. SIJBRANDI. WARMOESSTRAAT, 16.
1847

{==IV==} {>>pagina-aanduiding<<}





{==V==} {>>pagina-aanduiding<<}

Ernst.


{==VI==} {>>pagina-aanduiding<<}


{==1==} {>>pagina-aanduiding<<}

Noami.

I

Ver van de beenders zyner vaderen


Verkwynt het kroost van Abraham!


J. DA COSTA. Israel.

‘Ik groet u, weeldrig oord, gezegend Morgenland! 
Volzaelge beemden, afgebakend door Gods hand 
Als 't wettig erfdeel van zijne uitverkoren scharen, 
Van Isrels nakroost, dat na eindloos wedervaren 
De boeijen slaekte, een' weg zich baende tot uw' grond, 
En op uw milden boôm een veilge rustplaets vond. 

{==2==} {>>pagina-aanduiding<<}

Ik groet u, vruchtbre streek, wier prachtige landouwen, 
Hun golvend tooverkleed in rijken dos ontvouwen; 
Bekoorlijke akkers, op wier uitgestrekt gebied 
De geurge balsemstruik zijn tengre loten schiet; 
Valleijen, in wier schoot de zware runders azen, 
Veelkleurig bloemtapeet waer malsche kudden grazen, 
En gij, Jordaen, die langs den immergroenen zoom, 
Met majesteit uw golven rolt in breeden stroom, 
Ik groet u; parel van het Oosten, allerwegen 
Bewonder ik den schat, het volop van den zegen 
Door 't Alvermogen op uwe akkers heengespreid: 
Hier schiet het olmgeboomt' zijn takken uit, en breidt 
De schaduwrijke blaên, terwijl de taeije wingert, 
In kronkelenden bogt den hechten stam omslingert 
En onder 't donkergroen zijn purpren trossen schaert; 
Daer groeit de malsche olijf, het palmhout; ginds ontwaert 
Het oog een digte rei van ondoordringbre lanen; 
De wilde sycomoor, de rijzende platanen, 
Granaten, dadels, nooit verwelkende laurier, 
Doormengen vrucht en loof in wisselende zwier. 
Dit was uw vroeger beeld, ô zielverrukkend Eden! 
Dit waert ge eens, Kanaän, maer ach!... wat zijt gij heden?..’ 

{==3==} {>>pagina-aanduiding<<}

Zoo zuchtte Elimelek, de grijze Israëliet: 
Hem knaegde een worm aen 't hart en 't bange zielsverdriet 
Hield hem den achtbren kruin weemoedig neêrgebogen; 
Hij vaegde een bittren traen die biggelde uit zijne oogen, 
En vatte Noami, zijne ega, bij de hand: 
‘Aenschouw nu (sprak hij) dit voorheen zoo bloeijend land! 
Het zondige Israël heeft 's hemels toorn berokkend; 
God zond zijn' wraekboô neêr... rampzaligen! hoe drokkend 
Woog op der vaedren erf Jehovah's teistrend zwaerd! 
Den vijand zagen we om ons heen in bond vergaerd; 
De Philisteër zweepte op ons zijn geeselroede, 
Het oorlog vlamde in 't rond met steeds vernieuwde woede, 
En slaven, zien we ons thans den jukriem omgekneld. 
Verwoesting heerscht alom; ô Noami, wat geldt 
Voor ons een vaderland, ontbloot van heil en zegen? 
Maer schrikkelijker nog grijnst ons de toekomst tegen 
En hooger stijgt de ramp! de bleeke hongersnood 
Ontzegt ons dierbaer kroost het zuergewonnen brood!...’ 
Toen vouwde Elimelek, door zoo veel leed bewogen, 
De handen saêm en hief ze smeekend in den hoogen: 
‘Jehovah! (riep hij uit) erbarming voor uw volk! 
Verwijder van ons hoofd die grauwe donderwolk; 

{==4==} {>>pagina-aanduiding<<}

Zie in uw gramschap niet op onze jammren neder, 
Maer schenk aen Israël zijn blijde dagen weder; 
Zend, Heere, op Jacobs erf den lang gewenschten vreê!’ 
 
Hij zweeg, want hem bekroop een overstelpend wee; 
De teedre Noami ontving hem in heure armen: 
‘Vat moed, (zoo sprak ze) God zal onzer zich erbarmen! 
Hoe nijpend ook de klem van vreemde kluisters zij, 
Welligt is 't schriklijk uer der wederwraek nabij. 
Stel uw vertrouwen in den Heer der legerscharen: 
Hij plofte Farao in 't diep der roode baren; 
Hij leidde ons door het ruim der zandige woestijn; 
Zijn vreeslijke arm verdreef den trotschen Philistijn 
Uit 't Heilig Land, aen Isrels kindren toegewezen; 
De golven der Jordaen zijn uit hun kom gerezen, 
En langs hun watermuer trok Josés heldenschaer: 
Jehovah's bijstand was der vaedren beukelaer. 
De ondankbre nazaet heeft die wondren dra vergeten 
En in zijn' overmoed, brooddronken en vermeten, 
Dorst hij den vreemden goôn zijn schandige offers biên: 
Viel ons te beurt, de straf dier euveldaên te zien, 

{==5==} {>>pagina-aanduiding<<}

Laet ons, Elimelek, op beter uitkomst hopen! 
Nog blijft in 't bang gevaer een veilge schuilplaets open; 
Niet langer wachte ons hier een wreede hongersnood: 
Ginds reikt ons 't Westerland het levenvoedend brood. 
Laet ons de reizerstent op Moabs akker spannen, 
En, vlugtelingen uit dit schrikgewest gebannen, 
Slaen wij ons huisgezin op vreemden bodem neêr: 
't Onzalig vaderland drukke onze voet niet meer, 
Eer 't rampendragend spoor van 's Hemels toorn verdwijne 
En blijder dageraed dees velden weêr beschijne!’ 
 
Zoo spraken beide, diep getroffen in hun smart: 
Stilzwijgend drukten zij elkander aen het hart 
En baden toen: ‘Wat ook het strengste lot gebiede, 
Jehovah's naem is groot, zijn heilge wil geschiede!’ 
 
De vastgestelde dag voor 't noô vertrek brak aen; 
Het scheidensuer was daer: de kleine karavaen 
Begon den bangen togt: het opgeruide weder 
Brak stormend los en viel in zware buijen neder; 

{==6==} {>>pagina-aanduiding<<}

Het prangend zwavelzwerk hing dreigend op hun hoofd; 
De vale bliksemstrael die 't hemeldeksel klooft, 
Verlichtte stond op stond hun moedelooze schreden. 
Maer was het vaderland vernederd en vertreden, 
Nog viel hun 't scheiden zwaer, en als uit ééne stem: 
‘Vaerwel dan, (riepen zij) geliefkoosd Bethlehem! 
Vaerwel, verlaten oord! in heugelijker dagen, 
Heeft ons uw erf gevoed, heeft ons uw schoot gedragen; 
Nu vlugten wij, helaes, den overdierbren grond, 
Door bijstre ramp op ramp tot in het hart doorwond. 
Vaertwel, dan, gij volschoone en onvergeetbre streken! 
Wij zijn in ballingschap uwe eenzaemheid ontweken, 
Tot eens voor u de dag van vroeger welvaert keer': 
Vaerwel, ô vaderland, geen onzer ziet u weêr!..’ 
 
Toen rolde een zilte traen hun langs de bleeke wangen; 
Zij lieten 't somber hoofd stilzwijgend nederhangen, 
Zij sleepten langs hun pad de trage schreden voort, 
En trokken hopeloos naer 't verre gastvrij oord. 

{==7==} {>>pagina-aanduiding<<}

Waer de Arnon henenspoelt met statig golvenwiegelen, 
Waer rijke boorden, in zijn zilvren schoot zich spiegelen, 
Omzoomd met jeugdig groen en geurgen rozenknop, 
Daer doet zich voor het oog een weeldrig landschap op: 
Hier heeft natuer de wet der schepping overtreden; 
Haer tooverroede schiep een onverwisseld Eden 
En kleedde elk jaergetij in nieuwen lentedos. 
Hier sleept de wijngaerdrank den zwaren druiventros, 
En spreidt de sycomoor zijn wilde vijgenbladen: 
Hier prijkt de milde grond met rijken oogst beladen, 
En golft het geelend graen zijn gulden baren voort; 
Maer in dit lustpriëel, in dit verleidlijk oord, 
Zoo ongemeen begaefd met 's hemels zegeningen, 
Daer heerscht ook 't boos geslacht van Moabs stammelingen, 
Verworpen kroost, uit Loths bloedschendig echt geteeld. 
Hier zetelt geile liefde, en rijst het afgodsbeeld 
Der ontucht, opgetroond door wulpsche menschenhanden; 
Hier plengt de onkuische drift haer dierlijke offeranden; 
Zij scheurt voor 't wangedrogt de banden der natuer, 
Zij brandt op 't schandaltaer heur walglijk minnevuer 
En zwelgt den vollen teug der vuigste wellustdronken. 
De ontaerde volksstam in den slijkpoel weggezonken, 

{==8==} {>>pagina-aanduiding<<}

't Vernederd Moab was in deze streek gevest. 
 
Judea's huisgezin belandde in dit gewest; 
Hier had de banneling zijn tenten opgeslagen; 
Een klaerder horizont zag hij aen de oostkim dagen 
En hoopte in 't blij verschiet dat hem de toekomst bood. 
Bedriegelijk verschiet, gewaende schim! de dood 
Moest hem verhindren ooit die bloem der hoop te plukken, 
En hem uit de armen van zijn lievelingen rukken, 
Schoon hij voor allen nu 't verbeide voedsel vond! 
Maer lijdend was de ziel en 't harte diep gewond; 
Hij, ooggetuige van wraekroepende euveldaden, 
Hij zag 't verblinde volk Jehova's wet versmaden, 
Het zegevierend kwaed, de reine deugd bespot 
En een ontzind geslacht, voor 't beeld van zijnen god, 
Het werk der menschen, opgeworpen door hun handen, 
De kniën buigen en d'onzuivren wierook branden. 
Slechts in den engen kring van 't vreedzaem huisgezin, 
Trad hij, als uit een' droom, een beter wareld in. 
Daer vond hij heul en troost en balsem voor zijn wonden: 
Zijn zonen, door den echt aen Moabs stam verbonden, 

{==9==} {>>pagina-aanduiding<<}

Verzoetten de eenzaemheid van d'achtbren ouderling, 
Die Ruth en Orphah in zijn' vaderarm ontving. 
 
Bevallig als de bloem bij d'uchtenddauw geboren, 
Was Ruth, die Khiljon zich tot ega had verkoren; 
En 't uiterlijke schoon dat in de maegd beviel, 
Was slechts de spiegel van eene overschoone ziel, 
Die van heur lippen vloeide en zetelde in heure oogen. 
Een teedre liefdekus wist meengen traen te droogen; 
En zoo de erinnering die tranen vloeijen deed, 
Meêdoogend deelde zij in 't doorgestreden leed, 
En mogt een hartig woord van zielvertroosting wagen. 
Zoo helpt zij Noami den last der jaren dragen, 
Of, als Elimelek, door d'ouderdom gebukt, 
Met strompelenden tred de stoep der woning drukt, 
Steunt zij, de lieveling, zijn wankelende schreden. 
Vaek, in de schaduw van het statig woud getreden, 
Plaetst zij zich naest hem aen den voet des palmbooms neêr. 
Dan roept hij vroeger tijd in 't rijp geheugen weêr, 
Dan spreekt hij van het land, het voorwerp zijns verlangen; 
En rolt ook wel een traen langs de ingevallen wangen, 

{==10==} {>>pagina-aanduiding<<}

Zij is het, die 't gemoed des vromen grijzen beurt: 
‘Neen, vader, (zegt zij) neen, niet langer meer getreurd! 
Rust in der goden wil met kinderlijk betrouwen; 
Ga, laten we onze hoop op hunnen bijstand bouwen, 
Verhoord zij onze bede en gunstiger uw lot!’ - 
‘Ach, (sprak hij dan) mijn kind, de goden niet, maer God!’ 
 
Zoo mogt de goede Ruth hem kalmte en vrede bieden; 
Zoo zag Elimelek een tweetal jaren vlieden 
En woeste vlagen aen den hemel opgeklaerd; 
Maer zwaerder ramp was nog den banneling bewaerd: 
Hij zag, hij grijze, aen 't eind der levensbaen gekomen, 
Zijn stamboom uitgeroeid, zijn kindren hem ontnomen, 
Zijn zonen, neêrgeveld in de armen van den dood. 
Die wreede slag was voor zijn vaderhart te groot: 
‘ô God, (dus kreet hij luid) wat heb ik u misdreven? 
Gij hadt in uw genaê die kindren mij gegeven, 
Mijn troost, mijn hoop, den steun van mijnen ouderdom: 
En nu ik onder 't wee het matte ligchaem krom, 
Dat ligchaem, afgetobd door rampen en door jaren, 
Ontrukt gij 't dierbaer kroost aen mijn vergrijsde haren, 

{==11==} {>>pagina-aanduiding<<}

Mijn lievelingen stort ge in 't onverbidlijk graf! 
Neem mij dan ook, ô Heer, dit jammerleven af 
En roep in uwen schoot mij weder bij de mijnen!’ 
 
Toen voelde Elimelek zijn levenskracht verkwijnen; 
Verzwakt en afgeleefd had hij aen de aerd voldaen, 
En stortte ook eindlijk neêr, om niet weêr op te staen. 
 
Hij riep zijn teedre gade en kindren om zich henen: 
‘Staekt, lievelingen, (sprak hij) staekt uw bitter weenen 
En treurt niet meer om mij; beminden, hoe, gij schreit 
Terwijl een grijsaerd van dees jammeraerde scheidt? 
Ja, nog een stond, en 'k zal dit stoflijk kleed begeven, 
Maer 't is slechts wisseling voor een volmaekter leven, 
Dat me aen den eindpael van dees pelgrimbane wacht... 
En gij, die hier op aerd mijn' wandel hebt verzacht, 
Gij, mijne zielsvriendin, die ik zoo teeder minde, 
ô Dat 'k in zaelger oord u eenmael wedervinde, 
Waer eeuwge liefde 't loon van aerdsche liefde zij!... 
Gij, mijne dochtren, blijft uw grijze moeder bij; 

{==12==} {>>pagina-aanduiding<<}

Keert met haer naer het land dat wij zoo noô verlieten; 
Mogt gij den voorspoed weêr, den zoeten vreê genieten, 
Dien u zijn milde grond en veilige akkers biên: 
Mijn kinderen.... ik zal u niet gelukkig zien, 
Want ik verlaet u hier en keer tot mijne vaderen.... 
Vaertwel, gij allen dan.... ik voel mijn einde naderen... 
ô God van Israël, ontvang mij in uw' schoot!’ 
De grijsaerd zweeg: het was het zwijgen van den dood. 
 
Reeds driemael was de zon ten westen neêrgezonken, 
En had ter vierde reize aen de oostkim uitgeblonken, 
Toen Noami voor 't laetst heur kleine stulp verliet. 
Haer neêrgeslagen blik, heur droef gelaet, verried 
Den kommervollen angst die in heur binnenst woelde; 
Hoe diep was hare ziel geroerd! hoe zwaer gevoelde 
Zij nu den slag die plots haer' echtvriend had geveld! 
Door Ruth en Orphah, beî heur dochteren, verzeld, 
Ving zij den aftogt aen langs de altijd groene boorden 
Der Arnon, die voor 't laetst den groet des afscheids hoorden: 

{==13==} {>>pagina-aanduiding<<}

‘Heeft lang de ballingschap mij aen uw vest geboeid, 
ô Vruchtbre streken, door mijn tranen vaek besproeid, 
Thans zeg ik u vaerwel, gij, nooit vergeetbre kusten! 
Ik zal niet langer meer op uwen bodem rusten, 
ô Moab; land van heil en onheil saêm, vaerwel! 
'k Verlaet uw gastvrij dak en keer naer Israël, 
Het erflijk vaderland van Gods verkoornen, weder. 
Het doorgestreden leed, mijn rampen leg ik neder 
In uwen schoot, gij ooggetuige van mijn smart! 
Maer neen, uw heugenis is dierbaer aen mijn hart: 
ô Moab, zou mijn vloek uwe akkers ooit bevlekken? 
Zij mogten 't stoflijk kleed van mijn' geliefden dekken, 
Van hem, om wien dit hart tot aen den grave rouwt; 
Zijn dierbare asch blijve aen uw velden toevertrouwd; 
Behoed den overschot, bewaer die heilge panden! 
En blaest uw frische koelte op Juda's morgenlanden, 
Breng' dan haer zefir hunne erinnering tot mij... 
Geliefde kinderen, vaertwel, hier scheiden wij: 
Wat zoudt ge verder toch uw moeder vergezellen? 
De dagen zijn niet lang die 'k nog op aerd zal tellen; 
'k Ben oud en gij zijt jong; gaet, keert tot uw geslacht: 
Kiest: zonder mij, 't geluk dat u daer tegenlacht 

{==14==} {>>pagina-aanduiding<<}

Bij vriend en maegschap, in uw huisselijke kringen; 
Met mij, slechts ramp en leed, en vreemd bij vreemdelingen, 
Wacht u geen beter deel dan mij het noodlot biedt.’ - 
‘ô Vrouw, (sprak Ruth) 'k misken den roep des harten niet: 
Neen, wat uw noodlot zij, ik zal niet van u scheiden; 
'k Zal, waer ge uw schreden rigt, uw schreden begeleiden, 
En welken onspoed ook de toekomst ons verheel', 
Ach, dat mijn kinderliefde in uwe rampen deel'!’ - 
‘Uw hart (sprak Noami) heeft tot mijn hart gesproken; 
Het bond dat ons vereent zij nimmer dan verbroken, 
En gij, mijne Orphah, ook mijn lieveling, vaerwel! 
Ach, dat ik u nog eens aen mijnen boezem knell'! 
Mogt Hij, die ons verhoore, u steeds de welvaert schenken 
Aen mij ontzegd; mijn kind, wil onzer vaek gedenken: 
Hoe de afstand die ons scheidt voor 't oog onmeetbaer zij, 
Uw harte zij met ons, en blijve ons immer bij!’ 
 
Toen voelden zij een traen uit de oogen hun ontglippen; 
Zij drukten de afscheidskus elkander op de lippen; 
Zij lieten aen hun borst een' diepen zucht ontvliên 
En scheidden van elkaêr om zich niet weêr te zien! 




{==15==} {>>pagina-aanduiding<<}

II

Kom, 't oog ten hemel uit uw smarte!


Op God gesteund, ô Jacobs bloed!


A. BOGAERS Jochéred.

De dageraed brak aen en kleurde de oosterkimmen; 
De zonne rees omhoog en in haer uchtendglimmen 
Ontving het sneeuwgebergt' haer eerste stralenflits. 
De Libanon verhief de nooit ontdooide spits; 
Hij wierp zijn zilvren gloed op Isrels beemden neder; 
En de eeuwenheugende eik, de trotsch verheven ceder 

{==16==} {>>pagina-aanduiding<<}

Begroetten 't morgenkoeltje in 't ruischende geblaêrt; 
Het bonte voglenheer in 't lommrig woud geschaerd, 
Ontsloot in jubeltoon de tjirpende orgelkelen, 
Om in zijn dankbren zang 't ontwakingslied te kwelen. 
Stem, lief gevleugelt', zangrenchoor, uw harmonij, 
Want Juda's leeuw verwon; de rampen zijn voorbij, 
Die 't uitverkoren volk in slavenbanden knelden! 
God schonk den vrede u weêr; de vrijgestreden velden 
Staen als getuigen, in hun weelderigen groei, 
Van hun herleven en hun jongherschapen bloei. 
Weêr zal de landman, bij zijn morgenvroeg ontwaken, 
De zoete toonen van uw tooverliedren smaken 
En juichen, schoon hij bij den zwaren arbeid zwoegt, 
Dat hij met vrije hand een' vrijen akker ploegt. 
Heil, Israël! voor u ontstaen weêr blijde dagen; 
Weêr zal het vaderland zijn lievelingen dragen, 
Gebannen van zijn erf door vreemde dwingrenklem. 
 
Ook de arme Noami begroette Bethlehem: 
Zij prangde aen 't moederhart haer trouwgebleven dochter, 
En sloeg de blikken wel op menig puin, maer zocht er 

{==17==} {>>pagina-aanduiding<<}

Vergeefs het vreedzaem dak der nederige hut, 
Die in een beetren tijd haer kindschheid had beschut; 
Waer eens Elimelek haer liefde had gezworen; 
Waer, blijde moeder, zij haer kindren zag geboren, 
Herinneringen aen haer hart nu dubbel zeer. 
Hoe droevig zagen beide op die verwoesting neêr, 
Nog overblijfsels van den dwang der vreemdelingen! 
Zij mogten langer niet haer' tranenvloed bedwingen: 
‘ô Ruth, (sprak Noami) 'k ben arm en gansch alleen; 
Trek gij, mijn dochter, weêr naer Moabs velden heen; 
Daer zal u heul en troost bij vriend en maegschap beiden. 
Hoe zwaer 't een moeder vall' zich van haer kind te scheiden, 
Uw medelijdend hart, ô Ruth, weêrhoude u niet; 
Voor mij zij de eenzaemheid, de ellende en 't bang verdriet; 
Laet me op der vaedren grond mijn levensloop voltrekken: 
Hij droeg mijn bakermat, hij zal mijne asch bedekken; 
Verduldig drage ik nog het mij zoo drukkend leed, 
Als 'k u slechts, dierbaer kind, als 'k u gelukkig weet!’ - 
‘Neen, moeder, neen, (sprak Ruth) ik weiger uw bevelen: 
Ik ben en blijf uw kind en zal uw rampen deelen; 
Hoe onregtvaerdig ook het dwingend noodlot zij, 
Het treffe mij dan ook, maer 'k blijve u immer bij; 

{==18==} {>>pagina-aanduiding<<}

Wat kon mij, zonder u, geluk en voorspoed baten? 
'k Heb wat mij dierbaerst was, mijn vaderland verlaten; 
'k Sprak Moab 't laetst vaerwel en volgde uw schreden, want 
Gij, Noami, gij waert mij meer dan 't vaderland! 
Ik heb u kinderliefde en eeuwge trouw gezworen, 
Mijn hart bewaer' dien eed; wat lot ons zij beschoren, 
Wat ons de toekomst ook een bang vooruitzigt bied', 
Wij scheiden nimmer meer, o neen, 'k verlaet u niet!’ - 
Mijn kind, (sprak Noami) den moed niet opgegeven! 
Nog is der armen troost, de hoop ons bijgebleven; 
Vertrouwen wij op God in dezen bangen nood: 
Zijn liefde is onbeperkt en zijn genade groot.’ 
 
Zie ginder, Bethlehem, uwe uitgebreide velden! 
't Goudkleurig golvend graen mag hunnen rijkdom melden; 
Hoe verre 't oog zich op uwe akkers henenstrekt, 
't Ontwaert den milden oogst die uw valleijen dekt. 
De blijde landman laet zijn vreugdeliedren galmen; 
De breede sikkel snijdt de rijpgezwollen halmen; 

{==19==} {>>pagina-aanduiding<<}

Zijn stalen vleugel zwaeit als snorrende in het rond 
En velt het koren van den moêgedragen grond. 
Een jonge vrouwenstoet komt de opgestapelde aren 
Verzaemlen, binden en in digte schoven gâren; 
Maer wie is onder haer die uitverkoren maegd, 
Wier zacht gelaet het merk van liefde en onschuld draegt? 
De rozen zijn niet meer, die bloosden op haer wangen; 
Thans heeft een doodsche kleur dien frischen blos vervangen, 
Thans zijn hare oogen van dien heldren glans beroofd; 
Hun stargeflonker is door tranen uitgedoofd. 
Het is de goede Ruth: schroomvallig in haer schreden, 
Was zij de vrouwenschaer van verre nagetreden, 
En raepte hier en daer op 't afgemaeide veld 
Een' enklen graenhalm, in 't voorbijgaen niet geteld. 
Maer zal een vreemde dos heure afkomst niet verraden? 
De volkshoop wees op haer, en in een schimpend smaden: 
‘Wat doet (zoo riepen zij) dit kind van Belial, 
Eene afgoddienares, op onzen akker? zal 
Dat vreemd gebroed ons land weêr ongehinderd drukken 
En, als voorheen, de vrucht van onzen arbeid plukken? 
Niet langer dulden wij 't (kreet de opgeruide schaer), 
Weg met het vuige kroost van Moab! weg met haer!’ - 

{==20==} {>>pagina-aanduiding<<}

‘Gij heet uw' God, (sprak Ruth) een' God van mededoogen 
En u zijn kindren; maer uw hart blijft onbewogen 
En onverschillig voor de rampen die ik lij; 
Maer neen, ik vraeg, ik smeek uw' bijstand niet voor mij: 
't Is voor een moeder; ach, laet ons dit weinig koren! 
't Ging uit dien overvloed welligt voor u verloren; 
Nu rekke 't nog een wijl ons jammerlijk bestaen, 
En God vergelde u eens het goede aen ons gedaen!’ 
 
Zoo smeekt het lieve kind, bij 't zielverscheurend nokken, 
De ontmenschten die op haer den ouden volkshaet wrokken; 
Maer 't is vergeefs geschreid, maer 't is vergeefs gesmeekt, 
Geen traen, geen zucht die 't hart van ongevoelgen breekt: 
‘Laet af, (dus schreeuwden zij) laet af, gij schaemtelooze! 
Dat nooit uw voetstap meer op Boaz erf verpooze. 
Bezoedel langer niet den godgewijden grond; 
Terug, draeg verder heen uw schande en klagten rond! 
Terug, verachteling!’ 
 
En schaemrood trok zij henen; 
Maer nauwlijks uit het oog der woeste schaer verdwenen, 

{==21==} {>>pagina-aanduiding<<}

Trad haer uit gindsche weide een grijsaerd in 't gemoet. 
De jaren hadden hem het streng gelaet verzoet; 
De breede zilvren baerd die op zijn' gordel daelde, 
De digte sneeuwvlok die zijn' achtbren kruin omstraelde, 
Getuigden van zijn fors-gespierden ouderdom. 
Hij zag het weenend meisje, en in zijne oogen glom 
De weêrspraek van zijn hart: een blik van medelijden. 
‘Van waer de tranen die u langs de wangen glijden, 
Van waer de zuchten die gij in uw' boezem smoort? 
Welke onverduerbre ramp heeft uw geluk verstoord? 
Ga, droog uw tranen, staek uw zuchten, mijn geliefde: 
Vertrouw een' vriend het leed dat u den boezem griefde, 
Hij ligte 't somber wee dat u het harte breekt.’ - 
‘Wie zijt ge toch, (sprak Ruth) gij, die hier tot mij spreekt? 
Zijt ge een onsterveling, zijt ge een der vredeboden 
Den hemel afgedaeld, gezanten van de goden, 
Genieën van het goed, die waken aen ons zij?’ - 
‘Ik ben (hernam de grijze) een sterveling als gij, 
Mijn dochter, en als gij aen 't aerdsche stof verbonden; 
Niet een dier geesten uit den hoogen afgezonden, 
Geboren met den mensch, trawanten van zijn lot. 
Uw goden ken ik niet; ik eer den eengen God, 

{==22==} {>>pagina-aanduiding<<}

Den God van Israël, den Heer der legerscharen: 
Maer gij, ô Moabs telg, verslaefd aen vreemde altaren, 
Spreek op, wat ramp ontvoerde u aen het vaderland?’ 
 
Toen vatte 't lieve kind den grijsaerd bij de hand, 
En op een groenend terpje, aen zijne zij' gezeten, 
Sprak zij: ‘Mijn vader (ja, 'k zal u mijn' vader heeten, 
Gij die meêdoogend op mijn jammren nederziet), 
'k Verheele u d'oorsprong van mijn klagten langer niet.’ 
En treffend meldde zij den ramp haer wedervaren, 
Het wee geleden in een tiental ballingjaren, 
En Boaz, diep ontroerd, verborg haer meengen traen 
Uit zijn gemoed gestort; en hevig aengedaen 
Sprak hij: ‘Gods wegen zijn aen 's menschen oog verborgen: 
Ga, lieve, treur niet meer, want Hij zal voor u zorgen, 
Wiens vaderhand uw lot aen Boaz heeft vertrouwd. 
De rijke koornlast dien ge op gindsche velden schouwt, 
Mogt vóór zijn rijpheid nog het wild gevogelt voeden: 
Nu moog hij ook, mijn kind, voor verdren ramp u hoeden. 
Ga dan, mijn dochter, voeg u bij de vrouwenschaer 
Die ginds het overschot der halmen leest; met haer 

{==23==} {>>pagina-aanduiding<<}

Zult gij den arbeid en 't eenvoudig eetmael deelen. 
 
Zij ging; de grijsaerd gaf den maeijers zijn bevelen 
En de aren, op zijn' wenk den akker overspreid, 
Verschaften haer het brood, zoo hongerig verbeid. 
Hoe blij dan keerde zij tot de arme moeder weder! 
En legde de arenvracht voor hare voeten neder, 
En sprak: ‘ô Noami, 'k was naer het veld gegaen 
En raepte hier en ginds het wijd-verstrooide graen; 
Ik hoorde 't volk mijn' naem, mijne afkomst zelfs verfoeijen: 
Vertwijflend toogde ik af en liet mijn tranen vloeijen, 
Toen mij, niet ver van daer, een grijsaerd tegen trad: 
Zijn naem was Boaz; ô hoe medelijdend had 
Hij 't droef verhael aenhoord dat ons zoo innig smartte! 
Hij troostte mij, hij sprak mij goeden moed in 't harte; 
Ik volgde hem op 't veld en raepte op zijn bevel 
Den oogst waermede ik u verheugd thans tegensnel.’ - 
‘'t Was hij, (kreet Noami) ô dank den Allerhoogsten! 
Ga dagelijks, mijn kind, op Boaz akker oogsten; 
Wie onmeêdoogend u bejegende en verstiet, 
Zijn edel hart, ô Ruth, verwijst den arme niet. 

{==24==} {>>pagina-aanduiding<<}

Heb dank, ô Gij die ons een redder hebt gegeven! 
Ja, 'k voel weêr in mijn hart de blijde hoop herleven, 
In dit mijn hart, zoo vaek door onspoed overmand! 
Heb dank, ô God, 'k erken en zegen uwe hand!’ 
 
Geen nooddruft zal voortaen hun droef bestaen ontbinden: 
Want dagelijks liet Ruth zich op den akker vinden, 
En daeglijks keerde zij met rijker halmenvracht. 
 
Eens had 't goedaerdig kind de vrome taek volbragt, 
En trok naer 't stil verblijf, met voedend ooft beladen, 
Toen, in de digte schaêuw der breede vijgenbladen, 
Zij Boaz, neêrgevleid en vreedzaem rustend vond. 
Hij sliep een' zachten slaep en 't hartig meisje stond 
Voor d'achtbren ouderling eerbiediglijk gebogen. 
Zij knielde, en met een' traen van dankbaerheid in de oogen: 
‘Slaep, Boaz (sprak ze), gij, op wien ons lot berust! 
Slaep, goede grijsaerd, en van kommer onbewust 
Geniet den kalmen vreê, den zoeten slaep des vromen! 
Verlaet de ivoren cel, gij zwerm van blijde droomen, 
Terwijl ge om zijne sponde uw gulden vleuglen spreidt. 
Voert hem in 't huisgezin, waer eeuwge dankbaerheid 

{==25==} {>>pagina-aanduiding<<}

De harten aen zijn groot, zijn edel hart zal boeijen. 
Blijf, onuitputbre hoorn van overvloed, blijf vloeijen 
Voor hem, voor wien uw schat een bron van weldaên is!’ 
Zij zweeg, de lieve, en bad; in hare ontroerenis 
Liet zij een' teedren kus, ontvallen aen haer lippen. 
Op 't reine voorhoofd van den vromen Boaz glippen..... 
De grijze ontwaekte en vroeg: ‘Wiens stemme sprak tot mij?’ 
En Ruth hervatte: ‘Ik stond en waekte aen uwe zij'; 
Ik bad de goôn in stilte en riep hun milden zegen 
Op u, mijn vader, gij, tot weldoen steeds genegen, 
Gij, die den vreemden zelfs uw' bijstand niet onttrekt.’ 
Maer Boaz sprak: ‘Mijn kind, de God van Isrel strekt 
Zijn zegenrijken arm ook over allen henen: 
Zijn zon heeft Jacobs erf en Moabs grond beschenen, 
Bepaerlend valt zijn dauw op beider velden neêr, 
Op ons, zijn kindren, ook op u; zoo deed de Heer 
En heeft ons opgelegd het goed naer Hem te plegen. 
Niet mij dan danke uw hart, mijn lieveling, maer zegen 
De Vaderhand die u tot haren dienaer zond.’ - 
‘De waerheid licht mijn geest en spreekt door uwen mond, 
(Dus kreet het lieve kind, in geestdrift opgetogen) 
Ja, Isrels God is God en Moabs goden, logen! 

{==26==} {>>pagina-aanduiding<<}

En gij die mij aenhoort, o Boaz, 'k deel uw lot: 
ô Zij dan ook uw volk mijn volk, uw God mijn God!’ 
En Boaz sprak tot haer bij 't hartigst boezemprangen: 
‘De Heer verhoorde uw stem: Hij heeft uw bede ontvangen, 
Hij heeft u onder 't schut van zijne wet geschaerd: 
Dit te beleven was mijn' ouderdom bewaerd. 
Mijn dochter, ja nog voor gij waert tot mij gekomen, 
Had ik uw warme liefde, uw kindertrouw vernomen; 
Ontvang nu ook het loon dier onverbroken trouw: 
Wees mijne wederhelft, mijn gade; wees de vrouw 
Die 'k tot het steunsel van mijn jaren heb verkoren. 
ô Dat een talrijk kroost, uit uwen schoot geboren, 
Vermenigvuldige en den stam van Boaz schraeg'! 
Ga, keer tot Noami, mijn zielsvriendinne; draeg 
De blijde tijding die niet langer moet verzwegen, 
En dat zij 't heilverbond van hare kindren zegen'!’ 
 
En toen de lieve Ruth bij hare moeder kwam 
En de oude Noami de wondre maer vernam, 
Toen stortten beiden in elkanders open armen: 
‘ô Ja, (kreet Noami) God toonde ons zijn erbarmen, 

{==27==} {>>pagina-aanduiding<<}

Daer zijn genaê den loop van onze ellenden stuit. 
Nu heeft de ramp gedaen, nu heeft ons lijden uit!’ 
Toen strekte Noami de handen in den hoogen 
En over 't vrome paer, voor haer in 't stof gebogen, 
Sprak zij: ‘Mijn kindren, zijt vereenigd voor den Heer! 
De Hemel zende op u zijn rijkste gaven neêr! 
Ontvang, ô dierbaer kroost, den moederlijken zegen: 
Een bron van duerzaem heil, van welvaert stroome u tegen, 
Een bron, die nooit den vloed van hare schatten stremm'!’ 
En met haer juichend riep de schaer van Bethlehem: 
‘Verdwijn, o nacht! een dag van vreugde is opgerezen! 
Verheugt u, Israël! Jehovah wees geprezen!’ 
 
Een heilvol jaer verstreek, en Obed zag het licht, 
Uit dezen echt geteeld. Hoe werd het lieve wicht 
Door 't minnend oudrenpaer geliefkoosd en gekoesterd! 
Door de oude Noami verzorgd en opgevoedsterd, 
Was 't Boaz vadertrots, Ruths teedre moedervreugd. 
Hoe vaek heeft de ouderling zich in den telg verheugd 

{==28==} {>>pagina-aanduiding<<}

Die zijn nakoomlingschap voor 't nakroost zal bewaren! 
Hoe fronst hij 't voorhoofd bij het minste wedervaren, 
Hoe voelt de vader dan 't angstvallig harte slaen! 
Neen, Boaz, Obed leeft: uw stam zal niet vergaen! 
 
En gij, ô Noami, aen 't zoet gezin vereenigd, 
Uw onspoed heeft gedaen, uw jammren zijn gelenigd. 
Voorbij, de ramp! voorbij, de nacht van leed en druk! 
Thans kiemt voor u de dag van voorspoed en geluk. 
Loost soms uw borst een zucht, voelt ge ook uw tranen vlieten, 
't Zijn vreugdetranen die uwe oogen dan ontschieten. 
Geniet, ô eedle vrouw, dien blijden dag, geniet! 
 
Maer schoon de grijze boom den stam in 't luchtruim schiet, 
Tot in het diepst der aerd zijn taeije wortlen strekken 
En frische looverblaên zijn trotschen schedel dekken, 
Schoon zijne levenskracht den loop der eeuwen tart, 
Hij valt, de onsterveling, knaegt hem een worm aen 't hart. 
Zoo ook stort Noami voor 's levens wisselvlagen; 
Zoo voelde ook zij een' worm aen 't rustloos harte knagen 

{==29==} {>>pagina-aanduiding<<}

En heure krachten door die wroeging ondermijnd, 
Schoon slechts herinnering haer nog den boezem pijnt. 
Maer treffend was die slag, onheelbaer deze wonde: 
Zij riep het teeder kroost om hare legersponde, 
En sprak: ‘Geliefden, ziet, mijn loopbaen is volbragt 
En 't wit bereikt waernaer ik aêmloos heb getracht. 
'k Heb in dit tranendal een' langen strijd gestreden, 
Veel rampen uitgestaen, veel jammeren geleden, 
Maer sterf gerust, daer 'k u, mijn kroost, gelukkig laet: 
Weent niet, beminden! schoon het uer van scheiden slaet, 
Zal de oude Noami haer kindren niet begeven: 
Ja, 'k zal in u, mijn zoon, mijn Obed, nog herleven. 
In u, mijn zoon, op wien de blijde toekomst bouwt; 
In u, wien eenmael 't heil van Isrel zij vertrouwd! 
Scheurt op, gij heemlen! splijt uwe ondoordringbre bogen! 
De dood ontrolt het blad der toekomst voor mijne oogen: 
Ja, 'k zie den vorstenband die u den schedel kroont, 
U, Obeds stammeling, die over Isrel troont! 
Ja, 'k zie zijn jeugdig rijk een gloriezonne omwolken! 
Buigt voor zijn' schepter! buigt en knielt, verbleekte volken, 
Door zijnen arm verplet, in 't stof aenbiddend neêr. 
Juich, Isrel, in zijn komst! juich, Juda, hem ter eer! 

{==30==} {>>pagina-aanduiding<<}

Verheugt u; zie, de dag van heil is aengebroken.’ 
 
Zoo had voor 't laetst de stem van Noami gesproken, 
Haer stemme, met den geest der profecij bezield! 
De kindren waren om de moeder neêrgeknield 
En reeds was hare ziel ten hemel opgetogen! 
Nog baden ze om haer spond, het hoofd in 't stof gebogen. 
De jongste zonnestrael zonk in het westen neêr, 
En de eerste morgengloed vond hen, nog biddend weêr. 


1840.




{==31==} {>>pagina-aanduiding<<}

Allerzielendag.


Nog werpt voor 't laetst op berg en dalen 
De najaerszon heur purpren gloor; 
Nog zingt langs de overgroende zalen 
Voor 't laetst het jublend vooglenchoor; 
Het westen zucht met zachten asem; 
Bezwangerd met der bloemen wasem 
Kust hij voor 't laetst den zilvren vloed, 
Hij rimpelt nog zijne effen stroomen 
En streelt de lommerrijke zoomen.... 
Het is octobers afscheidsgroet. 
 

{==32==} {>>pagina-aanduiding<<}

Op eens!... een schrikkelijk ontwaken 
Dat de ijzren winterkroft ontsluit! 
Het krimpend noorden spalkt de kaken 
En blaest zijn gift de longen uit; 
Verdorrend sist hij door de takken, 
Doet 't blaedje van den stengel knakken 
En rukt en stuwt het dwarlend voort, 
Verflenst de geurge bloemenkelken, 
Doet, wat zijn adem treft, verwelken, 
Verkracht en doodverwt 't somber oord. 
 
Natuer, verbijsterd door zijn slagen, 
Bukt 't afgemarteld hoofd, en hijgt 
Bij 't folterend geloei der vlagen; 
De matgestreden schepping zwijgt. 
De grijze wolken pakken samen, 
Loodzware ketingschakels pramen 
't Heelal in hunnen ijzren knel; 
De dagtoorts zinkt ter westerkimmen, 
En in een vuerrood avondglimmen 
Werpt ze ons nog eens het laetst vaerwel. 
 

{==33==} {>>pagina-aanduiding<<}

't Is nacht, er heerscht een diepe stilte; 
Natuer, in doodschen slaep gesust, 
Bevangt eene akelige kilte; 
't Heelal omhult een bange rust. 
De solferzwangre etherdampen, 
Die, opgestapeld, samenklampen, 
Vergaêren, pakken zich op een, 
De donkre hemelkreitsen splitsen, 
En door de holle duisternissen 
Breekt stond op stond een dwaellicht heen. 
 
De stormwind brult met nieuwer woede, 
Giert, huilt en slingert heen en weêr, 
Zweept en beschuimt met forsche roede 
Het bruisend, opgeruide meer; 
De baren spatten tot de wolken, 
Het gapend ruim vertoont zijn kolken, 
Meer woedend baldert de oceaen, 
En de ongestuime golven klotsen, 
Verbreken magtloos op de rotsen, 
En feller brieschend loeit de orkaen. 
 

{==34==} {>>pagina-aanduiding<<}

De hemel giet het stroomend water 
Uit de opgescheurde krochten neêr: 
Het stort en plast met wild geklater 
En bajert met het stormenheer; 
De voortgedrongen wolken wringen 
Hunne opgekropte zwavelkringen; 
De donders dreunen slag op slag; 
Zij rollen, raetlen, klaetren, knettren, 
De bliksems schieten, schittren, plettren.... 
November telt zijn eersten dag. 
 
Wat heete traen ontrolt mijne oogen, 
Wat diepe zucht ontglipt mijn hart? 
Natuer, met somber floers omtogen, 
Schijnt deel te nemen aen mijn smart. 
't Heelal, ontdaen van pracht en luister, 
Omhult een bang en aeklig duister; 
't Treurt alles wat ik om me aenschouw; 
Ja, werwaerts 't zoekend oog zich wende, 
't Ontwaert slechts jammer en ellende, 
'k Zie niets dan tranen, niets dan rouw. 
 

{==35==} {>>pagina-aanduiding<<}

November, wen ge in sombre vlagen 
Den naektgeschudden schedel beurt; 
November, wen ge uwe eerste dagen 
Met vale en doodsche verwen kleurt, 
Dan kromt een diepbedroefde Moeder 
Zich weenend voor den Albehoeder, 
Legt hoogtijdsdos en sieraed af; 
Dan treurt de Kerk om hare zonen, 
Stort mirten-blaedren, cipres-kroonen 
En bittre tranen op hun graf. 
 
Hoor..... 't klokgebom roept ons ten tempel: 
Een menigte stroomt derwaerts heen; 
Zij naekt in rouwgewaed den drempel, 
En klaegt in hulpeloos geween. 
Zeg, grijsaerd, 't voorwerp van uw treuren? 
‘Ik zag mijn zoon ten grafkuil sleuren, 
De steun van mijnen ouderdom, 
Mijn zoon, mijn heil, mijn vreugd op aerde: 
Hij stierf...! de vrouwe die hem baerde 
Ook zij rust in dit heiligdom.’ 
 

{==36==} {>>pagina-aanduiding<<}

In wee betreurt de schaemle moeder 
Haer zuigeling, haer eenig kind; 
De broeder weent er om een' broeder; 
De vriend beklaegt zijn boezemvriend; 
Ginds missen teedre buisgenooten 
Den telg uit hunnen echt ontsproten, 
En schreijen beide om 't dierbaer kroost; 
De weduw wischt, van rouw omhangen, 
Een biglend traentje van haer wangen, 
En ouderloozen zoeken troost. 
 
Ga weg van mij, die op dees dagen 
Naer vreugden haekt en feestgebaer! 
Het weevol harte kan slechts klagen; 
Een dag van bittren rouw is daer. 
Ik ook heb menig vriend verloren: 
o Dierbren, wilt mijn treurlied hooren, 
Het is uwe asch die ik beween; 
Zou ik, ondankbare, u vergeten? 
Dit denkbeeld van mij afgesmeten! 
Mijn hart is niet gevoelloos, neen. 
 

{==37==} {>>pagina-aanduiding<<}

Ik had een vriend mij groot van waerde, 
Mij dierbaer, mij de rijkste schat, 
Mijn trouwe bijstand op deze aerde, 
Die steeds mijn heil voor oogen had; - 
Een vriend die al mijn zwakheid kende; 
Mijn kindsche schreden zorglijk mende 
Langs 't zielvereedlend spoor der deugd; 
Mijn hulp, mijn troost, mijn wijze rader, 
En ach, die vriend, het was mijn vader, 
Het was de leidsman mijner jeugd. 
 
Gedachten die het hart verscheuren! 
Hij was..... en 'k vind hem nergens weêr! 
Eene eeuwigheid ontsloot haer deuren, 
God wenkte..... en vader was niet meer: 
Hij stierf, maer 't was den dood der braven; 
Een zaelge, stormenlooze have 
Ontving hem uit dit tranendal; 
Ja: toch een troost is mij gebleven: 
God schonk hem een volmaekter leven, 
Waer hem geen ramp meer treffen zal. 
 

{==38==} {>>pagina-aanduiding<<}

Waer zijt ge, ô vrienden, heengevaren, 
Die 'k kende van mijn kindschheid af? 
Zij vielen in die korte jaren, 
En rusten allen in het graf. 
Zij zijn me als in een droom verschenen, 
En plotsling uit het oog verdwenen, 
Zoo kind als grijsaerd, keer op keer. 
Dus schendt de storm den hoogen ceder, 
En teedre bloempjes velt hij neder 
En wentelt ze in de diepten neêr. 
 
De aloude grijze tempelwanden 
Omvangen nu de droeve schaer; 
De priester biedt zijne offeranden 
Den onbevlekten Offeraer; 
Een seraf daelt op gulden veder 
Uit de open luchtgewelven neder 
En knielt in 't stof aenbiddend neêr; 
De toonen van den treurzang galmen, 
Welriekende ambergeuren walmen, 
En klimmen plegtig tot den Heer. 
 

{==39==} {>>pagina-aanduiding<<}

Waer ijlt ge voort, o geestvervoering? 
Wat paerlend zweet lekt van mij af, 
Wat siddering, wat zielsontroering! 
Mijn oog ontwaert slechts zerk en graf. 
Ik zie der dooden stille woning: 
Hier rust en bedelaer en koning, 
De pelgrimstaf naest 't hermelijn; 
Al wat de wereld eenmael baerde 
Keert hier terug tot stof en aerde, 
't Zal hier ons aller rustplaets zijn. 
 
‘Wat was weleer deze asch op aerde? 
Zie hier een handvol nietig slijk: 
De wereld kent verschil in waerde, 
In 't graf zijn mensch en mensch gelijk. 
Dees zou men nauw een schuilhoek gunnen, 
En gene niet te prachtig kunnen 
Bedekken met een praelgesteent'; 
Weldra toch, door den tijd gesleten, 
Wordt beider naem en staet vergeten, 
En 't stof vermengt hun kil gebeent'. 
 

{==40==} {>>pagina-aanduiding<<}

‘o Levensloop! hoe onbestendig, 
Hoe broos zijt gij, hoe kort van duer, 
Hoe wanklend, onvolmaekt, ellendig, 
Onzeker, jammervol, hoe zuer! 
Wat ware een eeuw of meer verbeiden? 
Gij moet eens, van deze aerd gescheiden, 
Verzinken in het somber graf; 
Uw levensdraed is afgemeten; 
De dood, op 't hollend ros gezeten, 
Wendt voor geen goud zijn sikkel af! 
 
‘Uw jaren zullen ras verdwijnen 
Als lentebloemen van het veld; 
Het uer van sterven zal verschijnen 
Eer gij uw dagen hebt geteld. 
Wilt dan als ware christnen handlen, 
Gods bloemendreven staeg bewandlen, 
Zoo lang gij hier op aerd verbeidt; 
Laet hoop en liefde uw gidsen wezen, 
En mogt uw hart den doodstrijd vreezen, 
Gij zijt dan tot dien strijd bereid.’ 
 

{==41==} {>>pagina-aanduiding<<}

Zoo spreekt de herder in ons midden 
En slaekt tot God zijn vuerge bêe: 
Laet, broeders, roept hij, laet ons bidden! 
En allen knielen, bidden mêe, 
En alle handen sluiten samen, 
En alle lippen fluistren Amen, 
En de offerbêe stijgt tot den Heer, 
En God verhoort de stem des harten: 
Hij lenigt onze bittre smarten 
En stort zijn zegen op ons neêr. 
 
En zie.... de duisternissen scheijen: 
Een nieuwe dag vervangt den nacht: 
De dartelende zefirs vleijen 
De schepping; 't westen aêmt weêr zacht; 
De zon, verwinnares in 't kampen, 
Splijt de opgepakte winterdampen 
En breekt de grauwe wolken door: 
Zij baedt zich in de azuren transen, 
Spreidt op 't heelal haer heldre glansen 
En schittert met verjongden gloor. 


1833.



{==42==} {>>pagina-aanduiding<<}

Het nachtgezang.


Als David zich neêrvleide op Bethlehems velden 
En sliep op hun bloemrijke vacht, 
Beving hem Gods adem; zijn geest werd getroffen: 
Hij hoorde 't gezang van den nacht. 
 
En zie, nu vernam hij den lofzang der heemlen; 
Het snarenspel klonk uit hun boog; 
Het starrenheir stemde de lieflijkste akkoorden, 
En 't statige lied rees omhoog. 
 

{==43==} {>>pagina-aanduiding<<}

Het zonnelicht daelde ter westerkim neder: 
‘Gods aenschijn is licht!’ was zijn kreet; 
Het purperen avondrood gaf hem ten antwoord: 
‘En ik ben de zoom van zijn kleed.’ 
 
‘Wij zijn uw gezellen, uw nachtwacht!’ zoo spraken 
De wolken en pakten zich saêm; 
De donder weêrgalmde in het water der wolken: 
‘'t Orkanengeloei meldt zijn naem!’ 
 
De suisende windkolom lispelde zachtjes: 
‘Hij zweeft op mijn wiekengevlot.’ 
En 't stille der avondlucht zuchtte nog zachter: 
‘Verkwikkend is de adem van God.’ 
 
‘Ik hoor aller lofzang, (riep de aerde getroffen) 
Slechts ik laet zijn naem ongenoemd?’ 
De dauwdroppel antwoordde: ‘Uw zuigeling juiche, 
Hem lave ik als 't lentegebloemt.'’ 
 

{==44==} {>>pagina-aanduiding<<}

De weeldrige beemden hernamen: ‘Wij tieren 
En schieten ons zaed uit uw schoot.’ 
De halmen des korenvelds ruischten daertusschen: 
‘Wij zijn aller zegen in nood.’ 
 
De maen liet zich hooren: ‘Ik prijs u hier boven!’ 
Het starrenheir sprak: ‘U zij eer!’ 
De krekel ook juichte in haer schuilhoek en zeide: 
‘Hij zendt ook zijn dauw op mij neêr.’ 
 
‘Hij drenkt mijnen dorst,’ riep de hupplende hinde. 
‘Verkwikt ons (sprak 't hoornvee) zoo mild;’ 
‘En kleedt onze lammeren,’ blaette de kudde; 
‘En schenkt onze spijs,’ zong het wild. 
 
De tortelduif kirde; met de eenzame zwaluw 
Verhief zij tot God heure stem; 
En de echo weêrgalmde 't get ilp hunner zangen, 
En gaf hunnen jubeltoon klem: 
 

{==45==} {>>pagina-aanduiding<<}

‘Wij hebben ons nesten, ons woning gevonden, 
Wij zijn geener zorgen bewust, 
En onder den scherm zijner vleugelenschaduw 
Genieten wij 't stille der rust.’ 
 
‘Rust’ luidde het antwoord der stamelende echo, 
En de echo hield lang aen dien toon: 
Daer kraeide de wekker van 't morgenrood: ‘Open! 
De nachtvorst verlaet zijnen troon. 
 
Doe open, doe open, gij poorten der wareld, 
't Gestarrende nachtfloers verdwijnt; 
Ontwaek, gij, o mensch, en aenbid uwen Schepper: 
De koning der eere veschijnt!’ 
 
De zonne steeg op; heure stralen begroetten 
Den lommer- en dauwrijken zoom; 
Bezielden, hernieuwden de schepping, en David 
Ontwaekte uit zijn psalmrijken droom. 
 

{==46==} {>>pagina-aanduiding<<}

De toonen van deze harmonische zangen 
Ontvloeiden zijn beeldrijke veêr, 
En dagelijks stroomden die hemelsche akkoorden 
Van 't trillende snarenspel neêr. 


1837.


Godsdienst.


Het hoentje drinkt geen waterdrop, 
Of slaet een blik ten hemel op; 
Het duifje pikt geen korrel graen, 
Of bidt den Gever buigend aen; 
Doe gij in geest wat duif en hoen 
Met ligchaem en bewustloos doen. 


Uit 't hoogduitsch. 1839.



{==47==} {>>pagina-aanduiding<<}

De vrome sterveling.


Ja, zalig is op aerd de stervling die zijn leven 
In vroomheid leidt; wiens hart steeds gloeit en leeft in God! 
Wat storm ook huil', geen dreigende onmagt doet hem beven; 
Hem is 't geweten kalm: tevreden in zijn lot 
Bouwt zijn vertrouwen hoog; de Hoop is hem gegeven, 
De goddelijke hoop rust in zijn stil gemoed, 
En laet hem naer het doel van eedle wenschen streven. 
De rozenkleurge strael der morgenzon begroet 

{==48==} {>>pagina-aanduiding<<}

Zijn zuivre ziel; van uit het nietig stof der aerde 
Streeft 't rustig hart tot aen het flikkrend starrenheer. 
Gods vrede lacht hem toe; hij voelt zijn eigen waerde 
En acht zich burger van het groot heelal, ja meer. 
In zijn verbeeldingskracht blijft hij ten hemel staren, 
't Verblijf hem toegedacht - maer wijlt toch gaerne op aerd. 
Reeds hoort hij 't psalmend choor der zaelge geestenscharen, 
En houdt zijn edel lied aen hunnen zang gepaerd. 
De sluijer der natuer wordt voor zijn oog geheven, 
Heur misklank lost zich op in zoete harmonij; 
En wordt hij door de vaert des tijdstrooms voortgedreven, 
Hem dreigt geen leed - Gods albehoeden staet hem hij. 
Welzalig dan op aerd de stervling die zijn leven 
Door 't aerdsche tranendal in stille vroomheid leidt; 
Hij zal in 's warelds nacht voor ramp nog stormen beven 
En 't heil hem toegezegd wacht hem in de eeuwigheid. 


Uit 't hoogduitsch. 1834.



{==49==} {>>pagina-aanduiding<<}

Lofzang.


Ja, 'k zal mijn luit een lied ontwringen, 
Tot U, o bron van alle goed! 
Ja, 'k zal uw naem ter eere zingen, 
Schoon deze Serafs siddren doet. 
Ja, 'k naek U, Godheid, vol vertrouwen, 
Hoe ook uw naem in 't Licht te aenschouwen 
Geen stof, geen aerdling ooit vermag. 
Gij, Azoth, in uw grijze wallen, 
Zaegt de afgeschrikte beeldtnis vallen 
Die slechts Jehovahs bondark zag. 
 

{==50==} {>>pagina-aanduiding<<}

Maer hoe? zal ik de Godheid prijzen, 
Ik, worm, ik, zondaer, blode en naekt? 
Neen, laet ook hooger lofzang rijzen, 
Nog is die lofzang onvolmaekt. 
Maer schoon uw naem blijft onvolprezen, 
Hoe vreeslijk ook die naem mogt wezen, 
o Heer, hef ik tot u mijn lied! 
Onnoembre! Gij toch zijt te gader 
Mijn God, mijn vreugd, mijn heil, mijn Vader, 
Die met erbarming op mij ziet. 
 
Al heffen duizenden bazuinen, 
Cymbalen, harpen, keer op keer 
Het hallel aen in Sions tuinen, 
Wat is U 't lied van hooger sfeer? 
Geen geesten, min nog aerdelingen, 
Vermogen 't uwen naem te zingen, 
Hun stem zal als de wind vergaen; 
En 't ruischen van hun gulden snaren 
Is als 't geklots van woeste baren 
Die schuimend in de branding slaen. 
 

{==51==} {>>pagina-aanduiding<<}

Zoo trachtten zij in alle tijden, 
Zoo poogden zij uit al hun kracht, 
Uw dienaers en Baals ongewijden, 
Uw naem te omvatten uit hun nacht: 
Dees wilde in de natuer U zoeken, 
En gene in de opgeslagen boeken, 
Maer geener vorsching werd voldaen: 
Zij zochten uwen naem te melden, 
Maer dwaelden op te ruime velden, 
Op een onmeetbren oceaen. 
 
Zoo zong in Sions tempelwanden, 
o Heer, een koning uwen lof: 
Maer 't speeltuig glipt hem uit de handen, 
Zijn stem ontbreekt voor zulk een stof! 
De bard, in Galjes eikenwouden, 
Wil fier zijn trotsche stem ontvouden, 
Maer stem en woorden vindt hij niet, 
Als hij de ruimte heeft doormeten, 
En, op der eeuwen ijzren keten, 
Hij uwen naem gestempeld ziet. 
 

{==52==} {>>pagina-aanduiding<<}

Zoo buigt in Zah'ras heete zanden 
Ismaëls nageslacht ter neêr; 
Zoo huilt aen Ganges weelge stranden 
De bons uw' grooten naem ter eer; 
Zoo doet in Salems tempelchoren 
De priester zijnen lofzang hooren; 
Zoo zucht de kopht in zijne cel; 
Zoo doet de griek zijn wierook branden; 
Zoo heft tot U de onreine handen 
't Verworpen kroost van Israël! 
 
Dan, uw verheven naem te zingen 
Is boven aller menschen kracht. 
Geen stem, geen snaertuig kan men dwingen, 
Geen woorden zijn in onze magt. 
Maer is 't me ontzegd, met brooze vingren, 
Het wierookvat omhoog te slingren 
Tot U, o naemloos Opperheer, 
Duld dat ik dan, in 't stof gebogen, 
Schoon in mijn geestdrift opgetogen, 
In stilte uw grooten naem vereer'! 


1834.



{==53==} {>>pagina-aanduiding<<}

Liefde.


Hoe groot, o Heer, is uwe liefde 
Ja, gij zijt liefde, en enkel liefde! 
 
Vergeefs op 't holle, onstuimig meer 
Verheft de waterhoos de opeengepakte baren, 
Stuift woedend, blijft een poos op 't schuimend pekel waren, 
Breekt dan en ploft verschriklijk neêr: 

{==54==} {>>pagina-aanduiding<<}

Vergeefs in 't ruim der woestenijen 
Ontplooit de windkolom heur vuerge schakelrijen, 
En stuwt de zandwolk dwarlend voort, 
Die bergen hoopt en groeven boort: 
 
Vergeefs dat, brekend door de wolken, 
De sneeuwklomp van de hoogten stuift, 
En dondrend langs de helling schuift, 
En neêrstort in onpeilbre kolken: 
 
Vergeefs! ik vrees hunne onmagt niet: 
De Alziende waekt op mij; zijn zorge, 
Zijn liefde is mij ten borge 
Dat mij geen leed geschied'. 
 
'k Blijf onder zijne vleuglen schuilen, 
En wat orkanen om mij huilen, 
Wat zandwolk, waterhoos of sneeuwkloot om mij neigt, 
Zijn liefde weert den val die mij den schedel dreigt. 
 
Hoe groot is dan, o Heer, uw liefde! 
Ja, gij zijt liefde, en enkel liefde! 

{==55==} {>>pagina-aanduiding<<}

En 't zij 'k der bergen top bestijg', 
En op hun spitsen eenzaem dwale, 
Of in den holsten afgrond dale 
En spoorloos rondgezweept in moedlooze onmagt zijg': 
In afgrond en op bergenspits 
Is uwe liefde, o Heer, mijn gids. 
 
Geen vader mint den eerstgeboren', 
Geen moeder 't zuigend kind, 
Als Gij uwe uitverkoren', 
Als gij ons mint. 
 
Maer wie zal uwe liefde malen? 
Maer wie omvat haer' gloed, 
Zoo ééne heurer stralen 
Den Cherub reeds ontvlamt, teert en herleven doet? 
 
Hoe groot is dan, o Heer, uw liefde! 
Ja, gij zijt liefde, en enkel liefde! 


1837.



{==56==} {>>pagina-aanduiding<<}

Aen eene doof-stomme, blind geboren.


Geknakte twijg van 's aerdrijks loten, 
Misvormig uit de heup gesproten, 
Die u, beklaegbre kleene, in 't leven heeft gebaerd; 
Gij, doof en stom en blind; wier oogleên, steeds gesloten, 
Slechts tranen kennen, uit uw rampen opgegaêrd, 
En langs de bleeke groef der wangen heengevloten; 
Gij, onder uw natuergenooten 
Miskend, verlaten en verstooten, 
Had niet de godsvrucht u haer heul en troost gespaerd: 
 

{==57==} {>>pagina-aanduiding<<}

Gij ziet het niet, dat vurig pralen 
Van de onafzienbre dundoekzalen, 
Wanneer de zonschijf Oost of West in 't purper kleurt, 
Schoon ook de warme gloed die afkaetst van heur stralen, 
Uw levensader wekt en u het harte beurt; 
Noch 't needrig bloempje, ontkiemd in de eenzaemheid der dalen, 
Bedauwd van zilvren hemelkralen, 
Schoon de amberadem der petalen, 
Bij 't fladdren van het koeltje, u zachtkens tegengeurt. 
 
Maer ook de afzigtbre wareldwonden, 
Die uit de duisternis ontstonden, 
Welke onze zwarte ziel in eeuwgen nacht omwindt; 
Vervolging, nijd en wrok, in duren eed verbonden, 
De razende onmagt die zich zelve 't hart verslindt, 
De deugd verguisd, het kwaed vergood, het regt geschonden, 
En 't oorlog, welks metalen monden 
Den dood op 't schriktooneel verkonden, 
Dit alles ziet ge niet: ook daervoor zijt ge blind. 
 

{==58==} {>>pagina-aanduiding<<}

Gij hoort het niet, wen uit de abeelen 
En 't loovergroen der lustpriëelen 
Het vleuglenreppend heir zijn hulde aen God bewijst, 
En duizend bekjes Hem een morgendanklied kwelen, 
Die 't bonte woudgepluimte ook op Zijne akkers spijst; 
Of wen in 't tempelruim, bij 't maetgezang van velen, 
Gestroomd uit duizend menschenkeelen, 
En 't kerkdoordreunend orgelspelen, 
't Lofzingend psalmenchoor Jehovah te opwaert rijst. 
 
Maer ook die duizend lastertongen, 
Den heeschen gorgel uitgedrongen, 
Wier honend vloekgeschreeuw door 't vlak der heemlen boort, 
Schoon ze ook den bliksem aen die heemlen niet ontwrongen, 
In de eeuwge harmonij door 't wangeluid gestoord; 
't Geween, wiens traendrop brandt en uitdroogt in de longen, 
De kreet, aen de onschuld afgedwongen, 
En 't wraekgekrijsch, den strot ontsprongen, 
Ook daervoor zijt ge doof en hebt die niet gehoord. 
 

{==59==} {>>pagina-aanduiding<<}

o Mogt uw beê 't den hemel vragen, 
Dat ooit uwe oogen 't daglicht zagen; 
Brak ooit uw kindermond het eeuwig zwijgen af, 
En hoordet ge ooit den storm van 's warelds wisselvlagen; 
Mistroostig om 't geschenk dat u de Godheid gaf, 
Getuige, uws ondanks, van ons spoorloos heilbejagen, 
Dat nooit bevredigd, nooit voldragen, 
Maer voedsel rapend in ons klagen, 
Ons opwacht aen de wieg en loslaet over 't graf; 
 
o Zeg mij dan dat gij, bedrogen, 
En walgend voor die wareldlogen 
Van ingekankerd kwaed, schuil achter klatergoud, 
Door 't werklijk rampenheir tot in de ziel bewogen, 
Maer voor de waterbel van schijnvreugd 't harte koud, 
En liever in het reine u-zelf terug getogen, 
Als laetste gunstbewijs des Hoogen, 
Op nieuw een blinddoek voor uwe oogen 
Bij 't sluiten weêr van mond en ooren wenschen zoudt! 
 

{==60==} {>>pagina-aanduiding<<}

Doch wees getroost: u is 't beschoren 
Van, uit dit aerdsche stof herboren, 
Een nieuw herleven van volmaektheid in te gaen. 
Dan ziet gij 't Eeuwig Licht in vollen luister gloren, 
En baedt ge uwe oogen in dien vuerstroom-oceaen; 
Dan deelt uw stem in 't lied der zaelge geestenchooren, 
En zullen uwe ontsloten ooren 
't Hallelujah van lofzang hooren, 
Dat de Englen voor Gods troon op gulden harpen slaen. 


1845.


Waenwijsheid.


Hoe trotsch is niet de ziel den aerdling ingegeven! 
Wat wil de zwakke geest naer ijdle wijsheid streven! 
Hij peinst, en werkt, en zoekt, en tilt zich zelf omhoog, 
En dringt 't oneindige in met een vermetel oog. 
Hij ligt den sluijer op, doch wart in duisternissen; 
Hij tast in 't blinde rond, en blijft in 't blinde gissen; 
Hij grijpt naer wat hij vindt, volhardt en houdt niet op, 
Dwaelt meer en meer, en stoot in 't eind den wilden kop. 


1833.



{==61==} {>>pagina-aanduiding<<}

De tempelridders.


Hoe heerlijk schittert 't kruis u op de blanke kleêren, 
Wanneer ge op Akkon's en op Rhode's vesten waekt; 
Den woesten Sarraceen in zijnen aenval staekt, 
Het dreigende gevaer heldhaftig weet te keeren, 
Den pelgrim leidt, met hem den heeten zandgrond drukt, 
En 's Heilands graf aen 't stael des Musulmans ontrukt! 

{==62==} {>>pagina-aanduiding<<}

Maer schooner blinkt uw deugd, wanneer het mededoogen, 
U, dappren in den krijg, bij krank- en sterfbed leidt; 
Wanneer gij 't smachtend hart den lavingskelk bereidt, 
In 's lijders rampen deelt, zijn tranen weet te droogen, 
In de opgereten wond verzachtende olie plengt 
En onder 't balsemwerk een woord van liefde mengt! 
 
o Godsdienst, gij alleen verbindt in ééne kroon 
Twee palmen: Deugd en Moed, den eedlen held tot loon! 


Uit 't hoogduitsch 1842.


Aen den Regtsgeleerden-Luitenant D***.


D., nauw treedt ge 't strijdperk binnen, 
Of 'k zie het choor der zanggodinnen 
Hun zoon der dichtren eeroalm biên; 
o Mogt ik u nog menig jaren 
Aen 't hoofd van Mars en Themis scharen, 
Drievoudig held, belauwerd zien. 





{==63==} {>>pagina-aanduiding<<}

De Grijsaerd en de Jongeling.


de grijsaerd. 
Waer ijlt gij heen met rasse schreden, 
o Tijd, o tijd, die nimmer rust, 
Maer die den stervling onbewust 
Naer 't hem eens wachtend graf doet treden? 
'k Zie reeds de groef die zich ontsluit: 
Hou op, o tijd, en rust wat uit! 

{==64==} {>>pagina-aanduiding<<}

de jongeling. 
o Tijd, wat toeft gij hier beneden! 
Wat wijlt gij lang naer mijnen zin! 
Treê 'k nooit dan 't manlijk leefperk in? 
Spoed voort, o tijd, met vlugger schreden! 
'k Heb lang op 't jonglingspad gezucht: 
Voort, spoed u voort met sneller vlugt. 
 
De tijd is met 't heelal geboren, 
Zal met 't heelal eerst ondergaen. 
Hij blijft op uwen wenk niet staen 
o Grijsaerd, die uw klagt doet hooren; 
Gij, jongling, wacht zijn werking af: 
Zijn trage vaert stuit op een graf. 





{==65==} {>>pagina-aanduiding<<}

Vergankelijkheid.


Zeg, waer zijn de bloempjes heen 
Die zoo jeugdig glansden, 
En der bloemen koningin 
Sierlijk pad omkransten? 
Jongling, ach! de lente vliet: 
Deze bloempjes zijn te niet! 
 

{==66==} {>>pagina-aanduiding<<}

Zeg, waer is het roosje heen 
Dat wij zingend plukten, 
Als wij deze teedre plant 
Van heur stengel rukten? 
Jongling, ach! de zomer vliet: 
Gij ook, roosje, zijt te niet! 
 
Waer is 't beekje dat zijn' stroom 
Met de bloempjes mengde, 
En met zacht gemurmel zich 
In het dal verlengde? 
Zonnestralen schoten zeer: 
Gij ook, beekje, vloeit niet meer! 
 
Voer mij thans bij 't loofpriëel 
Waer de roosjes stonden; 
Waer in trouwe vriendschap zich 
Vriend met vriend verbonden. 
Wind en hagel stormden zeer: 
't Loverhutje groent niet meer! 
 

{==67==} {>>pagina-aanduiding<<}

Zeg, waer is de herderin 
Die zoo zedig bukte, 
Als zij met heur teedre hand 
Lentebloempjes plukte? 
Jongling, schoonheid is zoo teêr: 
Ook dit meisje bloeit niet meer! 
 
Zeg, waer zijn de zangers heen 
Die op groene velden, 
Bloempjes, roosjes, herderin, 
Loof en beekje meldden? 
Jongling, ach! ons leven vliet: 
Ook die zangers zijn te niet! 


Uit 't hoogduitsch. 1836.



{==68==} {>>pagina-aanduiding<<}

De Star der Hoop.


Wanneer de bootsgezel, als grauwe sto men woeden, 
Zich door 't gegolf der woeste vloeden 
Van 't veilig land verwijderd ziet; 
Wanneer de zon heur laetste stralen, 
Over bergen, over dalen 
En rijkbegroeide velden schiet; 
 

{==69==} {>>pagina-aanduiding<<}

Wanneer het schemerlicht in 's Zuiden purpren golven 
Zijn laetste stralen heeft gedolven; 
Een grijze nevel 't land bedekt; 
Wanneer tot aen den dag van morgen, 
Over kommer, over zorgen, 
De nacht zijn' zwarten sluijer strekt; 
 
Eerst dan gevoelt hij zich door bang gevaer omgeven; 
En rustende op den achtersteven, 
Aenhoort hij 't bruisen van den vloed; 
Hij blijft op 't schuimend pekel staren, 
En bij 't naedren der gevaren 
Betreurt hij zijnen tegenspoed. 
 
Maer als in 't stormgevaer de stuerman, vol betrouwen 
Bij 't hem bedreigend zwerkaeuschouwen, 
De treurge blikken opwaerts slaet, 
Dan ziet hij aen de hemeltransen 
De onverwachte noordstar glansen 
Die hoop op redding overlaet. 
 

{==70==} {>>pagina-aanduiding<<}

Zoo ziet de sterveling aen d'eindpael van zijn leven, 
Als duistre wolken hem omzweven, 
Een lichtbaek aen den hemel staen: 
De Hoop, ons noordstar op deze aerde, 
Star voor ons van groote waerde, 
Een star die nooit zal ondergaen. 


1835


    
        
    
Aen Dr Kempeneers.


Kranste ooit de vriendschap u een krans 
En vlocht zij u haer geurge bloemen, 
Mijn tuiltje, (mogt ik me ook op uwe vriendschap roemen) 
Praelt niet door 't bont van hooger glans; 
Een needrig bloempje alleen mag u mijn harte wijden: 
Neem 't aen en vlecht zijn takje in 't groen der lauwerkroon 
En zeg dan: trots de schoot der wisselende tijden 
Een gapend ruim ons slechts vertoon', 
Rukke ook hun vlugt ons voort, bij 't vellend overglijden, 
Schiet de Immortelle nog heur onverganklijk schoon. 


1841.



{==71==} {>>pagina-aanduiding<<}

De tijd.


Ik zag het sneeuwgebergte, en op zijn voetstuk groeide 
Het trotsche cederwoud, dat eeuwenheugend bloeide; 
Een windje woei voorbij - ik zag den Liban weêr, 
En vond zijn naekten kruin, maer zag geen ceders meer. 
 
Ik zag onmeetbre hemelbollen; 
'k Zag warelden door 't luchtruim rollen; 
'k Zag rijkdom, grootheid, roem en eer; 
Een windje woei voorbij - dit alles was niet meer. 

{==72==} {>>pagina-aanduiding<<}

'k Zag dalen rijzen, bergen dalen; 
'k Zag 't hechtst arduin tot stof vermalen; 
'k Zag eindlijk ook den mensch; het strekke hem tot leer: 
Een windje woei voorbij - en hij ook was niet meer. 


1839.


In het Album van Maria.


Roos en Lelie, moêgestreden, 
Kwamen tot uw vierschaer heen; 
‘Zijt vereenigd! (klonk uwe uitspraek) 
Liefde en Onschuld zijn slechts één!’ 
 
't Leliebloempje boog zijn blaedjes 
Op uw reine voorhoofd neêr; 
't Roosje kuste uw frische wangen.... 
En zij scheidden nimmer meer. 


1839.



{==73==} {>>pagina-aanduiding<<}

De poezij der Kunst.


aen den beroemden beeldhouwkunstenaer Karel Geerts.


Wie zijt ge, o kunstenaer, wiens scheppend alvermogen 
Natuer op zijde streeft; 
Wiens hand den kleiklomp, aen den schoot der aerde onttogen, 
Bezieling, adem geeft; 
Den ruwen houtblok snijdt in meesterlijke trekken; 
Het koude marmer uit den doodslaep op kunt wekken 
En zegt: Gevoelt en leeft! 
 

{==74==} {>>pagina-aanduiding<<}

Een nieuwe scheppingsgloed doet ge uit de strael ontvonken 
Van elken beitelslag; 
'k Zie 't prachtig kunstgewrocht in eedle fierheid pronken, 
Waer 't eerst misvormig lag; 
En 't reuzig standbeeld, door uw vaste hand gedreven, 
Zegt aen de volkren, wat de kunst, ten top verheven, 
Door uw genie vermag. 
 
Welke is zij, de Engelinne, u lauwertwijgen rapend, 
Die uit den hemel daelt, 
En met de fakkel der verbeeldingskracht gewapend, 
Uw scheppingsgeest bestraelt? 
Of is 't een genius, op vuerge Cherubsvlerken, 
Gehoorzaem aen uw wenk, die uw verheven werken 
En tooverbeelden maelt? 
 
Men zegt dat u een bode, een vreêgezant des Heeren, 
Verscheen in droomgezigt; 
En dat hij aen den nacht der ons verborgen spheren, 
't Bevelwoord uitgaf: Zwicht! 
Dat hij u toen vervoerde in hooger etherkringen, 
En van het wolkgewaed der geesten-hemellingen 
Den sluijer heeft geligt. 
 

{==75==} {>>pagina-aanduiding<<}

En van uw aengezigt onttrok zich 't aerdsche duister, 
Dat hier onze oogen vlekt; 
Toen werd u, in den gloed van eenen vuerstroom-luister, 
Een grootsch geheim ontdekt: 
Toen heeft, o kunstenaer, bij 't oogverblindend schouwen, 
Het godlijk Ideael, in zijn verborgen vouwen, 
Uw' geestdrift opgewekt. 
 
Teruggezonken uit het rijk der idealen, 
Bleef u de erinring bij; 
U werd de magt verleend dien indruk te vertalen 
In beeldhouw-harmonij; 
Gij kaetst de stralen van dien bovenmaenschen tempel; 
Want ieder kunstgewrocht voert d'onuitwischbren stempel: 
Gevoel en Poëzij! 
 
Zoo grift uw meesterhand 't genie u ingevaren, 
In 't blanke marmer neêr; 
Zoo maelt gij ons den stoet ontelbrer legerscharen 
Van 't talloos geestenheer: 
Of, in de houtstiftsneê van 't eikgewas der velden, 
Geeft ons uw beitelwerk, van Gods gewijde helden 
De trouwe beeldtnis weêr. 
 

{==76==} {>>pagina-aanduiding<<}

Blijf op 't gestoelte van uw eerroem heerschend troonen, 
o Beeldhouwkunstenaer! 
De verre nazaet zal uw meesterstukken kroonen, 
Op 't eeuwig kunstaltaer. 
Dan zinge 't bardenlied, in de eigen melodije, 
De Poëzij der kunst, De kunst der Poëzije, 
Op de eigen citersnaer. 
 
En gij, aloude vest der vruchtbre Scheldestranden, 
Op beeldgewrochten prat! 
Bewaer in 't heiligdom der grijze tempelwanden, 
Den u gewijden schat, 
U, door den beitel van den meester opgedragen: 
Zoo moge 's kunstnaers faem uw kunstroem eeuwig schragen, 
o Wereld-handelstad! 


1842.



{==77==} {>>pagina-aanduiding<<}

Aen een Kindje.


Lieve kleine, dartel knaepje, 
Dat mij liefkoost, dat mij streelt; 
Dat nog zorgloos, nog onnoozel, 
Op den schoot der moeder speelt; 
 
Op wiens rozenkleurge wangjes 
't Blosje der gezondheid praelt; 
Op wiens lipjes, in wiens oogjes 
't Lachje der tevreêheid straelt; 

{==78==} {>>pagina-aanduiding<<}

Zijt des braven vaders waerd: 
Hoù der moeder zachten aerd: 
Word het evenbeeld van beiden; 
 
Word een braef, lieftallig kind, 
In wien 'k eens met beider wijsheid 
Beider deugden wedervind'. 


1835


In eene vriendenrol.


Het snarenspel ontrolt een toon: 
Een wijl slechts trilt hij zuiver schoon 
En sterft dan in 't verschiet; 
Maer klanken in de ziel geprent, 
Van hem die ware vriendschap kent, 
Die klanken sterven niet. 


1834.



{==79==} {>>pagina-aanduiding<<}

De leeuw van Vlaenderen.


1302


Daer lag hij aen den band gesmeten, 
Maer brouwde in stilte 't grootsch ontwerp, 
En vijlde aen 't ijzer van zijn keten 
De botgekorte klauwen scherp. 
Ontviel het vlammend zwaerd den braven, 
Was eer- en wraekzucht diep begraven 
Gelijk de vuerkloot in het sneeuw; 
Hij lag den rooden muil te likken; 
De vrijheid glinsterde uit zijn blikken: 
Hij waekte, Vlaendrens grijze leeuw. 
 

{==80==} {>>pagina-aanduiding<<}

Maer eensklaps, in een woedend rukken, 
Heeft hij zijn kluisters opgeligt, 
En smeet de losgesprongen stukken 
Den vreemden dwingland in 't gezigt; 
Hij schoot verwilderd op zijn benden, 
Sloeg hem de klauwen in de lenden, 
En dondrend klonk zijn woeste schreeuw 
Den huerling in de tuitende ooren; 
En wie dien bangen kreet mogt hooren 
Erkende Vlaendrens grijzen leeuw. 
 
Reeds was der vreemden zaek verloren; 
Nog zweepte hij den staert in 't rond. 
Het rookend slagveld droeg de sporen 
Der overwinning op zijn grond. 
Toen vlocht hij lauwren om zijn slapen; 
Toen sprak hij, rustend op zijn wapen, 
Voor 't nageslacht van later eeuw: 
Wie 't afgemarteld hoofd moog bukken, 
En 't spoor van dwingelanden drukken, 
Gedenke aen Vlaendrens grijzen leeuw! 


1839.



{==81==} {>>pagina-aanduiding<<}

Nero's alleenspraek.


Ziedaer dan 't vreeslijk lot den dwingeland beschoren: 
Mijn rijk, mijn kroon, mijn staf, ik heb u thans verloren! 
Verlaten van 't heelal, met lompen slechts gedekt, 
Vind 'k nauw eene enge plaets die mij ten schuilhoek strekt. 
Mijn stoet, mijn vriendenschaer - Zij hebben mij begeven; 
Een vrijgelaten slaef alléén is trouw gebleven, 

{==82==} {>>pagina-aanduiding<<}

En weerloos zie ik mij waerheen ik de oogen keer. 
Zoo heb ik, Nero, dan noch vriend noch vijand meer? 
Geen vriend in tegenspoed: 't zijn bloodaerds die mij vlieden; 
Geen vijand die ter wraek de handen mij wil bieden! 
Maer hoe? 'k bezit nog moed; de zelfmoord zij mijn lot 
En 'k drijv' met eigen vuist den priem mij door den strot. 
Mogt dan 't vergoten bloed uit Nero's aedren stroomen 
Tot Galba's meerdre rust, tot helsch vermaek van Romen, 
Als zoenbeê voor het bloed door mij te vaek gespat. 
Zoo wil 'k den eersten drop die 't moordend stael bekladt 
Der moeder, Nero waerd, eene Agrippina wijden! 
Zal haer vergramde schim dit offer ook verblijden? 
Haer schim!... o keer van mij dat wraekvol vlammend oog!... 
Zij grijnst mij schriklijk aen..... zij heft den dolk omhoog..... 
Mijn vader.... ik niet, neen.... zijt niet op mij verbolgen.... 
Brittanicus!... ook gij moet Nero nog vervolgen.... 
Gij vloekt me, ook gij!.... welaen, stel mij de vlijm ter hand: 
Verman u, Nero.... steek.... het daglicht wordt u schand; 
't Betaemt den keizer niet zijne oneer te overleven.... 
Wat jammer toch dat zulk een harpenaer moet sneven! 
Maer neen, het is nog tijd; 't gevaer is niet zoo groot.... 
o Phaon, eenge vriend die mij een schuilplaets boodt, 

{==83==} {>>pagina-aanduiding<<}

Gij, trouwe knecht den ouden meester bijgebleven, 
Duld nimmer dat mijn hoofd ten speelbal zij gegeven; 
Dat 't honend Romen mij met ijzren roeden zweep', 
En mijn verguisden romp verwoed ten Tiber sleep'! 
Ga, hef den lijkzang aen - doet mij een grafkuil delven. - 
Scherp mij voor 't laetst mijn dolk en reik mij dan denzelven, 
En dat mijn dood ook 't eind van eenen Galba zij! 
Maer stil.... de vijand komt.... de hopliên zijn nabij! 
't Snelvoetig ros doet reeds zijn wild getrappel hooren! 
Help, Epaphroditus, help Nero 't hart doorboren..., 
Moed, Nero!... 't is volbragt.... te laet.... ik zijg ter neêr.... 
Te laet.... ontrouwe slaef.... uw keizer is niet meer! 


1837.



{==84==} {>>pagina-aanduiding<<}

In het album van Pauline.


Het spiegelglas in 't welk gij uw gelijknis ziet, 
Getuige van het schoon dat u zijn weêrschijn biedt, 
Volmaekter afgeschetst dan mijn penseel 't kon malen, 
Schoon, zoo men zegt, in 't licht der zonnestralen, 
De bard, als de adelaer, zijn blikken strafloos schiet. 

{==85==} {>>pagina-aanduiding<<}

Maer hoe getrouw dit vlak uw beeldtnis maelt, 
De ziel, uw vrouwenhart zoo krachtvol ingedreven, 
Kan 't spiegelblad mij niet hergeven, 
Zoo, als zij u uit de oogen straelt. 
 
Onsterflijk is de ziel, onsterflijk is haer kroon: 
Verganklijk 't stoflijk kleed, verganklijk, ach, zijn schoon! 
Zijn beide thans in u een voorwerp van behagen, 
Pauline, aenvaerd den wensch die hart en pen ontviel: 
Blijf steeds die dubble kroon van dubble schoonheid dragen: 
Zijt schoon van leest; blijf schoon van ziel. 


1840.



{==86==} {>>pagina-aanduiding<<}

Op het albumblad eener schoone.


Niet in den zwerm van vrouwlijke ijdelheden, 
Niet in den zwier van uiterlijke pracht, 
Door hersenschimmige eer en pronkziek te uitgedacht, 
Zoudt ge ooit het effen pad van waer geluk betreden. 
De stille eenvoudigheid van huiselijke zeden 
Is verre 't schoonste deel van uw bemind geslacht. 

{==87==} {>>pagina-aanduiding<<}

Mogt ooit de liefde u boeijen smeden, 
Zoo blijve, als nu, uw wandel rein en zacht, 
En 't heilgenot, den Hemel afgebeden, 
Worde u, als loon, van Hooger aengebragt. 
Dan, in uw vrouwenpligt en moederzorg tevreden, 
Zij de echtkring u een zalig Eden, 
Waer ongestoorde vreugde in 't kalm gemoed u wacht; 
En wie aen ijdlen prael heur zwoegen mogt besteden, 
Wie om 't eenvoudig schoon van vrouwlijke onschuld lacht, 
Toon gij haer 't spelend kroost dat huppelt op uw schreden, 
Meer waerd voor 't hart, dan 't schitterendst bekleeden, 
Van modesmuk en hoofsche dragt. 


1846.



{==88==} {>>pagina-aanduiding<<}

In het album van mevrouw Hulda Mosander, geb. Forsström.


Vrij moge 't Noorden zich verschansen 
In rijm en vorst, 
En hoû de slapen zich met kransen 
Van sneeuw omschorst: 
Het poollicht boort door neveltransen 
Hem op de borst, 
En breekt, bij 't schieten van zijn glansen, 
De harde korst. 
 

{==89==} {>>pagina-aanduiding<<}

Vrij achte zich het Zuide een Eden, 
Een reukwerkvat; 
Vrij tooije het zijn blanke kleeden 
Met bloemenschat, 
Of roeme zich in 't grijs voorleden 
De bakermat, 
De kiem, waeruit een rijker heden 
Te voorschijn trad: 
 
De zon troont in de hemelzalen 
Op beiden vrij; 
En, wareldburger, kent geen palen 
Van heerschappij; 
Maer kleurt zoo goed de Westerdalen 
Als de Oosterzij, 
En dauwt op Noord en Zuid heur stralen 
In harmonij. 
 
Zoo ook 't genie, in Zuid of Noorden, 
Schiet spranken uit. 
Daer, waer verlichting beide boorden 
In de armen sluit, 

{==90==} {>>pagina-aanduiding<<}

Ook daer stemt hij de rijkste akkoorden 
Op de elpen luit, 
Als wareldburger beider oorden, 
't Zij Noord of Zuid. 


Stockholm, 1842.


    
In het album van J. Van Harderwijk, R.Zn.


Hoe nijdig 't kwakken, dat, uit Neêrlands waterkom, 
Als wraekgeschrei ten hemel klom, 
Valsch-krijschend u in de ooren gromm'; 
Hoe uit hun kikkersloot, verwilde dichtrenscharen 
Van de averegtsche soort, ten stormtogt uitgevaren, 
Met knevels, puntbaerd en verwaeide kroezelharen, 
Zich tegen u in 't harnas gâren, 
En zege rofflen op hun trom; 

{==91==} {>>pagina-aanduiding<<}

Zie gij, van Harderwijk, naer de arme martelaren 
Van de allerslechtste zaek, met medelijden om, 
Maer stoor u niet in 't minst aen al hun windgebrom. 
Door ondervinding rijp, en door de leer der jaren 
Vergrijsde priester in het choor der harpenaren, 
Aen d'ingang van het Heiligdom 
Als voorpost daergesteld, om d'erfschat te bewaren, 
Houd trouwe wacht, en weer van Phoebus kunstaltaren, 
Den opgeruiden schendrendrom; 
En wie van hen, door stout u in 't gezigt te staren, 
Zijn rijmelpoespas denkt te klaren, 
Ontruk gij hem de romantieke mom; 
Wil 't slagzwaerd der kritiek hem op den rug niet sparen: 
Verbreek zijn lier, vorm u een geesel van heur snaren, 
En zweep voor eeuwig zijn verbleekte zangster stom. 


1846.



{==92==} {>>pagina-aanduiding<<}

In het album van Carolina.


Kinderen van Noord en Zuid: 
Blanker dan de de lelieblaêren, 
Blanker dan het schuim der baren, 
Is het sneeuwdons van heur huid; 
Frischer dan het uchtendblozen 
Is de blos die op de rozen 

{==93==} {>>pagina-aanduiding<<}

Van 't satijn der wangen spruit; 
En heur tooverwoord is zachter 
Dan de stem van d'engel-wachter 
Die de heemlen ons ontsluit, 
Warmer dan de zomerasem, 
Geurger dan der vruchten wasem, 
Reiner dan het harpgeluid, 
Zedig als de bloem der heide: 
Zeg mij, zuster, kent gij beide 
Kinderen van Noord en Zuid? 
 
Kinderen van Zuid en Noord: 
't Noorden schonk hem 't dichterleven, 
En de zuiderlijke dreven 
Hebben ook zijn lied gehoord; 
Want hij heeft bij 't gave-erlangen, 
De ongedwongen zielezangen 
In den boezem niet gesmoord; 
Maer met stroomen vuers in de aderen, 
Sprak hij in de tael der Vaderen 
Menig ongekunsteld woord. 

{==94==} {>>pagina-aanduiding<<}

Tokklend roert hij nog de snaren, 
Tot de zang der hemelscharen 
In de sfeer van hooger oord 
Eenmael hem en haer geleide: 
Zeg mij, zuster, kent gij beide 
Kinderen van Zuid en Noord? 


1841.



{==95==} {>>pagina-aanduiding<<}

Boert.


{==96==} {>>pagina-aanduiding<<}


{==97==} {>>pagina-aanduiding<<}

Huwlijksraed aen eenen zoekenden vriend.

Quand on est bien épris,


On fait bien des bêtises;


Et les plus beaux-esprits


Font le plus de sottises.


Armand Gouten.

Wat hoor ik, beste maet, gij vraegt 
Mij hulp in 't zoeken van een maegd, 
In 't sporen van een lieve bruid, 
Waermeê ge eerlang den echtband sluit; 
Een vrouw, voor u geschikt, zoo vast 
Als 't dekseltje op het potje past; 

{==98==} {>>pagina-aanduiding<<}

Een soppig brokje, u overwaerd; 
Een liefje, zoet en zacht van aerd; 
Een frische, malsche, lekkre meid, 
En, soort bij soort, als 't spreekwoord zeit, 
Als deerne 't geen gij zijt als man; 
Met u één paer, één stel, één span; 
Een poezlig dotje, een aerdig ding; 
Het bloempje van den maegdenkring; 
Het puikje van de markt, bij elk 
Geschat als 't roompje van de melk; 
Onnoozel als een lam, en braef!... 
Kortom, een witgepluimde raef. 
Gij wenscht ze u zoo? ik wensch ze u meê: 
Doch, 'k wensch en 'k heb, dat zijn er twee; 
En is het vinden reeds een gunst, 
Het krijgen, man, ziedaer de kunst. 
 
Is 't waer nu dat wie zoekt, die vindt, 
't Is waer ook, liefde is stekeblind; 
Dus, voor gij tot den echt besluit, 
Kiest ge u een trouwen leidsman uit. 

{==99==} {>>pagina-aanduiding<<}

Dat is al vast niet dom gedaen: 
Maer wien schaft ge u als raedsheer aen? 
Want ongezien uw' wijzen trek, 
Zingt iedre vogel naer zijn bek. 
 
'k Veronderstel heer-oom pastoor: 
Die spelde u vast een lesje voor; 
Hij sprak van 't huwlijk-sakrament, 
Van 't oude en 't nieuwe testament, 
Van vader Abrams nageslacht, 
Zoo talrijk als de starrenwacht; 
Hoe gij zult leven met uw vrouw 
In eeuwige, on verbroken trouw; 
Van aerdschen hemel, draegt ge u wel, 
Zoo niet, van vagevuer en hel; 
Belovend dat hij, bovendien, 
Van tijd tot tijd zal komen zien 
Of hij geen muizennest bespeurt, 
En alles kanoniek gebeurt. 
 
Vraegt ge een advijs aen d'advokaet? 
Daer wordt u, bij manier van raed, 

{==100==} {>>pagina-aanduiding<<}

Een andre schotel voorgezet: 
Hij zit te stokpaerd op de wet, 
En legt, behulpzaem in een keus, 
Den heelen codex voor uw' neus. 
Hij leert u, op een prik, het regt 
U toegeschreven bij den echt; 
Hoe gij alléén in huis gebiedt, 
Hoe vrouw-lief u naer de oogen ziet, 
En steeds gehoorzaemt aen uw' wil, 
Aen elken luim, aen elken gril; 
Waer of gij staet, wat of gij doet, 
Hoe ze als een hondje u volgen moet; 
Wat middeltjes u zijn vergund, 
Waermeê gij best haer dwingen kunt, 
Den baes, den heer en meester speelt, 
En, als het schepsel u verveelf, 
Hoe ge u in 't eind van haer bevrijdt, 
En wettelijk ter deur uitsmijt. 
 
De doctor, daerentegen, let 
Zoo nauw niet op de burgerwet 

{==101==} {>>pagina-aanduiding<<}

En 't kanoniek gebod, dan wel 
Of 't vrouwtje steekt in zuiver vel; 
Of alles toch probatum gaet, 
En hoe haer constitutie staet. 
Bij zijn persoon luidt elke vraeg: 
Hoe is haer borst? hoe is haer maeg? 
Is haer gezondheid niet te week? 
Zij ziet wat rood, zij ziet wat bleek, 
Zij is te mager, ze is te smal, 
Te breed, te dik; 'k weet niet wat al 
De dwarsboom in zijn hoofd verzint. 
Gij zoekt een lief, bevallig kind, 
Fijn van gevoelen, fijn van leest, 
Wat minder stof, wat meerder geest; 
Maer hij, laet gij den vent begaen, 
Raedt u een groote vetklomp aen, 
Een mastboom, koetspaerd, grenadier, 
Één zenuw, vleesch en been en spier, 
Die van gezondheid overloopt, 
De handen uit de mouwen stroopt, 
Waervoor gij schudt en rilt en beeft, 
En die u 't huis vol kindren geeft. 

{==102==} {>>pagina-aanduiding<<}

De dikke koopman slechts gesteld 
Op woeker, schachlarij en geld, 
Kijkt naer een vetgemesten pot: 
Alleen het groot-boek is zijn god; 
't Is enkel duiten wat hij kent; 
Hij schat de min op vijf per cent, 
En maekt, het zij dan goed of slecht, 
Een speculatie van den echt. 
Zijn liefde is naer de beurs gerigt; 
Hij koopt een vrijster bij het wigt, 
Als ware 't misdruk, scheurpapier, 
En geeft om haer persoon geen zier. 
Slechts breuken maekt hij op de meid, 
Becijfert iedre kwaliteit, 
Vermenigvuldigt, trekt weêr af, 
En schift het koren van het kaf. 
De maegd, als bruto, telt hij 't minst: 
Alleen haer geld is netto winst; 
Is alles puik, dan slaet hij toe, 
Als kocht hij op de markt een koe, 
En neemt, bij 't sluiten van den koop, 
De vrouw, als toemaetje, op den hoop. 

{==103==} {>>pagina-aanduiding<<}

Doch neen, mijn vriend, gij vraegt geen raed 
Aen koopman of aen advokaet, 
Aen doctor of aen oom-pastoor; 
Maer klopt bij mij aen 't regt kantoor; 
Want schoon 'k een arme dichter ben, 
En 't huwlijk slechts bij name ken, 
Toch werkt de kracht der poëzij, 
Zoo sterk begeesterend op mij, 
En hael 'k mij alles voor den geest, 
Als ware ik lang gehuwd geweest. 
Mijn kennis is dus negatief, 
En neemt gij al mijn raed voor lief, 
Ik zegge u, enkel tot uw goed, 
Niet wat gij doen, maer laten moet. 
 
Vooreerst pas op, o ja, pas op, 
Dat ooit uw minnend hartje klopp' 
Voor 't zachtste lammetje uit den stal, 
Zoo 't heet, voor 't duifje zonder gal. 
Pas op voor haer, de zoete meid, 
Die kust en sust en streelt en vleit; 

{==104==} {>>pagina-aanduiding<<}

En de oogen luikt, en koost en fleemt, 
En flikkeflooit en leemt en teemt; 
Die vaek u in haer armen prangt, 
U aen het lijf, als ballast, hangt, 
U, als siroop, ter zijde kleeft, 
En u de liefste namen geeft; 
Die steeds het mondje vol heeft van: 
‘Mijn lekkere, allerbeste man! 
Mijn suikerbout! mijn hartelap!’ 
En andre zoutelooze klap. 
Pas op, want trouwt gij dit model, 
Ligt maekt gij van uw huis een hel. 
Dat zoet gevlei, die flauwe praet, 
Is 't uithangbord, voor aen de straet; 
Maer intra muros is 't te doen: 
Daer krijgt gij deerlijk van den schoen; 
Zij is een feeks, een izegrim, 
Den ergsten duivel nog te slim. 
Dan vliegen tang en bezemsteel; 
Dan slaet en scheldt ze u groen en geel, 
En op het eind van 't kattenspel, 
Bewijst uw ongelukkig vel, 

{==105==} {>>pagina-aanduiding<<}

Met lange voren, breed en diep, 
Dat God de vrouw met nagels schiep. 
Wie zulk een lammetje aen durft gaen, 
Moet stevig in zijn laerzen staen. 
 
Pas op, pas op, driewerf pas op 
Voor lint en strikken op den kop, 
Voor de opgesmukte kleederdragt, 
Voor zucht naer ijdlen pronk en pracht. 
Wat zoudt ge met zoo'n meubel doen? 
Een regenboog van rood en groen, 
En pimpelpaers en geel en grauw, 
Veelkleurig pak van bont en blauw, 
Met pluim en veêren op den hoed. 
Een papegaei ware even goed; 
Dien houd ik dan nog bij mij t'huis; 
Maer sluit de vrouw eens in haer kluis! 
Van 's morgens vroeg tot 's avonds laet, 
Trekt ze u op sleeptouw over straet; 
Dat is haer leven, heul en heil! 
En, als een driemast onder zeil, 

{==106==} {>>pagina-aanduiding<<}

Met uitgespannen doek en vlag, 
Laveert zij den godganschen dag 
Van bak- naer stuerboord, ginds en her, 
En waeit heur eigen man omver. 
Gij speelt den wandelenden Jood, 
Al waert ge op zeven achtsten dood, 
Al zoudt gij springen op een kruk, 
En weg is 't huiselijk geluk! 
Wie zich aen zulk een schepsel waeg', 
Verdient vooraf een goed pak slaeg. 
 
Maer dan vooral, pas op, pas op, 
Ontmoet ge ooit een geleerde pop, 
Virago van de slimste soort; 
Een Sapho, die geen hemden boort, 
Noch kousen stopt, noch broeken lapt, 
Maer die in 't veld der lettren stapt, 
De breinaeld wisselt voor de pen, 
Een haentje in stede van een hen, 
Onwetend hoe de schoorsteen rookt, 
Of wat er in den ketel kookt; 

{==107==} {>>pagina-aanduiding<<}

Die proza schrijft en verzen maekt, 
En naer der dichtren lauwer haekt. 
De keuken trekt zij zich niet aen, 
Zij laet daermeé heur man begaen, 
En hij, (o diep verneedrend lot!) 
Hij wiegt het kind, hij schuimt den pot, 
En trapt het snorrend spinnewiel! 
'k Beklaeg den bloed uit hart en ziel, 
Die 't oog op zulk een wijsneus slaet; 
Maer eens beklaegd, dan is 't te laet: 
Hij is geleverd aen den droes, 
En heet een vogel voor de poes. 
 
Neen, vriend, zoo wensch ik u er geen; 
Loop liever dan een blauwe scheen; 
Blijf liever heel uw leven lang 
Bevrijd van allen huwlijksdwang. 
Doch zoo gij al een meisje vindt, 
Dat wederkeerig u bemint, 
Een rariteit van liefde en trouw.... 
Welaen dan, kies haer tot uw vrouw; 

{==108==} {>>pagina-aanduiding<<}

Trek dan in Gods naem onder 't juk. 
Goê reis, mijn vriend, en veel geluk! 
Maer voor die wonderstap geschied', 
Bedenk het, jongen: goed of niet! 


1843.


Aen eenen Tandmeester.


Na wijd en breed mijn bakhuis op te rekken, 
Na lang en leelijk trekkebekken, 
Brakt gij mijn holle kies in twee 
En slechts het kroonstuk trokt gij meê. 
De wortel, die mij zoo veel wee, 
U, zoo veel kommer mogt verwekken, 
Zend ik u t'huis met nevensgaende beê: 
Laet, in 't vervolg, mijn hard gebit met vreê, 
En wond voor wond, of sneê voor sneê, 
Indien gij toch wilt tanden trekken, 
Doe 't nimmer dan au figuré. 


1843.



{==109==} {>>pagina-aanduiding<<}

Ja of Neen.

Variant sententiae.

Trouwen, ja! of trouwen, neen! 
Van twee booze kwalen een 
Staet te kiezen. 
Zie, daer helpt geen dit of dat; 
't Dient dat een van beide ons vat 
Bij de biezen. 
Tusschen vagevuer en hel, 

{==110==} {>>pagina-aanduiding<<}

Echtgenoot en vrijgezel, 
Huwlijksband en jonglingsleven, 
Vroeg of spa 
Moeten wij beslissing geven: 
Neen of ja! 
 
In het huwlijk ligt de hic: 
Heila! wacht een oogenblik! 
(Schreeuwt de jongen) 
Zóó de vrijheid niet verspild! 
'k Dartel liefst en maek in 't wild 
Bokkensprongen, 
Wippend over haeg en heg; 
Maer dat ik me aen banden leg, 
Dat ik kluisters mij berokken 
Aen het been? 
'k Loop te gaerne op vrije zokken: 
Trouwen? neen! 
 
Snoef niet, raesbol van een vent, 
Op het zevend' sakrament; 
(Roept een ander) 

{==111==} {>>pagina-aanduiding<<}

Wat toch smaelt ge op huwlijkstrouw? 
Hooren dan niet man en vrouw 
Bij elkander? 
Jongmansleven, flauwe praet, 
Hoogst aensteeklijk, smettend kwaed, 
Modekrankheid, erger dan de 
Cholera! 
God bewaer' mij voor die schande: 
Trouwen! ja! 
 
- Vrouwen schat ik als volstrekt 
Eigenzinnig, hard gebekt 
En vol nukken; 
Eeuwge brom- en kijfpartij 
Voert de beste harmonij 
Haest op krukken. 
Wie zich aen den echt verpandt, 
Sticht zijn heil op stuivend zand, 
En wie bouwt op 't zand die zakt er 
Gauw doorheen; 
't Huwlijk walgt aen mijn karakter: 
Trouwen? neen! 

{==112==} {>>pagina-aanduiding<<}

- Buigzaem als een rietje, tam, 
En zachtmoedig als een lam 
Zijn de vrouwen. 
Averegtsche zijn er geen, 
En God schiep den mensch alleen 
Om te trouwen. 
o Dat ik een vrijster vond, 
Die mijn hart en ziel verstond, 
Die van wederliefde blaekte et 
Coetera, 
En dat ge ook dit heil eens smaektet! 
Trouwen! ja! 
 
- 't Schikte nog al met de trouw, 
Maer het blijft niet bij de vrouw: 
't Regent kindren 
Als konijnen! en te regt 
Heeft ons Vader Cats gezegd, 
Dat zij hindren. 
't Is een wriemlend, kruipend ras, 
't Is de stal van Augias, 

{==113==} {>>pagina-aanduiding<<}

't Is een levend schilderijtje 
Van Jan Steen; 
Van die plagen God bevrijd'-je! 
Trouwen? neen! 
 
- Hemel, wat een donkre schets! 
Maer uw onbekookt gezwets 
Valt in duigen. 
Kijk, onze ouders trouwden wel; 
Zij de vorm, en wij 't model 
Kunnen 't tuigen; 
Hadden zij het niet gedaen, 
't Ware leelijk toegegaen 
Met ons beiden, vraeg het liever 
Uw papa; 
Loop, gij zijt een hairenkliever: 
Trouwen! ja! 
 
Neen en ja! wat denkingstof! 
Kiezen tusschen vrijheid of 

{==114==} {>>pagina-aanduiding<<}

Den pantoffel! 
Maer, och Heer, 'k ben zelf getrouwd: 
'k Kreeg soms, sprak ik wat te bout, 
Duchtig roffel. 
Zwijgen is hier politiek; 
Daerom laet ik aen 't publiek, 
Liever dan den bal te missen, 
De eer alleen 
Van het groote pleit te slissen: 
Ja of neen! 


1845.



{==115==} {>>pagina-aanduiding<<}

Huwelijkszang.


Zie zoo, daer ben ik dan getrouwd! 
't Was 't einde van het spel. 
Wie veel op 't jonglingsleven bouwt, 
Ik zeg het thans vaerwel! 
Laet kwijnen, van verveling oud, 
Met krommen rug, verkleumd en koud, 

{==116==} {>>pagina-aanduiding<<}

De ziel en 't harte droog als hout, 
Wien 't lust in de enge cel, 
En bijten, als hij spleenzucht brouwt, 
De nagels zich van 't vel! 
Voor mij, ik zeg het stout en bout: 
Zóó leven had mij lang berouwd, 
En 'k geef nu, alles wel beschouwd, 
Den bras van zulk een hel. 
 
O! - 't was een oordeel in mijn kluis 
En alle man was baes; 
De vrienden nestelden in huis 
Als wormen in een kaes. 
De keuken scheen een helfornuis, 
De kelder stroomde als de open sluis, 
Bij 't onverpoosd rinkinkgedruis, 
En wild en woest geraes, 
Als 't spel van 't katje met de muis, 
Van 't hondje met den haes! 
't Is mooglijk, 'k had misschien abuis, 
Maer in mijne oogen was 't niet pluis: 

{==117==} {>>pagina-aanduiding<<}

'k Maekte op dat leven liefst een kruis, 
En vond het bitter dwaes. 
 
Wel zwalpte ik in mijn bootje voort 
Op 't holst der levenszee; 
Maer landde in afgelegen oord 
Toch eindlijk aen de reê. 
'k Zag daer een meisje zoo 't behoort, 
Een meisje van de liefste soort; 
Zij had mijn ziel en zin bekoord, 
En deed mijn hartje wee: 
'k Wierp lijn en angel over boord, 
En kijk.... zij beet gedwee! 
De jonglingsnevel lag gesmoord 
In 't stroomlicht dat uit de echtzon gloort! 
Wij wisselden een statig woord, 
En.... 'k pakte 't meisje meê. 
 
'k Heb daer een grooten stap gewaegd, 
Voorwaer geen kleinigheid! 

{==118==} {>>pagina-aanduiding<<}

Maer mij geen hairtje breed beklaegd 
Van 't stout halsbrekend feit. 
God lof! 'k ben veel te wel geslaegd: 
Een vrouwtje dat mij zóó behaegt! 
Mijn liefde meer en meer vergraegt! 
Mij innig mint en vleit! 
Neen, wat mij slechts aen 't harte knaegt, 
Is dat 'k de lieve meid 
Reeds lang niet vroeger heb bejaegd; 
En moest ze op nieuw door mij gevraegd, 
Zoo voetstoots weg en onversaegd, 
Waer 'k weêr daertoe bereid. 
 
Gij nu, mijn allerboost verdriet, 
Door mij zoo zeer gevreesd, 
Gij, slommeringen, zorgen, vliedt, 
Waer 't huwlijk van geneest! 
Thans moei 'k mij met den gaerkok niet; 
God dank, ik ben geen keukenpiet, 
Die alles neuzelt en bespiedt, 
Neen, 'k ben dat nooit geweest! 

{==119==} {>>pagina-aanduiding<<}

Ik laet mijn wijfje 't hoog gebied, 
'k Hoû op mijn kamer feest; 
En 't zij mijn oog een uiltje schiet, 
Of 't zij mijn dichtaêr stroomen giet, 
Bij 't stemmen van een hartig lied, 
Blijf 'k, lapper, bij mijn leest. 
 
En klimt het licht aen 's hemels tin 
Als 'k de oogen open doe, 
De nieuwe dag baert nieuw gewin 
Dat 'k aen mijn vrouw vergoê. 
Mijn levensdraedje is één gespin 
Van vrede en vreugd in 't klein gezin; 
Daeraen is einde noch begin; 
'k Ben immer wel te moê; 
En, koutend met mijn zielsvriendin 
Van 't kalfjen en de koe, 
Wacht ik, aen 't hart der engelin, 
De zonschijf weêr ten westen in, 
En knijp, in de armen van de min, 
De matte kijkers toe. 
 

{==120==} {>>pagina-aanduiding<<}

Zoo leef ik wonder in mijn schik, 
In vollen huwlijksglans; 
En blijf, tot aen den jongsten snik, 
Gewiegd in de echtbalans. 
Wie 't anders u aen de ooren klikk', 
Gelooft mij, 't huwlijk baert geen schrik: 
Ik ken 't gevalletje op een prik, 
En raed het ieder thans. 
Van loos verraed en boozen strik 
Gewagen slechts romans, 
En dwaes wie zulke pillen slikk'! 
Welaen, gij jongens, doet als ik: 
Ik aerzelde geen oogenblik! 
Waegt gij nu ook de kans! 
 
Doet gij als ik, gij groot of kleen, 
En komt tot goed besluit; 
God schiep den mensch niet om alleen 
Te leven als een guit. 
Pakt op uw biezen! regt daerheen! 
Al liept ge u ook een blauwe scheen, 

{==121==} {>>pagina-aanduiding<<}

Men ziet die vlakken niet aen 't been; 
Daerbij is niets verbruid! 
Niet altijd vindt ge een strobbelsteen 
Waerop ge uw teenen stuit. 
De vrouw toch is geen tijger, neen! 
Zoo gansch gevoelloos zijn er geen; 
Misschien wel vindt ge er twee voor een: 
De mijne heb ik buit! 


1844.


Matrozen gebed.


Daer hief op de zeeboot de mast zich ten top, 
En Hans, de matroos, zat boven er op; 
Daer loeiden de stormen zoo hevig om 't schip, 
En 't stiet zich den neus aen de punt van een klip. 
Hans tuimelt en acht zich den dood reeds op zij': 
‘Heer Jesus, Maria en Jozef, staet bij!’ 
Schreeuwt Hans, maer hij grijpt aen het touwwerk zich vast, 
En glijdt naer beneden, geklemd om den mast. 
Nu steekt hij het hoofd op, en roept tot den Heer: 
‘Blijf stil maer, het hoeft voor den drommel niet meer!’ 


1841.



{==122==} {>>pagina-aanduiding<<}

Op een tweetal.


Wie is getrouwd en krijgt geen kinderen? 
'k Beklaeg den man. 
Schoon vader Cats zegt dat zij hinderen, 
Ik hoû er van; 
Want sinds de Heer mij schonk twee dreutels 
Van mijn fatsoen, 
Heb ik met deze kleine keutels 
Zeer gaern te doen. 

{==123==} {>>pagina-aanduiding<<}

Wat zeg ik? twee? al had 'k er negen, 
Dit groot getal 
Beschouwde ik als een' hemelzegen, 
En 'k minde ze al. 
Geen wreevlig krabblen achter de ooren; 
Geen scheef gezigt! 
Neen, 'k liet een hartlijk welkom hooren 
Voor ieder wicht! 
Trotsch op die menigte exemplaren 
Van eigen druk, 
Wenschte ik aen armer huwlijksparen 
Zoo veel geluk. 
'k Zong voor mijn dochtertjes en zoontjes 
Een lied vol zwier, 
En tokkelde al de fraeiste toontjes 
Van mijne lier; 
Ja, 'k stemde hoog de boksvoetrietjes 
Der herdersfluit, 
En blies driedubble trilogietjes 
Mijn longen uit. 

{==124==} {>>pagina-aanduiding<<}

Althans 'k heb van die negen spruitjes 
Niet meer dan twee, 
En ben voorloopig met die guitjes 
Al vast te vreê. 
't Restantje baert me in 't minst geen kommer; 
Want uit mijn' echt 
Komt eens, wat nog ontbreekt aen 't nommer 
Probaet te regt. 
Maer wat mij 't brein vol muizennesten 
En zorgen steekt, 
Is, hoe naer lijf en ziel ten besten, 
Men 't kleingoed kweekt. 
Dat schriklijk punt van educatie 
Is vaek geweest 
Het voorwerp mijner meditatie; 
En voor het meest 
Wordt tot aen 't minzaem avondpraetje 
Dit stuk bewaerd; 
Dan zit ik, koutend, met mamatje 
Aen d'open haerd, 
En spreek met vrouw-lief regt vertrouwdjes 
Voor 't knappend vuer, 

{==125==} {>>pagina-aanduiding<<}

En keuzel van de teedre boutjes 
Zoo menig uer! 
Hoe dapper val ik aen 't vertellen! 
En wel vooral 
Wat toch van onze twee mamsellen 
Eens worden zal. 
Hoor, zeg ik soms, mijn beste schatje, 
't Geldt vrouwenlast, 
Maer maek in Godesnaem toch dat je 
Er goed op past! 
Wat beter dan uw zorg bestaet er 
Voor kinderheil? 
De vaderliefde houdt eerst later 
Een oog in 't zeil. 
Al wat behoort tot schreeuwen, eten, 
Et coetera, 
Die schoone taek slaet, bij mijn weten, 
De man niet gâ; 
De luermand, dat verheergewade 
Der kramerij, 
Paelt regtstreeks aen 't gebied der gade, 
De wieg daerbij. 

{==126==} {>>pagina-aanduiding<<}

Aen u dan, vrouwtje, de eerste zorgen: 
Met moedervlijt 
Bij iedren avond, nacht en morgen 
Hun die gewijd! 
Gij moogt hun 't gapend mondje vullen 
Met melk en pap; 
Gij houdt den leiband bij het sullen 
Van d'eersten stap; 
Gij laet de woelzieke englen dartelen 
Op uwen schoot; 
Als palingen op 't voerkleed spartelen; 
En elken stoot 
Of slag, die de oogen vormt tot kraentjes 
Van paerlendrop, 
Verpleegt ge, en droogt de heete traentjes 
Met kusjes op. 
Dan schept ge uit kaerten kunstpaleisjes 
Vol eedlen zwier, 
En knipt de mooiste poppenlijsjes 
Van goud-papier; 
En zijn de beide lievelingen 
Het spelen moê, 

{==127==} {>>pagina-aanduiding<<}

Gij sluit, bij 't do-do-kindje zingen, 
Hun de oogleên toe. 
 
Maer klimt hun jaergetal tot zeven, 
Dan moei 'k me er meê, 
En wil hun spelend lessen geven 
In 't A, B, C; 
'k Leer hun wat inkt, papier en pen is 
Bij 't schrijfgeklad, 
En van geschiednis, aerdrijkskennis 
Zoo ook al wat. 
Bij 't werpen van de dobbelsteenen, 
Bij 't bikkelspel, 
Vest ik hunne aendacht al met eenen 
Op 't cijferstel; 
Maer 'k laet hun de eer der beste scheuten 
Op 't ganzenbord, 
En zorg dat 't gros der peperneuten 
Hun aendeel wordt. 
En gaen wij door den tuin te samen 
Een wandling doen, 

{==128==} {>>pagina-aanduiding<<}

Dan zeg 'k hun al de vreemde namen 
Van rijp en groen; 
En nauw ontwassen aen de luerbroek 
Van 't kleine kind, 
Toon 'k hun een bladzij' uit 't natuerboek 
Van zeekren vrind. 
Dit meesterstuk dring' door de plooijen 
Van hun verstand, 
En scherp' hun studie op de vlooijen 
Van elke plant (*). 
Maer naeijen, breijen en borduren 
Gaet mij niet aen; 
'k Laet daermeê bij gelegen uren 
Mama begaen. 
 
Zoo worden beide, met de jaren, 
Bij schoot op schoot, 
Van kleine kleuters die zij waren 
Allengskens groot. 

{==129==} {>>pagina-aanduiding<<}

En zijn ze eens, als volwassen vrouwen, 
Genoegzaem sterk, 
Welaen, de handen uit de mouwen, 
En fiks aen 't werk! 
De droogste cijfers samentellen 
In 't keukenboek! 
De kunstigste achterlappen stellen 
Op rok en broek! 
Van 's morgens vroeg al op de proppen 
En in de weer 
Met kousen mazen, mutsen stoppen 
En wat al meer! 
Zóó mogen zij haer' tijd benutten 
In 't huisgezin, 
En treden niet als ijdle flutten 
De wareld in. 
En houdt een vrijer op de meiden 
Het oog gevest, 
Dan spreekt hij zeker over beiden 
't Probatum est! 
En worden beiden, zoo wij 't hopen, 
Ook eens mama, 

{==130==} {>>pagina-aanduiding<<}

Dan volgen zij, bij 't kindren koopen, 
Hare ouders na. 
 
Zoo redekavel 'k met mijn vrouwtje 
Van 't klein geslacht, 
En trek aen dit gevoelig touwtje 
Tot in den nacht, 
En altijd is er stof voorhanden; 
Maer, tot besluit, 
Wil soms het vuer niet langer branden, 
En 't licht gaet uit. 
Toch zeggen we op dit punt (geen wonder!) 
Nog menig woord, 
En zetten 't zoet gesprek zelfs onder 
Het droomen voort. 


1846.


{==131==} {>>pagina-aanduiding<<}

INHOUD.

ernst
	Bladz.
Noami	1
Allerzielendag	31
Het nachtgezang	42
Godsdienst	46
De vrome sterveling	47
Lofzang	49
Liefde	53
Aen eene doof-stomme, blind geboren	56
Waenwijsheid	60
De tempelridders	61
Aen den regtsgeleerden-luitenant D***	62
De Grijsaerd en de Jongeling	63
Vergankelijkheid	65
De star der Hoop	68
Aen Dr Kempeneers	70


{==132==} {>>pagina-aanduiding<<}

De tijd	71
In het album van Maria	72
De poëzij der Kunst	73
Aen een kindje	77
In eene vriendenrol	78
De leeuw van Vlaenderen (1302)	79
Nero's alleenspraek	81
In het album van Pauline	84
Op het albumblad eener schoone	86
In het album van mevrouw Hulda Mosander, geb. Forsström	88
In het album van J. Van Harderwijk	90
In het album van Carolina	92

boert.
Huwlijksraed	97
Aen eenen tandmeester	108
Ja of Neen	109
Huwelijkszang	115
Matrozen gebed	121
Op een tweetal	122

einde.




(*) Zie Nederduitsch letterkundig jaerboekje voor 1846, eene Bladzijde uit het boek der Natuer, bladz. 33 en volg.


