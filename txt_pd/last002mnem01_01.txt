
   
        
           
               Mnemosyne
               Abraham Johannes Lastdrager
               logo_bibl_02
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Mnemosyne van Abraham Johannes Lastdrager uit ca. 1840-1850.
               
               
                   
                       
                   
               
           
           
           
               
                   
                   2, 3
                   
                   
               
           
           
               last002mnem01_01
               DBNL-TEI 1
               
                   2012 dbnl
               
           
           ebook
               
           
           
               
                   
                   exemplaar Stadsbibliotheek Haarlem, signatuur: OK Las.m
               
               Abraham Johannes Lastdrager, Mnemosyne. Erven François Bohn, Haarlem ca. 1840-1850
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Mnemosyne
               Abraham Johannes Lastdrager
               
               
               
                   
                   
                   
               
           
           
           
               
               
           
           
           
           
       
       
           
               Mnemosyne
               Abraham Johannes Lastdrager
               
               
               
                   
                   
                   
               
           
           
           
               
               
           
           
           
           
       
       
           
               2011-11-09
               
                   Automatisch toegevoegd tbv Onze Kinderboeken
               
               colofon toegevoegd
           
           
               2012-06-20
               
                   IB
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Abraham Johannes Lastdrager, Mnemosyne. Erven François Bohn, Haarlem ca. 1840-1850
 
Zie: https://www.dbnl.org/tekst/last002mnem01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}

MNEMOSYNE.

{==IV==} {>>pagina-aanduiding<<}


{== afbeelding 
	
Bernard F... door zijne teekeningen uit oogenblikkelijken nood gered.
==} {>>afbeelding<<}
    


{==V==} {>>pagina-aanduiding<<}

MNEMOSYNE.

ALLERLEI VOOR DE JEUGD.

bijeenverzameld

door

A.J. LASTDRAGER.

met gekleurde platen.

haarlem,
ERVEN F. BOHN.

    

{==VI==} {>>pagina-aanduiding<<}

Berigt.


De Heer Lastdrager heeft, zich op ons verzoek, wel willen belasten met het verzamelen van de in dit werkje voorkomende stukjes, en gelijk elk boek, even als elk kind, een naam noodig heeft, zoo hebben wij dien van Mnemosyne niet ongepast geacht, in de overtuiging dat hier wel het een en ander in gevonden zal worden, wat der jeugd tot nutte herinnering kan strekken en dus waardig is, om in het geheugen te worden opgenomen.

De Uitgevers.



{==1==} {>>pagina-aanduiding<<}

Vlugt, krijgsgevangenschap en verdere lotgevallen van Bernard F***.

Te H***, eene stad in Neder-Saksen, ging een jongeling, bernard F*** genaamd, ter school, die weinig lust toonde om de schoonheden der ouden, in de doode talen, op te sporen, maar des te meer om den soldatenrok aan te trekken. Tot zijne spijt bood zich geene andere gelegenheid aan dan de dienst onder de Franschen, die hij haatte, of bij het van dezen afhankelijke Westfaalsche leger, dat hij verachtte. Lang hoopte hij te vergeefs op het oogenblik dat zijne landslieden, de Pruissen, of een vrijcorps in de nabijheid mogt voeren. Intusschen was bij twintig jaren oud geworden, en geene kans ziende om voor zijn vaderland te strijden, wilde hij toch zijn' vurigsten wensch: ‘de wereld te zien,’ bevredigen, en trad daarom, als gemeen, in een Westfaalsch kurassiers-regiment.
Door buitengewone bevordering spoedig wachtmeester geworden, verkreeg hij, nog eer een jaar was vervlogen, den luitenantsrang. Doch dit voldeed hem niet; hij verlangde steeds naar vreemde streken, naar andere menschen en hem onbekende zeden. Eindelijk kwam de tijd, die aan zijne zucht voor het avontuurlijke voedsel zou verschaffen. De Westfalen rukten.

{==2==} {>>pagina-aanduiding<<}
door Saksen, naar Polen en van daar Rusland in. Niemand gevoelde zich gelukkiger dan bernard.
De slecht berekende onderneming tegen Rusland en hare voor de Franschen ellendige gevolgen zijn bekend. Wij zwijgen dus daarvan en bepalen ons bij bernards lotgevallen. Hij zelf verhaalt:
‘Wij waren niet ver van Wilna; de meesten onzer deelgenooten in het lijden, die geen zeer sterk ligchaam en geene duurzame gezondheid bezaten, waren reeds bezweken. Mijn trouwe lotgezel, de geneesheer van het regiment, verlangende te rusten, zette zich, tegen mijnen raad, uitgehongerd en afgemat als hij was, neder. Ik wist hoe verkwikkend ook slechts een oogenblik zittens was, maar ik kende ook het gevaar, en smeekte eenige soldaten een weinig op hem te wachten en hem dan mede te voeren. Naauwelijks had ik een weigerend antwoord bekomen, of ik zag om en mijn laatste vriend was dood. Gedurende dat oogenblik stilstaans bevroor mijn neus en geleek naar eenen sneeuwbal. Onverwijld greep ik met beide handen in de sneeuw, bedekte mijn gelaat er mede, om mij zelven, zoo mogelijk, nog te redden; het hielp. Nog eenen blik naar mijnen spitsbroeder werpende, zag ik de soldaten reeds om zijne lompen vechten, en verdubbelde mijne schreden om een gelijk lot te ontgaan. De honger putte intusschen mijne krachten uit, en zonder voedsel kon ik de ellende niet langer verduren. Te vergeefs bedelde ik in de dorpen langs den grooten weg; scheldwoorden en stokslagen was al wat de Russische boer voor den vlugteling overhad. Dat nood bidden leert is het waarachtigste spreekwoord, hetwelk ooit een sterveling sprak; maar op de Franschen past het niet. Dezen bliezen gewoonlijk den geest onder de verschrikkelijkste vloeken uit.
Reeds had ik, door den honger gemarteld, mijne handschoenen van vossenpels doorknaagd. Woedend beet ik in mijne

{==3==} {>>pagina-aanduiding<<}
armen, om den laatsten droppel bloeds die nog in mijne aderen was er uit te zuigen. De likteekens van dezen gruwzamen aanval op mij zelven zullen wel steeds zigtbaar blijven; slechts de gelegenheid ontbrak mij om, bij de waarschijnlijkheid van een martelend sterven, een' zelfmoord te begaan; want zulk een ongehoorde nood leert ook gruweldaden bedrijven, als alle hoop op redding faalt. Ik zou - wat ik tot op dien dag met afschuw van Franschen en Duitschers gezien had - roofgierig op den gelukkige aangevallen zijn, die een stuk broods was magtig geworden, om hem dien schat, zelfs met gevaar van mijn leven, te ontrukken. Om mij noch aan deze gruwelen, noch aan eenen anders onvermijdelijken dood prijs te geven, ging ik, den volgenden morgen, bij maanlicht, op goed geluk af, landwaarts in, en was zoo gelukkig een' Kozak aan te treffen, die van het paard gestort was en een been had gebroken. De pijn maakte het hem onmogelijk, om zich zelven te helpen, en waarschijnlijk zou hij, zonder mijnen bijstand, verloren geweest zijn. Alvorens hem echter hulp te bieden, maakte ik mij meester van zijnen voorraad. Ik at en verzadigde mij. Een wellust, met geene woorden te schetsen! Daarna ledigde ik zijn broodzak, die mij voor eenige dagen voedsel verschafte. Nu hielp ik hem te paard, greep den teugel met de eene hand, en ondersteunde hem met de andere; tot dat wij bij een niet ver verwijderd dorp kwamen, waar ik op zijn paard sprong en mij naar de Pruissische grenzen spoedde; den Kozak, onder zijne landslieden, aan zijn lot overlatende.
Tot Memel ontkwam ik gelukkig; doch daar overvielen mij, terwijl ik van het paard was gestegen, om het te drenken, eenige Kozakken. Uitgeplunderd en gevangen genomen, werd ik spoorslags verder Pruissen in gevoerd. Deze gevangenschap was juist niet het ergste wal mij kon overkomen; evenwel erg genoeg, om

{==4==} {>>pagina-aanduiding<<}
den wensch naar vrijheid op te wekken. Daarom ontsnapte ik bij de eerste gelegenheid de beste, en ging, door koude en honger onophoudelijk geplaagd, met den meest mogelijken spoed naar Koningsbergen voort. Echter waren er naauwelijks twee dagen verloopen, of ik viel andermaal, door bijna bovenmenschelijke inspanning uitgeput, in de handen mijner vervolgers; doch ditmaal was het een wezenlijk geluk, want ik bekwam weder eene bete broods en een weinig brandewijn. Nu ging het weder rugwaarts, en met afschuw zag ik de stapels lijken in Ruslands woestenijen. Hopeloos gaf ik mij gedurende eenige dagen aan mijn noodlot over, en toog blindelings de bende na, in wier gevolg ik was. Niettemin gevoelde ik naauwelijks mijne krachten herleven, of ook de hoop, om naar Koningsbergen te ontkomen en dienst bij de Pruissen te nemen, ontwaakte op nieuw bij mij. Ik ontvlugtte andermaal, maar werd na slechts weinige dagen, voor de derde keer, bij Mariënburg gegrepen, en nu door een' bloedgierigen Tartaar, die mij, schoon ik weerloos was, in den voet wondde. Thans bereikte mijne ellende het toppunt; met mijne lotgenooten, in weerwil mijner wonde, langs eenen eindeloos schijnenden weg, over sneeuw- en ijsvelden voortgesleept, deden brood en brandewijn alleen ons nog eenige kracht behouden; tot verband van mijn gekwetsten voet gaf een meêwarige Kozakken officier, wien ik deed begrijpen dat ik een Duitsch officier was, mij ook eenen doek. Mijn toestand grensde zon na aan waanzinnigheid, dat ik de gedachte aan zelfmoord niet meer van mij kon verwijderen, en toch kwam ik behouden in het afgebrande Moskou aan, van waar men ons naar Kazan zond.
Met een uitgeput ligchaam, ontbloot van alle verschooning, zonder middel om mij te helpen, of mijnen nood aan eenig menschelijk wezen kenbaar te maken, door verschrikkelijke herin-
{==5==} {>>pagina-aanduiding<<}
neringen en beangstigende vooruitzigten gemarteld, viel ik op het zickbed neder, waar mij niets dan de dood voor oogen stond; terwijl de mij nog overgeblevene ligchaamskracht alleen scheen te strekken, om mijnen jammer te rekken. Toch kwam er uitkomst. De Leeraren en studenten aan de hoogeschool te Kazan bezochten dikwijls die zieken in het hospitaal, welke nog niet geheel verpest waren, en zij verschaften mij lafenis, door afleiding van gedachten.
Sedert mijne kindschheid had ik eene hartstogtelijke neiging voor de schilderkunst gehad, en meer dan gewone bekwaamheid daarin verworven. Eensklaps bezielde mij de gedachte en de wensch om mijne doodelijke verveling door teekenen te verdrijven. Een jonge Rus van meerdere beschaving, wien ik mijn verlangen in het Fransch kon te kennen geven, was vriendelijk genoeg, om mij het noodige te verschaffen, en ik gevoelde mij in mijne ellende eenigzins opgebeurd door het schetsen der merkwaardigste tooneelen van den rampzaligen togt, en door de gedachte van bij mijn afsterven ten minste eene herinnering aan mijn treurig lot, met mijnen naam, te zullen achterlaten.
Evenwel nam mijne zwakheid met elken dag toe. Geheel mijn ligchaam was met ongedierte, builen en zweren bedekt, zoodat ik, na drie weken van lijden en ontbering, mijn einde meende te naderen, toen een voornaam Tartaar uit Kaukasië voor mijne krib trad, met drift mijne teekeningen, die nevens mij op eene tafel verstrooid lagen, opvatte, en mij, in zijne taal, die door een ander in het Fransch vertolkt werd, vroeg, of ik die teekeningen gemaakt had, en of ik er hem eenige van wilde schenken? Door een' hoofdknik meende ik hem eigenaar van allen te maken; evenwel nam hij maar de helft, liet de overigen liggen, en noodigde mij uit, om hem in eene beledende kamer te volgen. Nog éénmaal spande

{==6==} {>>pagina-aanduiding<<}
ik daartoe al mijne krachten in, viel hem te voet, en smeekte om hulp. - Dadelijk deed hij mij schoon linnen geven; daarna, in pelswerk gewikkeld en als eene mummie ingepakt, in eene slede werpen en naar een, omtrent veertien mijlen van Kazan gelegen, landgoed brengen, om er verder verpleegd te worden. Hier ving mijne genezing met een Russisch bad aan. Een dikke damp, die door het gieten van water op eene gloeijende kagehel ontstond, greep mij met eene bijna ondragelijke hitte aan en bedekte mij met een overvloedig zweet; vervolgens streek men mij met berkenrijs over het geheele lijf, en in een oogenblik was ik bevrijd van alle vuil en ongedierte. Na het bad voelde ik mij van mijne gevaarlijkste vijanden verlost, ja onuitsprekelijk wel, en herstelde, door goede verpleging, binnen korten tijd.
Mijn redder, die te Kazan gebleven was, kwam kort daarna buiten, en vroeg mij, of ik hem naar Astrakan, en van daar naar St. Petersburg wilde volgen. Hoe gaarne ik mijn vaderland had wedergezien, kon ik mijnen weldoener, wien ik mijn leven had te danken, toch niets weigeren. Onze weg ging over Simbirsk, langs de oevers van den Wolga en over Saratoff, tot aan de Kaspische zee. Nu zag ik mijne zucht naar reizen overvloedig bevredigd, echter niet zonder gestadige vrees voor eene nadeelige verandering in mijn lot. Verder liep onze weg langs den Don naar Tula, en van daar naar Moskau en over Twer naar Petersburg, waar mijn vriend zijne bestemming bij het Ssherbatowsche corps bereikte en mij noodigde om hem ook daarbij te volgen.
Het was nu zomer geworden en het denkbeeld van in Rusland te moeten blijven had het nederdrukkende verloren, dat hel gedurende mijne ellenden en in den winter had gehad. Alles scheen mij anders toe; en toch nam ik het voorstel eerst gaarne aan, toen ik vernam, dat onze togt regtstreeks naar

{==7==} {>>pagina-aanduiding<<}
Duitschland ging. Ik zou dan mijn vaderland wederzien en op nieuw mijne moedertaal hooren, waartoe in Kazan zóó weinig uitzigt bestond, dat men te vergeefs er mij de mogelijkheid van zou hebben verzekerd.
Ik werd luitenant in genoemd corps, en kwam ter regter tijd in Duitschland, om aan den veldtogt van 1813 tegen de Franschen, die ik van heeler harte, haatte, deel te nemen.’

Zoo ver gaat het verhaal van dezen man van velerlei ondervinding. Na den wapenstilstand in 1813 kwam hij in Pruissische dienst, wel te laat om mede in den volkenslag bij Leipzig lauweren te plukken; doch vroeg genoeg om een' eervollen dood te vinden. Met bewondering zagen zijne soldaten den aan den krijg gewonen officier, die de grootste gevaren met de meeste koelbloedigheid te gemoet ging, in 's vijands gelederen bij Brienne en Laön woeden; en zij volgden hem, door zijnen heldenmoed ontvlamd, met onverwinbare dapperheid. Doch hij, die zoo vele rampen had verduurd, sneuvelde op den Montmartre, waar hem eene begrafenis op krijgsmanswijze ten deel viel.


Bijzondere eigenschap der zeehonden.

Uit de volgende voorbeelden schijnt te blijken, dat de zeehonden eene soort van genegenheid voor menschen koesteren.
Toen in 1806-1808 Groot-Brittannië, met eene landing uit Frankrijk bedreigd, zijne zeekusten overal daartegen versterkte,

{==8==} {>>pagina-aanduiding<<}
schiepen eenige krijgslieden, op een klein eiland in de golf van Forth bij Edinburg geplaatst, vermaak in het tam maken van een' zeehond. Deze verkreeg al de vrijmoedigheid en speelzucht van een' jongen hond, en ving niet alleen voor zich zelven visch, maar ook voor zijne menschelijke vrienden. Hij vleide hen, lekte hen de handen, en zoo hij, als zij eens een togtje met de boot deden, hen al niet vergezelde, was hij toch zeker bij hunne terugkomst daar, om hen te verwelkomen. Elken avond kwam hij in de hut en sliep er 's nachts. Kortom, hij gedroeg zich als of hij tot het gezelschap behoorde. Somtijds pakte hij een' stok of bezem beet, en liep daarmede naar het water, waarin hij met zijne buit rondzwom; dikwerf den oever tot in het bereik der soldaten naderende, en als zij het weggenomene wilden grijpen, weder verre weg in zee snellende, als om met hen te spelen en te gekscheren; waarin hij veel vermaak scheen te vinden. Eindelijk kwam hij met het geroofde terug, en legde het, dartelend en spelend, voor hunne voeten neder. Doch als men hem niet vervolgde, om hem zijn buit af te nemen en dus deed als of men er geen acht op sloeg, bleef hij zelden lang te water, en scheen bij zijne terugkomst verdrietig, dat hij in zijne verwachting was te leur gesteld.
Als de soldaten naar Leith voeren, om bevelen of levensmiddelen van daar te halen, ging hij steeds mede, zwom naast of digt achter de boot, en als deze aan den oever was vastgemaakt, klom hij er in, en hield de wacht, tot de soldaten terug kwamen. Visch was niet zijn eenig voedsel; hij at velerlei dingen, maar hield bijzonder veel van brood en melk.
Nog een dergelijk voorbeeld geeft een oud natuurkenner, namelijk plinius, die verhaalt, dat terwijl verscheidene voorname jonge Romeinen de gewoonte hadden, om zich bij zekere zeestad aan de Noordkust van Afrika te baden, en at schert-
{==9==} {>>pagina-aanduiding<<}
sende elkander te plagen, gelijk zwemmers veeltijds doen, de zeehonden, als uit nieuwsgierigheid, er bij kwamen en vermaak in hun doen schenen te vinden; ja, dat een dezer dieren zich in het gezelschap mengde en zonder eenige schuwheid te toonen, zich liet streelen. Ook speelde hij als een hond met de jongelieden, droeg hen beurtelings op zijn' rug, bragt weggeworpene dingen, zoowel uit de diepte, als van de oppervlakte des waters, aan den eigenaar weder, en gaf steeds teekenen van vreugde, als men zich met hem bemoeide.
Bijzondere gehechtheid betoonde hij aan een' der jongelingen; want hij zwom bijna altijd rondom dezen en liet zich alles van hem welgevallen; en - toen de jongeling na eenigen tijd het oord verliet en dus niet meer in zee kwam, zag men teekenen van droefheid bij het dier, dat zich ook weldra niet meer aan de overigen vertoonde.


De Perzische gezant te Londen.

Mirza-abdul-hassan, een der beroemdste Aziatische reizigers, die Mokka en Calcutta had bezocht en drie jaren besteedde om de verschillende deelen van Indië door te trekken, werd, in 1809, door zijnen vorst als gezant naar Londen gezonden, en wekte daar algemeene belangstelling.
Het geen hem bij zijne komst in Engeland het meest verwonderde waren de logementen, die zoo geheel het tegenovergestelde van de Oostersche kararanseraas zijn. Zoo stond hij te Plymouth verbaasd over de rijk gestoffeerde vertrekken, en de pracht der spiegels in Perzië zoo hoog geacht, dat zij alleen in

{==10==} {>>pagina-aanduiding<<}
de paleizen gevonden worden) alsmede over den overvloed van zilveren schotels en kristallen vazen. Ongeloofelijk scheen het hem, toen men hem zeide, dat dit in al de groote logementen zoo te vinden was.
De herbergier, die meende dat niets voor een' Aziaat te warm kon wezen, had het bed zoodanig met dekens beladen, dat de gezant, na een uur er in te hebben gelegen, moest opstaan; want, gewoon om op eene matras op den grond te slapen, vond hij de hitte onverdragelijk, en ging gedurende den nacht door het huis wandelen, gevolgd van een heelen troep dienstboden, die hem als in processie volgden en niet konden begrijpen, wat de goede man eigenlijk wilde.
Om hem van Plymouth naar Londen over te brengen, had men een rijtuig met zes zitplaatsen genomen; maar daar hij en de zijnen zich op Oostersche wijze neêrvlijden en van top tot teen gewapend waren, konden er niet meer dan vier personen in; ook hield elk van hen een geweer in de hand, in spijt van de verzekering, dat er geenerlei gevaar van roovers te duchten was.
Zijne Excellentie lachte hartelijk over de hem ongewone équipage. Hij was verrukt over de snelheid, waarmede men, zoo wel bij nachts als over dag, voortging, maar het verbaasde hem, dat men zonder geleide van krijgsvolk durfde reizen.
Op twee mijlen afstands van Londen kwamen hem twee ambtenaren van het ministerie van buitenlandsche zaken verwelkomen; dan, daar hem dit zeer gering toescheen en hij geen grooteren stoet ontwaarde, werd hij al stiller en stiller naarmate men Londen naderde; want tot zijne plegtige ontvangst had hij een Istakball, of bezending, met een persoon van hoogen rang aan het hoofd, verwacht, gelijk dit in Perzïe gebruikelijk is. Te vergeefs werd hem onder 't oog gebragt, dat de Europische wijze van gezanten te ontvangen geheel van de Oostersche verschilt, en

{==11==} {>>pagina-aanduiding<<}
dat men geenszins bedoelde om hem eenige mindere achting te betoonen, dan aan anderen wedervoer.
Ofschoon de weg eenen vreemdeling belangrijker moet voorkomen naar gelang hij de hoofstad meer nadert, zag de gezant steeds minder uit, en verborg zich eindelijk geheel achter de blinden van het portier, zeggende: dat hy zoodanig een' intogt niet begreep. Deze geleek, in zijn oog, veeleer naar het binnensmokkelen van verbodene waar, dan naar het ontvangen van een' openbaar gezant. In Perzïe toch had de vorst den Britschen ambassadeur de halve bevolking, ter zijner inhaling, te gemoet gezonden, en hier verwaardigde 't volk hem, die toch denzelfden rang bekleedde, naauwelijks met een' oogopslag, veel minder met betooning van diepen eerbied. De onafhankelijkheid der verschillende volksklassen te Londen was hem ook volstrekt onbegrijpelijk, en, schoon er een fraai gestoffeerd huis en een prachtig ontbijt (collation) voor hem in gereedheid was gebragt, kon in den beginne niets zijne goede luim herstellen. Dit alles zal gewis geen gering gedeelte uitgemaakt hebben van de beschrijving der zeden en gewoonten van verschillende volken, door hem op zijne reizen door Turkijë, Rusland, Engeland en Indië waargenomen, en door den Schach ‘Het boek der wonderen’ genoemd.


De Tunguzen.

Dit volk, in het noordwesten van Aziatisch Rusland wonende, leidt meestal een zwervend leven, reizende met en op zijne rendieren, die zelfs de staken en bedeksels, tot het opslaan hunner woningen noodig, dragen. Het rendier is daartoe uitmuntend geschikt, wijl het noch door de diepe sneeuw in den

{==12==} {>>pagina-aanduiding<<}
winter, noch door de moerassen in den zomer wordt opgehouden. De voornaamste rijkdom der Tunguzen bestaat dan ook in deze dieren, waarvan sommigen er tot 2000 bezitten. Gemakkelijk is het rijden op deze dieren niet, en men dient wel een Tunguus te wezen, om er op te blijven zitten. Het zadel, dat zeer klein is, ligt op de schouderbladen, waaraan het met een' dunnen riem is vastgemaakt; het heeft geene stijgbeugels, en tot teugel dient slechts een smal leder, om den hals vastgemaakt.
Tot nachtverblijf op reis rigten de vrouwen de jurten (huizingen) op en ontpakken de goederen. Deze jurten zijn gewoonlijk kegelvormig, met eene opening in den top, tot schoorsteen; onder deze opening wordt, midden in de jurt, het vuur aangelegd, waardoor het verblijf meestal vol rook is. Zelden blijven zij langer dan eene week op dezelfde plaats. Onder weg hangen hunne goederen, bestaande in hunne kleeding, jurten en eetwaren, aan beide zijden der rendieren. Zelfs de kleine kinderen hangen zoo, in een kooitje, gedeeltelijk met mos gevuld, aan een rendier. Begint een kind in zoo'n kooitje te schreijen, dan geeft men het een stuk raauw spek, om op te zuigen.
Zij hechten, te regt, eene groote waarde aan de voor hen zoo nuttige rendieren. Zelden of nooit slagt men er een van, hoe velen men er ook bezit, ten zij het ziek, kreupel, of op andere, wijze onbruikbaar wordt. Liever lijdt de Tunguus honger, of behelpt zich, door schors van boomen te eten, of aan eene oude, door het water bedorvene huid te knagen. Moeten zij om bovengemelde reden een rendier slagten, dan eten zij het ook geheel op. Niet alleen het vleesch, de ingewanden en het bloed, ook de onreinheden in de darmen, met bloed en vet gemengd, gebruiken zij als voedsel.
Er zijn ook Tunguzen, die geene rendieren bezitten. Deze

{==13==} {>>pagina-aanduiding<<}
worden Voet-Tunguzen genaamd, om dat zij des zomers te voet moeten gaan. In den winter bedienen zij zich van zeer ligte sleden, waarvoor tien of twaalf honden gespannen worden. Deze manier van reizen is gevaarlijker dan die met rendieren, vooral in de lente, wanneer er afhellingen en holligheden in de wegen ontstaan, waardoor de slede soms omslaat en de reiziger er met zelden wordt uitgeworpen. In boschachtige streken stuift hij soms tegen een' boomstam aan en bezeert zich deerlijk, alzoo de honden zeer snel loopen; voornamelijk als zij eenig dier op het spoor komen, snellen zij uit alle magt voort, zonder naar iets te luisteren, of zich ergens aan te storen.
Rijke Tunguzen dragen kleederen van rendierhuiden; de armeren van paarden. Zij hebben in den zomer en winter dezelfde bedekking; alleen met dit onderscheid, dat de winterkleeding van het geheeld vel, en die voor den zomer van de huid zonder het haar gemaakt is. In plaats van een hemd dragen zij eene soort van borstrok, waarover een pels, met de haren binnenwaarts en daarover een lang afhangend kleed (kaftan) met mouwen en omgeslagen rand van een naar buiten gekeerd vel. Hunne broeken zijn kort, reikende niet eens tot de kniën; daaraan maken zij hunne kniebekleeding vast, die tot aan de kuit komt, en aan deze de lederen kousen, waarover zij eene soort van laarzen dragen. Zij hebben dus vele stukken tot hunne onderkleeding noodig, en het alzoo nog niet ver in de snijderskunst gebragt.
Beter zijn zij bedreven in het vangen van den visch, welke in bepaalde jaargetijden hunne rivieren bezoekt, en waarvan sommigen naar zalmen gelijken. Tot het vangen der grootere visschen bezigen zij zwaardere netten dan voor de kleinere. De eersten werpen zij, aan lange staken vastgehecht, van het strand uit, en het net wordt, in den goeden vischtijd, zoo spoedig vol, dat

{==14==} {>>pagina-aanduiding<<}
het naauwelijks is uitgeworpen of men moet het terugtrekken, opdat het door den al te zwaren last niet scheure; doch in het laatst van Augustus en in het begin van September behoeft men zoo veel moeite niet eens aan te wenden; dan is de menigte visch zoo groot, dat men ze met de hand grijpt en in daartoe gemaakte kuilen werpt. Sommige vischsoorten worden opengesneden, uitgespannen en gerookt, daarna in eene kist gelegd en met eene andere soort van visch, keta genaamd, die gedroogd en fijn gestampt is, bestrooid en zoo bewaard. Ook zouten zij den visch wel, in groote vaten, in. De visch, die in kuilen is geworpen, bederft, verrot, en valt dan uit elkander. Deze is eigenlijk eene spijs voor de honden; doch menige Tunguus eet die ook, en de Kamschatdalen vinden ze een lekker beetje, schoon de reuk, voor een Europeër, alles behalve aangenaam is. Als de vorst met het einde van September invalt, laat men den gevangen visch slechts bevriezen, en legt dien bij hoopen op één, om tot wintervoorraad te dienen. Zelfs de honden weten, in den zomer, den visch in ondiepe waters zeer goed te pakken; zij gaan dan voor eigene rekening op de jagt, maar eten alleen den kop. In Julij en Augustus ziet men de trekvogels, die er gedurende de lente en den herfst in groote menigte zijn, niet meer. Dan komen eene soort van zeeëenden, tarpanen geheeten, zich aan den mond der rivieren ophouden. Als deze in Julij ruijen en dan niet goed vliegen kunnen, steken de inwoners, op eenen schoonen, stillen dag, met hunne schuiten in zee, omsingelen de vogels, en drijven ze de rivieren in naar ondiepe plaatsen; dit gelukt zijnde, springen zij uit de vaartuigen in het water, en slaan ze dood, of vangen ze met de hand. Ook maken zij zich van deze dieren wel meester door middel van strikken, tusschen gevlochten teenen, op houten ramen bevestigd. Dezen toestel doen zij in niet zeer diep water zinken en schudden eene

{==15==} {>>pagina-aanduiding<<}
menigte vischkuit (kaviaar) er over uit. De eenden, dit aas ziende, duiken er naar en verwarren zich in de strikken.
Daar het land zeer onvruchtbaar is, hebben de inwoners weinig verschil van voedsel. Ongelukkig zijn zij evenwel niet; in tegendeel, als zij maar genoog visch hebben, zijn zij het vrolijkste volkje van de wereld. Daar hunne behoeften gering zijn, kennen zij geene ijdelheid, eerzucht, of zorgen.
Dat deze en andere in hunne nabijheid wonende lieden zeer onwetend en dus ook zeer bijgeloovig zijn, is natuurlijk. Wel hebben sommigen het Christendom aangenomen, maar toch daarbij hunne vooroordeelen behouden. Inzonderheid schrijven zij alle ziekten aan tooverij toe, en nemen, bij elke eenigzins ernstige ongesteldheid, hnnne toevlugt tot eenen Schaman, priester of toovenaar. Ook gelooven zij dat een booze geest wel eens bezit van een mensch neemt, en vreezen bovenal eene reeds lang overledene gebiedster der Schamanen, die, naar hunne meening, nog wel eens in menschen vaart om hen te kwellen; waarom zij door al de inwoners, in zekeren zin, vergood wordt en van hen offers ontvangt. De Schamanen houden den roem dezer oude heks op, en verklaren dat zij, zonder haar een offer te brengen, geenen geest zouden durven oproepen, alzoo zij, bij de minste verwaarloozing, hen zelven zou betrekken en pijnigen.
Als zulk een Schaman wordt geroepen om den boozen geest te bevredigen, die iemand heeft ziek gemaakt, trekt hij zijn gewoon kleed uit en een opzettelijk voor de plegtigheid bestemd gewaad aan, dat uit gelooid leder bestaat, niet ver over de knie reikt, aan alle zijden met smalle riemen vastgemaakt, en met ijzeren platen, van allerlei grootte en gedaante, belegd is. Zoo uitgedost maakt hij zijn op het hoofd zamengebonden haar los; rookt eene pijp, neemt eene trommel, zet zich in het

{==16==} {>>pagina-aanduiding<<}
midden der jurt neder, en slaat met een' stok op de trommel, daarbij een bezweringslied zingende, waarin hij de zeven geesten, die hem gehoorzamen, oproept. Na eenige minuten begint hij al heviger op de trommel te slaan, schreeuwt al harder, staat op, en wendt zich naar alle zijden. Nu begint hij te springen en naar de maat zijner fraaije muzijk rondom den zieke te huppelen; terwijl hij, altijd schreeuwende, het lijf op allerlei wijze verwringt en zijn hoofd naar alle kanten werpt, zoo snel, als of het door een' veder bewogen werd. Zijne oogen vonkelen als die van een' razende, en eindelijk valt hij uitgeput in eene soort van onmagt en zinneloosheid, waarbij twee der aanwezigen hem pogen staande te houden. Spoedig komt hij weder bij, vraagt een mes, steekt zich dit in het lijf, en laat er met een' hamer op slaan, om het er des te dieper te doen ingaan; dan gaat hij naar den haard, neemt eenige gloeijende kolen, slokt die in, zonder eenige pijn te laten blijken, danst vervolgens nog eene poos, rukt het mes uit zijn ligchaam, geeft de kolen weder over, en begint daarop te verkondigen, dat den boozen geest, die den lijder kwelt, een paard, waarvan hij de kleur aanduidt, moet geofferd worden. Hij kiest daartoe gewoonlijk het vetste. Deze Schamanen eischen niets voor al hunne moeite en zijn te vreden met hetgeen men hen geeft; doch zij hebben de eerste plaats bij het offermaal, en verslinden met buitengewone gulzigheid het vleesch; want den boozen geest zet men alleen den kop, de beenen, de staart en de huid voor.
Het vertrouwen op deze Schamanen is zoo onbeperkt, dat de misleide Tunguus aan geen bedrog denkt. Het geloof, dat zij met booze geesten in betrekking staan, de meening, dat alles, wat zij verrigten, op eene bovennatuurlijke wijze geschiedt, en de overtuiging, dat zij het verledene, tegenwoordige en toekomstige weten, over winden en stormen het gebied voeren, schoon en slecht

{==17==} {>>pagina-aanduiding<<}
weder veroorzaken, verlorene zaken teregt brengen en eene goede jagt kunnen schenken, stellen hen in staat om aan het arme volk altijd iets af te troggelen.


Maria Werder,


eene Duitsche Kenau Hasselaar.

Heldenmoed in de vrouw, die haar vaderland lief heeft, verdient niet minder bewondering dan die van den man. - Roemwaardig is het als zij, die door de natuur in de maatschappij tot de stillere bedrijven des huisselijken levens bepaald schijnen, zich, is het nood, uit dien vreedzamen kring losrukken en onversaagd hinderpalen overwinnen, welke de man niet kent en daarom te dikwerf niet acht.
Zoo deed maria werder. Zij leefde in een zeer gelukkigen, doch kinderloozen echt. Haar man bezat niet verre van Sagran, in Silezië, een landgoedje, waarvan het beheer hem weinig bezigheden verschafte en alzoo tijd liet om levendig deel te nemen in de lotgevallen zijns vaderlands. Hij was dus een der duizenden Sileziërs, die hunne liefde en trouw aan het Brandenburgsche huis door daden bewezen.
Toen, na den slag van Jena, de Franschen, Beijerschen en Wurtembergers Silezië als overstroomden, weifelde werder echter om aan de roepstem des Vorsten von plesz gehoor te geven, en wel alzoo hij meende, dat de Duitsche troepen, schoon als vijanden in Silezië gerukt, zich weldra van de Franschen zouden losscheuren en hen over den Rijn helpen drijven.

{==18==} {>>pagina-aanduiding<<}

Zijne vrouw, minder geduldig, verklaarde daarentegen dal het tijd was om het zwaard te trekken en dat zij hem wilde vergezellen en in alle opzigten zijn lot begeerde te deelen. De echtgenooten namen dus deel aan den strijd. Kort voor de inneming van Glogau kwamen zij te Breslau, de werfplaats van den Vorst von plesz aan. Door het buitenleven en de zon bruin van gelaat, en daarbij sterk van ligehaamsbouw, kon de vrouw voor een man doorgaan, tot welke misleiding ook hare zware stem hielp. Zij werd huzaar, en haar echtgenoot, als een ijverig vaderlander en niet onbemiddeld landbezitter bekend, verkreeg den rang van Luitenant. Hun corps moest, schoon nog niet volkomen geoefend, spoedig Breslau verlaten en eene stelling bij Strelen innemen, ten einde Breslau, door den vijand aangevallen, te helpen ontzetten. Niet verre van Schweidnitz stond de afdeeling, waaronder maria hare huzarendienst begon. Een gedeelte van het Fransche heir dat Breslau belegerde, en onder aanvoering van den Generaal van damme stond, drong al spoedig de Pruissen terug, die zich naar Brieg, Neisse en Glatz wendden. Bij deze gelegenheid ontving maria in een hevig gevecht een schampschot; maar in stede van pijn te verraden, verklaarde zij onder het verbinden zeer naif: ‘Een gevecht is toch niet zoo erg als de mannen er van opgeven.’ Spoedig genezen, verloor zij in een volgend treffen, door een' sabelhouw, de regterpink. Een van de tien blijft negen, zeide zij schertsend, bij 't leggen van het eerste verband.
In dat gevecht was haar corps geheel uitéén geslagen en verstrooid geworden, maar de werders, de krijgsgevangenschap gelukkig ontkomen zijnde, vervoegden zich dadelijk bij een ander Pruissisch vrijcorps, onder uirscuield en rochow. Hier gaf maria, op een terugtogt naar Christiaanstadt, den raad, om de bruggen over den Bober, achter zich af te breken; en gewis zou het

{==19==} {>>pagina-aanduiding<<}
corps minder geleden hebben, als men naar haar geluisterd had.
In het Priebusser woud bevond zij zich onder de tweeëntwintig dapperen, welke met den luitenant van bochow eene afdeeling van tachtig Beijerschen opligtten; maar zij onderging een gelijk lot. Met zes harer krijgsmakkers op een sterken Franschen wachtpost stootende en door dezen omsingeld, werd zij gevangen genomen, wat haar te meer griefde, omdat zij hare sabel aan voetvolk had moeten overgeven. Weldra trok zij de oplettendheid van den kolonel van een Fransch regiment, die een gesprek in het Neder-Saksisch met haar aanknoopte en vermoedde, dat zij eene vrouw was, wat zij dan ook niet ontkende. Hij gaf haar daarop een beter kwartier dan aan de overigen. Zij daarentegen trachte zijn vertrouwen te winnen, om te meerder kans tot ontvlugten te hebben, 't geen haar spoedig gelukte.
Verkleed bereikte zij hare eigene woning, maar was daar ver van veilig, alzoo de geheele landstreek door vijandelijke benden bezet was. Hare hoop om haren man te huis te vinden werd teleurgesteld. Niemand wist eenig narigt omtrent hem te geven, en hun landgoed had door plundering vrij wat geleden. Daar te verblijven was voor haar onverdragelijk; zij vertrok dus reeds den volgenden morgen weder.
In de vrouwenkleeding, die zij nu aangetrokken had, ging zij, bij den jammerlijken toestand des lands, wel nieuwe moeijelijkheden, maar minder lijfsgevaar te gemoet. In haar hoofddoel, de hereeniging met haren echtvriend, slaagde zij, in weerwil der ijverigste nasporingen, niet; dus achtte zij hem krijgsgevangen of - dood. Men stelle zich derhalve hare vreugde voor, toen zij na drie weken omdolens mismoedig huiswaarts keerde, waar de geliefde haar in de armen snelde! Ook hij was zijne bewakers ontsnapt.
Veel had deze krijgstogt het brave paar gekost. Hun eigen-
{==20==} {>>pagina-aanduiding<<}
dom was bijna verwoest geworden. Vlijt, zuinigheid en tijd henden alleen herstellen, wat de oorlog had vernield of bedorven. Zij sloegen, vertrouwende op rustiger dagen, de handen aan den arbeid, werkten onvermoeid, en - twee jaren na het sluiten van den Tilsitter vrede, bezat vrouw werder weder een aardigen, in stilte opgegaarden spaarspenning, dien zij bestemd had tot eene nieuwe uitrusting, als het weder op den vijand mogt losgaan. Werder was minder oorlogzuchtig geworden. Hij had de rust lief gekregen en gunde anderen de lauweren.
Maria voorzag nieuwen krijg en verheugde zich nu over hare kinderloosheid, die zij vroeger betreurd had. Nu kon zij haar vaderland dienen, als het haren arm weder noodig had. Dikwerf zeide zij: ‘Alle goede Pruissen zijn mijne kinderen; had ik anderen te huis, dan zon ik mij niet mogen verwijderen.’
Toen werder, in den herfst van 1812, een vierjarig paard, dat zij hadden gefokt, wilde, verkoopen, verklaarde zij zich daartegen, omdat zij het voor zich zelve, in geval van een nieuwen veldtogt, bestemd had. Met dit doel voor oogen leefde deze vrouw tot in 1813, toen de oorlog tegen Frankrijk ook in Pruissen weder losbrak. Nu was al haar trachten, om het vuur der vaderlandsliefde ook in werders hart op nieuw te doen ontgloeijen. Op zekeren dag naar Sagan geweest zijnde, stortte zij bij hare thuiskomst het vertrek in, met tranen in de oogen uitroepende: ‘Te Breslau verzamelen zich de Pruissen om hunnen Koning! Het uur der verlossing heeft geslagen! Op nu! Volg mij!’
Het moedige paar vatte, de wapens weder op, schoon het den man eerst minder heviel, dat zijne gade hem zou vergezellen; doch toen hij haar met de huzarenpels om de leden, te paard zag stijgen, doordrong hem eene innige vreugde, en een heilig vuur doorgloeide zijne aderen voor de zaak, die zelfs eene vrouw het zwaard deed trekken. Hij gevoelde diep, dat

{==21==} {>>pagina-aanduiding<<}
zij meer opofferde dan hij, en volgde haar met vrolijken moed.
Breslau leverde thans een geheel ander tooneel op dan eertijds. Mannen en jongelingen verdrongen zich zonder uitzondering om den Pruissischen adelaar, leder, die de wapens kon voeren, nam deel aan den heiligen strijd. Het gold nu de laatste, vreesselijke worsteling tegen onregt en geweld, door kracht geschraagd. Alles moest thans, voor vrijheid, vaderland, lijf en goed, worden gewaagd. De beide echtgenooten kwamen welbereden en goed uitgerust, onder de eersten, bij het tweede Silezische regiment aan, en maria toonde zich reeds zoo ervaren in de kleine velddienst, dat haar al spoedig de nieuwelingen ter oefening werden toevertrouwd. Niemand vermoedde in haar eene vrouw; want zij betrok met haren man steeds hetzelfde kwartier. Kort na den aanvang van den veldtogt, onderging het regiment een zwaar verlies in Polen, en maria werd tot wachtmeester bevorderd. Met stipte naauwlettendheid vervulde zij de pligten van haren rang, zorgde voor de paarden en de deugdelijkheid van het voeder, en gaf streng acht op de dienst harer onderhoorigen, maar bleef niet te min geacht en bemind bij al hare makkers. Zoo hield zij vol tot den wapenstilstand, in Augustus 1813; als de gelegenheid zich aanbood streed zij met zulk eene dapperheid dat zij anderen bezielde; zij was steeds de eerste op de loopplaats, de waakzaamste op de voorposten, de zorgvuldigste voor den soldaat, en legde zich het laatst ter rust.
Gedurende de wapenschorsing vergunde men haar een onbepaald verlof, waarvan zij gebruik maakte, om een keer naar huis en hof te doen, en daar het noodige te verrigten. Met nieuwe woede ving de strijd echter weldra in Saksen weder aan. In eene der schermutselingen hij den aanvang van den slag der rolken, zoo als de Duitschers dien hij Leipzig noemen, maakte maria alleen twee Fransche voltigeurs gevangen, en op den eersten dag van

{==22==} {>>pagina-aanduiding<<}
dien bloedigen strijd was zij het die haar wijkend eskadron herzamelde, zeggende: ‘Schaamt u, mannen! Zijt gij Pruissen?’
Op den avond van dien dag zeide werder: ‘als wij morgen avond leven, zullen wij gerust sterven.’ En zij antwoordde: ‘Aan dien dag hangt het lot van volk en vaderland; daarom laat ons dapper zijn en op den bijstand des Allerhoogsten vertrouwen!’
Een bloedig morgenrood brak door de dikke wolken. Maria nam afscheid van haren man, en toen ging het voorwaarts tegen den donder der Fransche kanonnen in. Spoedig waren de echtgenooten gescheiden. Maria voerde hare manschappen, nu goed geoefend, met voorbeeldige orde en welberadenheid aan, en deed telkens hun moed herleven, als die onder de vreesselijke slagting scheen te zinken. Tegen den middag werd haar het paard onder het lijf neêrgeschoten. Zij viel, maar snel opspringende, streelde zij het stervende beest nog eens den hals, nam met de woorden: mijne arme Lize! afscheid van het geliefde dier, en besteeg een ander. Dit nieuwe paard, een koppige Normandyer, dien zij niet terstond wist te behandelen, ging met haar door en stortte zich op het Fransche voetvolk. Haar laatste uur scheen geslagen; doch velen harer huzaren, die den geliefden wachtmeester in den uitersten nood niet wilden verlaten, of haar vooruitstuiven voor eenen koenen aanval hielden, snelden haar achterna. Intusschen had maria het paard bedwongen, en maakte met bewonderenswaardige tegenwoordigheid van geest zich het toeval ten nutte, om met de haar gevolgden een Franschen infanteriepost, die eene batterij dekte, uiteen te jagen en de stukken te nemen. Dit was de eerste veldbatterij, welke de Pruissen vermeesterden. De koenheid, waarmede onze heldin in het hagehelijkste oogenblik zich van de kans wist te bedienen, verdient bewondering. De onstuimigheid van een weerspannig paard te doen strekken tot een onverwacht voordeel, behoort tot die zeldzame

{==t.o. 23==} {>>pagina-aanduiding<<}


{== afbeelding 
	
Maria Werder op het slagveld bij het lijk van haren man.
==} {>>afbeelding<<}
    


{==23==} {>>pagina-aanduiding<<}
daden, waartoe evenveel vlugheid van verstand als bedaardheid van ziel noodig is. Het geheele regiment erkende het buitengewone van dit bedrijf, en de Majoor gaf haar door een' handdruk zijne tevredenheid te kennen. Maria's taak was hiermede echter niet afgedaan. Menig offer viel nog op dezen gedenkwaardigen dag; menig gevangene viel over en weder in 's vijands handen, en gelukkig zij, wie het lot in maria's magt bragt; want zij betoonde zich even menschlievend als dapper, door, zoo veel mogelijk, voor eene onverwijlde verpleging der gekwetsten te zorgen.
De zege was eindelijk bevochten; de Franschen vlugtten in volslagen wanorde, en de Pruissen herzamelden zich bij hunne corpsen; - maar werder ontbrak. Het gerucht meldde, dat een kogel hem van het paard had doen storten. Zijne gade ijlde nu naar haren bevelhebber, ontdekte aan dezen hare kunne en vroeg verlof om haren man op te sporen. Dadelijk verkreeg zij dit van den verbaasden officier, en met het aanbreken van den ochtendstond snelde zij naar het, nu door de zon vrolijk beschenen, slagveld. Welk een aanblik! Drie uren lang stapte zij over met bloed doorweekte velde, en hoorde niets dan het kermen van gewonden en de doodsnikken der stervenden. Ten laatste bereikte zij het oord, waar lijken, in kleeding aan de hare gelijk, verspreid lagen. Van eene nabijzijnde hoogte hoort zij hier eene haar bekende stem roepen, wendt zich daarheen en vindt er haren luitenant zieltogende. Hij stierf in hare armen, na met de hand op een lijk gewezen en gezegd te hebben: Daar ligt uw broeder.
‘Ik ging, (zoo verhaalt zij zelve) er heen. Geen traan kwam in mijne oogen. De smart had mij overmeesterd, en lang, zeer lang, dwaalde ik rond op den doodsakker. Eindelijk vond ik het ligchaam van mijn geliefden werder; met wonden overdekt, koud en levenloos! Een schot door de linkerborst was het onbedrieglijke teeken van zijnen dood. Nog was ik mij zelve genoeg

{==24==} {>>pagina-aanduiding<<}
magtig om hem te zien begraven. Overmaat van smart deed mijne klagten verstommen; mijn oog bleef tranenloos het delven van den grafkuil aanschouwen. Een doffe weemoed weèrhield mij, en eerst nadat de eerste verpletterende schok was doorgestaan, vermogt ik te schreijen.’ Zoo diep en hartverscheurend was maria's rouw; en daardoor werd het ook algemeen bekend, dat de dappere wachtmeester eene vrouw was. Zij keerde, eervol ontslagen, huiswaarts, en herhaalde daar dikwijls: ‘Nu mijn vaderland vrij is, zou ik gelukkig zijn, indien mijn werder nog leefde.’


Overdrevene gehechtheid aan de letter der wet.

De heer cambo, een Malthezer, was als regter zeer geacht, eerlijk, en in al zijne handelingen naauwgezet, tot het schroomvallige toe. Hij had de gewoonte van zeer vroeg op te staan, en reeds van het aanbreken des dags bestudeerde hij de letter der wet, waarvoor hij eenen bijgeloovigen eerbied koesterde. Als hij zoo vroeg op was, bezocht hij ook dikwerf zijn balkon; want de aanzienlijke huizen van la Valetta hebben allen balkons, van buiten met zonneschermen of draperiën beschut, welke den bewoners toelaten alles op straat te zien, zonder zelven bemerkt te worden. Daar nu op zekeren morgen zeer vroeg zijnde, hoorde cambo gedruisch op de straat, en zag twee mannen, van welke de een door den anderen vervolgd werd; de laatste, met eenen dolk gewapend, stiet den vlugtende in den hals, juist onder het balkon des regters. De ongelukkige viel op de plaats; en de moordenaar, dien cambo terstond herkend had, raapte zijne muts, die gevallen was, op, wierp de scherde van

{==25==} {>>pagina-aanduiding<<}
zijn dolk eenige schreden van zich, sloeg eene zijstraat in, en verdween. Een paar minuten later kwam daar een bakker, met zijne broodmand op het hoofd. Hij stiet met den voet tegen de dolkscheede, nam haar op, en stak haar, na ze vlugtig bekeken te hebben in zijnen zak, waarna hij zijnen weg voortzette, totdat hij bij het lijk kwam. Doch op het zelfde oogenblik snelde ook eene patrouille toe, die door het gegil, 't welk de stervende aangeheven had, in beweging gebragt was. De bakker, daardoor verschrikt, trachtte zich te verschuilen, maar werd ontdekt en medegevoerd. Men doorzocht zijne zakken, en vond er de dolkscheede, die juist op het lemmer, dat nog in de wonde stak, paste.
De Regter, altijd op zijn balkon gebleven, had dit alles gade geslagen, en geen der omstandigheden was van zijne aandacht ontsnapt. En toch zweeg hij en liet aan niemand zijne tegenwoordigheid blijken, want hij wilde dat het regt zijnen loop zoude hebben, zoo zonderling was zijne gehechtheid aan de vormen der wet. Het proces-verhaal werd opgemaakt, maar het geheim, aan cambo alleen bekend, en waarvan de bekendmaking eenen onschuldige aan den dood zou hebben onttrokken, bleef in den boezem des regters begraven. Zijn bekrompen en verward brein hield zich naauwkeurig aan de letter der wet. Het oude Malthezer regt bepaalde, dat geen persoonlijke getuigenissen door den regter ingewonnen, of feiten, buiten de regtbank, ter zijner bijzondere kennis gekomen, invloed mogten hebben op zijne uitspraak, en van die bepaling meende cambo niet te mogen afwijken. Het regtsgeding nam derhalve eenen aanvang, en de regter ondervroeg den schuldeloos verdachte. De omstandigheden waren dezen ongunstig, en de uitkomst der debatten leverde, wat het Malthezer wetboek halve bewijzen van schuld noemde, in welk geval de wet voorschreef om tot

{==26==} {>>pagina-aanduiding<<}
de pijnbank over te gaan. De arme bakker onderging de folteringen onder het oog van den dwazen regter, wiens geweten er zich mede scheen te vergenoegen, dat de bakker, wanneer hij, op de pijnbank geschroefd, standvastig zijne onschuld volhield, gered zoude zijn, want de halve bewijzen waren niet voldoende om hem ter dood te doen veroordeelen. Maar de bekwaamheid van den beul, die zijne leden uitéénrukte, zegevierde over de waarheid, en de ongelukkige, onder zijne smarten bezwijkende, verklaarde zich schuldig.
Nu mogt men denken, dat cambo opgestaan zou zijn, om hetgeen hij gehoord en gezien had, te verhalen. Doch neen! Hij koesterde eenen onbepaalden eerbied voor de letter der wet; het afschuwelijke vonnis werd door hem zelven uitgesproken en door den beul voltrokken; ja, het is verschrikkelijk om te vermelden, cambo vertrok daarbij geen spier van zijn gelaat. Hij was een koud getuige van deze schreeuwende onregtvaardigheid. De ware moordenaar, zes maanden later wegens eenen anderen moord ter dood veroordeeld, bekende voor zijn sterven de, misdaad, voor welke de bakker gestraft was. Hij zeide zelfs aan den regter cambo, dat hij dezen op zijn balkon bemerkt had. ‘Ik heb duidelijk uwe zonneschermen zien bewegen,’ sprak hij, ‘en gij boogt u voorover, toen ik mijne muts opraapte,’ en cambo, wel verre van dit te ontkennen en zich te verontschuldigen, hield staande, dat hij zich als een naauwgezet regter gedragen had, en dat elke andere handelwijze van zijnen kant onwettig en strafbaar zou geweest zijn.



{==27==} {>>pagina-aanduiding<<}

De edelmoedige regter.

De beroemde charles antoine domat was regter in een provinciaal geregtshof in Frankrijk, en bekleedde zijn ambt gedurende vier en twintig jaren met algemeenen lof. Men verhaalt van hem het volgende schoone bewijs van zijne menschlievendheid.
Eens ontving hij van eene weduwe eene aanklagt tegen zekeren Baron de hairac, haren landheer, als zoude deze haar ten onregte uit eene boerderij, die haar eenig middel van bestaan was, gezet hebben. domat onderzocht de zaak, en bevond, dat de weduwe onwetend eene voorwaarde had overtreden, waardoor de Baron volgens de wet bevoegd was om de huur te verbreken.
Daar de weduwe zonder opzet die voorwaarde overtreden en de Baron er geene wezenlijke schade bij geleden had, beval domat den eigenaar toegevendheid aan; maar deze was onverbiddelijk, en de regter zag zich dus genoodzaakt de vrouw te veroordeelen tot het verlaten der hoeve, het geven van schadeloosstelling en de betaling der proceskosten.
Bij het uitspreken van 't vonnis kon domat zijne tranen niet weêrhouden; maar hij deed meer nog; want toen de arme vrouw, bij het vernemen dat er beslag zoowel op haar persoon als op hare goederen zou gelegd worden, weenende uitriep: ‘Regtvaardige God! zijt gij een man der weduwen en een vader der weezen?’ en daarop bewusteloos nederzeeg, hielp hij haar op, en nadat zij weder tot hare kennis gekomen was en hij naauwkeurig onderzoek gedaan had omtrent haar karakter, het getal hares

{==28==} {>>pagina-aanduiding<<}
kinderen en hare verdere omstandigheden, schonk hij haar de aanzienlijke som van meer dan duizend gulden, zijnde het bedrag der schade; terwijl hij den Baron overreedde, om zich daarmede te vergenoegen en de weduwe op het goed te laten blijven.
Diep getroffen door 's regters edelmoedigheid, was de eerste vraag der weduwe: ‘Zeg mij, mijn heer! wanneer wilt gij, dat ik het u weder geve, opdat ik het uitzuinige?’
‘Ik zal de betaling van u vorderen,’ hernam de heer domat, ‘zoodra mijn geweten mij zegt, dat ik kwalijk gehandeld heb.’


Bruce.

Na een verblijf van twee jaren in Abyssinië wenschte de heer bruce dat land weder te verlaten. Dit ging echter niet gemakkelijk; want hij was den Koning zoo onmisbaar geworden, dat deze maar niet kon besluiten om hem de afreis te vergunnen. Op zekeren dag echter, terwijl hij in eene zeer genadige bui was, beloofde hij bruce alles te zullen toestaan, wat deze zou begeeren. Onze reiziger maakte van dit gunstig oogenblik gebruik, om verlof tot het wederkeeren naar zijn vaderland te verzoeken, verklarende, dat de luchtgesteldheid van Abyssinië zijn gezondheid ondermijnde.
Die wensch scheen den Koning onaangenaam te treffen en hij verviel in eene vlaag van toorn, doch was toch regtvaardig genoeg, om zijne belofte gestand te doen en zijne toestemming tot het vertrek van den Engelschen reiziger te geven. Bruce, die eene menigte teekeningen en andere belangrijke voorwerpen verzameld had, pakte deze, benevens zijne boeken

{==29==} {>>pagina-aanduiding<<}
en papieren, zorgvuldig in, en na zich van kameelen en bedienden voorzien te hebben, verliet hij de hoofdstad, en sloeg eerst den weg naar Egypte in, om te doen gelooven, dat hij derwaarts reisde; want hij vreesde niet zonder reden, dat de Koning nog van gedachten mogt veranderen, en hem dan zou doen terugkeeren. Na eene wijl sloeg hij echter den weg naar de woestijn van Nubië in, meenende dat het hem zoodra hij die bereikt had, gemakkelijk zou vallen, zijne Abijssinische Majesteit te ontsnappen.
Gedurende dertig dagen, was de togt door de zandwoestijn in de brandende zon, waartegen men zich volstrekt niet kon beschutten, hoogst afmattend. De eene kameel voor, de andere na, bezweek, en ook al de bedienden kwamen om op één na. In dien beklagenswaardigen toestand moest bruce zijne geheele verzameling van zeldzaamheden achterlaten, en met den eenigen dienaar, die hem overgebleven was, den togt westwaarts vervolgen, in de hoop van eindelijk eene bewoonde plaats te zullen aantreffen. Nadat zijn schoeisel versleten was, moest hij den togt barrevoets door het verschroeijende zand en over harde keijen voortzetten; waardoor zijne voeten geheel opengescheurd en met bloedende wonden overdekt werden.
Na nog een tiental dagen bereikte hij eindelijk Siama, alwaar de Aga, of bevelhebber der Janitsaren, hem vele blijken van medelijden gaf. Aangemoedigd door de menschelijkheid van den Arabier, verzocht bruce om kameelen en manschap, ten einde zijne in de woestijn achtergelaten goederen af te halen. En welke waarde kunnen die papieren voor u hebben? vroeg de Aga. Bruce gaf te kennen, dat zij vele geneeskundige voorschriften behelsden, wier verlies zeer te bejammeren zou zijn. Dit deed de beoogde uitwerking; want de Arabieren schatten de geneeskunde hoog. Hij verkreeg dus het gevraagde, en begaf

{==30==} {>>pagina-aanduiding<<}
zich met een genoegzaam geleide weder naar de woestijn, waar hij het geluk had, alles ter zelfder plaatse terug te vinden, waar hij het had moeten achterlaten.


De Italiaansche bandieten of struikroovers.

De Italiaansche struikroovers, die thans, op weinige overblijfselen na, uitgeroeid zijn, onderscheidden zich van die in andere landen vooral daardoor, dat zij op menschenroof uitgingen. Zij zochten rijke lieden of hunne kinderen magtig te worden, en hielden hen zoo lang gevangen, tot zij voor een aanzienlijk losgeld werden vrijgekocht. Veelal behoorden deze roovers ook niet tot de armste, of laagste bewoners des lands, ja, men vond onder hen eenigen die een stuk gronds en een huisje daarop bezaten, waarin zij hun doorgaand verblijf hielden. Alleen dan leidden zij een zwervend leven, wanneer de hoop op rijken buit hen daartoe uitlokte, of de vrees voor den arm der geregtigheid hen in de bosschen en tusschen de rotsen dreef. Hunne hoofdlieden oefenden een onbeperkt gezag uit, maar werden ook weder afgezet, wanneer zij hunne onderhoorigen onregtvaardig behandelden. Wie onder de bende wenschte aangenomen te worden, moest zich aan een' strengen proeftijd onderwerpen.
Onder de beruchte roover-kapiteinen van vroeger dagen behoorde de in zijn tijd zeer bekende cesaris. Hij had altijd papier, pen en inkt bij zich, in eenen koker aan zijn sabelkoppel, en om zijnen hals droeg hij een Madonna-beeldje benevens een kristallen spiegeltje, waarmede hij de oogen zijner slagtoffers verblindde om hen te eerder en te gemakkelijker

{==31==} {>>pagina-aanduiding<<}
meester te worden. Terwijl zijne minder beschaafde makkers grappen maakte, speelden en dansten, hield hij zich, benevens eenige anderen zijner kameraden, bezig met lezen.
Deze bende pleegde hare eerste rooverijen in den omtrek van Poli. Een weinig vroeger had zich daar een gezelschap van zoogenaamde Heidens vertoond, die blijkbaar met de roovers in verband stonden, en als op verkenning vooruitgezonden waren; want kort nadat zij vertrokken waren, verspreidde zich het gerucht, dat eene rooversbende zich in het gebergte had genesteld. Hun eerste feit bestond in het aanhouden van twee jonge lieden, en ofschoon zij niet meer dan dertien in getal waren, bragt toch hunne nabijheid het gansche land in rep en roer. Soldaten, policiedienaars en gewapende burgers trokken tegen hen uit, doch te vergeefs. De roovers wisten steeds leeftogt te bekomen, en verwijderden zich niet, vóvór dat zij een groot losgeld voor hunne gevangenen hadden afgeperst. Met dezen spraken zij zeer openhartig over hun doen. Zij toonden hun de Madonna-beeldjes, die ieder hunner om den hals droeg, en zeiden: ‘Wij weten wel dat wij een geweldigen dood moeten sterven, maar als de nood daar is, hebben wij geweren om ons leven ten duurste te verdedigen, en het beeld der Heilige Maagd om ons het sterven ligt te maken.’ En alsdan kusten zij het beeldje!
Een wondheeler van Castel-Madame, omstreeks Tivoli, die eens in hunne magt kwam, heeft een levendig tafereel van het woeste leven, dat zij leidden, ontworpen. De man, die afgevaardigd werd om voor hem het losgeld te halen, was een oude boer, die op denzelfden dag in de handen der roovers was gevallen. De opgeruimde aard en vrolijkheid van den ouden man viel in den smaak der roovers, en strekte ook den ongelukkigen cherubini (zoo heette de heelmeester) tot voordeel.

{==32==} {>>pagina-aanduiding<<}
Toen de boer wegging om den brief, in welken het losgeld gevorderd werd, naar de plaats zijner bestemming over te brengen, zeide hij tot de roovers: ‘Jongens, behandelt dien man goed; want hij is een braaf man en verdient het.’ - Zij beloofden het, en zeiden: ‘Daar gij ons jongens noemt, zoo zult gij onze papa zijn.’
Toen hij na het bezorgen van den brief terugkwam, vond hij de roovers aan den maaltijd, die uit versch schapenvleesch bestond; en daar hij dit, bij gebrek aan tanden, niet eten kon, zeiden zij: ‘Wacht een beetje, papa moet ook wat hebben!’ De Kapitein sneed daarop zelf wat lever en nier van het vleesch af, stak dit aan een boomtak, en braadde het voor den boer.
Omtrent zijne gevangenneming verhaalt de chirurgijn het volgende; ‘Ik werd op eenen morgen door zekeren marasca, handelsagent van het huis settimio bischi, naar Tïvoli, bij een' vreemdeling, Signor gregorio celestini geroepen, om aan dezen en aan zijne zuster heelkundige, hulp te verteenen, en aanvaardde oogenblikkelijk de reis, maar onder weg werden wij beide door bandieten omringd en gevangen genomen.
‘Zij hadden eigenlijk het oog op een' veel hoogeren persoon, den Prins van Castel Madame, die slechts weinige uren te voren denzelfden weg langs getrokken was. Daar zij dezen echter gemist hadden, behielpen zij zich vooreerst met mij, ontnamen mij mijn geld, mijn horologie en mijne doos met instrumenten, en sleepten mij met zich voort. Ouder weg ontmoetten wij nog, bij korte tusschenpoozen, vier jonge lieden uit San Gregorio en een bejaard man, die allen in mijn lot moesten deelen. Kort daarna troffen wij weder eenen anderen man, met eene oude vrouw aan, welke laatste echter slechts van hare twee oorringen beroofd werd. De overigen werden naar het gebergte vervoerd. Ik merkte intusschen op, dat de handels-agent marasca het zeer

{==33==} {>>pagina-aanduiding<<}
druk had met de struikroovers, en in het algemeen ging hij zoo vertrouwelijk met hen om, dat ik hem sterk van verraad verdacht hield. Eensklaps wendde de kapitein zich tot mij, wierp mijne instrumenten-doos op den grond, en zeide, dat hij wel kon nagaan, hoe het met mij gesteld was, en dat hij dien overeenkomstig mijn losgeld wilde bepalen. Met tranen stelde ik hem mijne behoeftige omstandigheden voor, en gaf hem te kennen, dat ik, om eene kleine verdienste, mij beroepshalve naar Tivoli had willen begeven; doch zonder hierop acht te geven, beval hij mij, aan Signor gregorio celestini te schrijven en hem te verzoeken twee duizend scudi te zenden, daar het anders met mijn leven zou gedaan zijn. Tevens moest ik hem waarschuwen, dat hij zich wel te wachten had van gewapende manschappen tegen de bende uit te zenden.
Men gaf mij papier, pen en inkt, en ik zag mij gedwongen om aan het bekomen bevel te gehoorzamen; wat ik dan ook deed met al den ernst, welken mij het gezigt van dertien bandieten en de vrees voor den dood inboezemden. Terwijl ik schreef, zond de kapitein twee van zijne knapen uit, om zich van eenen boer, die beneden in de vlakte ploegde, meester te maken, ten einde door dezen mijnen brief te doen bezorgen. Daar echter een van die twee iemand uit Castel Madame, mijne woonplaats, in de nabijheid ontwaarde, ging hij ook op dezen af, en beide werden opgebragt. Nu moest ik aan den inwoner van Castel Madame mijnen brief aan Signor celestini overhandigen, en ten einde de zaak geloofwaardig te maken, hem mijne welbekende instrumenten-doos medegeven.
Een plotseling ontstaan alarm noopte intusschen de bende om van verblijfplaats te veranderen. Na eenen langen en vermoeijenden togt hield men weder op zekere plaats halt, en wachtte daar de terugkomst van den bode af. Daar deze echter te lang

{==34==} {>>pagina-aanduiding<<}
uitbleef, zeide de roover tot mij: Met u zoude het wet eens kunnen gaan als met dien inwoner van Velletri, welken wij in het bosch sleepten en doodschoten, omdat zijn losgeld te lang uitbleef. Toen later de bode met het geld kwam opdagen, was de arme drommel reeds lang naar de maan. Dit gezegde verschrikte mij niet weinig, en ik meende daarin reeds mijn doodvonnis te hooren. Met tranen smeekte ik de roovers nog een weinig geduld te hebben, daar ik niet twijfelde aan de terugkomst van den afgevaardigde met het geld. Ook bood ik aan, om eenen brief naar Castel Madame te schrijven, met last om alles wat ik bezat voetstoots te gelde te maken en mij dat over te zenden. Dit voorstel vond ingang. Ik moest oogenblikkelijk schrijven, en een der gevangenen van San Gregorio, werd met mijn' brief afgezonden. Nadat deze vertrokken was, zag ik den handels-agent marasca achteloos tusschen de roovers ronddwalen; hij hield het oog op hunne wapenen gevestigd en maakte grimmige gebaren, maar sprak geen woord. Kort daarna kwam hij zich bij mij nederzetten. Een weinig later trad de roover-kapitein, met een' stok in de hand, naar hem toe, en gaf hem, zonder een woord te uiten, een zwaren slag op het achterhoofd, digt bij den nek. De slag was niet doodelijk, en de getroffene sprong dus op, luid schreuwende: ‘Laat mij leven, om Gods wil, ik heb vrouw en kinderen!’ en tevens verweerde hij zich zoo goed hij kon met de handen. Terstond werd hij door een aantal roovers omringd; hij worstelde nog eene wijl met hen, maar, weldra overmand, werd hij van eene hoogte ter neèrgeworpen. Ik sloot de oogen. Het hoofd zonk mij op de borst; één of twee malen hoorde ik wel schreeuwen, doch ik was als bewusteloos. Toen ik de oogen weder opende, zag ik den kapitein zijnen nog bloedigen dolk weder in de scheede steken. Hij wendde zich nu tot mij, en verkondigde mij den

{==35==} {>>pagina-aanduiding<<}
dood van den handels-agent met de volgende woorden: ‘Vrees niets! wij hebben dien mensch uit den weg geruimd, omdat hij een spion was, maar zulke lieden als gij zijn geene spionnen. Hij had altijd het oog op onze wapenen gerigt, en waren wij door troepen overrompeld geworden, dan zou hij ons gevaarlijk hebben kunnen worden.’
Eindelijk kwamen de boden terug. Zij kregen bevel om zich, met het aangezigt op den grond, voorover te leggen, en werden gevraagd of zij hunnen last volvoerd hadden? Mijn bode uit Castel Madame antwoordde: ‘Ei, dat zou fraai zijn, dat ik, die met eene vracht van vijf honderd Scudi het gebergten heb overgeklauterd en half dood van vermoeijenis ben, nu voorover op den grond zou moeten gaan liggen! Hier is het geld! het is alles wat er in de stad bijeen te brengen was.’
Nadat de kapitein het geld opgestreken had, beval hij zijne bende, van daar op te breken. Toen wij aan een meer verborgen oord gekomen waren, hielden wij halt, en hij vroeg den bode of deze ook brieven had medegebragt. Twee waren het er, die hij mij liet lezen, en toen hij er in bevestigd zag, dat de overgezondene som vijf honderd Scudi bedroeg, telde hij het geld en vond het in orde. ‘Alles is rigtig,’ zeide hij, prees de stiptheid van den boer, en gaf hem voor zijne moeite eenig zilvergeld; ook den anderen liet hij niet geheel onbeloond. Al de gevangenen uit San Gregorio, van wie toch niets te halen was, werden nu vrijgelaten. Ik en de boer uit Castel Madame, bleven derhalve nog alleen in de magt der roovers, en nu werd, misschien enkel om van standplaats te veranderen, de togt over het gebergte hervat. Op mijne vraag: waarom men mij niet, evenzeer als de overigen, in vrijheid stelde, daar er toch reeds eene zoo aanzienlijke som als losgeld voor mij betaald was, antwoordde de kapitein, dat hij eerst de terugkomst van

{==36==} {>>pagina-aanduiding<<}
den op nieuw naar Castel Madame gezonden bode wilde afwachten. Dit maakte mij ongeduldig, en ik drong er op aan dat hij mij zou loslaten; met bijvoeging, dat het beter geweest ware, mij maar terstond van kant te maken. Doch hier viel de kapitein mij in de rede, en ried mij wel te overleggen wat ik zeide, alzoo het van kant maken van een mensch, voor lieden als zij, eene onnoozele kleinigheid was. Een der andere roovers, die mij bij het opgaan van een berg bij den arm vasthield, zeide hetzelfde.
Des nachts bleef de bende den marsch voortzetten, of wel men legde zich onder den blooten hemel op den grond om te slapen. Onze kost bestond steeds uit schapenvleesch. Alzoo de bode uit Castel Madame nog altijd wegbleef, beval de kapitein mij, andermaal te schrijven, en aan mijne vrienden te berigten, dat ik, indien niet des anderen daags acht honderd Scudi voor mij gezonden werden, vermoord of wel naar de bosschen van Fajola zou weggesleept worden. Ik schreef derhalve eenen tweeden brief en gaf dien aan den boer ter bezorging; met bijvoeging van den mondelingen last om, indien te Castel Madame voor mijnen inboedel geene koopers te vinden waren, dien naar Tivoli te doen vervoeren en tot elken prijs van de hand te zetten. De kapitein verzocht voor hem er eenige hemden uit te houden.
Een der roovers deed nu, waarom weet ik niet, het voorstel om mij een mijner ooren af te snijden, en het met den brief naar Castel Madame te zenden. Gelukkig nam de kapitein dezen fraaijen voorslag niet aan, en de voltrekking er van bleef dus achterwege. Hij begeerde echter dat de boer op staanden voet zou vertrekken, maar deze antwoordde, met de hem eigene koelbloedigheid, dat dit niet aanging, want dat het hem onmogelijk was, in het holst van den nacht den steilen berg af

{==37==} {>>pagina-aanduiding<<}
te komen. Het werd hem dan ook vergund gedurende den nacht in eene schaapskooi te vertoeven, en zich eerst met het aanbreken van den dag op weg te begeven. ‘Haast u echter,’ zeide de kapitein, ‘want als gij morgen tegen het twintigste uur (*) niet met de achthonderd Scudi terug zijt, behoeft gij in het geheel niet weder te komen; wij zullen cherubini dan maar in een afgrond neêrstorten.’ De boer gaf zich alle moeite, om hem te doen begrijpen, dat het misschien onmogelijk zou zijn, om in eene kleine stad, binnen zulk eenen korten tijd, zooveel geld bij een te krijgen, en verzocht dus enige verlenging van den termijn. Maar hij ontving tot antwoord, dat zij geen tijd te verliezen hadden, en dat, indien hij den volgenden dag niet op het twintigste uur terug was, men mij zonder genade zou ombrengen. Ik was van angst reeds half dood. De verzekering, die mij een der roovers gaf, dat al mogt er ook iets aan de gevraagde som ontbreken, men mij toch wel op vrije voeten zou stellen, gaf mij echter weder eenige hoop op behoud.
Wij trokken nu weder voort, en legden ons, in een digt bosch, op eene afgezonderde plaats te slapen. Men gaf mij steeds dierenvellen om op te rusten, en de kapitein wikkelde zijne voeten in mijn' overrok. Met den eersten in rang na hem legde hij zich naast mij neder. Twee schildwachten werden er ook uitgezet om op alles acht te geven, en de schaapherders te verhinderen om met hunne kudden verder heen te trekken. Ik kan niet bepalen, hoe lang wij hier gelegen hadden, toen een der schildwachten kwam melden dat de dag aanbrak.
‘Kom terug, als het nog wal lichter is,’ luidde het antwoord, en alles werd weder stil. Ik wendde het hoofd af, om de roovers niet te zien, en sluimerde een weinig in, tot

{==38==} {>>pagina-aanduiding<<}
ik door het gekrijsch van eenen woudvogel werd gewekt. Ik ben niet bijgeloovig,’ gaat de verbaler voort, ‘maar dikwerf had ik gehoord, dat het gekras van eenen uil een onheilspellend voorteeken is, en in de gemoedsgesteltenis, waarin ik mij bevond, deed alles op mij eene buitengewone werking. Ik sprong dus half overeind, en vroeg: Wat is dat voor een vogel? “Een havik,” luidde het antwoord. God dank! riep ik, en legde mij weder ter rust. Ongeveer één uur later stonden allen op, en sloegen den weg naar het gebergte weder in, terwijl slechts één schildwacht bij mij en den schaapherder achtergelaten werd. Deze werd op zijne beurt na verloop van een uur door den jongsten roover der bende afgelost, en vervoegde zich bij de overigen. Toen ik dit zag en ontwaarde dat zij eene soort van krijgsraad hielden, overmeesterde mij een ware doodsangst. Ik meende dat de nieuwe schildwacht afgezonden was, om hun gruwelijk opzet jegens mij te voltrekken. Doch weldra zeide deze man tot mij: Wees maar gerust; morgen nacht zult gij weder te huis zijn. Zoo verliep de dag. Tegen het einde daarvan bragt men een losgeld van zeshonderd Scudi benevens eenige hemden, en nu werd ik werkelijk in vrijheid gesteld, en ontkwam alzoo gelukkig aan de handen van deze onbarmhartige menschenroovers. Het lijk van den ongelukkigen marasca vond men, met twintig dolksteken doorboord, voor de poort van San Gregorio.’
Toen de heer cherubini door deze bende werd gevangen genomen, was zij reeds honderd en dertig man sterk. Zoo althans gaf zij voor. Later werd haar kapitein in de nabijbeid van Terracina dood gevonden.



{==39==} {>>pagina-aanduiding<<}

Zonderlinge toepassing van wetten.

Het is bekend, dat de Britten in de toepassing hunner wetten, zich streng aan den letterlijken inhoud daarvan houden. Zoo werd eens een man, beschuldigd van twee vrouwen te hebben gehuwd, vrijgesproken omdat hij er drie had getrouwd; wat niet letterlijk verboden was.
Een' jongen Franschman liep het, in een geheel ander geval, ook vrij gelukkig mede. Deze, die tot den hofstoet van Lodewijk XVI. behoorde, was natuurlijk volstrekt geen voorstander van de omwenteling van 1789, en kreeg dus in 't hoofd, om die te bespotten. Hij hond tot dat einde eene driekleurige kokarde aan den staart van zijn' hond, en ging met dezen in den tuin van het paleis der Tuileriën wandelen. In plaats van om dië aardigheid (zoo 't er eene heeten mag) te lagchen, werd het volk zeer boos, en was op het punt om heer en hond in den vijver te werpen, ten einde den jonker voor goed van zijne geestdrift voor het oude bestuur te genezen; toen, nog juist van pas, een regtsgeleerde daar voorbijkwam, die der menigte deed opmerken, dat alle straf overeenkomstig de wet en geëvenredigd aan de misdaad moest wezen, en dat men dus op het tegenwoordige geval zekere oude bourgondische wetsbepaling kon toepassen, luidende: Jubemus ut convictus, coram omni populo, posteriora ipsius osculetur. Nadat hij den zin dezer woorden aan de verstoorde burgers verklaard had, ging er een daverend gejuich op, en de onvoorzigtige edelman kwam er af met, ten aanzien van het vergaderde publiek, de achterste deelen van zijnen hond te kussen.



{==40==} {>>pagina-aanduiding<<}

Zonderlinge vonnissen.

In oude tijden zijn meermalen vonnissen, ja zelfs excommunicatien (kerkelijke uitbanningen) tegen schadelijke dieren gewezen. Dit geschiedde in tijden van de diepste onwetendheid, zal men denken; maar bijna ongeloofelijk schijnt het, dat, niet veel meer dan eene eeuw geleden, het volgende plaats had. Op donderdag, den zeventienden September van het jaar 1733, werd te Bouronton, door den fiscaal een wettelijken eisch tegen de ratten en muizen aldaar ingesteld en volgehouden, terwijl ook aan dit ongedierte een advokaal toegevoegd werd, die in zijn pleidooi betoogde, dat de beschuldigden waren: van God geschapene dieren, of dat God voor 't minst hun ontstaan had toegelaten en dat dus de regtraardigheid vorderde, hen in vrede te laten leren. De laatste verloor echter zijne zaak, en er werd een vonnis geveld, waarbij de gezegde ratten en muizen met excommunicatie werden bedreigd, in geval zij niet binnen drie dagen de huizen, schuren, tuinen, en bebouwde velden verlieten en zich naar de heide begaven.

Voor eenige jaren had ook te Kamiëkiëk in Polen, een zonderling regtsgeding plaats, dat echter van een' gansch anderen aard was.
Een jong Russisch officier, van voorname familie, viel of sprong, zonder het te willen, uit een venster der bovenste verdieping van een huis, op straat, en kwetste, terwijl hij zelf ongedeerd bleef, een' armen man, die juist voorbijging. Het

{==41==} {>>pagina-aanduiding<<}
huis, waaruit de Rus dien luchtsprong maakte, behoorde aan een' Armenisch koopman, die kort te voren eene schoone jonge vrouw gehuwd had. De gewonde arbeider deed eene aanklagt tegen den gevallen officier, en vorderde van dezen schàvergoeding; maar de officier verwees den eischer naar den koopman, die hem het venster had uitgeworpen, en deze beschuldigde van zijnen kant den Rus van met slechte oogmerken zijn huis te zijn binnengeslopen. Ofschoon de verklaringen in het nadeel van den officier waren, bleef de uitspraak niet te min moeijelijk; want de arbeider was, ja, door den Rus gewond geworden; maar deze had zijn' luchtreis zeer onvrijwillig gedaan. De koopman had hem ten venster uitgeworpen, doch hield staande, dat hij daartoe gegronde reden had gehad. Wie had dus schuld aan de toegebragte verwonding? De regtbank hieuw den knoop op de volgende wijze door:
‘Wij enz. enz. hebben eenparig geoordeeld: “Aangezien de Ukaze van Z.M. paul I. van het jaar 1799 bepaalt, dat een iegelijk het regt heeft om een onnut meubel, dat hij in zijne woning vindt, ten venster uit te werpen, mits hij bevorens driemalen over straat uitroepe: van onderen! en dat hij bij verzuim van dit te roepen eene hoete van 25 roebels, mitsgaders eene schadevergoeding, zal hebben te betalen aan dengenen, dien hij gekwetst heeft;”
Aangezien nu graaf B. (de officier) door den koopman christophos, als een onnut meubel in zijn huis is gevonden, hetwelk deze met voeg en met regt uit het venster had kunnen werpen, mits driemalen tot waarschuwing geroepen hebbende;
Aangezien, eindelijk, de koopman christophos in het geheel niet geroepen, en dus strijdig met de Keizerlijke Ukaze gehan deld heeft;
Zoo veroordeelen wij den genoemden christophos tot eene

{==42==} {>>pagina-aanduiding<<}
boete van 25 roebels en uitbetaling van 2000 roebels als schadevergoeding aan zahor grodesko (den arbeider), voorts tot storting van 2000 roebels voor godesko's genezing, alsmede in al de kosten van het proces.’
Den Graaf B. spreken wij vrij, omdat wij hem als een onnut meubel in liet huis van christophos beschouwen.


Een voorbeeld voor meisjes, die eenige bekwaamheid bezitten.

Arnhems ingezetenen werden, op den avond van den 19den April 1837, verrukt door het vioolspel der zevenjarige thérèze milanollo. Men stond verbaasd over de schoone voordragt van zulk een jong, teêrgevormd schepseltje, dat met eene vastheid den strijkstok hanteerde, als volwassenen maar zelden verkrijgen; gelijk zij dan ook door hare kunstvaardigheid reeds eenen Europeschen roem had verworven.
Maar verdiende de kleine milanollo aller belangstelling als weergalooze vioolspeelster, niet minder boeide zij een ieder door haar kinderlijk gemoed. Terwijl menig veel jonger meisje er zich reeds op verheft, als de een of andere huisvriend of bezoeker onverstandig genoeg is, om in haar bijzijn hare houding, voetjes of oogjes te prijzen, en menig knaapje er fier op is, als hij, door een gelukkig geheugen of meerdere schranderheid, zijne makkers den schoolprijs afgewonnen heeft, bleef thérèze, te midden van de toejuichingen en in weerwil der eer, die zij reeds aan meer dan één hof genoten had, steeds een onschuldig, argeloos, lief kind. Zij liet zich op dat alles niets voorstaan; en naauwelijks had zij de viool nedergelegd, of zij

{==43==} {>>pagina-aanduiding<<}
sprong van het orchest en snelde dartelend naar hare moeder. De kostbaarheden, haar door vorsten en vorstinnen geschonken, vertoonde zij wel niet zigtbaar genoegen; maar zij vergat ook niet het popje te toonen, dat eene prinses haar had vereerd; terwijl men duidelijk kon zien, dat dit laatste geschenk haar meer vermaak deed dan de kostbaarste versierselen.


De oude soldaat.

Te Hamburg overleed in het jaar 1837, in den ouderdom van ruim 102 jaren, een man, die reeds onder frederik den Grooten had gediend. In 1734 te Potsdam geboren, trad hij, in den zevenjarigen oorlog, bij de Huzaren van von ziethen in dienst, maar werd weldra door de Zweden krijgsgevangen gemaakt en medegevoerd. Nadat hij zijne vrijheid herkregen had, begaf hij zich scheep om naar zijn vaderland terug te keeren, doch nu leed hij schipbreuk, dreef eenigen tijd bewusteloos, op eene plank, rond, en bevond zich, bijkomende, op de Deensche kust, alwaar hij zich liefderijk verpleegd zag. Na zijne herstelling nam bij dienst bij de Deensche artillerie, klom op tot den rang van sergeant-majoor, en verliet na zeven jaren, met vrouw en kinderen, Denemarken, om te Hamburg onder de dragonders dienst te nemen, in welk corps hij vijf en twintig jaren bleef. Bij de ontbinding daarvan, ging hij over in het 128ste regiment der Franschen, waarmede hij den Russischen veldtogt bijwoonde. Behouden teruggekeerd zijnde, vestigde bij zich te Hamburg als translateur; maar trad in 1813, dus 79 jaren oud zijnde, met zijn' zoon, als vrijwilliger onder de artillerie van het Hanzea-
{==44==} {>>pagina-aanduiding<<}
tische legioen, en woonde daarmede den veldtogt tegen Frankrijk bij. Daarna werd hij als portier van het weeshuis te Hamburg aangesteld; eene bediening die hij echter spoedig weder nederlei, omdat hij zich niet naar een zoo stil leven kon voegen. Sedert van zijn pensioen levende, hertrouwde hij nog op zijn 91ste jaar.


Mislukte manier van reizen.

De banketbakker D..., te Parijs woonachtig, naar Marseille, willende reizen, zonder aan zijne vrouw te laten blijken waarheen hij ging, liet door een vertrouwden knecht eene langwerpige mand koopen en die van binnen met zachte stoffaadje bekleeden. Daarin legde hij zich neder, voorzien van eenige flesschen wijn, een paar koude hoenders, brood en chocoladekoekjes; tevens zorg dragende, dat hij, ter ademhaling, met den neus voor eene ruime sleuf van de mand lag. Zoo ingepakt bragt zijn knecht hem naar de diligence; doch daar men er niet aan gedacht had, om het woord breekbaar of voorzigtig te behandelen op de mand te schrijven, werd hij zeer onzacht op het bovengedeelte van het rijtuig gesjouwd, en niet plat, maar overeind, tusschen twee kisten nedergezet, en wel zoo, dat hij op zijn hoofd te staan kwam. Dat nu kon de arme bloed niet uithouden, en het was hem onmogelijk in dier voege, levend, Marseille te bereiken. Hij moest den hals breken, stikken, of schreeuwen. Wie twijfelt er aan, of hij het laatste koos? Er kwam ook spoedig hulp, maar de arme bakker boette zijn' wonderlijken inval met eene algemeene uitjouwing, en stond nog lang daarna

{==45==} {>>pagina-aanduiding<<}
ten doel aan de spotternijen van zijne bekenden en buren, wegens zijnen mislukten logt.
Die dus zóó reizen wil, vergete niet, duidelijk op mand of kist te plaatsen: Dit boren en roorzigtig te behandelen.


Constantijn Canaris.

Onder de Grieksche helden, die zich jegens hun vaderland verdienstelijk gemaakt hebben in den strijd tegen de Turksche overheersching, bekleedde constantijn canaris eene eervolle plaats. Op het eiland Ipsara geboren, werd hij al vroeg een bekwaam zeeman. Zacht en rustig van aard en eenvoudig van zeden zijnde, trok hij in het eerste jaar des opstands nog door geenerlei geruchtmakende daad de aandacht zijner landgenooten. Maar toen, een jaar later, na den moord, door de Turken op Scio gepleegd, de Grieksche krijgsraad besloot om den brand in de vijandelijke vloot te steken, voor welk waagstuk vele anders moedige strijders terugdeinsden, toen trad canaris met weinige dapperen op, en zwoer, dat hij het admiraalschip der Turken in vlammen zou doen opgaan. Zijne helpers waren georgius pépinis en nog een veertigtal Ipsarioten.
Twee tot branders ingerigte brikken werden door de vrijwilligers bemand, en met godsdienstige plegtigheden aan hare bestemming gewijd. Op den 18den Junij 1822 heschen zij de zeilen. De geheele bevolking des eilands, aan strand verzameld, wuifde hun een roerend vaarwel toe, en verbeidde daarop met een beklemd hart het welslagen of mislukken der stoute onderneming. Het begin daarvan beloofde weinig goeds. Windstilte, in het gezigt der Turksche wachtschepen, deed vrees en

{==46==} {>>pagina-aanduiding<<}
zelfs gemor onder het scheepsvolk ontstaan; het wilde den vermetelen togt opgeven; maar canaris riep: Hoe! wilt gij nu terug? Zijt gij bang? Springt dan in zee, en zwemt terug naar Ipsara! Ik blijf. Vreest echter de stilte, niet; die belemmert den vijand evenzeer als ons; tegen tien uren zal de wind doorschieten.
De wind verhief zich reeds iets vroeger, en straks herleefde de moed. Men bemerkte het kanaal van Scio, waar de Turksche vloot voor anker lag. Bij het keeren van den wind moesten de branders intusschen lavéren; doch juist dit gaf aan canaris gelegenheid om den dag met kunstige wendingen door te brengen, zonder den vijand al te nabij te komen. De Turken vermoedden uit dit alles geen kwaad, en meenden dat hij naar Smyrna koers wilde zetten. Onder het heen en weder wenden had onze held inmiddels de ligging der Turksche bodems naauwkeurig opgenomen, vooral die van het admiraalschip, en wachtte zoo den avond. Het was in den Ramazan, of den tijd der groote vasten, waarbij de volgers van mohammed, den dag in ontbering en den nacht in brasserij en ongebondenheid doorbrengen. Zorgeloosheid vervangt dan hij hen de waakzaamheid. Zoo was het ook nu. De schepen schitterden van kunstlicht, en dat van den vlootvoogd onderscheidde zich boven de andere door veelkleurige glazen. Onopgemerkt naderden de Grieken hun doel. De beide bevelhebbers stuurden hunne vaartuigen met eigen hand; canaris naar het Turksche admiraalschip, pépinis naar dat van den onderbevelhebber. Aan hun boord heerschte de diepste stilte en elk stond op zijn post. Doch eensklaps davert de kreet: Victorie aan 't kruis! den Muzelmannen ontzettend in de ooren. Het was canaris gelukt zijnen brander aan boord van den vijandelijken vlootvoogd vast te hechten. De laatste op het zijne vertoevende, stak hij met eigen hand

{==47==} {>>pagina-aanduiding<<}
de lont aan, en verwijderde zich toen ijlings. Weldra zag men het vuur veld winnen. De Muzelmannen verdrongen elkander in de grootste verwarring, stortten zich in zee, om al zwemmende te ontkomen, en vonden meestal hun graf in de golven. Zelfs de Admiraal kwam om, en met hem, helaas! ook tusschen de zeven en acht honderd meisjes, uit den moord op Scio voor de harems der Turksche grooten gespaard, en op den vernielden bodem gevangen gehouden. De brander van pépinis was wel niet zoo goed aan het schip van den Kapudan-Bey vastgehecht geworden; maar deed toch, daarvan weder losgeraakt zijnde, het beoogde nut door een ander schip aan boord te klampen. De halve maan verloor dien nacht twee duizend strijders, benevens een' hoogst aanzienlijken schat, gedeeltelijk van roof afkomstig. Scio was gewroken en canaris sedert dit oogenblik Griekenlands eerste zeeheld.
Grenzeloos was de vreugde bij de terugkomst der helden op Ipsara. Men verdrong er elkander om hen te ontvangen. Niets vergalde de blijdschap, want geen enkel man was verloren. De bevolking snelde, met de dapperen, naar het huis des Heeren, om dezen te loven en te danken. Daarop onttrok canaris zich aan de algemeene toejuiching, en ging naar zijn huis, niet veel beter dan eene schamele hut, waar zijne gade hem knielend ontving, en de hand kuste, die de verterende vlam aan 's vijands boord ontstoken had. Schrik en verslagenheid verlamde de magt van den Grooten Heer, terwijl de moed der Grieken tot geestdrift, steeg. Dit toonden die van Samos door strooptogt op strooptogt langs de vaste kust van Klein-Azië. De hoop op algemeene bevrijding verdubbelde de dapperheid der Hellenen, en warme belangstelling in het lot der verdrukte afstammelingen van het beroemdste volk der oudheid vervulde het hart van alle weldenkenden in Europa. Zoo veel bragt één man te weeg.

{==48==} {>>pagina-aanduiding<<}

Slechts vier maanden later toonde canaris zich weder bereid tot een dergelijk waagstuk. Eene andere vloot onder mehemed-Bassa, met ingevorderde schattingen beladen, maar die reeds zoowel door de Grieken als door stormen geleden had, zocht den Hellespont te bereiken. Weder was het oogmerk om er den brand in te steken; maar de onderneming was veel hagchelijker; want de Turken waren nu op hunne hoede, en met angstvallige zorg hielden ettelijke ligte vaartuigen dag en nacht de wacht rondom de vloot. En toch wist canaris, vindingrijk als een tweede ulysses, raad. Ten einde den vijand te verschalken, stelde hij voor de Turksche vlag op de branders te hijschen, de manschap als Turken te kleeden en den schijn aan te nemen, als of men voor Grieksche kapers, die het kruis in top voerden, vlugtte, en bescherming zocht bij mehemed. Zijn raad vond natuurlijk bijval. Eenen brander zal hij zelf, een' tweeden zekere kiziacos rigten. Daartoe koos men een paar ligte schuiten van Turksch maaksel en bij dezen alleen nog zoo in gebruik. Met veel beleid werden de branders, zoowel als de hen schijnbaar najagende brikken, die aanhoudend vuurden, bestuurd. Zij verschenen den 10den November in het gezigt van Tenedos, niet verre van den mond der Dardanellen. Zonder argwaan zagen de kustwachters en de Turksche zeemagt hen naderen, tot dat de branders onder het bereik van het geschut der vloot gekomen waren, waarop de brikken de vervolging staakten en den boeg wendden.
Nu, riep canaris, mannen, nu is het onze beurt! houdt moed! Het admiraalschip, kenbaar aan de vlag, was weêr zijn doel; maar om dit op zijde te komen, moest hij de geheele vloot voorbij. Tusschen het land en de schepen heen stevenende, was men de naaste bodems spoedig voorbij, en de Turken, nog steeds in den waan dat zij geloofsgenooten voorhadden, wenschten hun

{==49==} {>>pagina-aanduiding<<}
geluk met het ontkomen gevaar, en noodigden hen zelfs aan boord. Een sterke wind en onstuimige zee verhinderden canaris intusschen zijne prooi naar welgevallen te kiezen; hij klampte dus het schip dat het naast onder zijn bereik lag aan boord, en riep toen luidkeels: Om Scio! Vervolgens stuurde hij zijn boegspriet in eene der geschutspoorten, stak de lont aan en verwijderde zich ijlings. Vergeefs trachtten de Turken den brander van hun schip los te maken; de vlammen namen te snel toe, de verwarring was te groot, en het schip sprong met een vreesselijken slag, met 1600 man en de krijgskas der vloot, in de lucht. Niemand dacht er aan om de booten na te zetten, en zoo bereikten canaris en kiriacos, wiens brander minder gelukkig was geweest, behouden de brikken weder, en stevenden gezamenlijk, met nieuwen roem overdekt, naar Ipsara terug.
Een lauwerkroon werd canaris door den voorzitter van den Raad op het hoofd geplaatst, met de woorden: Het dankbaar vaderland vereert in U zijnen wreker! Wie hem niet de handen kon kussen, drong toch door, om althans zijne kleederen aan te raken; ja er waren er, die de lippen op zijne voetstappen drukten. Intusschen ontdeed canaris zich spoedig van den eerekrans, en begaf zich tempelwaarts, om Gode het offer zijner dankbaarheid te brengen. Men wil, dat hij bij deze gelegenheid eene aanzienlijke belooning afwees; alleen onderstand voor zijne manschappen begeerende, gelijk hij ook den titel van vlootvoogd weigerde, zeggende: Ik ben wel in staat om een' brander te besturen; maar niet om over zoo vele schepen te berelen.
Van nu af bedekten de Ipsarioten de zee met hunne kapers. Ipsara bloeide en was een doren in des Sultans oog. ‘Men wijze mij dat eiland! riep hij in woede, en, op de kaart deszelfs geringen omvang ontwarende, vervolgde hij: Is het anders niet!

{==50==} {>>pagina-aanduiding<<}
Bereel mijn vlootroogd, dat hij 't aan zijn schip hechte en hier brenge! Eene talrijke vloot werd nu te Mitylene uitgerust om Ipsara zijne vermetelheid te doen boeten, en den 22sten Julij 1824 verscheen de Turksche zeemagt, 200 zeilen sterk, voor de kust. canaris wilde op nieuw zijn geducht wapen, het vuur, aanwenden, en met branders den vijand bestoken; maar zijn voorstel werd verworpen, en Ipsara ging, door de moedeloosheid van anderen en door verraad, verloren.
Onze dappere canaris ontkwam en vond met de zijnen een toevlugt op Syra; waar hij hongerig en dorstig en met gescheurde kleèren landde. Behalve voedsel en kleeding bood men hem ook geld aan, dat hij echter, schoon te arm om een kop koffï te betalen, van de hand wees. Reeds den volgenden dag stak hij weer in zee, om, zoo mogelijk, aan de op Ipsara achtergelatene Turksche bezetting, die niet minder dan 2000 man telde, het vaderland te wreken. Dit gelukte hem den 14den Julij, toen hij met zeshonderd Hellenen den vijand overviel, over de kling joeg en Ipsara herwon!
Later werkte de onversaagde held onder den vice-admiraal sachtoris mede aan de verdediging van Samos, en nam deel aan menigen aanval op de Turksche vloot, die bestemd was om dit eiland te verwoesten. Ook gelukte het hem, den 18den Augustus van dat zelfde jaar, dus slechts vier weken na zijne vorige heldendaad, weder een Turksch fregat in brand te steken, terwijl hij uitriep: Het is canaris die u verbrandt! De vijand, nu meer bij de hand, zette met twaalf sloepen zijne boot achterna, doch te vergeefs. Bijna was hij echter het slagtoffer zijner stoutheid geworden; want om te ontkomen, moest hij zoo digt de kust naderen, dat twee zijner matrozen door klein geweervuur gedood werden.
Rusteloos in den strijd, hechtte de onvergelijkelijke brander-
{==51==} {>>pagina-aanduiding<<}
Kapitein in October van datzelfde jaar ten vierde male, zijn verschrikkelijk vernielings-werktuig aan eene Turksche korvet van den eersten rang, die juist in de haven van Sigris wilde vlugten, en ten vierde male mogt hij zich verheugen over den welgeslaagden toeleg.
Bij al deze schitterende daden bleef canaris ongekwetst, maar ook arm. Moed was zijn eenige schat en een dagelijksch rantsoen zijn gansche onderhoud. Naar Nauplia verhuizende verzocht hij om eene der daar verlatene Turksche woningen, die tot eigendom van den Staat verklaard waren, en - de Staat weigerde hem die geringe belooning! Doch nu blonk de adel van zijne ziel des te luisterrijker uit. Van het regeringsbuis in schamele kleeding terug komende, werd hem door Britsche, officieren, die hem omringden, gevraagd naar de hem geschonkene vergelding. Waarvoor? was zijn eenvoudig antwoord. Waarvoor! herhalen de verbaasde Engelschen. Waarvoor!... ‘Misschien,’ hernam canaris, ‘heb ik eenige aanspraak op schadeloosstelling voor de verliezen te Ipsara geleden, en de Regering zal mij die geven als zij het goed acht; doch ik heb om niets gevraagd.’ Hij sprak eene onwaarheid; maar eene onwaarheid, om Griekenland van de smet der ondankbaarheid vrij te waren.
Eenvoudig opgevoed, bleef hij eenvoudig in woorden, begrippen en zeden. Zelfs was hij, in het bijzijn van beschaafde lieden, eenigzins verlegen, zoo lang de opmerkzaamheid op hem zich vestigde. Als zeeman en bewoner van een rotsachtig eiland was zijn uiterlijk ruw, sterk en gezond. Na zoo veel glorierijks verrigt te hebben, droeg bij nog de roode wollen muts, vroeger het teeken der slavernij. Aan boord ging hij blootsvoets, maar ontkleedde zich niet, zelfs niet aan land, en eene stroomat diende hem tot rustbed. Zijne gelaatskleur was bruinachtig,

{==52==} {>>pagina-aanduiding<<}
zijn neus een weinig ingedrukt, met wijde openingen; zijn blik was open, en zijne breede kaken liepen in eene vierkante kin uit; zijne armen waren, zoo als wij ons die van de oude worstelaars voorstellen. Inspanning had zijn voorhoofd gerimpeld.
Toen de beschrijving zijner manhafte bedrijven in 1825 het licht zag, had hij nog zoo weinig gevoel van zijne waarde, dat hij, op het zien van een Fransch officier, die zijne beeldtenis teekende, tot een' strijdmakker zeide: Zie eens, jorjaki, te Marseille vroeg men mij veel gelds voor mijn portret: nu maakt men het voor niet!
Iemand, die hem zijne groote bedrijven herinnerde, beantwoordde hij eens met te zeggen: Loop heen! eene fraaije onderneming, om met een brander een schip te vernielen! Neen, 't is te paard, met eene goede sabel in de vvist, dat ik verlang mij met den Turk te meten.
Ook zijne vrouw was zijns waardig. De Engelsche zee-kapitein clotz vond haar eens met hare geburen bezig aan het maken van kardoezen, en sprak haar aan, zeggende: Gij hebt een dapper man. Haar antwoord luidde: Denkt gij dat ik hem anders zou hebben genomen? Regt Spartaansch gesproken door de echtgenoote van hem, die 5000 Turken deed sneven, en den naam der aloude Grieken waardig was!


Iersche praktijk om aan geld te komen.

Zekere ler, patrick o'rourke, geheeten, werd de Londen voor het policie-bureau beschuldigd van in het openbaar en in tegenwoordigheid van meer dan honderd personen, o'connell voor Ko-
{==53==} {>>pagina-aanduiding<<}
ning van Ierland te hebben uitgeroepen. De beschuldigde kon het feit niet ontkennen, maar voerde tot zijne verschooning aan, dat hij wat te veel whiskey had gebruikt. De ambtenaar vroeg hem daarop naar zijn beroep, en vernam dat hij een soort van tandmeester was, die reeds te Cork eene niet onaanzienlijke praktijk had gehad en thans in het kerspel St. Giles (de armste wijk van Londen) eenige klanten bezat. ‘Nu’ sprak de beambte, ‘dan zal het u niet moeijelijk vallen om de geldboete van vijf schillings (f3. - Holl.) te voldoen, waartoe ik u wegens dronkenschap veroordeelen moet.’ Patrik keerde zwijgend al zijne zakken om en riep toen: ‘Bij Sint patrick, mijn schutspatroon, het is lang geleden, zedert vijf schillings en ik onder één dak hebben gehuisd.’ Ten gevolge van deze verklaring verminderde de ambtenaar de boete op één schilling; doch, ook deze niet kunnende betalen, bleef er voor patrick niets over, dan naar de gevangenis te kuijeren.
Weinige minuten later kwam echter een cipiersknecht berigten dat hij, bij den gevangene gegaan zijnde, dezen met een geheel bebloeden mond had gevonden, en dat o'rourke, op zijne vraag naar de oorzaak daarvan hem twee tanden getoond had, zeggende: ‘Hier, vriend, neem deze beide volmaakt gave en fraaije oogtanden, die ik mij heb uitgetrokken, en ga er mede naar den eersten tandmeester den besten; hij zal u gaarne twee en een halven schilling voor het stuk betalen. Dit maakt meer uit dan ik voor mijne vrijstelling noodig heb; maar wat er overschiet, hebt gij voor uwe moeite.’
De policiebeambte, wien zulk een geval nooit was voorgekomen, werd er door getroffen. Hij betaalde zelf de geldboete voor den armen patrick, en ontsloeg dezen met het volle geldbedrag zijner pijnlijke operatie.



{==54==} {>>pagina-aanduiding<<}

Op arbeid rust zegen.

De jonge cyrus had van zijn' vader de landvoogdij over Klein-Azie verkregen, en hield zijn verblijf te Sardes, de toenmalige hoofdstad van Lydië. Daar ontving hij eens een bezoek van den Spartaanschen veldheer lysander. De prins bewees den beroemden Spartaan alle eer en achting, en geleidde zijn' gast overal zelf rond, om hem de merkwaardigheden der stad, het paleis en de tuinen te doen zien. De laatsten wekten, door de orde en schoonheid van hunnen aanleg, inzonderheid de bewondering van Lysander. ‘Alles bekoort en verrukt mij hier,’ zeide hij, zich tot cyrus wendende, ‘maar het meest de zuivere smaak en het vernuft van den man, die dit alles heeft aangelegd.’ Ik zelf antwoordde cyrus, zedig blozende, heb het plan er toe ontworpen, en de uitvoering bestierd. ‘Hoe,’ riep lysander uit, ‘is het mogelijk, dat gij, in den luister en de vermaken van het Persische hof opgevoed en omgeven van al den glans der hoogheid, u tot tuinier hebt willen vernederen en in de stille bezigheden der natuur genoegen kondet vinden?’ Dat u dit niet verwondere, hernam cyrus; deze onschuldige bemoeijingen zijn in de uren van rust mijne uitspanning en mijn vermaak. Ik geloof, dat de natuur mij mijn ligchaam en mijne leden niet zonder doel heeft gegeren, en daarom gebruik ik ze, zoo veel ik kan, tot den arbeid. Nooit zet ik mij aan tafel, zonder dat ik mij vooraf door wapenoefeningen, die mijnen stand voegen, of door veldarbeid, die mij nader tot de natuur en de menschen brengt tot zweetens toe vermoeid heb. Lysander vatte de hand

{==55==} {>>pagina-aanduiding<<}
van cyrus, en zeide: ‘Gij zijt uwen verheven rang waardig; want in u vindt men verstand en grootheid vereenigd!’

In het jaar 1690 woonden in het Nassauscha dorpje Helmerhausen drie jongelingen, met name, klaus, helmers en preis, die op het denkbeeld kwamen om bij de veehoederij, die hun beroep was, nog eenige andere bezigheid ter hand te nemen, en zoo doende dubbeld nuttig te wezen en iets meer te verdienen. Daar zij zich veeltijds in hel bosch ophielden, viel hun in, om in hunne ledige oogenblikken houten lepels te vervaardigen. Zoo gezegd, zoo gedaan. In den beginne ging hun 't werk langzaam van de hand; zoodat zij elken dag niet meer dan één lepel konden afwerken, en de opbrengst van hun' arbeid heteekende weinig, doch dit schrikte hen niet af. Weldra kregen zij beter den slag er van, en leerden ook aan hunne mededorpelingen het maken van zulke lepels, toen dezen door het welslagen van hunne pogingen opmerkzaam waren geworden. Zoo vermeerderde allengs het getal der lepelmakers aldaar tot veertig.
Het benoodigde hout moest nu elders aangekocht worden, en kostte een' gulden de kar, waarvan zij 2000 lepels konden snijden, die vijftien gulden opbragten. Wegens de handigheid, die de bewoners van het dorp meer en meer in het handwerk verkregen, bepaalden eindelijk de huisvaders, dat elk dagelijks zestig lepels moest leveren, en dan over zijn verderen lijd naar welgevallen kon beschikken. Wilde iemand dus, te zijnent, nog meer lepels maken, dit zou hem tot zijn eigen voordeel strekken.
De lepels werden verhandeld aan de reizende kooplieden, die jaarlijks in deze oorden kwamen, om het linnen te koopen dat de vrouwen, uit zelf gewonnen vlas, weefden en voor haar gezin

{==56==} {>>pagina-aanduiding<<}
niet noodig hadden. Deze kooplieden vingen uit eigen beweging aan, den handel in lepels bij dien in linnen te voegen; en dit nam allengs zoo toe, dat er eindelijk geheele wagenvrachten van Helmershausen naar Keulen vertrokken, van waar zij naar Holland en van daar meestal naar de Westindische koloniën verscheept werden. Zoo ontlook een nieuwe tak van welvaart uit de arbeidzaamheid van drie eenvoudige knapen.


De kus eener prinses.

Een Russisch prins kwam eens bij den beroemden geneesheer michaël schuppah von langnau te Emmenthal om dezen over eene ongesteldheid te raadplegen. Zijne dochter, even jong, als schoon, vergezelde hem. Er waren meer vreemdelingen, en kort daarna trad ook een oud man met sneeuwwitte haren binnen, welken de geneesheer eerbiedig te gemoet ging en begroette.
Een jong Fransch edelman, die dit spottend aanzag, keerde zich tot de dames met de woorden: ‘Ik wed, om twaalf louis d'or, dat geen van u dien ouden Zwitser omhelzen zal.’ Terstond liet de schoone, jeugdige vorstin zich een bord brengen, legde twaalf goudstukken daarop, en noodigde den Franschman uit om zijne weddenschap gestand te doen. Deze kon, eershalve, zijn woord niet intrekken, en legde, hoe weinig lust hij er ook toe had, dezelfde som op het bord. Nu ging de goedhartige prinses naar den grijsaard en zeide: Eerwaardige rader, vergun dat ik u naar de wijze van mijn land omhelze! Met deze woorden kuste zij hem op de beide wangen, en gaf hem vervolgens het goud ten geschenke, daarbij voegende: Dit be-
{==57==} {>>pagina-aanduiding<<}
hoort u. Neem het als een aandenken van mij aan, opdat men in uw schoone land wete, dat ook Russische meisjes den ouderdom eeren!


Benjamin Franklin.

Onder de merkwaardigste personen, die ooit uit den burgerstand tot hoogen roem en hooge waardigheden zijn opgeklommen, behoort voorzeker de man, wiens naam aan het hoofd van dit stukje staat, en uit wiens leven wij hier eenige bijzonderheden willen mededeelen. Als letterkundige, scherpzinnig schrijver, uitvinder, natuuronderzoeker en staatsman, alles ten welzijn van zijn vaderland en van de menschheid, heeft hij de bewondering en hoogachting verworven van allen, die ware verdiensten weten te huldigen.
Zijn vader, in 1682 uit Engeland naar Noord-Amerika verhuisd, was een zeepzieder en kaarsenmaker, en bestemde benjamin, het jongste van zijne zeventien kinderen, tot dezelfde beroepen, alzoo zijne middelen niet toelieten om dezen zoon, zoo als eerst het plan was, tot den kansel op te leiden. Nadat benjamin het gewone onderwijs genoten en ook wat latijn geleerd had, moest hij aan het pitten knippen, vormen vullen, in den winkel oppassen, en boodschappen doen.
Steeds leergraag en levendig van aard zijnde, vond hij in deze werktuigelijke bezigheden geen behagen, en wenschte ter zee te varen. Met dit oogmerk oefende hij zich ijverig in het zwemmen en het besturen eener boot, waarin hij menig togtje deed met zijne speelmakkers, die hem al spoedig, als den bekwaamsten

{==58==} {>>pagina-aanduiding<<}
het voer overlieten. ‘Reeds vroeg,’ zoo verhaalt hij in de door hem zelv' geschrevene levensschets, ‘had ik lust in het aanleggen van werken van algemeen nut. Een molensloot, in de nabijheid van een moeras, diende ons bij hoog water tot vischplaats, maar door ons gestadig heen en weêr loopen werd de kant zoo drassig, dat ik aan mijne makkers voorstelde om een werf of hoofd aan te leggen en daartoe een hoop steenen, die bestemd was tot het bouwen van een huis in de nabijheid, te gebruiken. Zoo gezegd, zoo gedaan. Naauwelijks was het werkvolk des avonds vertrokken of wij togen aan den arbeid, en zwoegden vlijtig als de mieren. Onze kade was spoedig gereed, en de metselaars zagen den volgenden morgen de steenen tot hunne verbazing verdwenen. Dit bedrijf haalde mij, even als de overigen, eene ernstige bestraffing op den hals, in weerwil dat ik het nut van ons werk ter goeder trouw verdedigde. Men leerde mij bij die gelegenheid: dat niets nuttig kan heeten, wat niet strikt eerlijk is.’
Tot het inprenten van zulke grondbeginselen strekten ook veelal de tafelgesprekken zijns vaders. Nooit daarentegen werd er over de keus, of het meerder of minder smakelijke van eenige spijs gesproken, zoodat franklin al vroeg gewend werd daarop weinig acht te geven, en in later tijd moeite zou gehad hebben, om te zeggen, waaruit de, weinige uren te voren, door hem genuttigde maaltijd had bestaan; hetgeen hem op zijne vele reizen goed te pas is gekomen.
Tot zijn twaalfde jaar bleef benjamin bij het vak van zijn' vader. Omstreeks dien tijd maakte deze den knaap, ten einde hem van zijne zucht voor de zeevaart af te leiden, met verschillende ambachten bekend, waardoor in hem de lust ontstond en bijbleef om bekwame werklieden hunne gereedschappen te zien hantéren, en hij kennis genoeg verkreeg om zelf als het noodig was de werktuigen voor zijne natuurkundige proeven te vervaardigen. Gedurende

{==59==} {>>pagina-aanduiding<<}
eenigen tijd werd hij nu leerling bij eenen zwaardveger en messenmaker te Boston; maar daar hij een groot liefhebber van lezen was, besloot zijn vader hem bij eenen zijner oudere zoons het boekdrukken te laten leeren. Dit viel juist in franklins smaak. Reeds had hij alles gelezen wat hem was voorgekomen in zijns vaders boekverzameling, die echter geheel uit godgeleerde werken bestond en dus aan zijn' wetenschappelijken geest niet het noodige voedsel schonk. Thans kon hij zijn hart ophalen aan reisverhalen, en nadat hij zijne weetgierigheid voldaan had, verkocht hij dikwerf een voor zijn zakgeld aangekocht werk weder, om zich een ander te kunnen aanschaffen.
Spoedig was hij zeer bedreven in het letterzetten, waarbij hij tevens de gelegenheid had om, al werkende, opstellen van verschillenden aard te lezen. Ook kreeg hij door kennis met boekverkoopersknechts menig boekdeel, voor korten tijd, soms slechts voor éénen nacht, ter leen, en een Heer te Boston, die de leergierigheid van den knaap had opgemerkt, stond hem het gebruik van zijne niet onaanzienlijke boekerij toe. Men kan denken, hoe gelukkig benjamin zich onder dit alles gevoelde. Het lezen van verzen wekte om dezen tijd eene sterke neiging voor de dichtkunst bij hem op. Hij vervaardigde dan ook eenige stukjes; onder andere twee ballades, waarvan de eene, die het verhaal van eene pas voorgevallen schipbreuk behelsde, door zijnen broeder uitgegeven en in grooten getale verkocht werd. Zijne ijdelheid werd door zulk eenen opgang niet weinig gestreeld; maar de verstandige vader, die begreep dat zulks ligtelijk tot benjamins groote schade zou kunnen uitloopen, spotte met zijne rijmelarij, en overtuigde hem, dat verzen maken eene slechte broodwinning was. Zoo ontkwam hij aan het gevaar van misschien een onbeduidend of middelmatig dichter te worden, vestigde de aandacht weder op ernstiger studiën, en werd een der nuttigste sieraden der

{==60==} {>>pagina-aanduiding<<}
maatschappij; ofschoon het niet te ontkennen is, dat hij, bij die wending van zijnen geest, naar zijne lettervruchten te oordeelen, zich voortaan te uitsluitend tot het stoffelijk voordeelige bepaalde.
De vriendschap met eenen jongeling, even leergierig als hij, gaf aanleiding tot eene briefwisseling, die den vader gelegenheid gaf, om hem het gebrekkige van zijn' stijl te doen opmerken. Benjamin, die dit zelf inzag, besloot, nadat hij hel weekblad de Spectator in handen gekregen had, dien schrijftrant na te volgen, en van dien tijd af oefende hij zich in de kunst van stellen.
Zoo was hij zestien jaren oud geworden, toen hem een werk in handen kwam, waarin het gebruik van dierlijk voedsel afgeraden werd. benjamin bepaalde zich nu tot dat uit het plantenrijk, maar dit laadde hem de bespotting zijner dischgenooten op den hals; (zijn broeder namelijk nam het middagmaal met zijne werklieden in een kosthuis, en verrekende dit bij de betaling van het loon). Daarom kwam hij met dezen overeen, dat hij de helft van het eetgeld in spetie ontvangen en dan voor zich zelven zou zorgen. Met veel overleg bepaalde hij zich nu tot aardappelen of rijst, die hij zelf gereed maakte, of tot een stuk brood, en bespaarde alzoo de helft der bedongene penningen, die alweder tot den aankoop van boeken strekte. Hij verzekert, dat de eenvoudigheid van zijne spijzen veel heeft bijgedragen tot de helderheid zijner denkbeelden en de vlugheid van zijn begrip. Het was ook om dezen tijd dat hij, naar aanleiding van zeker boekwerk, de Socratische wijze van spreken bij twistredenen aannam, en hij maakte zich die volkomen eigen; doch liet ze later weder varen; alleen de zedige uitdrukkingen: Ik verbeeld mij; ik veronderstel: het schijnt mij toe, enz., behoudende, en steeds een beslissenden toon vermijdende. En dat heeft, naar zijne verklaring, hem veeltijds in staat gesteld om anderen tot zijn gevoelen over te halen.

{==61==} {>>pagina-aanduiding<<}

In het jaar 1720 of 1721 ving zijn broeder de uitgaaf van een dagblad aan, zijnde het tweede in Noord-Amerika, waartoe verscheidene letterkundigen hunne bijdragen leverden. Ook onze benjamin zond, zonder iemands medeweten, opstellen daarvoor in, en had dan het genoegen, het schrijven des onbekenden te hooren beoordeelen en wel meermalen met lof. Intusschen behandelde zijn broeder hem zoo hard, dat hij, om het even hoe, van zijne verbindtenis als leerling bij dezen ontslagen begeerde te worden. Derhalve begaf zich de nu zeventienjarige franklin, zonder iemands voorkennis, naar New-York; een ligtvaardige stap, dien hij zuur genoeg boette; want ontbloot van aanbevelingen en geld, en daar ter plaatse geheel onbekend zijnde, kon hij te New-York geen arbeid vinden, en zou dus spoedig aan nijpend gebrek ten prooi geworden zijn, zoo hij niet den raad ontvangen en gevolgd had om zich naar Philadelphia te begeven, alwaar hij gelukkig een onkundigen drukker aantrof, bij wien hij niet alleen aan het werk kwam, maar zich al spoedig onmisbaar maakte. Een vrij aangenaam leven in den omgang met leergierige jonge lieden kwam hierbij, en dit maakte dat hij niet meer verlangde naar Boston terug te keeren, waar niemand zijn tegenwoordig verblijf wist, uitgenomen een vriend van zijne vroegste jeugd.
De gouverneur van het gewest, die bij toeval zijn' goeden stijl leerde kennen, was daar zeer mede ingenomen, en moedigde hem aan, om zelf eene drukkerij op te zetten. Tot zulk eene onderneming behoorde echter geld, en onze benjamin bezat nog maar een zeer geringe overwinst van zijne dagloonen. Hij vertrok dus met een' brief van den gouverneur, den Heer keith, naar huis, ten einde van zijnen vader het noodige te verkrijgen. Met vreugde werd hij hier na een afwezen van zeven maanden ontvangen: want zijne betere kleeding, een zakuurwerk en vijf pond

{==62==} {>>pagina-aanduiding<<}
sterling (f60) strekten ten bewijze van zijne vlijt, zuinigheid, en goed gedrag. Ook pronkte hij wel wat veel met zijn schat, en beging daardoor eene fout, die zelfs toenmaals de verzoening met zijn' broeder, den boekdrukker, tegenhield. Ook in het doel zijner reis slaagde hij niet, want de vader achtte hem nog te jong, om zoo veel geld te beheeren, als tot de gezegde onderneming noodig was. Daarentegen keerde hij met goede vaderlijke lessen naar Philadelphia terug. Op dezen togt werd hij op tweederlei wijzen rijker in ondervinding. Ten eerste kreeg hij door aan iemand geld te leenen, dat hij voor een ander had ontvangen, de overtuiging, dat hij inderdaad nog niet geschikt was, om zelf belangrijke zaken te besturen, en ten andere liet hij zijn besluit weder varen om nooit meer dierlijk voedsel te gebruiken. Men had namelijk aan boord, gedurende eene stilte, eenige kabeljaauwen gevangen. Dit achtte benjamin eene soort van moord; want, dacht hij, ‘een visch doet niemand kwaad, en hij kan zelfs geen kwaad doen; het dooden er van is dus niet te regtvaardigen, en het visschen ongeoorloofd.’ Doch toen de mootjes uit de pan kwamen en zulk een' lekkeren geur verspreidden, beving hem de lust, om er ook van te proeven, en nu begon hij dus te redeneren: ‘Toen de kabeljaauw geopend werd, zijn er kleine visschen in zijne ingewanden gevonden; hij had dus andere visschen gegeten, en bij gevolg is er ook geen reden om hem niet te eten.’ Zonder gemoedsbezwaar at en smulde hij nu met de overigen mede.
De gouverneur van Philadelphia, in zijn plan om eene goede drukkerij aldaar te vestigen te leur gesteld, haalde nu franklin over om naar Engeland te gaan, ten einde van daar het noodige te halen; waartoe hij hem aanbeveling- en credietbrieven zou verschaffen. Ongelukkig was deze Heer een van die menschen, welke veel beloven, maar weinig doen. Franklin ging, in jeugdig

{==63==} {>>pagina-aanduiding<<}
goed vertrouwen, scheep, maar zag zich op het einde der reis bitter bedrogen; want in het pak brieven, door den gouverneur medegegeven, was er voor benjamin geen enkele te vinden. Daar stond hij nu in de groote wereldstad, zonder aanbeveling, zonder bekenden, en met eene slechts zeer matig voorziene beurs! en men kan niet ontkennen, dat hij zich bij deze gelegenheid niet geheel vrij toonde van die waaghalzerij, waaraan de Noord-Amerikanen nog altijd mank gaan; doch tevens blijkt uit zijn voorbeeld, hoe goed het is, eenige zaak of werk wel te verstaan; want dit hielp hem weder uit den nood. Hij vond arbeid, en zoo wel beviel het hem te Londen, dat hij bijna vergat in Amerika een meisje te hebben achtergelaten, waaraan hij trouwbelofte had gegeven.
Bezig met het zetten van een werk over de natuurlijke godsdienst, schreef hij een stukje tegen sommige daarin voorkomende stellingen, van welk opstel mede eenige exemplaren werden gedrukt. Het drukken van dit vlugschrift rekende hij later ook onder zijne mispassen, ofschoon het hem de achting zijns meesters won en met kundige mannen in betrekking bragt.
Intusschen had hij een' vriend, die met hem uit Amerika gekomen was en diens meisje ten zijnen laste gekregen, wat zijne verdiensten verslond; maar van dezen last ontslagen zijnde, begon hij weder te sparen, en verkreeg werk en hooger loon op eene grootere drukkerij. Na op deze wijze twee en een half jaar te Londen doorgebragt te hebben, begon hij weder naar Philadelphia te verlangen. De genoegelijke uren, daar gesleten, kwamen hem weder voor den geest, en daarbij voegde zich de gelegenheid om in dienst te treden bij den heer denuam, een' koopman aldaar, dien hij hoogachtte en die hem in de gelegenheid stelde om te reizen. Franklin meende nu het boekdrukkersvak voor altijd te hebben vaarwel gezegd, en stelde zich veel geluks van

{==64==} {>>pagina-aanduiding<<}
zijne nieuwe betrekking voor, doch reeds vijf maanden daarna stierf zijn patroon, die hem slechts een klein legaat naliet; zoo dat hij op zijn 22ste jaar weder, zonder eenig uitzigt, aan zich zelven was overgelaten. Na vergeefsche pogingen om hij den handel geplaatst te worden, keerde hij ten laatste met weêrzin tot zijn voormalig handwerk bij den boekdrukker krymel terug, die nog altijd even onkundig in zijn vak was gebleven. Er was werk genoeg; doch de knechts waren onbekwaam, en franklin moest alles zelf regelen. Hij begon dus met de werklieden te onderwijzen, goot zelf de ontbrekende letters en versieringen, maakte inkt, en bragt den winkel in orde, zoodat hij spoedig onmisbaar voor zijn' patroon werd. Naar mate echter de overige knechts bekwamer werden, toonde krymel zich minder te vreden, sprak van loonvermindering, en scheen het er op toe te leggen, om met hem in twist te geraken. Dit gebeurde en franklin verliet de drukkerij, zoo 't scheen tot zijne schade, daar hij bij geen' anderen drukker arbeid kon vinden. Evenwel liep deze schijnbare tegenspoed tot zijn voordeel uit. Een der knechts namelijk van genoemden krymel, die groote achting voor franklin had opgevat, stelde hem voor, om voor gezamenlijke rekening eene drukkerij op te rigten; waartoe zijn vader de gelden zou voorschieten. Dit geschiedde ook, alzoo die vader benjamin genegen was, wegens den gunstigen invloed, dien deze op het gedrag zijns zoons had uitgeoefend. In weerwil der slechte behandeling van krymel ondervonden, hielp franklin dezen toch, terwijl de benoodigdheden voor de nieuwe drukkerij uit Engeland gewacht werden, aan een voordeelig werk, dat krymel anders niet zou hebben kunnen aannemen. Het goede wordt beloond; want, ofschoon franklin hier, door
krymel, wiens geldmiddelen in treurigen toestand waren, nog eenigen tijd staande te houden, tegen zijn eigen belang scheen te handelen,

{==65==} {>>pagina-aanduiding<<}
had hij er dit voordeel van, dat hij met verschillende leden van het bestuur te Burlington in betrekking kwam, die hem weder met andere belangrijke personen in kennis bragten.
Intusschen was zijne drukkerij naauwelijks in orde, of er kwam een buitenman, aan welken hij de eerste vijf schellingen in zijne eigene zaak verdiende, ‘en’ zegt hij, ‘geen geld kwam ooit beter te pas of gaf mij meer genoegen.’ Hij had dit aan een' goeden bekende te danken, en de herinnering aan zijn toenmalig geluk, maakte ook hem, in later tijd, steeds gezind om jonge lieden voort te helpen.
Dat het franklin niet aan ijver ontbrak, heeft men reeds kunnen opmerken. Natuurlijk werkte hij voor zich zelven met niet minder vlijt, dan voor anderen. Van den vroegen morgen tot elf uren in den nacht en soms nog later arbeidende, deed hij veel af, en trok daarenboven de aandacht zijner medeburgers tot zich, wier hoogachting en vertrouwen hem ongezocht ten deel viel. Eens werd er in eene club (societeit) over zijne drukkerij gesproken en haar ondergang voorspeld, omdat er reeds twee in de stad bestonden; doch een schrander man zeide: ‘De werkzaamheid van dezen franklin gaat alles te boven wat ik ooit heb gezien, en dus moet hij slagen.’ Dit maakte zulk een' gunstigen indruk, dat hij er dadelijk de goede gevolgen van ondervond.
Eene ontijdige openhartigheid bragt hem in dien tijd groote schade en verdriet aan. Een der werklieden van den meergenoemden krymel arbeid bij hem zoekende, welken hij op dat oogenblik niet voor den man had, deelde hij dezen mede, dat hij eerlang een nieuwsblad zou uitgeven, alzoo het eenige, 't welk destijds te Philadelphia uitkwam, niets beteekenend en toch winstgevend was; weshalve hij weldra werk genoeg zou hebben. De werkman maakte dit plan aan krymel be-
{==66==} {>>pagina-aanduiding<<}
kend, die daarop dadelijk eene dergelijke onderneming aanving, en dus franklin, tot zijne grievende spijt, voor dat oogenblik belette om de zijne te volvoeren. Hij leerde hieruit, hoe het altijd zaak is, eene gepaste stilzwijgendheid in acht te nemen. Krymel intusschen, voor zulk eene taak niet berekend, leed er schade bij, en deed daarom zijn nieuwsblad aan franklin over, in wiens handen het zeer winstgevend werd. Nu oogstte hij de vruchten in voor de vroeger aangewende moeite om zijne gedachten schriftelijk te ontwikkelen en ordelijk te rangschikken. Door de helderheid zijner denkbeelden en de oorspronkelijkheid van zijn stijl zoowel, als uit hoofde van de meerdere netheid en naauwkeurigheid van zijn werk, werd zelfs de regering uitgelokt om hem, door openbare stukken bij hem te laten drukken, te bevoordeelen.
Bij dezen voorspoed en aanmoedigende vooruitzigten, kwamen echter aan de andere zijde dringende geldzorgen. De vader van zijn Compagnon, die zich aansprakelijk had gesteld voor de betaling van de gereedschappen der drukkerij, had er slechts de helft van voldaan, en bleef verder in gebreke; waarom de leveranciers de voldoening in regten begonnen te eischen, en er dus reden was om te vreezen voor een' gedwongen' verkoop van pers en gereedschappen, met andere woorden: voor den geheelen ondergang der zaak. Dit was een benaauwende tijd! De toekomst scheen de vrucht van zoo vele zorgen, zoo veel nadenkens en zoo veel zwoegens te zullen vernietigen. Doch twee vrienden van franklin toonden in dezen nood de opregtheid hunner genegenheid door, zonder van elkander te weten, hem het noodige geld aan te bieden tot voortzetting der geheele zaak voor eigen rekening; niet willende dat hij langer het loon zijner noeste vlijt zou deelen met een' onbekwamen, aan den drank verslaafden

{==67==} {>>pagina-aanduiding<<}
deelgenoot, die niet eens aan zijne verpligtingen voldeed. Franklin rekende zich niet te min te zeer aan den vader van zijnen Compagnon verpligt, om op eene scheiding te staan, zoo lang er hoop bleef dat deze nog aan zijne verbindtenissen zou voldoen; alleen bij gebreke daarvan meende hij vrijheid te hebben, om van de aanbiedingen zijner vrienden gebruik te maken. Het laatste gebeurde, en franklin werd op deze wijze, omtrent het jaar 1729, geheel meester van de drukkerij.
Een wel gesteld stuk, betrekkelijk een toen aanhangig geschil over het voor en tegen de uitgave van nieuw papieren geld, werd hem, door de meerderheid der regering, als eene dienst aan den lande gedaan aangerekend, en hij daarvoor beloond met het drukken van onderscheidene staatstukken. Dit rekende hij almede onder de gelukkige gevolgen zijner jeugdige stijloefening; maar eere deed het tevens aan eene regering, die toonde niet te gelooven dat zij de wijsheid alleen bezat.
Franklin opende nu ook eenen boekwinkel, en weinig voor zich zelv' behoevende, kon hij steeds naauwgezet in zijne betalingen zijn; waardoor ook zijn krediet meer en meer toenam, en hij genoeg in aanzien geraakte om, zoo hij dit gewild had, door een voordeelig huwelijk zijne tijdelijke belangen te bevorderen. Intusschen was hij steeds bevriend gebleven met de ouders zijner vroegere geliefde, die gedurende zijn verblijf te Londen, op begeerte van hare moeder, een zeer ongelukkig huwelijk had aangegaan, maar weldra door haren man verlaten was geworden, en nu in treurige eenzaamheid hare dagen doorbragt. Franklin, hierdoor getroffen, beklaagde haar, en terwijl hij haar zocht te troosten, ontwaakte bij hem de oude genegenheid weder. Die genegenheid zou hij echter in zijn hart hebben moeten smoren, zoo het niet gebleken ware, dat het met den

{==68==} {>>pagina-aanduiding<<}
afwezigen aangegane huwelijk onwettig was, omdat deze in Engeland nog eene vrouw in leven had, toen hij zich te Philadelphia op nieuw in den echt verbond. Franklin trad derhalve met haar in het huwelijk den 11 September 1730 en had nimmer reden tot berouw. Hij vond in zijne gade steeds eene goede, getrouwe, hulpvaardige echtgenoote, die veel toebragt tot den bloei van zijne zaken. Zij zagen hunne liefde met voorspoed bekroond.
Reeds eenige jaren vroeger was hij lid geworden van een gezelschap, dat zich onledig hield met staatkundige onderwerpen; doch daar men ondervond hoe lastig het is, als men boeken, die men raadplegen wil, niet bij de hand heeft, werd er besloten dat elk lid zijne boeken in de vergaderzaal zou brengen om ze ten algemeenen gebruike te geven. Daar dit echter nog niet aan het oogmerk beantwoordde, rigtte franklin, bij inteekening, eene openbare leesbibliotheek op, de eerste in de Vereenigde Staten. Deze vond grooten bijval, werd door vele andere in Amerika gevolgd, en bragt dus veel bij tot de algemeene verspreiding van nutte kundigheden in die gewesten.
Ten jare 1732 ving franklin de uitgave van een almanak aan, die verscheidene jaren stand hield en merkwaardige grondregelen en voorschriften tot aanprijzing van vlijt en zuinigheid behelsde. In den laatsten jaargang van dezen almanak vond men al die verspreide voorschriften bijeen verzameld in een stuk getiteld: de weg tot rijkdom, 't welk in onderscheidene talen is overgebragt, en op een groot vel papier gedrukt, in vele huizen te Philadelphia aan den muur werd opgehangen.
In 1736 droeg men franklin den post van secretaris der algemeene Staatsvergadering van Pensylvanïe op; en dezen bleef hij bekleeden, tot dat bij tot vertegenwoordiger van Philadel-
{==69==} {>>pagina-aanduiding<<}
phia werd verkozen. Een jaar later postmeester geworden zijnde, kreeg hij daardoor meerdere gelegenheid zoo wel tot het verspreiden van zijne courant, als tot het bekomen van tijdingen en berigten, waarin zijn voorganger in het postmeestersambt, als medeuitgever van een nieuwsblad, hem vroeger had tegengewerkt. Franklin zou nu hetzelfde omtrent anderen hebben kunnen doen, doch was daartoe te regtschapen. Hij maakte zich veeleer verdienstelijk door het zamenstellen van een verbeterd reglement voor de nachtwachts, het tot stand brengen eener brandwacht en van eene brandwaarborg-maatschappij; en, in 1754, bij gelegenheid van eenen vijandelijken inval der in Canada gevestigde Franschen en van de met dezen verbondene Indianen, door het oprigten van een gewapend vrijcorps, tot bescherming der provincie, welke geheel van verdedigingsmiddelen ontbloot was. Te Philadelphia, dat alleen 1200 man voor dat corps opleverde, koos men hem tot kolonel van het stedelijk regiment; doch zich voor de waarneming van zulk een bevelhebberschap onbekwaam achtende, bedankte hij voor dien eerepost.
Gedurende eenige volgende jaren hield hij zich bezig met proeven in de electriciteit, en deed verschillende ontdekkingen; waaronder de in 1749 gedane, onwaardeerbare uitvinding der bliksemafleiders hem nog beroemder maakte, dan hij reeds was. Niet alleen veroorzaakte hij eene geheele omkeering in dezen tak der natuurkunde, maar hij werd teregt voor een weldoener van het geheele menschdom gehouden. Zijn naam klonk nu door gansch Europa, terwijl hij, als lid der Staten van Pensylvanië, met niet minder ijver de regten en belangen van zijn geboorteland voorstond. De geschillen, in die vergadering zelve en die tusschen haar en den gouverneur, gaven hem overvloedig gelegenheid om zich gunstig te onderscheiden. Zijn invloed

{==70==} {>>pagina-aanduiding<<}
was zeer groot, al was het dan ook niet door eigenlijke welsprekendheid. Hij sprak zelfs weinig, en nooit hield hij eene uitgewerkte redevoering; zijne woorden bepaalden zich dikwijls tot eene enkele spreuk, of tot een eigenaardig verhaal, waarvan de toepassing op het onderwerp, dat overwogen werd, duidelijk uitkwam; zijne voordragt was klaar, eenvoudig en bescheiden, even als zijn schrijfstijl. Door zijn scherp en gezond oordeel was hij in staat om de welsprekendste en spitsvondigste tegenstanders tot zwijgen te brengen, zijne vrienden in hun gevoelen te bevestigen en onpartijdigen tot zijne meening over te halen. Door eene enkele aanmerking ontzenuwde hij de kracht van menige sierlijke en lange redevoering, of besliste hij een gewigtig vraagpunt. Met deze bevordering van de regten des volks vergenoegde hij zich niet; hij wenschte die ook door het volk zelf gewaardeerd te zien, en daartoe moest niet alleen zijne openbare boekerij strekken, maar ook sloeg hij de handen aan de verbetering van het volksonderwijs, dat destijds in eenen beklagenswaardigen toestand verkeerde. Daarenboven ontwierp hij het plan tot eene hoogeschool te Philadelphia, wel aanvankelijk ingerigt voor een zich nog ontwikkelend volk, maar tevens vatbaar voor toekomstige uitbreiding. Zij kwam in het jaar 1750 tot stand, en hij was een van hare ijverigste bestuurders; iets later voegde hij er eene liefdadige school, voor zestig jongens en dertig meisjes, bij.
Als postmeester had hij zich inmiddels zoo gunstig onderscheiden, dat men hem in 1753 benoemde tot postmeester-generaal voor al de Britsch-Amerikaansche volkplantingen, waardoor de inkomsten aanmerkelijk werden vermeerderd. In het volgende jaar bood hij in eene vergadering van afgevaardigden van zes volkplantingen, te Albany, een ontwerp van vereeniging aan, tot gemeenschappelijke verdediging tegen de invallen der Indianen

{==71==} {>>pagina-aanduiding<<}
en Franschen. Dit plan behaagde echter geenszins aan de Britsche Ministers in Europa, als gevende een' te grooten invloed, door de wapenen, aan de Amerikaansche bevolking, en het strookte evenmin met de zienswijze van de Staten-vergadering der volkplantingen, omdat er eene te uitgebreide magt in werd toegekend aan den Engelschen gouverneur-generaal. Hieruit blijkt, dat franklins ontwerp het midden hield tusschen de uiteenloopende belangen van Engeland en Amerika.
Intusschen was er eene vijandelijke botsing tusschen de Britsche en Fransche troepen op de grenzen van Canada ontstaan, waarbij de Engelschen eene gevoelige nederlaag ondergingen. Een algemeene schrik verspreidde zich over de volkplantingen, en men achtte de toebereidselen tot eene algemeene wapening noodig. Doch in Pensylvanië hielden de kwakers elk stelsel van gewapende verdediging tegen. Franklin ontwierp nu het plan tot eene vrijwillige deelneming aan de verdediging des lands door eene militie, waartoe echter niemand verpligt zou zijn. Dit vond bijval; want de kwakers, wier grondstellingen hun het voeren van wapenen verbieden, hadden er niet tegen dat anderen voor hen streden. Het dreigende gevaar bragt vele vrijwilligers bijeen, en franklin werd weder tot kolonel gekozen. In deze hem geheel vreemde loopbaan onderscheidde hij zich op nieuw; hij bragt weldra zijn regiment op een geregelden voet, spoedde zich daarmede naar een bedreigd punt, bouwde aldaar eene sterkte, en bevestigde alzoo eene vroeger opene landstreek.
De krijgshaftige geest, die zich door deze omstandigheden in het Amerikaansche volk openbaarde, wekte bekommering bij de Britsche regering, welke vreesde, dat de Amerikanen hunne krachten zouden leeren kennen, hetgeen haar, bij de reeds heerschende misnoegdheid, niet aangenaam kon zijn. De pas gevormde krijgs-
{==72==} {>>pagina-aanduiding<<}
magt werd dus ontbonden, en door Engelsche soldaten vervangen. De volkplantingen besloten nu om een verzoekschrift, waarin hare grieven en wenschen ontwikkeld waren, aan den Koning aan te bieden, met de overbrenging waarvan franklin alweder door het algemeen vertrouwen zijner medeburgers belast werd. Hij vertrok dus, van wege de Staten van Pensylvanië, in 1757 naar Londen, slaagde er in om met het Ministerie eene minnelijke schikking te treffen, en verwijlde aldaar nog een' geruimen tijd als vaste vertegenwoordiger van zijne provincie.
In deze betrekking en gedurende dit verblijf in Engelands hoofdstad maakte hij persoonlijk kennis met verschillende geleerden, wier hoogachting hij reeds door zijne werken had gewonnen. De Koninklijke societeit van Londen, die eerst van zijne ontdekkingen in hare werken geene melding had willen maken, achtte zich nu vereerd met hem onder hare leden te tellen, gelijk ook het geval was met verscheidene andere geleerde genootschappen in Europa. Zelfs schonken de hoogescholen van St. Andries en Edinburg in Schotland, en die van Oxford in Engeland, hem den graad van Doctor in de regten.
Schoon geleerde bezigheden en de omgang met geleerden hem veel lijd kostten, verloor hij daarom de staatsbelangen, zelfs die van Groot-Brittannië, niet uit het oog; getuige een vlugschrift, waarin de noodzakelijkheid betoogd werd om de Franschen Canada te ontnemen, en dat in 1762 het zenden eener expeditie ten gevolge had; welke onderneming door den afstand van Canada en Louisiana aan Groot-Brittannië bekroond werd. Ook de natuurkundige wetenschappen werden door franklin niet verzuimd; ja, de resultaten zijner nasporingen in dit vak zijn te talrijk en te uiteenloopend om hier te worden vermeld. Genoeg dat zij zijnen welverdienden roem meer en meer uit-
{==73==} {>>pagina-aanduiding<<}
breidden. In 1762 naar Philadelphia teruggekeerd, ontving hij, nevens de dankbetuigingen der Staten van Pensylvanië, eene schadeloosstelling in geld voor zijne bewezene diensten, en nam nu weder zitting in de vergadering dier volkplanting, waartoe hij telken jare werd ingekozen. Nieuwe geschillen bragten hem andermaal naar Londen; vanwaar hij, in 1766 en 1767, uitstappen deed naar Holland, Duitschland en Frankrijk; in al welke landen hij door de geleerden op de eervolste wijze werd ontvangen. Minder streelend voor zijn hart was de uitslag zijner pogingen, om het Britsche ministerie tot zachtere maatregelen jegens de Amerikanen te stemmen. De oorlog, in 1775 tusschen Engeland en die volkplantingen uitgebarsten zijnde, keerde hij naar zijn vaderland terug, nam zitting in het algemeene congres van Pensylvanië, en stemde, toen alle hoop op eene minnelijke schikking verdwenen was, voor de onafhankelijkheid der Vereenigde Staten van Noord-Amerika, die door zijnen invloed niet weinig bevorderd werd.
In 1776 tot mede-onderhandelaar bij het Fransche Hof benoemd zijnde, sloot hij met hetzelve, ten behoeve van zijn vaderland, een verdedigend en aanvallend verbond. Ook schrijft men hem een gewigtig aandeel toe aan de destijds door de Vereenigde Staten in Holland en Frankrijk geslotene geldleening, die zoo veel toebragt om den oorlog voor de Amerikanen gelukkig te doen eindigen. Zoowel de voorloopige schikking, als het eind-traktaat, waarbij de vrede en de onafhankelijkheid van den Noord-Amerikaanschen vrijstaat tot stand kwamen, werden in 1782 en 1783 te Parijs geteekend, alwaar franklin ook nog verbonden van vriendschap en handel met Zweden en Pruissen tot stand bragt. Het groote oogmerk zijner zending naar Frankrijk, de erkentenis van de onafhankelijkheid zijns vaderlands, bereikt hebbende en

{==74==} {>>pagina-aanduiding<<}
de ongemakken des ouderdoms beginnende te gevoelen, verlangde hij vurig om huiswaarts te keeren, dat ook in 1785 geschiedde. De tijd van rust was daarom nog geenszins voor hem gekomen; want naauwelijks had hij den voet weder op Amerikaanschen bodem gezet, of de stad Philadelphia droeg hem het lidmaatschap van den uitvoerenden Raad dier stad en kort daarna het voorzitterschap van dat ligchaam op, terwijl de Staat van Pensylvanië hem benoemde tot afgevaardigde bij het congres tot herziening der staatsregeling van het verbond. Voorts werd hij nog voorzitter van drie genootschappen, als van een, dat zich met staatkundige onderwerpen bezig hield; het tweede, opgerigt tot verbetering der gevangenissen, en het derde tot afschaffing van de slavernij. Daar echter zijne gezondheid sedert 1781 steeds verzwakt was, nam hij in 1788 afscheid van het tooneel der staatkunde. Nu openbaarde zich het graveel, dat hem tot het einde zijns levens bleef martelen. Evenwel sleet hij bij tusschenpozen nog menig aangenaam uur, waarin hij anderen vermaakte en leerde; want zijne zielsvermogens bleven tot zijne jongste oogenblikken ongekrenkt. De laatste acte, waaronder zijn naam wordt gelezen, was van den 12den Februarij 1789, en door hem, als voorzitter van het genootschap tot afschaffing der slavernij, aan het huis der Afgevaardigden van de Vereenigde Staten gerigt.
Ofschoon door koortsen en eene bezetting op de borst uitgeput, onderscheidden echter, in dien benaauwenden toestand, zijne gesprekken zich steeds door belangstelling in de algemeene zaken zoowel, als in de bijzondere aangelegenheden zijner bezoekers; en ook de bereidvaardigheid tot weldoen, die geheel zijn leven gekenmerkt had, bleef hem tot den einde toe bij. Zoo kalm was zijn gemoed, dat hij bij wijlen nog behagen schepte in kwinkslagen en het verhalen van onderhoudende anecdoten.

{==75==} {>>pagina-aanduiding<<}

Hij stierf den 17 April 1790, en zijn grafschrift, eenige jaren vroeger door hem zelven gesteld, luidt:
Het ligchaam


van BENJAMIN FRANKLIN,


Boekdrukker,


ligt hier,


(als de band ran een oud boek, waaruit de inhoud is genomen, en dat van titel en verguldsel is beroofd)


tot roedsel der wormen;


maar het werk zelf zal niet verloren gaan.


Want het zal, (zoo als hij gelooft) andermaal


in het licht komen,


in eene nieuwe


en


schoonere uitgaaf


verbeterd en vermeerderd


door


DEN AUTEUR.

{== afbeelding 
	
==} {>>afbeelding<<}
    




{==76==} {>>pagina-aanduiding<<}

Merkwaardigheden van dieren.

In eene herberg te Hungerford in Engeland had men eens een raaf, ralf genaamd, die, van zijne eerste jeugd af met eenen hond opgevoed, zich bijzonder aan dezen had gehecht, gelijk hij omgekeerd door den hond werd hemind. De buren waren dikwerf getuigen van hunne wederzijdsche liefkozingen; ja, toen de hond eens een' poot had gebroken, paste ralf hem op, bragt hem kluifjes, en hield hem tevens gezelschap. Op zekeren avond de deur der schuur, waarin zijn vriend lag, gesloten vindende, besteedde hij zijn tijd zoo ijverig met in de deur te pikken, dat de waard haar 's morgens bijna doorboord vond. Ralf zou er dus spoedig ingekomen zijn.
Aardig was het, dat dit dier later aan een' anderen hond, die insgelijks een' poot gebroken had, gelijke genegenheid en dezelfde oppassing bewees.

De hofraad buttner, hoogleeraar te Gottingen, bezat verscheidene apen. Een die bijzonder groot was en allerlei grappen aanrigtte, plaatste zich, gedurende zijne voorlezingen, tusschen de studenten. Eens werd een stuk wit rattenkruid ter bezigtiging rondgegeven. De aap, die het voor broodsuiker hield, slokte het stuk in, sprong toen als razend op de kagchel, maakte allerlei kromme sprongen, kreeg na verloop van eenige minuten eene sterke ontlasting, en was weder gezond. Ook kon hij eerst bij eene heet gestookte kagchel zitten, en zich dan weder in de sneeuw rollen en rondspringen. Op zekeren tijd dat hij

{==77==} {>>pagina-aanduiding<<}
een opengeslagen deel van rösels werk over de Insecten in handen kreeg, krabde hij er de fraaije afbeeldingen der meikevers uit, en slikte die op.

Acosta zag te Carthagena, in het huis van den gouverneur, eenen aap, die verscheidene bezigheden van dienstboden verrigtte. Men zond hem b.v. naar een' winkel om wijn, gaf hem in de eene hand eene flesch en in de andere het geld voor den wijn. In den winkel gekomen zijnde, gaf hij het geld niet over, voor dat hij den wijn had bekomen. Wierpen de jongens op straat hem met steenen, dan zette hij de flesch neder, wierp insgelijks met steenen, en maakte zich zoo ruimbaan. Dan nam hij de flesch weder op en bragt die te huis. Opmerkelijk was het ook, dat hij, ofschoon een groot liefhebber van wijn, er niet van proefde, voor dat het hem werd vergund.

Toen kapitein payne een op het Prinsen-eiland gevangen Orang-outang-wijfje op zijn schip bragt, om het mede naar Engeland te voeren, gaf het dier aan eenige matrozen de hand, terwijl zij dit aan anderen zonder eenige blijkbare reden weigerde. Al spoedig werd de aap met al de manschap gemeenzaam, uitgezonderd met een' jongen, dien hij niet lijden mogt. Als het eten opgebragt werd, was het dier steeds bij de hand, liep rondom de tafel en omarmde een ieder, terwijl het luide kreeten liet hooren; daarna plaatste het zich mede aan den disch en nam deel aan den maaltijd. Was het toornig, dan kefte het als een hond, of schreeuwde als een stout kind, of wel het krabde zich zelven. Ontving het suikergebak, dan gaf het zijne bijzondere tevredenheid door een diep geluid te kennen, hoewel

{==78==} {>>pagina-aanduiding<<}
het anders weinig afwisseling in de stem had. Zoo lang men in de warmere luchtstreek voer, was het opgeruimd en vrolijk; maar toen men het koudere klimaat van Engeland naderde, werd het traag en stil, en het wikkelde zich nu, als het ging slapen, zorgvuldig in eene deken. Meestal liep het op de vier pooten, en scheen geen behagen te vinden in den regtstandigen gang, ofschoon het een goed eind op twee voeten zeer vlug wist voort te komen.
Bijzonder sterk waren de voorpooten of handen van het dier; want het schommelde zich soms wel een uur lang, aan een touw hangende. Toen het aan boord kwam, was het zoo dik met haar begroeid, dat men de huid niet zonder het haar weg te blazen kon te zien krijgen. Het at alle plantenvoedsel; maar in den beginne geen vleesch, behalve een kippenbout, dien 't met genoegen afkloof. Eerst dronk het ook geen wijn, later wel; doch het kon geen sterken drank verdragen. Eens stal het dier zelfs eene flesch wijn, die het met de tanden opende, en daarop ledig dronk. Ook lustte het gaarne koffij. Het leerde met een lepel eten, en uit een glas drinken, en bezat een bijzonderen aanleg om menschelijke handelingen na te bootsen. Blinkende metalen hadden iets aantrekkelijks voor dit dier, dat ook op fraaije kleederen gezet scheen te wezen. Dikwijls zette het een' driekanten hoed op. Overigens was het morsig, en nooit heeft men het zich zien wasschen. Voor vuurwapenen was het bang, en over het geheel vreesachtig.
Spoedig na de aankomst te Liverpool werd het ziek, zuchtte zwaar, had eene korte ademhaling, en stierf in stuiptrekkingen.

Kluchtig luidt het volgende voorval. Pater carbasson had een dergelijk dier opgevoed, dat zich zoo zeer aan hem gehecht had,

{==t.o. 79==} {>>pagina-aanduiding<<}


{== afbeelding 
	
De Aap op het klankbord.
==} {>>afbeelding<<}
    


{==79==} {>>pagina-aanduiding<<}
dat het hem overal volgde. Als hij in de kerk moest wezen, werd het daarom opgesloten; doch op zekeren dag ontsnapt zijnde, was het den pater in de kerk gevolgd en heimelijk op het klankbord van den predikstoel geklommen, waar het zoo lang stil bleef liggen, tot dat de leerrede aanving. Toen kroop het naar den rand toe, lette op al de bewegingen des predikers, en maakte die op zulk eene koddige wijze na, dat de geheele gemeente in een luid gelach uitbarstte. De pater, die de oorzaak van zulk een onstichtelijk gedrag niet kon weten, gispte zijne toehoorders aanvankelijk met zachtheid. Toen hij echter zag dat het gelach niet verminderde, maar hoe langer hoe uitgelatener werd, ontstak hij in heiligen ijver, en begon hen over hun gebrek aan eerbied te berispen. De buitengewoon hevige bewegingen, welke de priester nu maakte, deden ook den aap zijne gebaren vermenigvuldigen, en het gelach der gemeente nog meer toenemen. Eindelijk wenkte een vriend den pater, dat hij omhoog zoude zien en opmerken wat daar gebeurde, en - naauwlijks kreeg de geestelijke zijnen bedrijvigen aap in het oog, of hij moest even hartelijk medelagchen als zijne gemeente.

De leeuwen, die misschien nog en althans vroeger in den Tower te Londen opgesloten gehouden werden, kon een ieder voor eene fooi aan den oppasser bezigtigen. Onder de bezoekers vond men er ook wel die, in stede daarvan, een hond of eene kat als prooi voor den koning der dieren medebragten. Zoo had eens iemand een zwart hondje van de straat opgenomen, dat ook in het hok des leeuws werd geworpen. Het arme hondje sidderde van angst voor dezen vreesselijken buurman, legde zich op den rug, stak de tong uit, en hield de pootjes,

{==80==} {>>pagina-aanduiding<<}
in eene biddende houding, omhoog. De leeuw bezag het beestje naauwkeurig, keerde het nu eens met den eenen klaauw, dan weder met den anderen om, berook het, en scheen er nadere kennis mede te willen maken. Toen de oppasser dit zag, bragt hij een grooten schotel met eten. De leeuw hield zich op eenen afstand, en weigerde er van te gebruiken, maar vestigde steeds de oogen op het hondje, en het scheen als of hij dit noodigde om eens van den schotel te proeven. Eindelijk verminderde de vrees van het hondje, zijn eetlust werd door den geur der spijze geprikkeld; het naderde langzaam en nog altijd bevende, doch begon toch te eten. Toen naderde de leeuw zachtkens, begon ook te eten, en zij eindigden zeer vriendschappelijk te zamen den maaltijd.
Van nu af sloten zij een innig vriendschapsverbond, en het hondje legde zich tusschen de klaauwen of op den nek van zijn' beschermer te slapen. Als men hun voedsel bragt, wilde het hondje, naar den aard dezer dieren, er zich alleen meester van maken, hield zijne pootjes er over, knorde, blafte, verzette zich stoutmoedig tegen zijnen grooten makker, en vloog hem zelfs aan. In plaats van daarover toornig te worden, roerde de leeuw het eten zelfs niet aan; maar wachtte geduldig, tot dat zijn lieveling het hem vergunde. Wanneer beiden verzadigd waren, en de leeuw zich uitstrekte om wat te rusten, liet de hond dat dikwerf niet toe, liep en sprong om hem heen, kefte tegen hem, en krabde hem met de pootjes op den kop, of trok hem bij de ooren en beet hem, en de leeuw scheen daarin behagen te vinden.
Omtrent een jaar had deze zamenleving voortgeduurd, toen het hondje ziek werd en stierf. De leeuw scheen eenigen tijd te gelooven dat zijn lieveling sliep. Hij berook het hondje, stiet het met zijn neus aan, en keerde het met zijn' klaauw om.

{==81==} {>>pagina-aanduiding<<}
Doch daar alle moeite, om het te doen ontwaken, vruchteloos bleek te zijn, liep de leeuw in zijn hok onrustig en snel heen en weder, stond dan weder stil, beschouwde met een strak en treurig oog den doode, hief den kop op, opende den schrikkelijken muil, en brulde eenige minuten lang op eene ontzettende wijs. Ook bewaakte hij het lijkje zoo zorgvuldig dat men het niet kon wegnemen; zelfs mogt men het niet aanraken. Te vergeefs bood de oppasser hem allerlei spijs aan; hij wendde zich af en at niets. Men zette levende honden in het hok; maar dezen verscheurde hij dadelijk, zonder ze te verslinden. Meermalen sloeg hij de scherpe klaauwen in de wanden der kooi, en brak er groote splinters af, of schudde de staven. Nu eens boog hij zich geheel afgemat over het lijkje van zijn beminden makker, trok het met de pooten naar zich toe, en drukte het aan zijne borst; dan weder werd deze stille rouw door een beangstigend gebrul afgebroken. Zoo duurde deze smart vijf dagen voort, tot dat men den leeuw eindelijk dood op het lijkje vond liggen.

Vele voorbeelden zijn er ook dat leeuwen eene buitengewone genegenheid jegens menschen aan den dag leggen. Uit ettelijke mogen de twee volgende daarvan ten bewijze strekken.
In de geschiedenis der Kruistogten vindt men opgeteekend, dat de ridder godfried de la tour, die deel nam aan de eerste onderneming tegen Palestina, door een bosch rijdende, eensklaps een zwaar gekerm hoorde, en, in de meening dat hij een' ongelukkige zou kunnen helpen, er zich heenspoedde. Met groote verbazing vond hij een' leeuw, om welken zich een slang had gekronkeld. Een zwaardslag doodde de slang, en verloste den leeuw, die van dat oogenblik af den ridder bijbleef, hem als

{==82==} {>>pagina-aanduiding<<}
een hond vergezelde waar hij ging, en zijn woesten aard alleen op diens bevel toonde. Natuurlijk werd het dier den ridder lief, en gaarne had deze het, na het einde van zijnen kruistogt, naar Europa medegenomen; maar geen schipper wilde het aan boord dulden, en dus moest hij het achterlaten. De leeuw, die het schip zag verwijderen, en begreep dat hij van zijnen heer zou gescheiden worden, hief eerst een vreesselijk gebrul aan, stortte zich toen in zee, en zwom den bodem na, tot zijne krachten uitgeput waren en hij in de golven zijn graf vond.

Voor eenige jaren bragt een man, felix genaamd, twee leeuwen, een mannetje en een wijfje, in den plantentuin te Parijs. Na eenigen tijd werd felix ziek, en daar hij nu de dieren niet kon oppassen, nam een ander zijne dienst waar. Van dat oogenblik af werd het mannetje treurig, en bleef eenzaam en bijna onbewegelijk in een' hoek zitten. Hij wilde bijna niets van den vreemden oppasser aannemen; ja was van dezen zoo afkeerig, dat hij bestendig een dreigend gebrul tegen hem aanhief. Men meende dat het dier ziek was; doch niemand durfde het naderen. Eindelijk herstelde felix, en sloop zachtjes naar het hok om de leeuwen te verrassen. Toen hij zich aan de tralien vertoonde, sprong de leeuw dadelijk overeind, sloeg hem zachtkens met den klaauw, belekte zijne handen en gelaat, en sidderde van blijdschap. Ook het wijfje kwam aangeloopen, maar de leeuw drong het terug, alsof hij vreesde dat het wijfje hem eenig gunstbewijs van felix zou ontrooven. De beide dieren waren op het punt om elkander aan te vallen, toen felix in het hok ging, ten einde den vrede te herstellen. Hij liefkoosde de dieren, en later zag men hem dikwerf in hun midden.
Zoo groot was de magt van felix over deze dieren, dat,

{==83==} {>>pagina-aanduiding<<}
als men hen scheiden en afzonderlijk opsluiten wilde, hij het slechts had te bevelen, en zij verlieten elkander. Als hij wenschte dat zij zich zouden nederleggen, en aan vreemdelingen hunne klaauwen of tanden vertoonen, dan legden zij zich op den rug, hielden de pooten de eene na de andere omhoog, openden den muil, en ontvingen daarvoor tot belooning de vergunning om felix de handen te lekken. Deze dieren waren toen vijf en een half jaar oud.

De volgende trekken van schranderheid in honden zijn mede merkwaardig.
In zeker klooster was het gebruikelijk, dat de kloosterlingen, die te laat binnenkwamen om deel aan den maaltijd te nemen, aan een klokje trokken, waarop de kok eene portie in eenen draaibak naar buiten schoof. Een hond had dit opgemerkt, en ook meermalen een hapje van zulk eene portie te proeven gekregen. Wel was zijn deel gering, en kon het zijn' eetlust schaars bevredigen; maar hij moest er wel genoegen mede nemen. Doch, toen hij eens niets gekregen en grooten honger had, nam hij zelf het klokkentouw tusschen de tanden en begon te luiden. De koksjongen, meenende dat een der kloosterlingen luidde, schoof een bord met spijs naar buiten, en de hond deed een' goeden maaltijd. Dit beviel hem zoo, dat hij den volgenden dag hetzelfde middel te baat nam, en nu niet meer op anderen behoefde te wachten. Maar de kok merkte spoedig op, dat men elken middag eene portie meer dan het bepaalde getal vroeg, en gaf hiervan kennis. Nu werd de zaak onderzocht, en ontdekte men, dat de hond zich op de hierboven vermelde wijs van eene portic had weten meester te maken.

{==84==} {>>pagina-aanduiding<<}

Zeker heer te Parijs had een koetsier, die zich dikwerf aan den drank te buiten ging, alsmede een' hond, die gewoonlijk nevens den koetsier op den bok zat. Deze zag of rook het steeds als de koetsier te veel gebruikt had, en blafte dan onophoudelijk, alsof hij de voetgangers wilde waarschuwen voor het gevaar, dat zij wegens de onbekwaamheid van den koetsier konden loopen. Dit deed de hond geregeld als de koetsier een roes had, doch nooit als hij nuchter was; weshalve de vrouw van den huize meermalen eenen uitgang verschoof, wanneer het geblaf des honds haar toonde dat zij den koetsier niet vertrouwen kon.

Dikwerf schijnt het alsof de dieren elkander verstaan, en hunne meening aan anderen kunnen te kennen geven. Men heeft daarop zelfs het stelsel eener spraak der dieren gebouwd. De hoogleeraar wenzel verhaalt, ten bewijze der zaak, het volgende: Ik had eene kat en eenen hond, die elkander zoo lief hadden, dat de eene niet buiten den ander kon. Kreeg de hond een lekker beetje, dan kon ik zeker zijn, dat ook zijne vriendin, de kat, haar aandeel zou bekomen. Zij aten vriendschappelijk uit éénen schotel, sliepen te zamen, en gingen gezamentlijk uit. Ik wilde deze vriendschap eens op de proef stellen, en nam daartoe op zekeren dag de kat op mijne kamer, terwijl ik den hond in een ander vertrek liet opsluiten. De kat onthaalde ik nu zoo lekker mogelijk; want ik wilde onderzoeken, of 't haar zonder haren tafelgezel smaken zou. Zij at regt smakelijk en scheen haren vriend geheel te hebben vergeten. Ik had een hoen, waarvan ik de helft tot des avonds wilde bewaren; mijne

{==85==} {>>pagina-aanduiding<<}
vrouw legde er een bord over, en plaatste het gebraad in eene etenskast, zonder de deur te sluiten. De kat ging na den maaltijd heen. Ik nam hoed en stok, en ging ook uit. Mijne vrouw bleef in de naaste kamer achter. Toen ik terugkwam verhaalde zij mij: dat de kat uit de eetkamer naar den hond was geloopen en op eene ongewone wijze en in verschillende toonen had gemaauwd, hetwelk door den hond nu en dan met een kort geblaf beantwoord was. Daarop waren beide naar de eetkamer geloopen, die gesloten was; maar zij wachtten zoo lang voor de deur, tot dat deze door een mijner kinderen geopend werd, waarop beiden dadelijk naar binnen snelden. De kat nu weder maauwende, werd mijne vrouw opmerkzaam; zij stond op, ging zachtjes naar de half openstaande deur, en lette op hetgeen er binnen gebeurde. En nu zag zij de kat den hond naar de kast geleiden, waarin het hoen neêrgezet was, waarna zij in de kast sprong, het bord van het gebraad afligtte en dit laatste naar beneden wierp, waar de hond het met smaak afkloof. Nu kropen beide in een hoekje, en wachtten met ongeduld het oogenblik af, dat zij zich zouden kunnen verwijderen. Ik was de eerste die de deur weder opende, en sluipende liepen zij, tusschen mijne voeten door, naar buiten. Die schuwheid verwonderde mij, doch het raadsel was weldra voor mij opgelost. Naar allen schijn had de kat door haar maauwen den hond medegedeeld, welk een' lekkeren maaltijd zij had gehad, alsmede haar spijt dat zij dien zonder hem had moeten genieten; maar dat er nog wat voor hem in de kast stond, dat hij, haar volgende, dan ook gevonden had.
Sedert, zegt de hoogleeraar, heb ik deze dieren bijzonder gadegeslagen, en ben overtuigd geworden, dat zij elkander getrouw berigt van alles gaven.

{==86==} {>>pagina-aanduiding<<}

Dat oude katten een vrij verren weg naar huis weten te vinden, en bijzonder aan de woning, waaraan zij gewend zijn, gehecht schijnen, is bekend. Het volgende vooral levert daarvan een uitstekend bewijs.
Zeker gezin, dat van Glasgow naar Edinburg verhuisde, nam de kat, een fraai, groot, en om vele goede eigenschappen zeer geliefd dier, mede. Kort na de aankomst in de nieuwe woning, kreeg deze kat jongen, en verpleegde de twee, die men haar liet, tot zij zien en eten konden. Toen verdween zij op eens met een der jongen. Na haar lang vergeefs gezocht te hebben meende men, dat zij met het eene jong op de eene of andere wijze verongelukt was. Na verloop echter van omtrent twee weken schreef de vrouw, die de woning te Glasgow betrokken had, dat de kat met een jong aldaar was teruggekomen; doch geheel vermagerd en krachteloos van de lange reis en het geledene gebrek. Overweegt men dat zij eene geheele week noodig had gehad, terwijl zij het jong dragen, voedsel voor haar beide opsporen, en den weg zonder eenige aanwijzing moest afleggen, dan kan men niet anders, dan zich verwonderen over eene schranderheid, misschien zonder voorbeeld, behalve bij den hond.
Rust en goed voedsel herstelden spoedig hare krachten, en naauwelijks gevoelde zij zich weder tot eenen togt in staat, of zij keerde, met achterlating van het kleintje, naar Edinburg terug, en daar aangekomen zijnde, toonde zij zich zeer verblijd over het wederzien der oude huisgenooten, streelde hen, maauwde, en bewees in één woord aan hen al die teekenen van vriendschap, die katten zoo aardig weten te geven. Daarom hoopten allen, wier lieveling zij was, nu, dat zij voortaan blijven zou; doch dit lag niet in haar plan. Zij was alleen gekomen om ook haar

{==87==} {>>pagina-aanduiding<<}
andere jong te halen; vertoefde dus niet langer dan noodig was om van den togt uit te rusten, en vertrok toen met haar andere spruit, die nu groot genoeg was om, al loopende, de moeder naar hare oude woonstede te vergezellen.

Volgens den geschiedschrijver plinius leerden de Sybariten hunne paarden zekeren dans en maakten daarvan zoo veel werks, dat hunne geheele ruiterij zulke paarden bereed. De Crotoners, met welke zij in oorlog geraakten, maakten van deze liefhebberij hunner vijanden een schrander gebruik. Nadat namelijk hunne trompetters zich heimelijk in de muzijk geoefend hadden, naar welke de paarden gewoon waren te dansen, lieten zij hen die bij het aangaan van den veldslag blazen; waarop de paarden der Sybariten begonnen te dansen en tot geene andere beweging te brengen waren. De Sybariten verloren dus den slag ten gevolge van de leerzaamheid hunner paarden.


Staaltjes van bijgeloof in onzen tijd.

In het stadje Pruissisch Holland, bij Dantzig, had, eenige jaren geleden, een welgesteld Israëliet tot dienstbode een Christenmeisje, dat plotseling verdween. In plaats van te vermoeden dat het meisje om de eene of andere reden zich heimelijk verwijderd had, of wel dat haar een ongeluk overkomen was, meende haar vader dat zij zich in de magt van den Israëliet bevond, en eischte op hevigen toon en onder verschrikkelijke bedreigingen hare uitlevering. Zelfs beweerde hij, dat de Israëliet zijne dochter vermoord had, omdat hij, ter vermeerdering van zijnen rijkdom, Christenbloed moest drinken! De arme mat mogt, zoo veel hij wilde, zijne onschuld betuigen, de vader

{==88==} {>>pagina-aanduiding<<}
bleef volhouden dat hij het arme meisje had geslagt, en zou den Jood vermoord hebben, zoo niet de politie tusschen beide gekomen ware en eenen bode naar Dantzig gezonden had, om te vernemen of zij daar ook gezien was. Tot geluk van den beangstigden zoon abrahams luidde het antwoord, dat het meisje metterdaad te Dantzig gekomen was, maar, van geen pas voorzien zijnde, weder naar huis zou gezonden worden.

De vrouw van zekeren adam jäger van Gittenbach, in het Hanausche, bevond zich den 10den December 1836 te Wächterbach, van waar zij over Witgenborn naar Waldensberg wilde gaan. Toen zij op den weg daarheen bij een aan den dijk staand visschershuisje was gekomen, begon het te sneeuwen en hard te waaijen, weshalve zij in dat huisje, waarvan de deur openstond, ging schuilen; maar naauwelijks was zij daar binnen, of de wind wierp de deur digt en zij zag zich opgesloten. Dit verontrustte haar in den beginne niet zeer, want de weg was niet eenzaam, en dus zou, dacht zij, de een of andere voorbijganger haar wel spoedig verlossen.
Zij maakte tot dat einde van tijd tot tijd gerucht; doch haar roepen en kloppen bleef zonder gevolg. Aan voorbijgangers ontbrak het zeker niet, en dezen vernamen ook wel degelijk het gebons en geschreeuw, maar dat deed hen des te sneller voortloopen; want deze plek stond bekend als een oord waar het niet pluis was. Immers, daar hadden zich eens drie mannen verdronken; in één woord, het spookte er. En van wie kon nu dat geschreeuw en gebons, later dat kermen en klagen, anders komen, dan van de hier nog rondwarende geesten der zelfmoordenaars, die de voorbijgangers tot zich wilden lokken, om hen mede in het verderf te slepen! Men begon eindelijk zelfs de plek te mijden. Zoo verliepen zeven dagen.

{==89==} {>>pagina-aanduiding<<}

Zeven dagen en nachten bragt de ongelukkige, zonder spijs of drank, in de hut door! De honger en dorst kwelden haar vreesselijk, en zij was bijna geheel magteloos, toen eindelijk, op den avond van den 17den December, een inwoner van Witgenborn daar langs kwam en, schoon ook weder door de vrees voortgejaagd, het middel ter harer verlossing werd. Zijn verhaal van het onheilspellende gekerm, dat uit dat huisje gehoord werd, kwam gelukkig ter ooren van een verstandig man, den eigenaar van een' nabijgelegen molen. Deze besloot met de noodige voorzorg de zaak nader te onderzoeken. Hij verzamelde tot dat einde den volgenden dag al zijne knechts, wapende hen met knuppels en bullepezen, en begaf zich met hen naar het visschershuisje, alwaar men de arme vrouw in den jammerlijksten toestand vond. Zij werd terstond naar den molen gebragt, en daar door goede verpleging in het leven behouden.


Bestendige liefde.

In Dalekarlië, eene provincie van Zweden, werd, bij het aanleggen eener nieuwe gemeenschapsgang tusschen twee mijngroeven, het lijk van een' man ontdekt, dat, van vitrioolwater doortrokken, nog volkomen bewaard en in denzelfden toestand als hij het overlijden was gebleven, ofschoon het, aan de lucht blootgesteld zijnde, spoedig veranderde. Men herinnerde zich wel dat, vijftig jaren vroeger, een man daar ter plaatse, bij eene instorting van den grond, was omgekomen; doch niemand kende het lijk, of herinnerde zich den naam des slagtoffers van dit ongeluk. Reeds achtte men alle onderzoek vruchteloos, toen eene op krukken gaande vrouw er bij kwam, en het ligchaam dadelijk herkende voor dat van een' jongman, met wien zij voor een halve eeuw was verloofd geweest. Zij wierp zich op het verstijfde

{==90==} {>>pagina-aanduiding<<}
overschot van haren minnaar, dat nu naar een standbeeld van brons geleek, besproeide het met hare tranen, en viel in onmagt van vreugde, dat zij nog eenmaal voor haar verscheiden het voorwerp harer jeugdige teederheid had mogen aanschouwen. - Men verbeelde zich het zonderlinge van dit tooneel: Een ligchaam, dat, sedert vijftig jaren onder de aarde bedolven, al de trekken der jeugd behouden had, als geliefde omhelsd door eene vrouw, gebukt onder den last des ouderdoms, die al dien tijd dezelfde liefde voor het voorwerp harer genegenheid had blijven koesteren!


De gastvrije Negerin.

De ondernemende reiziger mungo park werd door de Afrikaansche Maatschappij in Engeland uitgezonden, om de binnenlanden van Afrika te onderzoeken. Op dezen gewaagden togt ondervond hij vele gevaren en moeijelijkheden; maar hij zag ook zijne behoeften dikwerf vervuld en zijne zorgen verligt door de voorkomendheid en het medelijden der Negers.
Zoo geeft hij onder anderen de volgende beschrijving van de gastvrije behandeling, hem door eene Negerin bewezen: ‘Te Sego, de hoofstad van het koningrijk Bambarra, aan de boorden van den Niger, gekomen zijnde, wenschte ik naar dat gedeelte der stad waar het verblijf des Konings gelegen is over te varen; maar wegens de menigte menschen, die mede begeerden aan de overzijde te komen, moest ik wel twee uren wachten. Terwijl ik mij daar ophield, had men den Koning madone reeds gemeld, dat een Blanke aan den anderen oever toefde, die gekomen was om hem te zien. Dadelijk zond de Vorst nu een zijner eerste ambtenaren om mij te zeggen, dat de Koning mij niet kon ontvangen, ten zij hij wist welke reden mij in zijn land had doen komen.

{==91==} {>>pagina-aanduiding<<}

Deze boodschapper gaf mij den raad om in een naburig dorp, dat hij mij aanwees, te overnachten; zeggende dat hij mij den volgenden morgen zou onderrigten, hoe ik mij verder te gedragen had. Deze ontvangst was wel niet zeer aanmoedigend; doch daar er niets aan te veranderen viel, ging ik naar het dorp. Niemand wilde mij hier echter in zijne hut opnemen. De inwoners beschouwden mij met verbazing en vrees, en ik zag mij genoodzaakt, den geheelen dag zonder voedsel in de schaduw van een boom te blijven zitten. De nacht voorspelde nog minder goeds; want de wind stak op, en het scheen hevig te zullen gaan regenen. Ook kwamen er zoo veel wilde dieren in den omtrek, dat ik reeds plan maakte om op een boom te klimmen en tusschen de takken te slapen. Maar bij het ondergaan der zon, toen ik mij juist gereed maakte om den nacht op die wijze door te brengen en mijn paard losmaakte, om het vrij te laten grazen, bleef eene Negerin, die van den veldarbeid huiswaarts keerde, voor mij staan, bezag mij, en bemerkende dat ik moede en neèrslagtig was, vroeg zij, wat mij deerde. Ik gaf haar te kennen dat ik honger had en onder dak wenschte te komen; waarop zij met blijken van medelijden het zadel en den toom van mijn paard opnam, en mij wenkte haar te volgen. Nadat ik in hare hut gekomen was, stak zij eene lamp aan, spreidde eene mat op den grond, en zeide dat ik daar den nacht kon doorbrengen. Ook ging zij heen om mij eenig eten te bezorgen, en keerde weldra terug met een' grooten visch, die dadelijk op het vuur half gaar gebraden werd en mij daarop ten maaltijd strekte. Na alzoo de pligten jegens een armen vreemdeling vervuld te hebben, ging mijne weldoenster (mij een gerusten slaap wenschende,) naar hare vrouwelijke bloedverwanten, die mij al dien tijd met verbazing hadden aangestaard, ten einde te zien hoe veel katoen zij intusschen gesponnen hadden, waarna zij met dezen haren arbeid nog een goed gedeelte van den nacht aanhielden.

{==92==} {>>pagina-aanduiding<<}
Zij verligtten zich het werk door een voor de vuist gemaakt lied, waarvan ik het onderwerp was. Het werd door eene der jongere vrouwen voorgedragen, terwijl de anderen als koor invielen. De wijs er van was zacht en weemoedig, en de woorden luidden aldus: “De wind blies en de regen viel. De arme Blanke kwam zwak en moede, en zat onder onzen boom. Hij heeft geene moeder, die hem melk brengt, noch eene gade om zijn koren te malen;” - waarop het koor inviel: “Dat wij den Blanke beklagen; geene moeder brengt hem melk; geene gade maalt zijn koren.”
Zoo iets moge den lezer beuzelachtig schijnen, mij trof het in hooge mate. Ik werd door deze onverwachte goedhartigheid diep geroerd, en de slaap vlood van mijne oogen. Des morgens bood ik aan mijne meewarige gastvrouw twee van de vier koperen knoopen aan, die nog aan mijn vest zaten; want dit was alles wat ik haar kon schenken.’


Eene weldaad beloont zichzelve.

Pigalle, een beroemd kunstenaar, was tevens een zeer hulpvaardig mensch. Eens stak hij twaalf Louis d'or bij zich, met het voornemen om van Lyon naar Parijs te reizen, doch op weg zijnde om te vertrekken, ontmoette hij een' man, die al de kenteekenen van drukkende zorg en zwaren kommer in zijn gelaat en houding vertoonde. Door goedhartigheid gedreven, sprak pigalle hem aan, en vroeg op meewarigen toon, of het in zijn vermogen was hem te helpen? De vreemdeling, door deze, vriendelijke aanspraak getroffen, aarzelde, niet te bekennen, dat hij, wegens eene schuld van tien louis d'or, nog denzelfden avond in gijzeling stond te geraken, en van zijne vrouw en talrijk kroost gescheiden zou worden. ‘Scheelt er niets anders aan!’ riep de mensch-
{==93==} {>>pagina-aanduiding<<}
lievende kunstenaar; ‘zie daar, ik heb twaalf louis d'or, en die zijn tot uwe dienst!’
Den volgenden dag vroeg hem een vriend, of het waar was, dat hij zoo als verhaald werd, juist bij tijds een arm gezin, uit de grootste ellende had gered? ‘Dat zou mij regt verheugen,’ antwoordde pigalle, ‘maar ik ben er ook voor beloond, want ik heb een heerlijk avondmaal met brood en kaas genoten bij lieden, die met tranen van dankbaarheid de goedheid hunner harten bewezen, en mij zegenden bij elke beet, die zij deden!’


De herbergen in Noord-Amerika.

De heer janson, een Brit, die in 1806 eene reis deed door de Vereenigde Staten van Noord-Amerika, geeft het volgende verslag van de wijs waarop men destijds daar werd behandeld.
‘Wanneer gij in een herberg komt,’ zegt hij, ‘zal de hospes denken, dat hij het al heel wel met u maakt, als hij u het overschot van een huisselijk maal aanbiedt, en zoo hij niets anders te doen heeft, zich bij u nederzetten om, op gemeenzamen toon, onderzoek te doen naar uwe zaken en alles wat u aangaat. Vervolgens begint hij een gesprek over staatszaken, vraagt uwe meening, spreekt u tegen, en twist met u, zoo gij van een ander oordeel zijt dan hij is. Ofschoon verzekerd dat hij reeds zeer goed met de zijnen heeft gegeten, eet hij met u mede, drinkt uit uw glas, en helpt u de flesch ledigen, die gij moet betalen. Zonder acht te slaan op uwe keus of smaak, pikt hij met zijnen vork in den besten schotel, en gij kunt u eerst na hem bedienen. Komt gij juist op zijn etensuur, dan zit hij ook met zijne vrouw en kinderen, en zelfs met de dienstboden aan; want de vrijheid heeft hier allen gelijk gemaakt; de hospes en de stalknecht hebben met u denzelfden rang. De kinderen nemen, om in vrijheid

{==94==} {>>pagina-aanduiding<<}
en beleefdheid niet voor hunne ouders onder te doen, ook uw glas, drinken er uit, en eten soms van uw bord. Zulk eene vrijpostigheid wordt aardig gevonden, en men lacht er om; en mogt gij er u ontevreden over toonen, dan kunt gij zeker zijn, dat de ouders het u zeer euvel zullen duiden.’
Daar de Engelschen over het algemeen geen groote vrienden van de Vereenigde Staten zijn, zou men welligt dit tafereel voor overdreven kunnen houden, maar een later reiziger, die zeer met N. Amerika ingenomen is, erkent mede, dat men naauwelijks acht slaat op een reiziger hij zij wie hij zij, die aldaar in eene herberg treedt. Het ontbijt, middag- en avondmaal worden op vaste uren opgedragen, en de vreemdeling moet zich naar alles schikken. De dienstbode is niet voor hem, maar voor de logementhouders, en zet zich dus met den gast op gelijken voet. Zelfs in het eerste logement te New-York, dat voor het beste in de Vereenigde Staten wordt gehouden, kan men niet afzonderlijk eten, noch eene kamer voor zich alleen bekomen; maar men moet zich vergenoegen met de open tafel, waarvan dagelijks een twintigtal personen gebruik maken. Zelfs kan een gezelschap heeren en dames uit den hoogeren stand, te zamen reizende, geene afzonderlijke vertrekken erlangen om daarin over dag te vertoeven, maar men moet op zijne slaapkamer, of in den gemeenen haard, waar iedereen in en uit gaat, verblijven.


Gebrek aan herbergen op Sicilie.

Slimmer nog, dan in Noord-Amerika, is het in zulke landen gesteld, waar men bijna in 't geheel geene herbergen aantreft.
Men is, zegt een Fransch reiziger, in de noordelijke gewesten van Europa zoo gewoon aan gemakken van allerlei aard, als de vruchten der beschaving, dat men dikwerf vergeet, hoe veel wij

{==95==} {>>pagina-aanduiding<<}
aan die beschaving verpligt zijn. Het is daarom zeer nuttig soms van hare vruchten verstoken te zijn, ten einde hare waarde eerst regt te leeren kennen, en daartoe kan onder anderen het gemis van herbergen op Sicilie dienen. Men moet daar zijn bed, zijn kookgereedschap, koffijkan, glas, licht, suiker en andere benoodigdheden zelf medebrengen, of alles ontberen. Men heeft daartoe in de eerste plaats een groot getal handpaarden noodig; te meer omdat zij niet het vijfde deel dragen van hetgeen zij zouden kunnen trekken, en bij deze paarden behooren weder geleiders. Omdat men langzamer reist, heeft men ook meer linnen noodig. Een enkel paard voor eene kar zou, op een' gewonen weg, alles gemakkelijk kunnen medevoeren, wat hier, op naauwelijks gebaande voetpaden, de dienst vereischt van vier muilezels, drie muilezeldrijvers en drie paarden, en waren er herbergen, dan zou men van al deze moeite ontslagen zijn. Eene reis door Frankrijk met een gebuurd rijtuig, waarbij men elken avond op een' goeden maaltijd en een goed bed rekenen kan, kost minder, dan een togt te paard door Sicilie, waar men steeds de gastvrijheid van eenen vreemde moet inroepen; en dan nog soms op het stadhuis of in een vervallen kasteel ingekwartierd wordt.


De roem.

Mevrouw amelia A..., eene jonge, geestige schrijfster, wier werken zeer gezocht waren, zat eens in hare wel verlichte en verwarmde werkkamer, aan hare sierlijke schrijftafel, nadenkend, met de pen in de regterhand; terwijl de linker met de lokken van haar hoofd speelde. Men kon zien dat een voor haar liggend opstel haar niet voldeed. Zij stond op, en wandelde peinzend heen en weder. Hare kamenier trad binnen, en vroeg of zij zich

{==96==} {>>pagina-aanduiding<<}
niet voor de opera wilde kleeden, maar kreeg een verstrooid: neen! ten antwoord. Een weinig later kwam de knecht vragen of er niet moest ingespannen worden, en mevrouw, knorrig over die herhaalde stoornis, zeide: Neen, ik blijf t'huis, maar ben voor niemand te spreken.
Zij zette zich weder, legde het hoofd in de hand, staarde eenige oogenblikken naar een hoek der kamer, en plotseling helderde haar gelaat op, haar voorhoofd ontplooide zich en de mond lachte; zij doorliep snel het geschrevene, en vlug vloog hare pen over het papier. Het schrift mogt wat onleesbaar zijn, het gestelde was ongetwijfeld vol geest en vernuft. Na een klein half uur was het opstel voltooid. De schrijfster herlas het glimlagehend, en zette er haren naam onder. Nu stond zij weder op, schelde, en neuride: Pourquoi chercher la renommée? C'est une fumée (*). ‘Thee!’ riep zij den binnentredenden knecht toe, en deze zeide, terwijl hij het noodige op de tafel plaatste: ‘Mevrouw! gij belastet mij wel is waar niemand toe te laten, doch de heer guichard, die hier op de hoogste verdieping woont, is nu reeds voor de derde maal hier, en verzoekt u een oogenblik te spreken.’ ‘Wat wil hij?’ hernam amalia. ‘Ik weet het niet, mevrouw, maar hij verzoekt dringend en op klagenden toon om een oogenblik gehoor.’ ‘Laat hem dan maar binnen komen.’
Mevrouw begon nu, even als elke andere vrouw hare thee te zetten, zoodat niemand in haar de geestige schrijfster zou herkend hebben. Kort daarop trad de heer guichard, eene magere gestalte, in eene versleten en verschoten rok, met vele buigingen in. ‘Mevrouw,’ begon hij, ‘vergun mij de eer u mijne opwachting te maken. Ik ben silvester bernard guichard, en waag het mijne bewondering....’ ‘Ter zake, mijnheer! wat wenscht

{==t.o. 97==} {>>pagina-aanduiding<<}


{== afbeelding 
	
De Roem.
==} {>>afbeelding<<}
    


{==97==} {>>pagina-aanduiding<<}
gij? - “Mevrouw, ik was vroeger boekdrukkersknecht bij didot, maar sinds ik het ongeluk had mijn arm te breken, ben ik dichter geworden.” “Dichter!” herhaalde mevrouw. A. “Mijn hemel! wat viel u in?” “Veel, zeer veel, mevrouw! Ik schreef het ook terneder, maar niemand wil mijn geschrijf koopen. Ik ben reeds bij verscheidene uitgevers geweest, maar er is niemand, die mijn werk wil drukken. Men klaagt over de slechte tijden, of wijst mij vlak weg af, omdat mijn naam niet bekend is. Maar waarom zou hij het niet even goed worden, als die van mijnheer B* * *? Hij heeft het niet noodig, hij is rijk! waarom schrijft hij, waarom....” Ik meen,’ hernam de dame, ‘dat hij schrijft omdat hij talent daartoe heeft, mijnheer!’ ‘Wat, talent! Ik heb zes kinderen en geen brood; daarom schrijf ik; maar daar niemand mijn werk hebben wil, heb ik alles moeten verkoopen, en mijne schuldeischers hebben mij niets gelaten, dan mijne vrouw en mijne kinderen, en - dit manuscript!’
‘En waarover loopt het?’ vroeg mevrouw A., terwijl zij een glimlach onderdrukte, ‘over welk onderwerp?’ - ‘O, mevrouw, over allerhande. Gij ziet, het is een vrij dikke bundel. De hoekverkooper, bij wien ik mij dezen morgen vervoegde, zeide: “Gij hebt papier genoeg beschreven, en toch kan ik uw werk niet gebruiken. Breng mij één vel van de hand van mevrouw A, en ik betaal er u twee honderd franken voor. Ach, mevrouw, mij hebben deze vijftien vellen veel tijd, veel moeite, en veel nadenken gekost, en uw knecht vertelde mij onlangs, dat gij dikwijls twee vellen in reu half uur schrijft; schenk mij een half uur, dat heet één vel, dat is zoo goed als 200 francs. Gij redt daardoor een gezin uit den uitersten nood, want daarmede kan ik eene kleine broodwinning beginnen, en mij en de mijnen verzorgen.” Guichard had de laatste woorden met eene bevende stem geuit, en de tranen stonden hem in de

{==98==} {>>pagina-aanduiding<<}
oogen. Hij hief smeekend de handen op. Mevrouw A. leunde ontroerd op een kussen van hare sofa, maar na eene kleine poos stond zij op, zag guichard scherp in de oogen, en ging, toen zij door de bekommerde, afgetobde trekken van 's mans gelaat van zijne eerlijkheid overtuigd was, langzaam naar hare schrijftafel, nam het voltooide opstel, en sprak met een beminnelijk lachje: ‘Mijnheer, neem dit blad; breng het aan mijn uitgever, den heer bezare; laat er u de twee honderd francs voor betalen, en zorg, dat als ik morgen uwe zieke vrouw bezoek, er een hoen op de tafel en vuur aan den haard is!’
Toen guichard op haar wenk was heengegaan, veegde zij een traan uit haar oog, schoof haren leuningstoel bij den haard, wierp het manuscript van guichard in het vuur, en zong: Ah! qu'elle est douce, la renommée! Ce n'est pas de la fumée (*)!


Standvastige trouw.

Toen de Russen, bij den vrede van 1809, meester waren geworden van het door hen op Zweden veroverde Finland, leefden er in de stad Wasa twee broeders, de een lid van de regtbank, de ander een koopman, die, toen de mannelijke bevolking gedwongen werd, aan den Keizer van Rusland den eed van trouw af te leggen, alleen standvastig weigerden, dit te doen.
‘Wij hebben den Koning van Zweden trouw gezworen, en zoo deze ons niet van onzen eed ontslaat, kunnen wij aan geen ander gehoorzaamheid beloven,’ luidde steeds hun antwoord, het zij men hen door goedheid of door bedreigingen zocht over te halen. Vertoornd over deze stijfhoofdigheid,

{==99==} {>>pagina-aanduiding<<}
zoo als zij het noemden, en beducht voor den kwaden indruk, dien hun voorbeeld maken kon, wierpen de Russen het onverzettelijke broederpaar in de gevangenis, en dreigden hen met den dood. Hun antwoord bleef hetzelfde, hoe hard zij ook behandeld werden en met welke bedreigingen men hen ook vrees zocht in te boezemen. Eindelijk werd het vonnis des doods over hen uitgesproken. Op den bepaalden dag zouden zij naar buiten gebragt en opgehangen worden, zoo zij niet nog bij tijds tot inkeer kwamen en den gevorderden eed zweeren. Doch de broeders bleven volharden. ‘Liever’ sprak de regter in beider naam, ‘liever willen wij sterven, dan meineedig worden.’
Bij dit antwoord sloeg eene krachtige hand op den schouder van den spreker. Het was de kozak, die bij de gevangenis de wacht hield en uit de volheid des harten uitriep: ‘Braaf zoo, kameraad!’
De Russische overheid dacht er anders over, en liet op den bepaalden dag de broeders buiten de stad brengen. Zij waren, zoo als gezegd is, veroordeeld om opgehangen te worden; maar nogmaals bood men hun genade aan, indien zij aan het verlangen der Russen gehoor wilden geven. ‘Neen,’ antwoordden zij, ‘liever gehangen! Wij zijn hier niet gekomen om te onderhandelen, maar om opgehangen te worden.’
Deze standvastigheid trof de Russen. Bewondering maakte plaats voor gestrengheid, en edelmoedig beloonden zij den moed en de trouw der broeders. Zij schonken hun niet slechts het leven, maar zonden hen ook vrij naar Zweden, tot het land en den Koning, dien zij tot in den dood getrouw gebleven waren. De Koning van Zweden verhief hen tot den adelstand, en tot in hoogen ouderdom sleten zij, algemeen geacht en geëerd, hun leven te Stokholm.



{==100==} {>>pagina-aanduiding<<}

Verschrikkelijke rampen op zee.

Het koopvaardijschip de Anisoon, dat den 1sten Maart 1837 met eene lading peper, kaneel en rhubarber, uit China vertrok, had vier en tachtig passagiers en vijf en twintig zeelieden, dus te zamen honderd en negen personen aan boord. Vervolgens deed het Java aan, om aldaar nog eenige goederen en elf passagiers, naar Boston, het oord zijner bestemming, in te nemen. Weder in zee gestoken zijnde, had het schip reeds heel wat wegs afgelegd, toen er onder de matrozen twist ontstond over hun rantsoen brandewijn. Deze werd door den stuurman wel voor het oogenblik gestild, maar onstak den volgenden dag weder met vernieuwde hevigheid, zoodat de kapitein zich eindelijk genoodzaakt zag, om drie der weerspannigste matrozen voor vier en twintig uren in het hol te doen opsluiten. Dit geschiedde ook; maar de daardoor verbitterde matrozen dreigden na hun ontslag met eene geduchte wraak.
Weinig vreesde men intusschen, dat zij zoo ontzettend woord zouden houden. Doch omtrent acht dagen later, terwijl alles sliep, werd eensklaps het geroep van: ‘help! help!’ door den wachthebbenden matroos gehoord, die tevens een vormloozen klomp van het dek in zee meende te zien vallen. Het slingeren van het schip, bij eene holle zee, verhinderde hem echter het geluid van het nederploffend ligchaam te vernemen; doch bij het aanbreken van den dag werd de opperbootsman dadelijk vermist, en nu gaf de matroos terstond kennis van hetgeen hij gehoord en gezien had aan den kapitein, en deze, overtuigd dat de kwaadwilligen zich op die gruwelijke wijs op den stuurman gewroken hadden, deed hen geboeid in het hol opsluiten, met oogmerk

{==101==} {>>pagina-aanduiding<<}
om hen bij zijne aankomst te Boston aan de Justitie over te leveren.
Ofschoon dit voorval de bezorgdheid der passagiers wekte, verliepen er nu weder acht dagen, waarin niets merkwaardigs voorviel; maar den 3den April, terwijl men 600 mijlen van het naaste land verwijderd was, werden ten half drie uren in den nacht de slapenden uit hunne rust opgewekt door het ijsselijke geroep van: ‘brand!’ dat weldra door honderd wanhopige stemmen herhaald werd. In een oogenblik steeg de wanorde ten top. Allen drongen naar het dek, alsof het gezigt des hemels hen aan het dreigende gevaar konde onttrekken. Alleen de kapitein bewaarde, als een waardig gezagvoerder, zijne bedaardheid. Nadat hij de radeloosten onder de passagiers aangemaand had om door hun kermen den schrik niet te vergrooten, noch den moed der overigen te verzwakken, noodigde hij allen, die tot den arbeid in staat waren, uit om hem naar het ruim te volgen, ten einde met de pompen te werken. Middelerwijl nam de rook toe, die uit het achterschip opsteeg, en bewees meer en meer den benarden toestand, waarin men verkeerde; tot dat het vuur, tegen het aanbreken van den dag, eindelijk geheel de overhand verkreeg. De welberadenheid des kapiteins, die de bewegingen van het vaartuig met schijnbare koelbloedigheid bestuurde, had velen nog een vonk van hoop doen behouden, maar de eerste stralen der zon verlichtten het ontzettende schouwspel in al zijne ijsselijkheid. Digte rookwolken drongen met een rooden gloed door de luiken en uit het achtereind van het schip. Het was niet meer mogelijk de pompen te doen werken, en men moest dien arbeid staken. Er bleef dus niets over dan den bodem te verlaten, de sloepen in zee te brengen, en een vlot zamen te stellen. Ook de kapitein besloot daartoe, en tevens om in de eerste plaats de vrouwen en kinderen daarop over te brengen; doch naauwelijks was dit plan bekend, of ook de mannen, over-
{==102==} {>>pagina-aanduiding<<}
tuigd van den hopeloozen toestand, sloegen tot radeloosheid over; het gejammer werd algemeen; en eenigen zochten heul in zich te bedwelmen
door rum.
Andren echter, met waren moed bezield, schaarden zich rondom den kapitein, en vroegen zijne bevelen, ten einde mede te werken tot redding van zich zelven en de overigen. In minder dan een uur tijds werd door hen uit de nog gave planken een ruim vlot gemaakt, groot genoeg om tachtig menschen te dragen. Nadat men dit met vaten omringd had, liet men het in zee af, terwijl er gestaag kanonschoten werden gelost, om den nood van het schip aan andere vaartuigen, zoo zich die in de nabijheid mogten bevinden, kenbaar te maken. Nadat de weinige leeftogt, dien men nog bereiken kon, op het dek was bijeengebragt, gaf de kapitein, vreezende dat het schip weldra in de lucht zou springen, bevel om het boord te verlaten. Het minst bedacht op eigen behoud, bleef hij de laatste op het vaartuig, terwijl allen naar de booten en het vlot snelden. Ongelukkig viel nu een der masten, die van onderen reeds doorgebrand was, op het dek, verbrijzelde elf menschen, en deed de weinige orde, die nog werd in acht genomen, geheel ophouden. Vijftig à zestig passagiers sprongen nu met gevaar van armen of beenen te breken van boord op het vlot, waaraan thans alleen hunne hoop en redding hing. De matrozen volgden en ten één uur na den middag was het brandend wrak ontruimd, waarvan, op vier mijlen afstands, nog altijd de vlammen, door de verrekijkers, werden waargenomen. De beide sloepen, behoorlijk aan het vlot vastgemaakt, waren bestemd om, als de gelegenheid zich aanbood, elders hulp te zoeken. Onder de veertig à vijftig personen die reeds omgekomen waren, behoorden ook de in ketenen geklonkene matrozen, die als de verfoeijenswaardige oorzaak van zoo veel ellende werden beschouwd. Men had hen in den dreigenden nood vergeten, en

{==103==} {>>pagina-aanduiding<<}
zoo vonden zij eene vreesselijke straf door levend in de vlammen om te komen.
Reeds na vijf dagen liep de leeftogt ten einde, en de honger en dorst begonnen de tachtig overgeblevene ongelukkigen zoodanig te folteren, dat velen zelfs de toevlugt namen tot hunne eigene uitwerpselen, doch met het slechtste gevolg. Eindelijk, den zesden dag, viel er regen. Welk eene lafenis! Men ving die op in zijne kleederen, in linnen, en wat maar vocht houden kon, wrong alles uit, en vulde op die wijs verscheidene vaten. Deze verfrissching deed de ongelukkigen onuitsprekelijk goed, maar de honger bleef hen kwellen! Wel trachtte men dien te verzetten door het eten van leder; maar de uitgeputte maag was niet in staat om die onverteerbare kost te verdragen. Eenige matrozen beproefden het nu, om van oud linnen eene prop te maken, en die te verzwelgen; de passagiers volgden hun voorbeeld en bevonden zich daarbij niet kwaad.
Dan ook de voorraad linnen verminderde zeer spoedig, en men zag het oogenblik naderen, waarin men tot het afgrijsselijke besluit zou moeten komen om de handen aan elkander te slaan, - toen de Voorzienigheid uitredding schonk; want ter goeder ure nog ontdekte het Deensche schip: de gouden Ster de zeilen der sloepen en kort daarna ook het vlot, ten gevolge waarvan het daarop aanhield en de schripbreukelingen aan boord nam. ‘Geene woorden,’ zegt de schrijver van dit berigt, ‘zijn in staat om de vreugde te schetsen, welke de geredden gevoelden. Twee vrouwen werden krankzinnig uit overmaat van verrukking, bij het zien van het vaartuig. Dertig der rampzaligen hadden al hunne kleederen opgegeten, en waren geheel naakt; allen vermagerd, bleek, krachteloos, dof van blik en zwak van stem, waren buiten staat om aan boord te klimmen. Zij moesten op het schip geheschen worden.’



{==104==} {>>pagina-aanduiding<<}

De pest te Bagdad of voorbeeld van zelfopoffering.

In Maart 1831 werd Bagdad, de aloude zetel der Califs, door de pest bezocht. Volgens de gewoonte der Europeanen bij het heerschen dezer moorddadige kwaal, sloot de Britsche zaakgelastigde zijne woning voor allen toegang af; doch toen de besmetting, in spijt van deze voorzorg, (muizen, ratten of katten brengen die somtijds aan) ook daarin doorgedrongen was, besloot hij te vertrekken, en vermaande den Engelschen zendeling, den Hr. groves, om met hem het gevaar te ontwijken; doch deze, door godsdienstige beweegredenen weêrhouden, offerde eigene veiligheid op aan de inspraak van zijn geweten. Hij bleef, en het is uit zijn verhaal dat wij het verschrikkelijke van Bagdads toestand, en bij gevolg de grootheid van zijne edelmoedigheid leeren kennen.
Reeds den 10den April waren in het oostelijk gedeelte der stad, waar de Bassa, de aanzienlijkste inwoners en de Britsche zendeling hun verblijf hielden, meer dan zeven duizend inwoners omgekomen, terwijl er in de andere kwartieren niet minder bezweken. Twee dagen later stierven in dezelfde oostelijke wijken bijna twaalfhonderd menschen, en dit getal klom den volgenden dag tot achttienhonderd. De schrik des doods had nu zoo zeer aller hart vermeesterd, dat er bijna niemand meer te vinden was, om de lijken te begraven. Velen voorzagen zich van lijkgewaden, uit vrees dat de groote aanvraag het verkrijgen daarvan weldra onmogelijk zou maken; ook klom het lijnwaad tot een ongehoorden prijs. Water tot het wasschen van lijken,

{==105==} {>>pagina-aanduiding<<}
een onvermijdelijk deel van de begrafenisplegtigheden der Mohammedanen, was bijna niet te bekomen.
Gedurende eenige dagen bereikte de sterfte tweeduizend personen daags. Van des Bassa's krijgsvolk hadden sommige regimenten, zevenhonderd man sterk, vijfhonderd verloren; en in de omliggende streken overtrof de ellende nog die, welke binnen de veste heerschte. Vele ouderloos gewordene kinderen zwierven verlaten, door de eenzame straten rond, aan honger en dorst ten prooi. En toch waren er meewarige zielen, vooral onder de vrouwen, die zich deze arme kleinen aantrokken; doch meestal ten koste van zich zelve en de haren; wijl deze wichtjes de besmetting met zich voerden. Van al de ijsselijkheden, welke deze hartverscheurende toestand opleverde, trof niets den Heer groves, die te midden daarvan zijne godsdienstige bezoeken voortzette, pijnlijker, dan het gezigt dezer onnoozele, niemand toebehoorende wezens, en de gretigheid, waarmede de honden op lijken en zelfs op zieltogenden aanvielen om die te verslinden; want alleen de rijksten werden nog, schoon zonder lijkgewaad, dat niet meer te bekomen was, op den rug van een' ezel of muildier, naar eenen kuil buiten de stad vervoerd.
De gebaren der Arabische vrouwen, welke de Heer groves nu en dan ontmoette, waren vol uitdrukking. Zij schenen den Hemel te vragen, waarom de ongeloovige Franken gespaard bleven, terwijl zoo menig getrouw aanhanger van mohammed ellendig omkwam.
Nog altijd vermeerderde de woede der plaag; ja tot vijfduizend personen toe kwamen er op eenen enkelen dag om, en dat op eene bevolking, geene tachtigduizend zielen te boven gaande, en alsof zulk eene alle beschrijving te boven gaande ramp nog niet genoeg ware om de maat des jammers te vullen, trad ook de rivier de Tigris, waaraan Bagdad gelegen

{==106==} {>>pagina-aanduiding<<}
is, buiten hare oevers, overstroomde straten en pleinen, en ondermijnde de stadsmuren en vele slechtgebouwde woningen, terwijl, zoo men wil, in het lagere gedeelte der stad, de golven in éénen nacht zevenduizend huizen deden instorten, onder wier puinen gezonden, zieken, stervenden en lijken eensklaps bedolven werden.
De bevolking, daardoor nog te naauwer op elkander gepakt, bood, zoo mogelijk, aan den dood eene nog zekerder prooi, en het indringen van nieuwe bewoners in reeds uitgestorvene huizen veroorzaakte ook telkens nieuwe slagtoffers, wier onbegravene lijken de lucht vergiftigden en de straten verstopten.
Deze ellende duurde tot in den aanvang der maand Mei in meerdere of mindere mate voort, en eerst tegen het einde dier maand hield zij geheel op. De bevolking was bijna geheel uitgestorven en het grootste gedeelte der stad verwoest. Ook slechts weinige gebouwen aan den oever des strooms met een of twee moskéen, wier hechtere muren en grondslagen aan het geweld weerstand geboden hadden, waren staande gebleven. De eertijds bloeijende handel was vernietigd, en toen de Bazars eindelijk weder geopend en bezocht werden, zocht men te vergeefs naar menig artikel, dat eertijds Bagdads roem had uitgemaakt. Het antwoord luidde, dat het niet meer te bekomen was, omdat allen, die het plugten te vervaardigen, gestorven waren.

{==107==} {>>pagina-aanduiding<<}

INHOUD.
	Blz.
Vlugt, krijgsgevangenschap en verdere lotgevallen van Bernard F***	1

Bijzondere eigenschap der zeehonden	7

De Perzische gezant te Londen	9

De Tunguzen	11

Maria Werder, eene Duitsche Kenau Hasselaar	17

Overdrevene gehechtheid aan de letter der wet	24

De edelmoedige regter	27

Bruce	28

De Italiaansche bandieten of struikroovers	30

Zonderlinge toepassing van wetten	39

Zonderlinge vonnissen	40

Een voorbeeld voor meisjes, die eenige bekwaamheid bezitten	42

De oude soldaat	43

Mislukte manier van reizen	44

Constantijn Canaris	45


{==108==} {>>pagina-aanduiding<<}

	Blz.
Iersche praktijk om aan geld te komen	52

Op arbeid rust zegen	54

De kus eener prinses	56

Benjamin Franklin	57

Merkwaardigheden van dieren	76

Staaltjes van bijgeloof in onzen tijd	87

Bestendige liefde	89

De gastvrije Negerin	90

Eene weldaad beloont zichzelve	92

De herbergen in Noord-Amerika	93

Gebrek aan herbergen op Sicilie	94

De Roem	95

Standvastige trouw	98

Verschrikkelijke rampen op zee	100

De pest te Bagdad of voorbeeld van zelfopoffering	104




(*) De Italianen verdeelen den dag niet in tweemaal 12 uren, maar tellen tot 24 door.

(*) Waartoe naar roem getracht; 't is enkel damp!

(*) Ach, wat is de roem zoet; 't is niet enkel damp.


