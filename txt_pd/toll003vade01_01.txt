
   
        
           
               Vaderlandsch krijgslied
               Hendrik Tollens
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Vaderlandsch krijgslied van Hendrik Tollens uit 1815.
               
               
                   
                       p. 3: de kop ‘Vaderlandsch krijgslied’ is tussen vierkante haken toegevoegd.
                   
               
           
           
           
               
                   
                   2
                   
                   
               
           
           
               toll003vade01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20013
               
               Hendrik Tollens, Vaderlandsch krijgslied. Johannes Allart, Den Haag 1815
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Vaderlandsch krijgslied
               Hendrik Tollens
               
               
                   
                   
               
           
           
           
               
               
           
           
           
           
       
       
           
               Vaderlandsch krijgslied
               Hendrik Tollens
               
               
                   
                   
               
           
           
           
               
               
           
           
           
           
       
       
           
               2011-07-15
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Hendrik Tollens, Vaderlandsch krijgslied. Johannes Allart, Den Haag 1815
 
Zie: https://www.dbnl.org/tekst/toll003vade01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

VADERLANDSCH KRIJGSLIED.
DOOR H. TOLLENS, Cz.
in 's GRAVENHAGE, bij
JOHANNES ALLART.
MDCCCXV.


      

{==3==} {>>pagina-aanduiding<<}

[Vaderlandsch krijgslied]


Nu ijlen wij ten strijde, 
En strijden onvervaard, 
En, welgemoed en blijde, 
Beproeven wij het zwaard. 
De godheid heeft gesproken, 
Gesproken in haar taal: 
‘De menschheid zij gewroken, 
Gewroken door uw staal.’ 

{==4==} {>>pagina-aanduiding<<}

Nu trekken wij te velde, 
Te velde nu om zoen; 
En heel de wereld melde 
De wondren, die wij doen! 
Wij trekken, wel te vrede, 
Op de ons gewezen baan 
Met al de volken mede, 
Die Gods bevel verstaan. 
 
Geen monster zweept in woede, 
Uit enkel lust tot moord, 
Met geeselende roede, 
Ons nu als slagtvee voort; 
Het zal ons graf niet delven 
Aan 't uiterst eind' der aard', 
Maar tegen 't ondier zelven 
Beproeven wij het zwaard, 

{==5==} {>>pagina-aanduiding<<}

Geen vader stond te schreijen, 
Van droefheid als ontzind, 
Bij 't zielverscheurend scheiên, 
Te schreijen als een kind: 
Hij zag de toekomst tegen, 
Getroost in Gods bevel, 
En gaf ons zijnen zegen 
En zei bedaard: ‘Vaarwel.’ 
 
Geen moeder, toen wij gingen, 
Kreet deerlijk overluid, 
Met raadloos handenwringen, 
En wrong de haren uit: 
Een traantje mogt er hangen 
En drijven in haar oog, 
Zij wischte zich de wangen 
Bij 't afscheidskussen droog. 

{==6==} {>>pagina-aanduiding<<}

Nu trekken wij te velde, 
Te velde nu om zoen; 
En heel de wereld melde 
De wondren, die wij doen! 
Wij trekken, wel te vrede, 
Op de ons gewezen baan 
Met al de volken mede, 
Die Gods bevel verstaan. 
 
Geen monster zweept in woede, 
Uit enkel lust tot moord, 
Met geeselende roede, 
Ons nu als slagtvee voort; 
Het zal ons graf niet delven 
Aan 't uiterst eind' der aard', 
Maar tegen 't ondier zelven 
Beproeven wij het zwaard, 

{==7==} {>>pagina-aanduiding<<}

Geen vader stond te schreijen, 
Van droefheid als ontzind, 
Bij 't zielverscheurend scheiên, 
Te schreijen als een kind: 
Hij zag de toekomst tegen, 
Getroost in Gods bevel, 
En gaf ons zijnen zegen 
En zei bedaard: ‘Vaarwel.’ 
 
Geen moeder, toen wij gingen, 
Kreet deerlijk overluid, 
Met raadloos handenwringen, 
En wrong de haren uit: 
Een traantje mogt er hangen 
En drijven in haar oog, 
Zij wischte zich de wangen 
Bij 't afscheidskussen droog. 

{==8==} {>>pagina-aanduiding<<}

Nu trekken wij ten strijde, 
En strijden onvervaard, 
En, welgemoed en blijde, 
Beproeven wij het zwaard. 
We ontrollen nu de vanen 
Ten wissen val van 't rot, 
Dat wreed met vadertranen 
En moederwanhoop spot. 
 
En wie ons nu ontmoeten 
In 't woelen van den stoet, 
Die mogen weêr ons groeten 
Voor Neêrlands wettig bloed; 
Die kennen aan ons wapen 
En nassaus vrije vaan, 
De Nederlandsche knapen, 
Die onverschrokken staan. 

{==9==} {>>pagina-aanduiding<<}

Zwaait rond dan zwaard en degen, 
Gezellen in 't gevecht! 
Op onze schouders wegen 
's Lands eer en roem en regt. 
Laat luid de krijgsleus schallen 
En dreunen wijd en zijd: 
‘Ten strijde nu voor allen - 
Op Gods bevel ten strijd!’ 






