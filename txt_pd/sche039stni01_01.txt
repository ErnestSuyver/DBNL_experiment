 
   
	  
		  St. Nikolaas en zijn knecht 
		  Jan Schenkman 
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: BJ 25813 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van St. Nikolaas en zijn knecht door Jan Schenkman uit 1850. Dit betrof ten tijde van digitalisering in 2004 het enige exemplaar van de eerste druk in Nederland, waarover de catalogus van de Koninklijke Bibliotheek het volgende meldde: ‘Zeer onvolledig exemplaar, in verkeerde volgorde, ver afgesneden, niet in originele band, vreselijk “gerestaureerd”. Auteur, titel en uitgever ontleend aan exemplaar uit particuliere collectie. Op het voorplat is een handgekleurde litho geplakt met een afbeelding van een luchtballon, met in een gondel eronder Sinterklaas op zijn paard en een zwarte Piet. Deze afbeelding hoort als laatste plaat in het boek thuis.’ 
		    
		  REDACTIONELE INGREPEN 
		  geen  
		    
		 
		   
			 2004 dbnl 
			   
		   
		  sche039stni01_01		   
		 
		  Jan Schenkman, St. Nikolaas en zijn knecht. G. Theod. Bom, Amsterdam z.j. [1850] 
		    
		 
	  
		DBNL-TEI 1 
	  
	  
		 
		  2004-09-24 
		   
			 LvtL 
		   
		  colofon toegevoegd 
		 

2004-12-08

MG

conversie van het bestand naar teixlite

	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan Schenkman, St. Nikolaas en zijn knecht. G. Theod. Bom, Amsterdam z.j. [1850]
 
Zie: https://www.dbnl.org/tekst/sche039stni01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  
	 


{==2==} {>>pagina-aanduiding<<}



{== afbeelding 	==} {>>afbeelding<<}
    



{==3==} {>>pagina-aanduiding<<}


St. Nikolaas luistert aan de Deur.


Wie gluurt daar door 't reetje? 
De deur is niet digt! 
't Is Niklaas, die luistert 
Wat ieder verrigt. 
Wie traag is in 't leeren, 
Of stout is of boos, 
Sint Niklaas hoort alles, 
Hij luistert altoos! 
Hem kan men niet foppen, 
Geloof mij opregt, 
Wat hij niet gezien heeft, 
Vertelt hem zijn knecht. 






{==4==} {>>pagina-aanduiding<<}



{== afbeelding 	==} {>>afbeelding<<}
    



{==5==} {>>pagina-aanduiding<<}


Plegtige intogt van Sint Nikolaas.


Daar rijdt hij de stad door, 
Op 't prachtigst gekleed; 
Zijn knecht draagt de geldkist 
O, zie hoe hij zweet. 
Het regent er bloemen, 
Elk jubelt en juicht, 
Terwijl zich Sint Niklaas 
Op 't vriendelijkst buigt. 
Één echter verschuilt zich, 
En tracht hem te ontvliên, 
't Is Willem, een domoor, 
Maar 't wordt ras gezien. 






{==6==} {>>pagina-aanduiding<<}

St. Nikolaas houdt Boek.


Sint Niklaas, de Bisschop, 
Schrijft hier in zijn boek, 
Al wat hij gehoord heeft 
Bij 't jaarlijksch bezoek. 
Wie zoet was of stout was, 
Hij voegt het er bij; 
Wat zou hij wel schrijven 
Van u en van mij? - 
O, vraag het zijn knecht eens, 
Die maakt toch dit jaar, 
Voor al, wie niet stout was, 
De zakjes weèr klaar. 





{==8==} {>>pagina-aanduiding<<}

St. Nikolaas bij den Banketbakker.


Wat heerlijke Poppen! 
Wat keurig banket 
Staat hier voor de glazen, 
Zoo sierlijk en net! 
Wie trad er naar binnen? 
O, gluur door die ruit! 
De Bisschop koopt alles; 
Zijn knecht draagt het uit. 
't Zijn zakken vol lekkers, 
En koeken er bij; 
O, kreeg ik er ééntje 
Wat was ik dan blij! 





{==10==} {>>pagina-aanduiding<<}



{== afbeelding 	==} {>>afbeelding<<}
    



{==11==} {>>pagina-aanduiding<<}


St. Nikolaas op Strooiavond.


Het leeft in den schoorsteen, 
Hoor, hoor dat geraas! 
Hoe rollen hier de app'len, 
't Is vast Sint Niklaas! 
Maar neen... 't Is zijn knechtje, 
Dat zwart is van kleur; 
Want ginds staat de Bisschop, 
Voor de opene deur. 
Zing spoedig een liedje, 
Zie, zie, hoe hij gooit! 
Hoe harder wij zingen, 
Hoe ruimer hij strooit. 






{==12==} {>>pagina-aanduiding<<}

St. Nikolaas in de School.


‘Wel meester! hoe gaat het 
Met Mina en Koo?’ 
‘“Ja waarde Sint Niklaas! 
Dat is maar, zóó, zóó!”’ 
‘Verdienen ze een prijsje 
Of zijn zij 't niet waard?’ 
‘Zij zijn als al de and'ren, 
Wat vrolijk van aard.’ 
‘Welnu dan, wie stil is 
En vlijtig hier leert, 
Ziet, als ik terug kom, 
Een prijs zich vereerd.’ 



{==13==} {>>pagina-aanduiding<<}


{== afbeelding 	==} {>>afbeelding<<}
    




{==14==} {>>pagina-aanduiding<<}



{== afbeelding 	==} {>>afbeelding<<}
    



{==15==} {>>pagina-aanduiding<<}


St. Nikolaas bij een Arm Kind.


Wel is het Sint Niklaas, 
Maar ach! niet voor mij! 
Vast gaat hij ons hutje 
Stilzwijgend voorbij! 
O, mogt hij er komen, 
Dan kreeg ik toch iets! 
Elk krijgt wat van avond, 
Maar ik, helaas niets! 
'k Ben arm! ... maar wat zie ik? 
Een pop van taai taai! 
O foei! - en ik morde! 
Neen, dat was niet fraai! 






{==16==} {>>pagina-aanduiding<<}

St. Nikolaas bij Stoute Kinderen.


Ei, ei, die Sint Niklaas 
Is lang na niet mak! 
Daar stopt hij twee knaapjes 
Pardoes in zijn zak. 
't Is loon vast naar werken. 
En rijklijk verdiend. 
Hij straft niet graag kindren, 
Maar is hun een vriend. 
O Bisschop! vergeef hun 
Deez' enkelen keer, 
Schenk, schenk hun genade, 
Zij doen het nooit weêr! 





{==17==} {>>pagina-aanduiding<<}

St. Nikolaas in den Boekwinkel.


Wel hoe! kwam Sint Niklaas 
Zoo waar nu weêr hier, 
Om boekjes te koopen? - 
Dat doet mij pleizier; 
Want zie, dat 's nog beter 
Dan koek of banket; 
Een boekje met prentjes 
Geeft jaren lang pret. 
O, vond ik er morgen 
Maar een in mijn schoen! 
'k Gaf hem en zijn knecht dan 
Een hand en een zoen. 





{==18==} {>>pagina-aanduiding<<}

St. Nikolaas op den Schoorsteen.


O, zie eens naar boven! 
Maar schrik er niet van. 
Wat ziet ge op dien schoorsteen 
Een paard en een' man! 
Ja zeker, hij is het! 
Zijn knecht staat er bij; 
Hij gluurt naar beneden, 
Misschien wel naar mij! 
Ik groet u, Sint Niklaas! 
Houd vrij mij in 't oog, 
Graag kwam ik eens bij u, 
Maar 't dak is zoo hoog. 



{==19==} {>>pagina-aanduiding<<}


{== afbeelding 	==} {>>afbeelding<<}
    




{==20==} {>>pagina-aanduiding<<}



{== afbeelding 	==} {>>afbeelding<<}
    



{==21==} {>>pagina-aanduiding<<}


St. Nikolaas bij een Rijk Kind.


Sint Niklaas! kom binnen, 
‘Wat moois brengt gij mee? 
Graag had ik een boekje!.... 
‘Ik schenk u er twee. 
‘Het een zal u leeren, 
‘Dat Godsvrucht en deugd 
‘Meer waard zijn dan schatten, 
‘De bron zijn van vreugd. 
‘Het tweede toont klaar u, 
‘Wat vreugd men geniet, 
‘Zoo men van zijn' rijkdom 
‘Ook d' armen iets biedt. 






{==22==} {>>pagina-aanduiding<<}

St. Nikolaas bij een' Snoeper.


De trommel is vol nog! 
Geen mensch, die mij ziet; 
Dus spoedig een koekje, 
Dat mist men toch niet. 
Help! Hemel, wat is dat, 
Wie grijpt mij bij 't oor? 
O wee! 't is Sint Niklaas, 
Hoe raak ik er door! 
Ach, Bisschop van Spanje! 
Ach, laat mij maar gaan, 
'k Zal nooit aan den trommel 
Mijn handen weêr slaan. 



{==23==} {>>pagina-aanduiding<<}


{== afbeelding 	==} {>>afbeelding<<}
    




{==25==} {>>pagina-aanduiding<<}

St. Nikolaas in de Kinderkamer.


Een tafel vol speelgoed! 
Wie had dit verwacht? 
Nog nooit heeft Sint Niklaas 
Zóó ruim ons bedacht. 
Een zak Chocolaadjes! 
Een mand vol banket! 
Vier boeken met prentjes, 
Zoo keurig en net! 
En dan nog voor ieder 
Een letter er bij! 
O, was ieder kind, zoo 
Gelukkig als wij! 





{==26==} {>>pagina-aanduiding<<}

St. Nikolaas bij Grootmama.


Wel Grootma, wel Grootma! 
Kijk, dat vind ik mooi! 
Een tafel vol lekkers, 
En dat voor wat hooi! 
Hoe klein was mijn schoentje, 
Hoe groot dit present! 
En dan nog een boekje, 
Een doos, en een prent! 
Wel Grootma, wel Grootma! 
O geef mij een zoen! 
Ik breng, na een jaartje, 
Op nieuw u mijn schoen. 



{==27==} {>>pagina-aanduiding<<}


{== afbeelding 	==} {>>afbeelding<<}
    




