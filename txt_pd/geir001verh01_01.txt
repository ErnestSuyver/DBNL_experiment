
   
        
           
               Verhalen uit den ouden tyd
               Pieter Geiregat
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Verhalen uit den ouden tyd van Pieter Geiregat uit 1854.
               
               
                   
                       p. 118: in het origineel is een gedeelte van de tekst slecht leesbaar. De redactie heeft de tekst tussen vierkante haken aangevuld.
                   
               
           
           
           
               geir001verh01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.G.026182, scans van Google Books
               
               Pieter Geiregat, Verhalen uit den ouden tyd. P. Geiregat, Gent 1854
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Verhalen uit den ouden tyd
               Pieter Geiregat
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Verhalen uit den ouden tyd
               Pieter Geiregat
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-07-27
               
                   CvM
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Pieter Geiregat, Verhalen uit den ouden tyd. P. Geiregat, Gent 1854
 
Zie: https://www.dbnl.org/tekst/geir001verh01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

VERHALEN UIT DEN OUDEN TYD.

{==2==} {>>pagina-aanduiding<<}


{==3==} {>>pagina-aanduiding<<}

VERHALEN
UIT
DEN OUDEN TYD,
DOOR
PIETER GEIREGAT.

{== afbeelding 
	
==} {>>afbeelding<<}
    

GENT,
P. GEIREGAT, BOEKHANDELAER, DRAPSTRAET, 24.
1854.
DRUKKERY VAN I.S. VAN DOOSSELAERE.

{==4==} {>>pagina-aanduiding<<}





{==5==} {>>pagina-aanduiding<<}

Ludwina.


Aloude zedenschets.

I.


De lichaemsoefening.

Op eenen heuvel, aen de oevers van den Dender, niet ver van de plaets alwaer Ninove zyne spitse dakken ten hemel verheft, stond er ten tyde dat ons land eerst door de Belgen bevolkt werd, en dus nog vóór onze jaertelling, eene kleine hut. Deszelfs dak was bedekt met lang stroo, waerop de stralen eener warme middagzon, eene glinsterende goudgele tint wierpen, ten einde aldus door de pracht der natuer, eenigen luister aen 's menschens onbeduidend werk by te zetten. Want armzalig hadden wy die hut genoemd. Uit slechts sperren bestaende, die met kleiaerde bestreken waren, had zy maer ééne opening, slechts hoog en breed genoeg om eenen mensch doorgang te laten. Men bemerkte er noch venster, noch schouw aen en zy had den vorm van een onregelmatig en hoekig eirond.

{==6==} {>>pagina-aanduiding<<}
Geen enkele steen was tot het bouwen derzelve gebruikt geweest, zelfs niet tot het leggen van eenen vloer.
En nogtans hoe armzalig die hut ook scheen, waren de menschen welke haer bewoonden gelukkig, want in hunne eenvoudigheid had men hen niet kunnen doen gelooven, dat men slechts in marmeren paleizen, een genoegelyk leven kan doorbrengen.
Het waren twee bejaerde echtgenooten, eene dochter en een slaef. Van Duitschland met hunne stamgenooten, de Belgen, herwaerts afgekomen, hadden zy zich in deze streek nedergezet, alwaer zy die hut bouwden en in den landbouw en de veeteelt genoegzame middelen van bestaen vonden.
De vader des huisgezins was een kloekgespierd man, van een veertigtal jaren oud; hy droeg een dik bruinen baerd en had voor alle kleeding eene dierenhuid om de leden geknoopt. De zon had zyn wezen en zyn lichaem verschroeid; zyn blik was ernstig en doordringend.
De moeder, van byna gelyke jaren als haer echtgenoot, was van ryzige gestalte en droeg lange haren, die in tressen op den rug hingen; hare kleeding bestond, als ook die harer dochter, uit een lang grof linnen, dat hare leden ongedwongen omsloot.
De dochter was een meisje, die een twintigtal jaren oud kon zyn: hare blonde hairlokken waren bevallig in den nek samengebonden. Helder blauwe oogen blikten haer in het hoofd; haer mondje was klein en opende zich enkel om tusschen het zuiverrood zyner lippen, sneeuwwitte tanden te laten bewonderen. Haer neus was regtlynig en scherp en hare wangen door geene zon verschroeid, maer nog zoo frisch als de kleur eener pas ontlokene roos; schoon was zy als de meeste dochters van het Noorden.
De slaef die het huisgezin volledigde, was ook nog in

{==7==} {>>pagina-aanduiding<<}
den bloei der jaren, doch reeds een weinig stram en gebogen; gevolgen van eenen langen nooit onderbroken arbeid.
Zy zaten allen in eenen kring op den grond, en hielden zich nu juist onledig met het middagmael te nemen, toen een jongeling de hut binnentrad, en de aenwezigen met een glimlach groette.
Zyn oog viel eerst op het meisje, dat hem teeder aenschouwde en zachtjes: ‘Clodwig’ stamelde.
- Ludwina, - sprak de jongeling, en zette zich op den grond nevens het meisje neder.
- Goed zoo, myn zoon, - sprak de vader des huisgezins, - eet met ons, gy zyt in ons midden altyd welkom.
De slaef reikte op een wenk zyns meesters den jongeling een aen het spit gebraden stuk vleesch en eenen hoorn met een afkooksel van geerst gevuld.
- In naem van Alfadur - sprak de jongeling, terwyl hy den gevulden hoorn met geerstennat aen de lippen bragt.
- En op de gelukkige toekomst myner dochter, - voegde de vader er by, terwyl hy insgelyks eenen hoorn geerstennat ledigde.
By die woorden vestigde de jongeling zyne blikken op het nevens hem zittende meisje en sprak:
- Ludwina, de toekomende lentezon zal onze vereeniging zien zegenen, ziet gy dien stond met geen genoegen te gemoet? - Alle dagen bid ik de Goden voor ons aenstaende geluk.
- En ik bid de Goden, opdat zy Clodwig edeler gevoelens zouden instorten, - sprak Ludwina, terwyl zy een misnoegden blik op de dierenhuid wierp, die des jongelings leden omgorde.
Die woorden en die blik joegen een vurigen bloos op zyne wangen.
- Heb ik Ludwina in iets bedroefd? - hernam hy.

{==8==} {>>pagina-aanduiding<<}

- Wat heeft Clodwig met zyne wolvenhuid gedaen? - vroeg het meisje.
Clodwig antwoordde niet.
- Uw zwygen bevestigt myn vermoeden, Clodwig.
- En liegen in de tegenwoordigheid van Ludwina zou ik niet kunnen, - sprak de jongeling weemoedig, terwyl hy zyne blikken ter aerde sloeg.
Ludwina staerde hem aen en zuchtte.
De vader en de moeder hadden die woorden nieuwsgierig afgeluisterd; niet wetende wat zy wilden beduiden, vroeg de vader:
- Gy hebt dan iets misdreven, Clodwig?
- Vader, - antwoordde de jongeling, - Ludwina had my als onderpand harer liefde, eene wolvenhuid ten geschenke gegeven; daermede zag zy my by voorkeur gaerne getooid. Ik heb het ongeluk gehad ze met dobbelen te verspelen. Dit is het schelmstuk waermede Ludwina my beschuldigen wil.
By het hooren dier woorden begonnen de vader en de slaef luidkeels te schateren.
- Wel hoe, - sprak de vader, - zouden de vrouwen dan den mannen willen verbieden zich met spelen te vermaken? Is het der Belgen aerd niet zich aen het spel over te geven? Ha, ha, Ludwina, gy zoudet uwen man het spelen willen ontwenden! Weet gy dan niet, kind, dat het werk der vrye Belgen in tyd van vrede, slechts uit spelen, te paerd ryden, jagen en andere oefeningen mag bestaen, en in tyd van oorlog uit het vergieten van 's vyands bloed en het bevryden van den vaderlandschen grond?
- Ja, - hernam Ludwina - terwyl de vrouwen en de slaven het werk van den landbouw verrigten, mag de man de vruchten van hunnen arbeid gaen verspelen, tot zelfs zyn eigendom en zyne vryheid, - terwyl de vrouw

{==9==} {>>pagina-aanduiding<<}
by eene heete middagzon in het zweet haers aenschyns zwoegt, mag hy slapen, en terwyl zy hare kinderen aen heuren boezem laeft, mag hy geerstennat drinken tot hy zwymeldronken is. Dit alles wordt by de mannen voor geene schande gehouden.
- Alfadur heeft gezegd dat de vrouw de slave van den man moet zyn; dat de man het edelste wezen der schepping is, - sprak de vader terwyl hy nog eenen hoorn met geerstennat ledigde.
Ludwina antwoordde niet meer en wendde zich tot hare moeder.
- Myn kind, - sprak deze, terwyl zy haer tegen de borst drukte, - gy zyt eene vrouw, gedraeg u in uw lot.
Het meisje schudde het blonde hoofd en twee tranen vielen op den schoot harer moeder.
Clodwig zyne geliefde zoo treurig ziende, werd innig bewogen en wilde haer gemoed weder opbeuren; hy nam 's meisjes handen in de zyne en sprak:
- Ludwina, gelooft gy dat uw Clodwig u zou willen verdrukken? Moet ik u dan nog herhalen hoe vurig ik u bemin! Geloof my, geliefde, ik zal alles aenwenden om u het leven aengenaem te maken, ik zal met u werken en u den arbeid verligten; ik zal alle middelen aenwenden om my van het spel afkeerig te maken, want het spel is myn ongeluk, ik weet het, Ludwina. Wanneer ik aen het spelen ben, zou ik er alles aen wagen, tot zelfs myne vryheid. Maer Alfadur zy gedankt, tot heden heeft uw aendenken my van die verregaende neiging bevryd, want zelfs wanneer ik speel, Ludwina, denk ik aen u.
- Clodwig, spreekt gy waerheid? - zei Ludwina hem met hoop aenstarende.
- Heb ik wel ooit gelogen Ludwina? - vroeg de jongeling.

{==10==} {>>pagina-aanduiding<<}

- Ik schenk u vergiffenis, Clodwig, - hernam 's meisjes teedere stem, en zy reikte Clodwig de hand.
- Vrede en geluk - sprak de vader, die dit tooneel met genoegen aenschouwde.
Nu nam het middagmael een einde: de vader verliet de hut, daelde den heuvel af, en legde zich op het gras te slapen, de moeder ging het hoornvee verzorgen en de slaef wat geerst inoogsten. Toen sprak Clodwig:
- Ludwina, ik ga my by myne makkers vervoegen, wy gaen aen het bosch over de zwaerden springen; vergezelt ge my?
Het meisje gaf een toestemmend antwoord.
Clodwig nam haer by den arm, en dansend en springend, liepen de beide gelieven tot by de plaets aen het bosch, alwaer eene menigte jongelingen vereenigd waren. Zoo haest deze Clodwig zagen aenkomen, hieven zy een luid vreugdegeschreeuw aen: zyne komst was voor allen eene blyde verrassing.
Want was Clodwig een driftige speler, in de lichaemsoefeningen muntte hy uit, en kon hem niemand in behendigheid evenaren. Niemand kon ook beter dan hy een ros temmen; in het werpen van de speer, miste hy zelden het beoogde doel; geenen konden rasser dan hy een water overzwemmen of in de diepten duiken. Ook was hy de behendigste jager dien men in het ronde aentrof.
Nu weder wilde Clodwig zyne behendigheid laten bewonderen; de toebereidselen waren reeds vaerdig om een spel te gaen aenvangen.
Op een naekt veld stonden talryke speren en zwaerden overeind, met hunne scherpe punten naer de hoogte gerigt; de kunst was om onbezeerd over en tusschen deze menigte zwaerden en speren te springen, zonder een derzelver punten aen te raken.

{==11==} {>>pagina-aanduiding<<}

Talryke jongelingen waegden dit; byna allen slaegden met meer of min behendigheid in hunne poogingen; enkelen, min ervaren, troffen eenige punten en bezeerden zich.
Menige aenschouwers woonden dit schouwspel by, en hieven een woest getier aen, telkens dat een der springers een anderen in behendigheid overtrof. Dit geschreeuw was het eenige loon, dat zy voor hunne roekeloosheid ontvingen.
Een der springers vooral werd algemeen toegejuicht: het was Clodwig.
Met verzekerden stap was hy toegeloopen, en zoo behendig en zoo vlug over en tusschen de zwaerden en speren gesprongen, dat men moeite had om hem met het oog op te volgen.
Fier over zynen zegeprael zweefde een te vreden glimlach om zyne lippen, en aldra wendde hy het oog om hem heen, en scheen iets te zoeken.
Welhaest merkte hy Ludwina op, die juist een teederen blik op hem wierp en glimlachte, terwyl hare wangen als van innig genoegen bloosden. Zy bevond zich te midden eenige meisjes, die haer allen met belangstelling aenschouwden, en haer het geluk schenen te benyden van door Clodwig bemind te zyn.
Zoo haest deze in de oogen zyner beminde het rein genoegen had zien glimmen, dat zyne behendigheid haer veroorzaekte, scheen zyn geluk ten top gestegen. Een blik, een enkele glimlach van Ludwina was hem meer waerd, dan al de luidruchtige en herhaelde toejuichingen, die men ter zyner eer, langs alle zyden door de lucht weergalmen deed.
Door de liefderyke blikken van Ludwina aengemoedigd, die hem bevestigden dat zy hem weder hare liefde en vertrouwen waerdig achtte, waegde hy nog verscheidene

{==12==} {>>pagina-aanduiding<<}
malen met de springers te kampen, en telkens zag men hem onbezeerd en onvermoeid de anderen in behendigheid overtreffen.
De avondschemeringen, die eene vale kleur over de velden spreiden, konden alleen dit schouwspel doen eindigen. De grysaerds, die zich door dit spel dat hen hunne jeugd herinnerde verlustigd hadden, beklommen de terpen, op welke hunne hutten opgeslagen waren, terwyl de jongelingen, voor aleer zich ter rust te begeven, zich in het water gingen baden.
Zoo ook deed Clodwig, terwyl Ludwina met hare gezellen, zich naer hunne woonst begaven.
Eindelyk werd alles stil, en men hoorde slechts by wylen het geruisch der boombladeren, door den wind in beweging gebragt, of het geloei eener hoornbeest, die nog door den slaep tot de algemeene rust niet gestemd was.


II.


Het huwelyk.

De winter nam een einde; de wateren van Schelde en Lei en der woedende Noordzee, die dan gedurende dat jaergetyde al de lage landen van Vlaenderen overstroomden, waren in hunne palen teruggekeerd, en de sneeuw, die de terpen en wooningen bedekt had, was verdwenen; de natuer begon weder te herleven en de lentezon schoot verkwikkende stralen over de velden.
Het was deze zon, die de vereeniging van Clodwig en Ludwina zou zien zegenen.
In het heilig woud, waer de huwelyksplegtigheid moest

{==13==} {>>pagina-aanduiding<<}
gevierd worden, was reeds het offer aengebragt, dat men den Goden moest opdragen: een houtstapel waerop een gevelde os lag. De Druïd, die het huwelyk moest zegenen, stond er reeds op zyne plaets. Het was een grysaerd, met lange kleeding van wyde mouwen voorzien, wiens breed, kael voorhoofd, gryze haren, en lange, sneeuwwitte baerd hem een eerbiedwaerdig voorkomen gaven.
Na eenige stonden toevens, traden er in het woud een vyftiental persoonen, stoetsgewys en in plegtige stilte. Het waren de verloofden en hunne bloedverwanten. Daerna volgde een opgetuigd paerd door een jongeling bereden, dan een koppel ossen, en vervolgens twee meisjes, die een langwerpig, vierkanten schild droegen, van boombasten gemaekt, waerop verscheidene frameën en een zwaerd lagen.
Zoo trad men in het heilig woud. Op dit oogenblik verduisterde de lucht: het paerd brieschte, de ossen loeiden, en de vogelen lieten een verschrikt gekras hooren, als vreesden zy een naderend onweder. Dit aenzag men als een ongunstig voorteeken, dat de verloofden weinig geluk in den echt te verhopen liet. De lucht helderde evenwel al spoedig weder op, en dan schaerden allen zich rondom den houtstapel. De Druïd bleef nog eenige oogenblikken in overdenking stil staen en scheen te bidden. Daerna hief hy de oogen op, en in de plegtigste stilte stak hy den houtstapel in brand.
Welhaest steeg eene groote vlam opwaerts en onttrok den gevelden os aen het zicht der aenschouwers; toen hief de Druïd zyne handen biddend omhoog, en begon met heldere luide stem, het volgende gebed:
- Alfadur! sla uwe oogen uit Walhalla op ons neder, en zegen ons.
Odin en Freija, Odins echtgenoote, bidt Alfadur, opdat hy ons zynen zegen vergunne!

{==14==} {>>pagina-aanduiding<<}

Gy Thor, Odins zoon, bid Alfadur, opdat hy u nooit gebiede de donders op onze hutten te rigten, en ons te verdelgen!
Gy, heerlyke zon! wier stralen van vuer uwe almagt betuigen, bid Alfadur, opdat hy ons genadig zy!
Gy allen, Godheden! bidt Alfadur, opdat wy na onzen dood, het geluk zouden hebben, met u in Walhalla de de onsterfelykheid te genieten, en oud bier te mogen drinken uit de schedels onzer verslagene vyanden!
Dit gebed uitgesproken zynde, dat door allen in stichtige ingetogenheid stil herhaeld werd, nam de Druïd, Clodwig en Ludwina by de hand en sprak:
- In naem van Alfadur, in naem van al de goden uit Walhalla, vereenig ik Clodwig aen Ludwina, en Ludwina aen Clodwig.
Dan nam hy den schild met de frameën en het zwaerd, dat twee meisjes hem aenboden, vatte het paerd, waermede een jongeling hem naderde by de manen, en sprak tot Clodwig:
- Man, zie hier den bruidschat uwer vrouw, niemand kan beter dan gy een ros temmen; rigt dit dier af, opdat het u tot nut verstrekke; zie hier uwen schild, dat hy u bevryde, tegen de schichten onzer vyanden; zie hier uwe frameën en uw zwaerd, hoe meer vyanden zy zullen treffen, hoe grooter geluk u in Walhalla toeft.
Dan wendde hy zich tot Ludwina, en sprak op de ossen wyzende:
- Vrouw, zie daer den bruidschat uws mans, voed deze ossen, opdat hun vleesch u beide tot voedsel diene, en wees uw man getrouw; dat kuischheid uw lichaem rein houde, en overspel u nooit besmette, want dan zou uw echtgenoot het regt hebben uwe haren af te snyden, en u gansch ontbloot, met slagen zyne woonst uit te dryven, en uwe ziel

{==15==} {>>pagina-aanduiding<<}
zou na uwen dood, in den Niflheim, door talryke wangedrogten, in eenen poel vervuld met het gif van serpenten, gesmoord worden.
Nu was de huwelyksplegtigheid geëindigd; de houtstapel was uitgebrand, en de opgeofferde os scheen slechts nog een smeulende aschhoop. Allen begaven zich nu door den Druïd voorgegaen, naer de woonst die Clodwig zich gebouwd had, en alwaer een eetmael bereid was.
Het bestond uit eenig wild, ossenvleesch, gestremde melk, wilde appels en eijeren; de drank was geerstenbier.
Daer bleven zy den ganschen dag te samen, en verlustigden zich met verscheidene spelen, tot de maen en de sterren in vollen luister aen het luchtgewelf opdaegden.
Toen sprak de Druïd:
- Kinderen der aerde! ziet de maen, die aen het Walhalla in vollen glans schittert; aenschouwt de sterren, die rondom haer flikkeren; zy getuigen Alfadurs grootheid; bidden wy hen aen, en bewyzen wy hun de verschuldigde eer.
Allen vielen plat ter aerde, en de Druïd stuerde het volgende gebed tot de maen en de sterren, dat allen in stilte herhaelden:
- O maen, goddelyk licht, bid Alfadur, opdat hy ons genadig zy. O sterren, wonderbare lichten, bid al de Goden, opdat zy ons gebenedyden, en de vereeniging van Clodwig en Ludwina door een talryk kroost zegenen.
Daerna stonden allen op, trokken huiswaerts, en lieten Clodwig en Ludwina alleen in hunne nieuwgebouwde woonst, die zich ook op de tin eens heuvels bevond, om tegen de overstroomingen beveiligd te zyn. De muren er van waren ook van sperren gemaekt en met kleiaerde bestreken. Nevens de hut bevonden zich verscheidene onderaerdsche hollen, ter berging van den oogst.

{==16==} {>>pagina-aanduiding<<}

De eerste weken na hun huwelyk, vervlogen voor Clodwig en Ludwina in het reinste heilgenot; vurig beminden zy elkander, maer toch was het Clodwig onmogelyk den hem beheerschenden drift te beteugelen. Spelen, te paerd ryden en jagen bleef steeds zyn liefste vermaek. Ludwina kon er niet in gelukken hem aen den landbouw te gewennen, doch dit baerde haer weinig verdriet, dewyl al de andere mannen dit werk ook de vrouwen en slaven lieten verrigten. Dat haer het meest op het hart drukte, was dat Clodwig, hoe zeer hy het haer ook beloofde, zich het spelen niet wilde of kon afwenden. Aen ieder dobbelspel nam hy deel, en ongelukkiglyk, byna altyd behoorde hy tot de verliezende party.
Maer niet lang mogt hy die driften botvieren, een groote pligt moest vervuld worden, en voor deze week nooit geen Belg terug. De vryheid van den vaderlandschen grond werd bedreigd, een magtige vyand vertoonde zich uit het Zuiden: de geduchte Romein. Nu geen jagen, geen spelen meer; aller harten zyn ontgloeid door één gevoel: vaderlandsliefde; aller geest hygt slechts naer één verlangen: den vyand te mogen aenvallen.
Allen vlogen te wapen, ook Clodwig; de vrouwen vergezelden de mannen, want in den oorlog was hun ook eene eervolle taek beschoren: de gekwetsten te verzorgen en de wonden te zuiveren en uit te zuigen. Ludwina volgde dus ook haer echtgenoot.
Zoo trok men onder het geleide der Druïden en dappere opperhoofden den vyand te gemoet.



{==17==} {>>pagina-aanduiding<<}

III.


Gevolg.

Het was zeven-en-vyftig jaren vóór onze tydrekening; Julius Cesar, de overwinnaer van Gallië, naderde ook België. Langs eenen weg van zegepralen tot hier gerukt, dacht hy hier ook weinig tegenstand te ontmoeten. Hem scheen het slechts een spel, eene vlek lands, zoo als België, met zyne uitgelezene en in de krygskunst geoefende keurbenden onder zyn beheer te brengen. Hoe bedroog hy zich! Zyne geduchte magt kon den Belgen noch vrees, noch afschrik in het hart jagen: hun moed bleef onwankelbaer. Nooit, zoo bekent Cesar zelf, had hy dapperder volk te bestryden.
Maer kon een volk nog half onbeschaefd, in de krygskunst ongeoefend, lang een heir weêrstand bieden, uit legioenen bestaende, in de fynste krygslisten ervaren; een heir dat reeds in al de deelen der toen bekende wereld, met wapenen en krygstuigen aen andere volken onbekend, den oorlog had gevoerd?
Toch boden de Belgen, slechts door hunnen moed en vaderlandsliefde bezield, hardnekkigen weêrstand; doch eindelyk moesten zy het opgeven en voor grootere magt onderdoen.
Na reeds de andere belgische volksstammen te hebben overwonnen, naderde Cesar de Morienen en Menapiers, die Vlaenderen bewoonden. Deze lieten zich ook niet afschrikken, zy weken diep in hunne bosschen en moerassen en weerden zich dapper. Lang leverden zy Cesar werk; eindelyk waren zy gedwongen naer een verdrag te luisteren.

{==18==} {>>pagina-aanduiding<<}

Een der dapperste onder hen was Clodwig; talryke wonden als zoo vele bewyzen zyner dapperheid, bedekten zyn lichaem; zyne speren hadden menig Romein doodelyk getroffen, en zyn zwaerd was met hun bloed geverfd, toen men gedwongen was zich te onderwerpen. Hy keerde dan met Ludwina, wier bystand in het verzorgen zyner wonden hem zoo dierbaer geweest was, naer zyne haerdstede terug.
De Romeinen, die men eerst als vyanden bestreden had, was men nu gedwongen vertrouwelyker te behandelen; welhaest namen zy deel aen de spelen en vergaderingen der Belgen. Nu nam Clodwig zyne vorige levenswys weder aen, en Ludwina liet hem, zonder thans zyne neiging tegen te streven, vry zynen wil volgen. Want nu was zy op Clodwig fier, en achtte zy zich zelf nog gelukkig hem als slavin te mogen dienen. Zy had zyne dapperheid in den oorlog kunnen bewonderen, zy had gezien hoe hy alle mannen in moed en onverschrokkenheid overtrof, zy had de talryke vyanden geteld, dien hy doodelyk ter aerde geveld had, en nu twyfelde zy niet meer of haer echtgenoot toefde in Walhalla, te midden der gestorvene helden het grootste geluk, en hy zou daer bier mogen drinken, hem door de Goden in de schedels zyner verslagene vyanden geschonken.
Vurig haekte zy nu ook naer den stond, op welken zy haer echtgenoot met een telg van zyn bloed zou verryken.
Helaes! al haer ingebeeld geluk moest in wezenlyk onheil veranderen!
Eens kwam Clodwig te huis en had zyn paerd met dobbelen verloren; nu kon Ludwina niet nalaten hem eene zachte berisping toe te sturen; hy beloofde haer nogmaels zich het spelen af te wenden, maer die drift was magtiger dan zyn wil; hy kiemde in zyn hart als een onkruid, dat de goede planten het voedsel ontneemt, en die doet kwynen. Weinigen tyd nadien, zich in een kamp der Romeinen be-
{==19==} {>>pagina-aanduiding<<}
vindende, daegden eenigen hunner hem uit om een dobbelspel met hen aen te gaen. Clodwig weigerde, doch eindelyk door het geerstennat bedwelmd, dat men hem gedurig inschonk, nam hy hunne uitdaging aen.
Het spel begon en Clodwig verloor. Hy had zyne twee ossen tegen eenige Romeinsche kleinooden, waervan hy zelfs de waerde niet kende, op het spel gezet.
Bevreesd dat Ludwina hem nu over zyn verlies hevig zou berispen, hoopte hy de tweede mael gelukkiger te zyn, en zyne ossen weêr te winnen: hy zette dan zynen vergaderden oogst tegen de ossen op, en herbegon het spel.
Helaes! de ongelukkige bemerkte niet, hoe de listige Romeinen hem door fyne kunstgrepen bedrogen; hy zag niet dat zy hem mismaekte dobbelsteenen in de hand gestoken hadden! Het vermogen van den drank werkte reeds met te veel kracht op zyne zintuigen. Hoe het lot hem ook wilde begunstigen, de list der Romeinen verydelde alle hoop: hy moest onfeilbaer verliezen!
Nu bevond Clodwig zich van alles beroofd: hy bezat niets meer. Razend verliet hy het spel, maer nu dacht hy weder aen Ludwina: hoe zal zy bedroefd zyn, wanneer zy zich van alles zal beroofd zien! Hoe zal zy den bewerker harer armoede, haren ellendigen echtgenoot verachten! Hem zyne misstappen verwyten!... Zulke gedachten hielden hem stilstaen.
- Ik ben verloren, voor eeuwig verloren, - knarstande hy, en sloeg zich met de vuisten; stampvoetend liep hy heen en weder. De Romeinen aenschouwden hem en lachten.
- Ha, zy lachen, - hernam hy woedend, - en ik, ik zou my van wanhoop kunnen gaen verdrinken. - Ho, kon ik myne ossen en mynen oogst maer weêr winnen; - doch te laet, alle hoop is verloren: ik heb niets meer te wagen.

{==20==} {>>pagina-aanduiding<<}

Een der Romeinen had die woorden verstaen; hy naderde Clodwig.
- Belg, - sprak hy, - gy bezit nog uwe vryheid, wilt gy die in het spel wagen? Wy stellen er uwe ossen en uwen oogst te samen tegen op.
- Myne vryheid, - stamelde Clodwig, - wat baet my nu nog myne vryheid, wanneer Ludwina my verachten zal..
- Door uwe vryheid in het spel te verpanden, - hernam de Romein - kunt gy alles in eens wederwinnen, uwe ossen en uwen oogst.
Meer moest de Romein niet zeggen; de drift tot het spel, de kracht van den drank, de hoop op weêrwinst, alles werkte ten verderve van den ongelukkige: zonder aerzelen noch beramen riep hy uit:
- Ja ik stem toe: myne vryheid tegen myne ossen en mynen oogst, - toch niet altyd zal het lot my ongunstig zyn.
Een gejuich der Romeinen begroette die woorden: ware Clodwig min door den drank bedwelmd geweest, hy had hen zelfs in hunne vuisten zien lachen, want zy wisten voorop dat de winst hun niet kon ontsnappen.
Voor aleer het spel aen te gaen, gaf men Clodwig nogmaels te drinken; men wilde den armen Belg voor eene wyl ongevoelig maken aen het ongeluk dat hem ging treffen.
Dan gaf men hem weêr de mismaekte dobbelsteenen in handen; hy wierp, de Romeinen na hem, en - het lot van den Belg was beslist: hy was hun slaef!
Hoe zwymeldronken hy ook was, werkte die slag treffend op zyn gemoed: hy rolde zich in het zand, brulde dat het schuim hem op den mond kwam, en sloeg zich blauwe en roode vlekken op het lyf, terwyl de Romeinen de blydschap over hunne eerlooze winst den teugel vierden, door in eenen kring rondom hem te dansen.

{==21==} {>>pagina-aanduiding<<}

Dit duerde zoo reeds een uer, wanneer de vermoeijenis gepaerd met de kracht van den drank, Clodwig aen den slaep overleverden. Toen hy ontwaekte was de nacht verdwenen, en de zon blonk reeds in het Oosten.
Slechts nu kon hy eerst ernstig over zynen toestand nadenken. De voorvallen van den vorigen dag kwamen hem verward voor den geest; hy dacht eerst dat alles enkel een droom was, doch de Romeinen, die hem bewaekt hadden, verzekerden hem welhaest van de wezenlykheid. Groot was nu zyne wanhoop; hy weende en beefde, niet uit vrees voor hem, maer voor het lot dat nu Ludwina te wachten stond. Hy vervloekte nu het spel, dat zyn ongeluk had bewerkt, doch te laet. De Romeinen, kwamen hem welhaest melden dat hy aen Cesar, hun opperhoofd verkocht was, wien hy als krygsman zou moeten volgen. Een dag vryheid word hem nog toegestaen, ten einde hy zyne vrouw met het haer treffende lot zou kunnen bekend maken. Zyne ossen en zynen oogst zouden zy zelf komen afhalen.
In die gesteltenis begaf de ongelukkige zich huiswaerts. Ludwina over zyne lange afwezigheid beangst, wachtte zyne komst met ongeduld af. Toen zy hem zoo neêrslagtig en ontroerd zag naderen, beklom eene plotselinge vrees haer hart; zy besefte een ongeluk, doch zoo groot niet als de wezenlykheid wel was. Clodwig staerde haer aen, doch dorst niet spreken: hy beefde en krampachtige trillingen maekten zich van hem meester: maer ook de arme vrouw was niet in staet de stilzwygendheid te onderbreken: de hevige kloppingen haers boezems benamen haar de spraek. Eindelyk barste Clodwig in een tranenvloed los, en met onderbrokene stem snikte hy:
- Ludwina, ach, ik moet u verlaten, - niets behoort ons meer toe, ik heb alles verspeeld en verloren, alles... onzen oogst, onze ossen...

{==22==} {>>pagina-aanduiding<<}

- Clodwig... - onderbrak Ludwina.
- Noem my ellendige, den naem van Clodwig ben ik onwaerdig,.. Ach! Ludwina, ik heb uwen raed miskend, mynen pligt verzaekt; ik heb ons beider ongeluk bewerkt... Ach! ellendige...
En zoo sprekende, dook hy het aengezicht in zyne handen, en viel, overstelpt van droefheid voor Ludwina ter aerde.
De vrouw was innig aengedaen; zy had altoos haren echtgenoot bemind, en nu zy zag hoe welgemeend zyn berouw was, hoe hy zyn ongeluk beweende, behield hare liefde de overhand, en haer gevoelig hart zegde dat zy hem vergeven moest; zy sprak:
- Clodwig, het ongeluk dat gy bewerkt hebt, is groot; maer nu ik zie hoe gy u over uwe misstappen berouwt, wil ik het voorgevallene vergeten... Clodwig, verlaet voor altyd het spel, werk met my, en wy zullen nog gelukkig zyn. - Sta op, kom in myne armen, ik vergeef u alles - ik bemin u nog!
Maer hoe teeder ook die woorden waren, Clodwig bleef op den grond liggen, met gedoken aengezicht, en dorst zelfs zyne echtgenoote niet aenschouwen.
Ludwina dit ziende, hernam:
- Ach! Clodwig, zie my aen, en zeg dat gy u beteren zult, binnen korten tyd moet er u een kind worden geboren: gy zult het als vader lief hebben, niet waer? Ach! Clodwig, geef my hoop voor de toekomst, gun my een enkel woord.
Nu ligtte Clodwig het hoofd op, zag Ludwina teeder aen, en sprak:
- Ach vrouw, heb medelyden met my; de Goden hebben onzen echt met nydige oogen aenzien en my gedoemd. Hebt gy het geloei onzer ossen, het gebriesch van ons

{==23==} {>>pagina-aanduiding<<}
paerd, en het naer gekras der vogelen niet gehoord, vóór dat de priester onze vereeniging zegende? Dit waren ongeluksvoorspellende teekenen; van dan af, geloofde ik ons tot onheil geboren, en nu begin ik de waerheid dier voorzeggingen te ondervinden.
- Myn echtgenoot, de Goden zyn regtvaerdig; zy hebben gezien hoe vele vyanden, hoe vele Romeinen gy in den kryg gedood hebt: zy hebben uwe dapperheid moeten bewonderen, zy kunnen slechts uw geluk beoogen.
- De Romeinen - zuchtte Clodwig, - die hebben myn geluk verwoest!
- Clodwig, indien gy de barbaren vreest, wy zullen van hier vlugten en ons in de bosschen verbergen; de kruiden der aerde zullen ons voedsel zyn, en onze liefde ons geluk. Die kan ons immers niemand ontnemen?
Doch hoe meer Ludwina sprak, hoe meer Clodwig in tranen losbarste; eindelyk toch moest hy de arme vrouw, met de gansche afgryselykheid van zyn lot bekend maken; daertoe verzamelde hy al zyne krachten en sprak:
- Ludwina, nooit zal myn kind de bron zyns levens mogen aenschouwen; het zal den naem van zynen vader maer alleen kennen om hem te doemen. Ludwina, vlugten kan ik niet, ik heb ook myne vryheid verspeeld - ik moet Cesar, het opperhoofd der Romeinen volgen, want - ik ben zyn slaef!
Zyn slaef! Dit was een donderslag die Ludwina verpletterde; zy viel, bleek als een lyk, magteloos op den grond.
Clodwig viel nevens haer op de kniën, vatte hare handen, en terwyl hy beurtelings de oogen op het bleek lydende wezen en op den zwangeren schoot zyner echtgenoote wierp, stamelde hy:
- Ongelukkige, waer heeft het spel my gebragt! Nooit

{==24==} {>>pagina-aanduiding<<}
zal ik my met den zoeten naem van vader hooren noemen, nooit...
Nu, plotseling een besluit nemende, rigtte hy zich op, boog zich over het wezen zyner vrouw, en riep:
- Ludwina, leef, niet voor my, maer voor ons kind, en dat het nooit zynen vader gelyke...
Deze woorden uitgesproken hebbende, kuste hy haer, en verdween.


IV.


Redding en vlugt.

Julius Cesar, na de Belgen overwonnen, en met de Bataven een verbond gesloten te hebben, wilde nu ook de Britten onder zyn beheer brengen: hiertoe stak hy aen het hoofd van een magtig leger naer de kusten van Albion over. Overwinnaer der Britten zynde, trok Cesar naer Spanje, voorts naer Griekenland, en eindelyk rukte hy tot in Egypte.
By de Romeinsche legerbenden ingelyfd, was Clodwig gedwongen hem in zyne menigvuldige zegepralen te volgen, tot hy eindelyk na jaren lang van zyn Vaderland verwyderd geweest te zyn, met eenige Romeinsche legioenen naer hetzelve werd terug gezonden. Zy namen hunne legerplaets in het armamentaria, dat Cesar aen den samenvloed van Schelde en Lei doen stichten had.
Nu was Clodwig in zyn Vaderland terug, doch dit voor anderen zoo vurig gewenscht geluk, was voor hem slechts eene zieleramp te meer. Hy bevond zich alleen, te midden

{==25==} {>>pagina-aanduiding<<}
eener vreemde horde, waeronder hy geen enkelen vriend telde, en voor wier zeden en gewoonten hy eenen afkeer voedde, hy betrad den grond waerop hy voortyds zoo ryk en gelukkig op rond zwierf, en waerop hy nu, tegen wil en dank, de strenge bevelen van eenen veldoversten moest uitvoeren. Hy dacht aen de vrouw, die hy zoo jong en zoo schielyk moeten verlaten had, die hem zoo teeder beminde, en die hy, ellendige, in wedervergelding zoo ongelukkig had gemaekt; en hy verbeeldde zich het kind te zien, welks vader hy was, arm en verlaten, aen honger en ellende ter prooi!...
Zulke gedachten bestormden zynen geest, en geen wonder dus, dat men hem dikwyls mymerend en zuchtend, met de armen gekruisd vond stilstaen, en men hem soms tranen storten zag; want toen hy dat alles overdacht, kon hy slechts zich zelven beschuldigen.
Eens stond hy weder zoo in diepe overdenking verslonden, toen een aengeheven geschater en gejuich zyne aendacht gaende maekte.
Niet ver van de plaets, alwaer hy zich bevond, zaten drie Romeinen in gezelschap van eenen Menapier, en hielden zich onledig met het dobbelspel. Aen het gejuich der drie eersten kon men bemerken dat de Menapier verloor. Nieuwsgierig om met verdere omstandigheiden van het spel bekend te zyn, naderde Clodwig de spelende groep.
Welhaest wist hy de oorzaek, waerom de Romeinen zoo luidruchtig hunne vreugd te kennen gaven: de Menapier had reeds zyn paerd en zynen oogst verloren!
Wanhopig over zyn verlies, en ook byna zwymeldronken, hoopte hy de derde mael gelukkiger te zyn; hy bad de Romeinen eenige oogenblikken zyne komst te wachten, en verdween.
Gedurende zyne afwezigheid luisterde Clodwig het ge-
{==26==} {>>pagina-aanduiding<<}
sprek der Romeinen af: het liep over de dwaesheid van den Menapier, die den list niet bemerkte welken zy te werke stelden, en over de behendigheid, waermede zy hun bedrog uitvoerden.
Toen Clodwig die woorden hoorde, gevoelde hy den haet, dien hy den Romeinen toedroeg, in wraek ontvlammen.
- Ja, - dacht hy - zoo hebben zy my ook eens bedrogen; nu ken ik de oorzaek hunner uitgelatene vreugde, maer zy zal van korten duer zyn, de wraek zal haer van naby volgen.
En woedend knelde hy reeds de hand om den moordpriem, die onder zyne kleederen verborgen was.
Nu zag hy den Menapier terug komen, met het derde voorwerp, dat hy in het spel wagen wilde: het was zyne dochter!
Woest barstte de vreugd der Romeinen uit op het zicht van het lieve meisje, want zy was schoon, en de blos der schaemte, die hare wangen kleurde, de verwytende, smeekende blik, die zy op haren vader wierp, en de blinkende tranen, welke uit haer oog biggelden, maekten haer by hen nog bekoorlyker en nog schooner. Hunne wulpsche, verslindende blikken konden zich niet genoeg op het zicht der lieve schoone verzadigen....
Aldra werd het spel aengegaen, en de Menapier verloor zyne dochter, op dezelfde wyze dat Clodwig zyne vryheid verloren had.
Nu konden de Romeinen hunne driften niet meer beteugelen; elk wilde het meisje, en hoe de onnoozele weende en smeekte, zy kon niets op hun hart winnen, en ging het slagtoffer hunner wulpschheid worden.
Clodwig was getuige van alles geweest; het oogenblik der volvoering zyner wraek was geslagen: geen schooner

{==27==} {>>pagina-aanduiding<<}
kon zich opdoen: hy zou er de onschuld door redden.
Op het oogenblik dat het meisje ging bezwyken, hief Clodwig zynen moordpriem in de hoogte, gaf gezwind den eenen Romein eene steek in den rug, en den andere eene in het hart: de derde ging hetzelfde lot ondergaen, toen hy de vlugt nam.
Het meisje was gered, zy viel dankbaer voor de voeten van haren verlosser, doch er was geen oogenblik meer te verliezen: Clodwig nam het paerd van den Menapier, dat de Romeinen aen eenen boom gebonden hadden, plaetste het meisjen er op, en verdween met haer in een bosch.
De Romeinen van den moord hunner makkers verwittigd, wilden hen wreken, en zochten de gevlugten op; doch te vergeefs.
Des anderendaegs bevond het meisje zich reeds in veiligheid, in de woonst van een harer bloedverwanten, en Clodwig was reeds eenige uren ver van de legerplaets der Romeinen verwyderd.


V.


De wraek.

Op zekeren dag werd er aen eene hut, niet ver van de plaets gelegen, alwaer Schelde en Dender te samen vloeijen, geklopt. Eene vrouw opende.
Een man aen de grootste ontroering ter prooi, trad de hut binnen; zyne kleederen gansch in wanorde, waren die der Romeinsche krygslieden.
- Vrouw, wie gy ook zyn moogt, - sprak hy met ontroerde stem, - heb medelyden met een ongelukkigen

{==28==} {>>pagina-aanduiding<<}
Menapier; verberg my, ik ben door de Romeinen achtervolgd, en zoo zy my ontdekken, ben ik verloren.
Op het zicht van den vreemdeling zag men het gelaet der vrouw verbleeken; zy wenkte hem haer te volgen en leidde hem in een onderaerdsch hol, alwaer verscheidene bundels stroo vergaderd lagen.
- Strek hier uwe vermoeide leden op dit stroo uit, - sprak zy, - rust en slaep onbekommerd; morgen zal ik u hier komen afhalen en u in eene veiliger plaets geleiden.
De dageraed had nog niet ten vollen het duister floers van de aerde geligt, toen de vrouw in het hol daelde, en zich op het stroo nevens den vreemdeling plaetste.
- Krygsman, - vroeg zy, - hoe komt het dat gy u hier in deze afgezonderde plaets bevindt? Hebt gy misschien eene misdaed gepleegd, welkers straf gy door de vlugt tracht te ontkomen?
- Eene misdaed, ja, in de oogen dier barbaren, - sprak hy, - ofschoon wy, Menapiers, en alle ware Belgen, het als een heilige pligt zouden aenschouwen.
En hy verhaelde nu der vrouw zyne gansche geschiedenis, eindigende met deze woorden:
- Thans vrouw, ben ik nergens meer veilig; de Romeinen willen den dood van hunne makkers wreken, en doen vlytige navorschingen om my te ontdekken.
- Wees gerust, man, - antwoordde de vrouw, - volg my onbevreesd; ik zal u eene veilige wykplaets bezorgen, alwaer gy de wraek van geen Romein meer zult te duchten hebben.
- Duizendmael dank, goede vrouw, in Walhalla wacht u het loon uwer menschlievendheid.
Nu stond de vrouw op, gaf den krygsman eene andere kleeding, en gebood hem haer te volgen; zy nam eenige levensmiddelen mede, en zoo traden beide het veld in.

{==29==} {>>pagina-aanduiding<<}

Welhaest naderden zy een digt bewassen woud, waer de stralen der zon nooit doordrongen, en baenden zich eenen weg, door de menigte struiken en doornen, die den grond bedekten. Zy waegden zich dieper en dieper in het woud tot het middag werd; dan voedden zy zich met de weinige levensmiddelen welke zy medegebragt hadden, en na wat uitgerust te hebben, begaven zy zich weder op reis. Hoe verder zy in het woud drongen, hoe moeijelyker zy zich eenen doortogt konden banen; echter verloren zy den moed niet, en drongen door distels en doornen tot het avond werd, en zy gedwongen waren zich onder de boomen ter rust te leggen.
Des anderen daegs vorderden zy hunnen togt.
- Vrouw - vroeg de krygsman, - wanneer zullen wy ten einde onzer reis geraken?
- Als de middagzon de toppen dezer boomen zal bestralen - was het antwoord.
Eindelyk, na nog verscheidene uren in de grootste vermoeijenis, aen den hevigsten honger en dorst ter prooi, de reis te hebben voortgezet, werd het middag; bezeerd en vermoeid zette de vrouw zich onder eenen boom neder: den togt verder te wagen was haer onmogelyk. Zy wenkte den krygsman dat hy nevens haer zou plaets nemen.
- Man - sprak zy, - onze reis is volbragt; hier zyn wy in veiligheid, hier hebt gy de wraek van geen Romein meer te duchten - gy kunt hier slechts van honger sterven!
De krygsman stond verbaesd; woedend riep hy uit:
- Ellendige, waer hebt gy my gebragt? Moest ik u volgen om aen de wraek der Romeinen te ontsnappen, en integendeel een nog vreeselyker dood te gemoet te gaen?
- Ik heb u aen de wraek der Romeinen willen ontrukken, om alleen myne eigene wraek te volvoeren.
- Ongelukkige - hernam hy, - rekent gy het dan

{==30==} {>>pagina-aanduiding<<}
ook voor eene misdaed, een onschuldig meisje te redden?
- Neen, maer zyn goed en vryheid verspelen, zyne vrouw verlaten en zyn kind den dood toebrengen, dit zyn misdaden die men niet straffeloos pleegt.
- Wat stamelt gy daer? - riep hy knarsetandende van woede.
- Hoor my aen, - sprak de vrouw, - en zeg dan of myne wraek geene regtvaerdige wraek is.
Eens was er een meisje, jeugdig en schoon, die vurig een jongeling beminde, met wien zy in het huwelyk verbonden werd; de eerste dagen na hunne vereeniging verliepen in zuiver heilgenot, doch welhaest vatte de man eene groote aengekleefdheid tot het spel op, en verspeelde alles wat hy bezat, tot zyne eigene vryheid. Hy kwam te huis en maekte dit zyner vrouw bekend.
De ongelukkige weende en bad haer echtgenoot met haer te vlugten en zich te redden; hy weigerde. Zy smolt in tranen, en smeekte hem by zyn kind, dat nog moest geboren worden en by al wat heilig was, haer niet te verlaten; dit alles kon zyn hart niet vermurwen: hy antwoordde dat vlugten onmogelyk was, gaf zyne vrouw een kouden zoen en verdween!
De vrouw was bewusteloos ter aerde gevallen, en toen zy hare oogen opende, bevond zy zich van alles beroofd. Zy was gedwongen hare woonst te verlaten, en de gastvryheid der goede lieden te gaen afsmeeken; zoo dwaelde zy eene gansche streek door. Eindelyk naderde haren barenstyd; door de smart overwonnen, werd zy in de hut van twee oude lieden opgenomen, die haer de noodige zorgen toedienden, en by welke zy mogt blyven inwoonen. Daer ontving haer kroost het leven; een wichtje zoo zwak dat het 't daglicht niet kon aenschouwen, en welhaest de oogjes toelook, om die nimmermeer te openen.

{==31==} {>>pagina-aanduiding<<}

De moeder van het ongelukkig kind, was door hare opeenvolgende onheilen, zoo veranderd en verzwakt, dat het onmogelyk was nog in haer de vorige schoone vrouw te erkennen: haer blonde hairen kregen eene kleur die eenen gevorderden ouderdom verraden, hare blozende wangen werden bleek en geel, en op haer gelaet groefden zich diepe rimpels. Van dit oogenblik dacht zy niet anders dan op wraekmiddelen, om den bewerker van haer ongeluk over zyne gepleegde euveldaden te straffen. En nu biedt zich de gelegenheid aen, want - sprak zy, hare stem verheffend - die man zyt gy, - die vrouw ben ik!
Onmogelyk zou het zyn den indruk te beschryven, welke die woorden op den krygsman, op Clodwig, te weeg bragten. Verwilderd staerde hy de vrouw aen, die hy nu zoo akelig bleek en verouderd zag, en die hy zoo jeugdig en zoo schoon verlaten had.
- Gy, Ludwina, myne echtgenoote, - stamelde hy.
- Ja, ik ben Ludwina, gy erkent in my de jeugdige vrouw van vroeger niet meer, niet waer?
- Ludwina, - smeekte Clodwig, - vergiffenis, red, o red my!
- Eene vrouw is zachtaerdig, - hernam zy, - zy zal zich vernederen, bidden en smeeken om het hart van iemand die haer lief is, te verteederen en te vermurven, doch eens hare woede ontstoken zynde, dooft zy alle liefdegevoelen uit, en gaet zy van de zachtaerdigheid eens lams, tot den bloeddorst eens tygers over. - U redden is onmogelyk; gy bevindt u hier te midden van het woud zonder genade; geene levensmiddelen blyven er ons nog over. - Clodwig, gy hebt met my niet willen leven, thans zult gy met my sterven!
Wanhopig liep Clodwig heen en weder; nergens geene hoop op uitkomst ziende, riep hy dreigend uit:

{==32==} {>>pagina-aanduiding<<}

- Ludwina, zoo gy my niet red, dan doode ik u.
- Ja, wreedaerd, - voer zy voort, - ontneem my het leven: gy hebt uw kind doen sterven, breng nu ook de moeder om; stoot vry uwen dolk in mynen boezem, - wat baet het my dat ik door uwe hand sterve, of wel van honger omkome.
- O! Goden, red my, - riep hy nu razend, - heb ik mynen misstap nog niet genoeg geboet, door een onschuldig meisje met gevaer myns levens, uit de wulpsche handen van drie barbaren te redden?
- Gy liet u door de tranen van een vreemd meisje bewegen, en de smeekingen uwer echte vrouw hebt gy versmaed, - stamelde Ludwina.
- O! Goden van het Walhalla! neem my onder uwe bescherming; laet my het leven, ik zal my beteren en myne driften beteugelen.
Deze woorden uitgesproken hebbende, klom Clodwig op eenen boom, nam den hoorn die aen zyne zyde hing, en blies....
Eenige stonden later hoorde hy een gerucht, dat hem scheen te naderen; hy blies nogmaels. Nu geloofde hy duidelyk de stappen van eenen naderenden mensch te erkennen.
- Ludwina, - sprak hy, - Alfadur heeft myne bede verhoord; hoort gy die voetstappen naderen? - O! Ludwina, vergeef my myne misstappen, ik zal het verledene leed herstellen, en de Goden zullen ons zegenen.
- Verblyd u niet, het is zeker een Romein die u komt opzoeken; - neen, Clodwig, men zal u niet redden; myne wraek moet volvoerd worden, gy zult met my sterven!
Clodwig had zich niet bedrogen; er kwam iemand. Welhaest kon hy bemerken dat het een Druïd was. Langzaem naderde hy de plaets, waer Clodwig en Ludwina zich

{==33==} {>>pagina-aanduiding<<}
bevonden. Aldra erkenden zy hem: het was de Druïd, die hunne vereeniging gezegend had!
De grysaerd erkende hen insgelyks.
- Clodwig! Ludwina! - riep hy verbaesd uit, - hoe bevindt gy u hier te midden dit uitgestrekte woud?
Toen verhaelde Clodwig alles wat er voorgevallen was.
Nadat hy geëindigd had, sprak de Druïd:
- Myn zoon, het zyn de Goden die myne stappen hebben geleid; door de redding van het onschuldige meisje hebt gy u met hen verzoend; door twee onzer vyanden gedood te hebben, zullen de Menapiers, uwe oude wapenbroeders, u uw vorig gedrag vergeven. Gy, Ludwina, zult uwen echtgenoot volgen, en u met hem verzoenen: zoo zullen de Goden uwe hervereeniging zegenen. Verzamelt uwe krachten, en volgt my tot aen myne kluis.
Ludwina's krachten begonnen haer reeds te begeven; Clodwig nam haer op zynen schouder en volgde den priester.
Welhaest kwamen zy aen eene opene plaets, alwaer men talryke boomen geveld had, en zich eenen heuvel verhief, waerop eene kluis stond.
De Druïd leidde hen er in.
Daer diende men Ludwina de noodige zorgen toe, en weldra keerden hare krachten terug.
Dan verhaelde de Druïd:
- Myne kinderen, ik ben thans dienaer van den God des oorlogs, aen wie dit woud geheiligd is; hier op deze plaets, heeft men talryke boomen geveld, en deze kluis gesticht, welke my ten woon verstrekt. Hier is het dat de Menapiers op bepaelden tyd zich vereenigen, om hunne zoenoffers den Goden op te dragen. Het vergaderde leger der Morienen en Menapiers heeft de wyk in deze bosschen genomen, en bevindt zich thans niet ver van hier. Menige vrouwen hebben er de mannen vergezeld; morgen komen allen op deze

{==34==} {>>pagina-aanduiding<<}
plaets, om door het offeren van eenige runddieren, de gunst en bystand der Goden te bekomen; want weet, dat allen bereid zyn, de kluisters der slaverny af te schudden, en nog eens tegen Cesar te velde te trekken. Gy, Clodwig, zult u morgen met hen vereenigen en de Romeinen, onze vyanden, helpen bestryden; daerdoor zult gy uwe vorige misstappen boeten; gy Ludwina, zult u by uwen man vervoegen en hem volgen; dit is de wil der Goden, en zoo doende, zullen zy u zegenen, en u in Walhalla een eeuwig geluk bewaren.
Nu vielen Clodwig en Ludwina op de kniën, en kusten de voeten des Druïds, ten bewyze hunner volkomene toestemming, en de zon, die zich reeds lang achter nydige, duistere wolken verborgen hield, kwam nu helder en lachend te voorschyn, schoot hare stralen door de opening der kluis, en bescheen twee gelukkige wezens.



{==35==} {>>pagina-aanduiding<<}

De eerste forestier van Vlaenderen.

I.

In de zesde en zevende eeuw, tyd waerin het verhael dat wy schryven willen, geschiedde, bestonden er in Vlaenderen nog vele en groote bosschen; slechts eenige steden begonnen zich te vormen, doch de meeste inwooners des lands, woonden byna allen verspreid van elkander; moorders en baenstroopers maekten het lang onveilig.
Echter leefde er te midden een groot woud, in stilte en vrede, een oude kluizenaer. De booswichten vreesden zyn vloek, en dorsten daerom de plaets waer zyne kluis stond, niet naby komen. Ook, wat hadden zy by den godvruchtigen kluizenaer verrigt, zy die slechts geld en goed zochten! Zyn eenige schat waren zyne deugden, en dien konden zy hem toch niet ontrooven: hy leefde van wortels en kruiden der aerde, en sleet zyne dagen in ongelukkigen by te staen waer hy kon, en in de overdenking en het gebed.

{==36==} {>>pagina-aanduiding<<}
By zyne kluis had hy eene kleine kapel van kleiaerde gebouwd, in wier midden een houten kruis stond: daer was zyne bidplaets.
De zon, vriendinne der gelykheid, die geen mensch hare weldoende stralen en koesterende warmte weigert, bezocht ook den kluizenaer in zyne afzonderlyke plaets: zy schoot een strael op het houten kruis, waervoor hy knielde en bad.
Eene groote voorspraek moest hy den Heere afsmeeken, want zeker was zyn gebed nooit vuriger, zyne houding nooit ootmoediger geweest. De handen op de borst gekruist, op de beide kniën gezegen, het hoofd gebukt, zat hy daer als de nederige slave, hulde doende aen den meester zyns levens. Golvend sloeg hem de borst onder de grove py, zyne kleeding. en in brandende zuchten ontvielen hem de woorden des gebeds. Slechts toen hy den zonnestrael op het houten kruis bemerkte, opende hy verwonderd het oog: de dag riep hem tot het werkelyk leven terug, en het teeken des heiligen kruis makende, rees hy op.
Hy wilde zich van de bidplaets verwyderen, doch het hoofd omwendende, bemerkte hy een jongeling, die hem eenige stappen van daer scheen te wachten. De kluizenaer moest hem goed kennen, want minzaem toeknikkende, wenkte hy hem.
De jongeling naderde, met het vertrouwen en den eerbied op het gelaet, en ontving met ingetogenheid en godsvrucht zynen zegen; dan sprak hy:
- Vader, want hebt gy lang gebeden; ik dorst u in uw gebed niet onderbreken, want gy badt zoo vurig; maer reeds zoo lang wacht ik u hier. Ziet gy daer dien wolf liggen, vader; hy zal des nachts rondom uwe kluis niet meer huilen en uwe nachtrust stooren. Ik heb hem opgezocht en gedood. Zie, zyn bloed hangt nog aen myn slagtmes!

{==37==} {>>pagina-aanduiding<<}

En de jongeling toonde vol fierheid met de eene hand den kluizenaer een bebloed slagtmes, terwyl hy vol kracht met de andere den gedooden wolf van den grond hief.
De grysaerd plooide denkend het gelaet; dan aenschouwde hy aendachtig en als met vaderlyk welgevallen, den jongeling, die daer als een kind der wildernis, den lach der voldoening op het wezen, eenen buit toonde, dien hy met gevaer zyns levens behaeld had.
Toch moest er den kluizenaer eene pynelyke gedachte folteren, want na die aenschouwing zuchtte hy:
- Myn zoon, gy bezit kracht en moed. Ach! schonk God u die niet vruchteloos! Voor u was het dat ik zoo lang gebeden heb.
- Wederom die sombere gedachten, vader, - hernam de jongeling. - Wat heb ik te vreezen? De booswichten zullen my niet aenranden; zy durven onder het bereik myns arms niet komen. En volbreng ik myne pligten niet, vader? Ik bid dagelyks den goeden God, ben u gehoorzaem en eerbiedig, en bemin mynen evenmensch.
De grysaerd liet het hoofd zinken, en viel als in overdenking; stil sprak hy by zichzelven:
- Reeds twintig jaren ligt dat geheim my op het hart; Liederik's leven in gevaer te stellen! Ach! het moet toch eens zyn. Moed! God zal misschien een wonderwerk doen!
Daerna hief hy met een vast besluit het hoofd op; weder vestigde hy het oog op den jongeling, nam zyn kloekgespierden arm vast, en overliep dien met de hand, als kon hy zoo meten hoeveel magt er in besloten lag.
- Liederik, - sprak hy op eens, - indien gy wist dat er eene vrouw in een hol gevangen zat, en dit hol bewaerd wierd door een leeuw, wat zoudet gy doen?
- Den leeuw dooden! - sprak de jongeling zonder nadenken.

{==38==} {>>pagina-aanduiding<<}

- En gelooft gy u daer in staet toe, myn zoon?
- Indien het ware om eene ongelukkige te redden, - vervolgde de jongeling, - ik zou onoverwinnelyk zyn!
En met helvlammende oogen zwaeide hy in volle kracht zyn slagtmes boven het hoofd.
- Inderdaed, - sprak de kluizenaer, als wilde hy dit zichzelven doen gelooven, - gy zyt kloek van gestalte; uw hoofd staet u manhaftig op uwe breed uitgezette schouderen: in uw oog blinkt het vuer der onversaegdheid; uwe armen zyn sterk gespierd; menig ridder zou in het handelen der wapens voor u moeten onderdoen. En regtvaerdig zal ook uwe zaek zyn.
- Wat wilt gy zeggen, vader? - vroeg Liederik die deze zonderlinge tael niet begreep.
De kluizenaer beantwoordde de vraeg niet, en viel weder in overdenking; dan, eensklaps sprak hy met vast besloten wil:
- Kom, Liederik, volg my, wy zullen ons ginds op de zodenbank zetten, daer zeg ik u myn geheim. Gy moet het toch eens weten.
Verwonderd en ontsteld, volgde Liederik den grysaerd, en nam plaets nevens hem op de zodenbank. De kluizenaer liet het hoofd in de handen vallen, en scheen vroegere herinneringen in het geheugen te roepen. Lang bleef hy in die houding. Wanneer hy dan eindelyk het hoofd weder ophief, zag hy er treurig uit en tranen blonken in zyn oog; bevend nam hy de hand van Liederik in de zyne, en sprak met bewogene stem:
- Liederik, verzamel al uwen moed om te aenhooren wat ik u ga verhalen; zeker zal het uw harte diep pynigen, doch wy moeten ons aen den wil der Voorzienigheid onderwerpen. Liever zou ik dit geheim in myn hart willen begraven, doch een heilige pligt verbiedt het my. Eene

{==39==} {>>pagina-aanduiding<<}
ongelukkige roept reeds twintig jaren om verlossing, niet langer mag ik verwaerloozen er de middelen toe in het werk te stellen. Het was my zoo zoet een zoon te hebben, vader genoemd te worden; ach, langer mag ik dit genoegen niet smaken, want weet, Liederik, ik ben uw vader niet!
De kluizenaer kon niet voortspreken, dikke tranen smoorden zyne stem; zonderling werkte de veropenbaring van dit geheim op den geest des jongelings: het was alsof hem het leven ontvloog. Hy verloor zyne denkingskracht, zyn hoofd draeide, en hy schoof werktuigelyk van de zodenbank, als moest er nu een grooteren afstand tusschen hem en den heiligen kluizenaer bestaen. Gansch zyn lichaem trilde, doch weenen kon hy niet.
Eindelyk stilde de droefheid des kluizenaers; hy staerde Liederik aen, en bemerkte nu eerst de groote ontroering des jongelings. Hy reikte hem de hand; Liederik viel voor zyne voeten op de kniën en drukte die hand in beide de zynen: nu kon hy weenen.
- Liederik, - sprak de grysaerd, - zult gy my thans nog kunnen beminnen?
- Ach! - snikte de jongeling, - zonder uwe liefde moet ik sterven: wees toch eeuwig myn vader!
- Myn zoon! - riep de grysaerd in verrukking uit, en hy sloot Liederik vurig aen het hart.
In die liefderyke omhelzing had de kluizenaer moed geput om zyn verhael voort te zetten; hy vervolgde:
- Liederik, myn zoon, want dien naem zal ik u toch eeuwig geven, twintig jaren liefde hebben hem eene behoefte voor myn hart gemaekt; myn zoon, thans weet gy nog niets: het schrikkelykste moet nog volgen; doch eerst wil ik u iets verklaren dat uwe smart verligten zal, dan zal u de moed niet ontbreken, om het vervolg met meerdere bedaerdheid te aenhooren. Weet, Liederik, dat er u edel

{==40==} {>>pagina-aanduiding<<}
bloed in de aderen stroomt: gy zyt afstammeling van een magtig huis. Uw vader was Salvaert, prins van den Kasteele van Digion, in Hoog-Burgogne; uwe moeder is vrouw Hermegarde, dochter van den graef van Roussillon.
- En myne ouders, leven zy nog? - onderbrak Liederik, angstig het antwoord wachtende.
- Uw vader werd vermoord....
- Door wie, zeg my door wie? - riep de jongeling, schielyk opspringende, en wild, als een razende, rondom zich blikkende.
- Geduld, myn zoon, - sprak de kluizenaer, - bedaer u; geene te driftige oploopendheid, zet u weder nevens my, en luister met aendacht.
Over twintig jaren ontstond er tusschen de gebroeders die Frankryk onder zich verdeeld hadden, en waervan elk koning van een gedeelte was, een schrikkelyke oorlog. Gansch het land was in opstand; men deed langs alle zyden niets dan plunderen, moorden en brandstichten. Vele edelen, vreezende goed en leven te verliezen, verlieten het land. Onder deze was Salvaert van Digion, uw vader. Hy kwam met uwe moeder hier in Vlaenderen, denkende zich langs hier naer Engeland te begeven. Helaes! hy wilde de dood ontvlugten en liep haer te gemoet! Gy kent Finaert, den wreeden reus, den heere van het land van Buck, waervoor iedereen beeft, die iedereen vreest en veracht, die zyne laten van alles berooft en vermoordt naer zyn goeddunken, en zich met roovers en alle slach van booswichten ophoudt, om de reizigers hun goed te ontstelen. Finaert, als een bloeddorstige tyger, loerde op roof: hy hield zich in een bosch verborgen, waer uw vader en uwe moeder voorby trokken: niet zoohaest had hy hen bemerkt, of de lach der boosheid zweefde hem op de lippen: gewapend sprong hy op uwen vader, stiet hem een dolk in het hart, en beroofde

{==41==} {>>pagina-aanduiding<<}
hem van den rykdom, dien hy op zich droeg. Uwe moeder was gelukkiger: zy kon in het bosch vlug ten, en ontsnapte aldus eenen zekeren dood.
- De wreede reus! hy zal er my rekening over geven, - knarstandde Liederik.
De kluizenaer voer voort:
- Van droefheid overstelpt, afgemat en verschrikt, dwaelde zy in het bosch; eindelyk genaekte zy deze plaets; my aen myne kluis bemerkende, kwam zy tot my geloopen, en onder den uitroep: red, o red my! viel zy magteloos in myne armen. Ik droeg haer in myne nederige woon: daer zag ik dat de ongelukkige bevrucht was: foltering en angst bespoedigden het barensuer, en nog denzelfden dag schonk zy u het leven. Daer, in die kluis, Liederik, werd gy geboren, heb ik u gedoopt, en u naer mynen naem Liederik genoemd.
- Ongelukkige moeder! - zuchtte de jongeling. - Zeg my toch spoedig, vader, wat er van haer is geworden?
- Luister: lang verkeerde uwe moeder in een ziekelyken toestand; eindelyk verbeterde die, en kon zy de kluis verlaten om een weinig de frissche lucht in te ademen; eens, den geest gefolterd door pynelyke gedachten, het groot verlies bedenkende dat zy geleden had, een traen en een zucht wydende aen de nagedachtenis van haren vermoorden echtgenoot, en slechts nog moed puttende om te leven in de onuitputbare bron der moederliefde, dwaelde zy wat verder in het bosch dan het de voorzichtigheid oorloofde. De booze geest scheen op dit oogenblik er den wreeden Finaert te hebben heen gezonden. Hy was daer en zag uwe moeder: een stond vergenoegde om eene boosheid te smeden. Hy ligtte uwe moeder op van den grond: een yselyk gegil en een honend gelach weergalmden in het bosch: ik kwam toegeloopen: te laet, de schaker was reeds met den roof

{==42==} {>>pagina-aanduiding<<}
naer zyn kasteel gevlugt! Daer houdt hy uwe moeder gevangen, twintig jaren zucht er de ongelukkige reeds in een diepen kerker naer de vryheid; twintig jaren bidt zy reeds om redding, of om te mogen sterven in de omhelzing van haren zoon!
De grysaerd zweeg; zyn harte klopte vryer, het schrikkelyk geheim woog er niet meer op; medelydend staerde hy Liederik aen. Het hoofd des jongelings was loodzwaer op zyne borst gezonken, doffe zuchten stegen brandend uit zyn benepen boezem, waerin er razerny en wraek vlamden, aengevuerd door de gedachte van het bitter lyden zyner moeder, en het verlangen om haer te verlossen.
- Liederik, - hernam de grysaerd, - gy weet thans het geheim, wat zegt u uw hart?
De jongeling hief langzaem het hoofd op en trok wreed het oog open; zonderling begluerde hy den grysaerd, en met eene brullende stem, die yselyk door het bosch klonk, antwoordde hy:
- Dat ik den reus moet dooden...
- In een eerlyk gevecht, zonder verraed, en dan uwe moeder redden; o ja, myn zoon, zoo moet gy doen, - onderbrak de kluizenaer, - God zal u de magt geven, die hy den jongen David schonk toen hy den reus Goliath overwon; laet ons God bidden: kom, kom, naer het houten kruis!
En hy trok Liederik, die zich werktuigelyk leiden liet, by den arm naer de bidkapel.



{==43==} {>>pagina-aanduiding<<}

II.

Daer, waer thans de stad Ryssel de lucht bezwangerd door den dikken rook, die uit hare talryke fabrieken opstygt, verhief zich ten dien tyde een sterk kasteel. Wyde en diepe grachten omringden zyne zware en dikke muren; op iederen hoek van het gebouw rees er een hooge toren, die de omgevende landstreek beheerschte; doch zwart en woest zag het er geheel uit, zoo woest als reuze Finaert, de wreede heer van het land van Buck, die het bewoonde. Vóór het gebouw bewogen eenige dikke en oude beuken hun gebladerte.
Tegen een der boomen geleund, stond daer een jongeling; de eene hand hield hy op de borst, en de andere drukte het gevest van een slagzwaerd. Starreling bleef zyn oog op de poort van het woest gebouw gevestigd; bevend bewogen zich zyne lippen, doch niet van vrees, niet van lafheid, maer van ongeduld en wraekzucht. Echter deed hy zich geweld om geduldig te zyn; daerom sprak hy:
- Wees gerust, myn zwaerd, de reuze zal ons niet ontsnappen.
Nog een geruimen tyd stond hy daer, even ongeduldig, even brandend van wraekzucht, gedurig met kracht het gevest van zyn slagzwaerd drukkende, toen de poort des kasteels openging, en de ophaelbrug werd neêrgelaten.
Twee mannen kwamen uit het kasteel, gevolgd van eenen mensch, reusachtig groot, woest en wreed van blik, zoodanig dat zyn zicht alleen schrik in het harte joeg. Een kort wollen kleed spande hem om de leden, wollen kousen be-
{==44==} {>>pagina-aanduiding<<}
dekten zyne beenen, en eene haren muts tooide hem het hoofd: zyn wapen was een breed, gekromd zwaerd. Een deel zyner reuzenarmen was bloot, en toonde dik opgezwollen aderen, die als blauwe koorden over het vleesch liepen, en getuigden van buitengewoone magt en sterkte. Een ineengekrompen voorhoofd, nog gedeeltelyk bedekt met dikke, rostachtige haren, zegde dat er in dien mensch een harte zonder gevoel klopte: oogen, die wild draeiden onder dikke wimpers, deden aen den blik eens tygers denken, toen hy eene prooi zoekt: hy geleek geen ridder, maer wel het hoofd eener rooversbende. En het was die reus, welken de jongeling zoo ongeduldig afwachtte!
- Daer is Finaert, helpe my God! - riep hy, en zyn slagzwaerd in de hoogte zwaeijende, sprong hy verwilderd vooruit.
Dit bemerkte de reus.
- Wat wil die jongen met dat zwaerd; wil hy de vogelen verjagen? - spotte hy.
De jongeling trad nader, en sprak:
- Wreede reus, ik ben Liederik, zone van Salvaert, prins van Digion, dien gy over twintig jaren vermoord hebt: ik wil myn vader wreken! Myne moeder houdt gy heden nog gevangen; met de hulpe Gods hoop ik haer te verlossen; reus, ik daeg u uit tot een gevecht: verdedig u!
- Wat stoute knaep! - riepen de twee mannen, die Finaert vergezelden, - maken wy er meê gedaen; klieven wy hem het hoofd! - En zy hieven reeds hun wapen op, om de daed by het woord te voegen; Liederik stond reeds op tegenweer, doch de reus riep:
- Neen, by den duivel neen, doe het niet; ik wil my eens vermaken, - en spottend voegde hy er by:
- Jongen, als gy een haer van myn hoofd kunt raken, schenke ik u myn kasteel.

{==45==} {>>pagina-aanduiding<<}

Liederik beantwoordde die spotterny met eenen blik van verachting en maekte zich vaerdig tot den stryd, op God en de regtvaerdigheid zyner zaek betrouwende.
Zoo veel onversaegdheid verwonderde den reus, die alom gekend was voor een onoverwinlyken kampioen, en wien nog niemand tot een gevecht had durven uitdagen. Woedend omdat een jongeling hem zoo trotseren dorst, zwaeide hy zyn breed zwaerd met ongemeene snelheid en kracht in het rond, en liet het vallen. Hy dacht met den eersten slag het hoofd van Liederik af te houwen, doch de jongeling had met koelbloedigheid den slag afgewacht en dien behendig ontweken. Dit vermeerderde de woede van den reus: met meer en meer kracht sloeg hy naer Liederik, steeds trachtende hem in het hoofd te treffen; doch telkens ontmoette zyn zwaerd dat des jongelings. Talryker en woedender werden zyne slagen, doch daerdoor ook te onzekerder. Liederik week gedurig achteruit, en deed niets dan de slagen van den reus afweeren; de reus sprong steeds vooruit, en bragt meer en meer slagen toe. Eindelyk verloor hy door dit spel een deel zyner krachten; zyne slagen eerst zoo hardnekkig en woedend, vielen nu meer en meer onzekerder. Was hy magtig, Liederik was behendig. Deze, de onzekere en flauwe slagen van den reus te baet nemende, sprong nu op eens vooruit; hy sloeg in volle kracht het zwaerd uit de hand van den reus en stak....
De reus stortte doodelyk gewond ter aerde: hy huilde verschrikkelyk; zwart bloed sprong hem als eene fontein uit het hart, yselyke vloeken rolden hem met dik schuim van de ruwe lippen, en in de wreedste stuiptrekkingen gaf hy den geest!
Liederik wierp een blik ten hemel en dankte God; de twee mannen, die den reus vergezelden, geloofden in hem een bovennatuerlyk wezen te zien, want zy dachten dat er

{==46==} {>>pagina-aanduiding<<}
geen mensch der aerde den reus overwinnen kon: ook hadden zy nog nooit met zooveel behendigheid en kunst iemand een zwaerd zien hanteren als Liederik. Zy vielen beiden op de kniën en smeekten om lyfsgenade. De jongeling schonk hun die, en gebood hem in het kasteel te leiden.
Al zyne gedachten waren thans voor de vrouw, die hem het leven geschonken had.
- Waer is myne moeder, waer is myne moeder? - klonk zyne stem nu teeder en smeekend, dan woest en dreigend.
Doch niemand kon zyne vraeg beantwoorden, niemand wist waer er eene vrouw gevangen zat; er waren in het kasteel zoovele onderaerdsche kerkers, waer nooit iemand anders dan de reus inging. Brandend van verlangen, hopende en vreezende, weet Liederik niet waer hy loopt: Hy breekt eene valdeur open, en stort zich in een onderaerdsch gewelf. Daer doolt hy in het duister, nu tegen een muer loopende, dan in eene laegte vallende, zich kneuzende en bezeerende: doch dit alles gevoelt hy niet. Zyne moeder zien, haer aen den boezem drukken, al moest hy dan ook sterven, is het eenig verlangen dat zyn geest bezwangerd, en er al ander gevoel in uitdooft.
Doch vergeefs zoekt hy, vergeefs roept hy, overal botst zyne stem tegen dikke muren, die doof blyven en zelfs geen weergalm geven; overal duisternis, over nacht, geene enkele strael van licht noch hoop! de krachten verlaten hem, de wanhoop overmeestert zyn hart; hy valt neder, bitter weenende en roepende:
- Ach! myne moeder, myne moeder, zeker is zy dood!
Gefolterd door grievenden angst, valt zyn hoofd moedeloos tegen een naekten killen muer: Daer tegen verkoudde hy zyn brandende voorhoofd; al wat droevig, wat akelig is, toovert zich thans voor zyne verbysterde verbeelding.

{==47==} {>>pagina-aanduiding<<}

- Ach! zoo sterven, zoo sterven! - zuchtte hy.
Alles is stil, doodsch; doch thans schynt het hem dat er een zucht den zynen beantwoordt. Is het slechts een flauwe weêrgalm, of zyne verbeelding, die hem bedriegt?
Toch is het voor hem een strael van hoop: hy luistert met meerdere aendacht. Neen, hy heeft zich niet bedrogen: Hy hoort werkelyk eenen zucht, gevolgd van eenen klaegtoon, die langzaem en hol als uit een grafkelder stygt. Van waer die zuchten, dat klagen?
Achter die dikke, zwarte muren moet er dan iets yselyks omgaen! doch geen mensch, hoe magtig ook, kan er doorbreken. - Liederik zoekt, voelt en tast; de hoop vernieuwt zyne krachten; zyne oogen doen hem zeer van door de duisternis te willen pylen; als een blinde dwaelt hy rond. Eindelyk wordt hy nog een engen gang gewaer; hy treedt er in. Daer treft hem een weinig klaerte; een luchtgat is er in den muer gekapt: een frissche lucht kan er indringen.
Liederik bemerkt eene deur. Zy moet open, al moest die pooging hem den dood kosten. Hy verzamelt er al zyne overgeblevene krachten toe: De deur moet buigen; zy springt uit het slot!
Wat Liederik ziet! - Daer, in een killen kerker, op een kouden steen, zit er eene vrouw: zy is niet oud, en toch heeft zy de haren reeds allen vergrysd, heeft het lyden haer wezen diep gerimpeld, en er de aschgrauwe kleur der kwyning aen gegeven; aen het been sleept zy eene yzeren boei, aen eenen ring in den muer vastgehecht; hare oogen staen strak en styf in diepe holten, en blikken zielloos als de glazen oogen van een wassen beeld. Dit levende geraemte zag de jongeling, by de flauwe klaerte, die door een eng gat in den kerker drong. Nog nooit had hy zooveel lyden gezien; het harte schynt hem in de hygende borst te breken; hy staet als verplet.

{==48==} {>>pagina-aanduiding<<}

By het nader aenschouwen van die vrouw, gevoelt Liederik eene gewaerwording, die hem als een ongekend genot in de aderen jaegt: het gevoel heeft in hem gesproken; de natuer bedriegt zich niet. - Het is zyne moeder. Ylings wil hy zich in hare armen werpen en roepen: - Moeder, moeder, ik ben uw zoon! - Doch de voorzichtigheid wederhoudt hem. Zoo eensklaps de vrouwe overvallen zou dit hare zinnen niet verbysteren; zou zy niet kunnen sterven door de te plotselinge overmaet van zaligheid?
Hy aerzelt, en blyft stil en bewegingloos staen......
Verwilderd ziet de vrouwe hem aen, haer boezem slaekt een pynelyken zucht: dan plooide haer mond zich tot een bitteren lach:
- Brengt gy my den dood? - Sprak zy met holle en zwakke stem, - o wees dan gezegend!
- Neen, vrouwe, - antwoordde Liederik hevig ontroerd, - ik breng u het leven,
- Weg, met het leven! - riep zy. - Ik wil den dood; de dood zal my de vryheid geven: Is de vryheid niet in den hemel! Is myn echtgenoot niet daer? en myn zoon, wat hebt gy met myn zoon gedaen?
En ademhygend en vermoeid van zooveel gezegd te hebben, viel haer hoofd op den verdroogden boezem.
- Vrouwe uw zoon leeft. - Sprak Liederik hevig aengedaen, want er bestond geen twyfel meer: hy zag zyne moeder.
- Die stem, die stem, - hernam de vrouw, - het is de stem van myn echtgenoot, van Salvaert.....
- Moeder, moeder, het is Liederik uw zoon! - riep de jongeling, zyne aendoening niet langer kunnende overmeesteren, en hy vloog zyne moeder aen den hals.
De arme vrouw kon aen zooveel geluk niet gelooven, en toch voelde zy het hart van den jongeling zoo hevig aen

{==49==} {>>pagina-aanduiding<<}
haren boezem kloppen en drukten zyne gloeiende kussen zulk eenen blos van zalig genot op hare wangen, dat zy aen de wezenlykheid niet lang twyfelen kon. Reeds lang had zy niet geweend: het groote lyden had haer harte verdord, haer gevoel ontzenuwd; thans weende zy sinds lang voor de eerste mael, doch het waren tranen van zaligheid.
- O God, thans zal ik gerust sterven. Ik heb mynen zoon aen het harte gedrukt! - riep zy in vervoering uit; en op hare beurt overlaedde zy hem nu met vurige kussen.
- Sterven zult gy niet, moeder; gy zyt vry, - sprak Liederik, - de reus is dood! myn vader is gewroken!
- O, myn kind, reeds is myn lyden vergeten; zulk een stond van zaligheid, vergoedt twintig jaren wanhoop!
Meer kon de blyde moeder niet zeggen: zy sloot zich vaster en vaster aen haren zoon, als vreesde zy dat men hem haer nog kon onttrukken. Lang duerden die sprakelooze en toch zoo treffende liefdeblyken. Zy scheen hare ziel met die van haer zoon te willen vermengen, om hem te doen gevoelen hoe gelukkig zy was. De moederliefde bezielde haer oog met blikken van vuer, en deed haer harte verdubbeld slaen, onder den weldadigen invloed eener verjeugdigde levenskracht; zoo zalig de engelen zyn, als zy hunne blikken in het aenschyn Gods baden, zoo zalig was de verrukte moeder in het aenschouwen van haren zoon.


III.

Welhaest was de dood van Finaert den reus, door gansch het land verspreid: geene mare kon het verdrukte volk aengenamer zyn. Thans zouden zy zyne wreedheid niet

{==50==} {>>pagina-aanduiding<<}
meer te vreezen hebben; doch zy hadden nu een opperhoofd noodig, een moedig ridder en dapper heer, die hen tegen roovers en booswichten kon verdedigen. Wie was die keus meer waerdig dan Liederik, die zooveel moed en onversaegdheid had getoond in het bevechten van den reus?
Liederik werd dus door het volk als heere van het land van Buck erkend; hy beloofde plegtig aen eenieder regt en vryheid, en zwoer dat hy het land van roovers en booswichten zou gezuiverd hebben.
Om dit te kunnen ten uitvoer brengen, beloofde het volk hem jaerlyks den achtsten penning van hun goed: groote eere werd hem bewezen, en vele schoone giften aengeboden. Hy bleef met zyne moeder het kasteel van Buck bewoonen, alwaer zy gelukkig leefden.
Liederik hield trouw zyn woord: hy strafte de roovers en verdere kwaeddoeners, en verschafte een ieder regt.
Ligt kan men denken dat hy dikwyls zyn aengenomen vader, den goeden ouden kluizenaer, in zyne kluis ging bezoeken. Hy zou zelfs gewild hebben, dat hy by hem op het kasteel kwam woonen, doch daertoe kon hy den dienaer des Heeren niet doen besluiten: hy wilde met God alleen zyn, in de eenzaemheid der grootsche natuer, den statigen tempel des Heeren, die den blauwen Hemel tot gewelf heeft.
Eens ging hy weder naer het bosch, om den kluizenaer te bezoeken. In het gaen dacht hy aen zyn vorig leven, aen zyn tegenwoordig geluk, en ook aen zyne toekomst.
Wat my nog ontbreekt, dacht hy, is de liefde eener echtgenoote, zyn kinderen, die ik de deugd kan leeren beminnen, en tot dappere ridders vormen, opdat zy my eens waerdig zouden kunnen opvolgen. Tot heden heb ik er niet op gedacht, om my eene gezellin te kiezen; al myne liefde

{==51==} {>>pagina-aanduiding<<}
was voor myne moeder: de goede vrouw was er zoo lang van beroofd geweest; doch nu voel ik, zelfs voor het geluk myner moeder, de noodzakelykheid eener echtgenoote. Wie zou er myne moeder beter verzorgen, dan de vrouw die haren zoon bemint?
Zoo denkende vorderde hy zynen weg naer de kluis zyns aengenomen vaders, den grysaerd, wien hy zooveel verschuldigd was; doch op eens hoort hy een angstig vrouwengeroep: hy twyfelt niet of op een kleinen afstand van hem is er eene vrouw in gevaer. Niets dan zyn moed raedplegende trekt hy zyn zwaerd, en ylt naer de plaets van waer het geroep komt. Daer zag hy een schrikwekkend tooneel. Een ridder lag dood op den grond, een ander ridder stond met opgeheven zwaerde by het lyk, en voor deze zat er eene jonge vrouw op de kniën, die bitter weende, en, met de handen sidderend omhoog geheven, om genade bad. Niet ver van daer stond er een draegstoel.
Liederik sprong in eens voor den ridder, en vroeg aen de jonge vrouw de rede van haer wee.
- Ach, heere! bescherming! - snikte zy, - die ridder heeft myn geliefde vermoord, en biedt my, zwakke maegd, de oneer of de dood.
- Ik zal uw wreker zyn! - riep Liederik, en woedend liep hy op den moorder; deze sprong achteruit en bereidde zich tot tegenstand, doch niet lang kon hy zich verweeren; Liederik bragt hem zulk een geweldigen slag toe, dat de schotel van zyn hoofd vloog, en de hersenen voor zyne voeten op den grond spatten!
Intusschen was de jonge vrouw in bezwyming gevallen; Liederik ligtte haer op, en zette haer in den draegstoel: dan ging hy bystand zoeken, en deed ze naer het kasteel dragen.
Daer eerst aenschouwde Liederik haer met aendacht; hy twyfelde of hy wel ooit een schoonere vrouw, een edeler

{==52==} {>>pagina-aanduiding<<}
gelaet gezien had; zeker had nooit het zicht eener vrouw hem meer getroffen. Vol bewondering viel by op de kniën en dankte God, die hem nog in tyde gezonden had, om de onschuld uit de handen der misdaed te redden.
De jonge vrouw kwam tot zichzelven en opende het oog: zy zag Liederik geknield aen hare voeten. Niet wetende wat denken, schrikte zy, en trok zich onwillig achteruit. Liederik bemerkte dit; met ontroerde stem sprak hy:
- Vrees niet, schoone jonkvrouw, er zal u geen kwaed geschieden: in myn kasteel zyt gy in veiligheid: ik love God, omdat hy my tot uwe verlossing gezonden heeft.
- Heb dank, edel en dapper ridder...
Die woorden, door eene schoone vrouw zoo zacht, zoo zoet gesproken, raekten al de snaren van Liederik's harte aen: hy sidderde van wellust; het scheen hem toe dat hy in eene reinere wereld ademde.
- Ach, jonkvrouw, - hernam hy, - gy moet wel ongelukkig zyn, doch ik zal alles doen, wat in myne magt is, om uw lot te verzachten. Ik twyfel niet of gy zyt van edelen bloede; ik bied u myn kasteel en myne dienstboden aen: beschik over alles. En zyt gy hersteld, en moet gy aen eenen vader terug gegeven worden, dan neme ik zelf die taek op my, en zal u naer zyn slot voeren. Doch, jonkvrouw, mag ik weten wie gy zyt?
De jonge vrouw had aendachtig naer de woorden van Liederik geluisterd; teeder had haer blik op het wezen van den jeugdigen ridder gerust, doch toen hy haer antwoord afwachtte, dreef haer oog vol tranen; dan na eenige stonden sprak zy:
- Ach, heer ridder, ik kan uw verlangen niet voldoen; ik mag niet zeggen wie ik ben, neen, ik mag niet. Myn naem is Idonea; ik ben ja, van edelen bloede, zelfs van hooge geboorte, doch in naem Gods, heer ridder, vraeg my

{==53==} {>>pagina-aanduiding<<}
daerover niets meer. Madon, prins van Poitiers, won myn hart en myne liefde, doch myn vader wilde hem myne hand niet toestaen. Door liefde verblind, heeft Madon my geschaekt, met de hulp zyner neven Maderant van Bourgogne en Zwychaert van Partenay. Hy wilde my naer Engeland voeren, en my daer huwen. Men droeg my door de digtste bosschen in eenen draegstoel, doch onderwege ontstond er tusschen de twee neven en Madon een hevige twist. Verschrikt luisterde ik, en hoorde dat zy ook op my verliefd waren, en my wilden bezitten! Ik riep dat ik slechts de vrouw van Madon zou worden, en ik hem alleen beminde! Helaes die woorden ontvlamden slechts hunne woede en afgunst nog meer: Zwychaert van Partenay, wie de drift het meest verblindde, sprong verraderlyk op Madon, en gaf hem eenen slag met zyn zwaerd: ik zag myn geliefde dood ter aerde storten! Dan liep hy op Maderant van Bourgogne, roepende dat hy my alleen bezitten wilde, doch deze, zyne hevige woede ziende, nam als een lafaerd de vlugt. Ik wierp my voor Zwychaert op de kniën, en smeekte om genade: de wreedaerd liet my de keus tusschen twee yselykheden over: zyn drift beantwoorden of sterven! Reeds wachtte ik den doodslag, toen gy, edel ridder, verscheent en my redde. En thans vraeg ik slechts aen myn verlosser nog éene weldaed: dat hy my voor de geringste zyner dienstmaegden aenneme, en my onbekend late leven en sterven. Na hetgene gebeurd is, zou ik onder het oog myns vaders niet meer durven verschynen.
- Gy wilt myn kasteel niet meer verlaten! - riep Liederik uit, - God zy gedankt! En als van zich zelven van geluk, drukte hy een zoen op de blanke hand der schoone.
Als in sprakelooze aenbidding verslonden, zat hy daer; geene woorden konden het gevoel uitdrukken, dat hem begeesterde: alleen sprak de vurige blik van zyn

{==54==} {>>pagina-aanduiding<<}
oog, die vol bewondering en liefde op de edele jonkvrouw rustte.
Lang echter mogt die sprakelooze hulde aen de schoonheid niet duren: zy bragt de jonkvrouw in verlegenheid; Liederik dit bemerkende, zocht dan woorden om zyn gevoelen gematigd uit te drukken.
- Schoone, edele jonkvrouw Idonea, uw besluit voert myn geluk ten top: myn kasteel is het uwe. Niet als dienstmaegd zult gy erin woonen, maer als meesteres er gebieden. Op de minste uwer wenken zal uw wensch vervuld worden; ik zelf zal uw eerste slaef zyn, gelukkig u te mogen gehoorzamen.
In die tael sprak de jeugdige ridder; de jonkvrouw bedankte hem met veel heuschheid over een zoo goed onthael en zoo gulle aenbieding, doch eene te droeve herinnering, de gedachte aen haer geliefde, dien zy onder haer oog had zien vermoorden, moest haer natuerlyk beletten gevoelig te zyn aen zyne hulde van bewondering, misschien aen eene eerste opwelling van liefde; daerom vroeg zy, dewyl zy zeer vermoeid en afgemat was, zich ter rust te mogen begeven.
Liederik was gelukkig dien eersten wensch te mogen voldoen: hy leidde de schoone jonkvrouw in een sierlyk slaepvertrek, en stelde zyne dienstmaegden tot hare beschikking.


IV.

Zonderling werkt toch de liefde op het harte van den mensch. Aen alles wat ons omringt geeft zy een ander aenzien, eene andere gedaente, een ander leven. Geloofde men zich voortyds alleen en verlaten, scheen de natuer u

{==55==} {>>pagina-aanduiding<<}
doodsch, de wereld u eene grenzelooze wildernis, van het oogenblik dat men bemint en bemind wordt, is alles veranderd. Alles lacht u dan toe, en spreekt u tot het gevoelig hart: de vogel die zingt, de beek die murmelt, de bladeren die ritselen, de bloemen die geuren, de zonne die schynt, de vlinder die vliegt.
Dit gevoelde Liederik, want Liederik bemint: de schoone onbekende jonkvrouw heeft zyn hart van liefde doen ontvlammen. Haer beeld leeft in zyne ziel: Idonea is de naem waermede hy de gansche natuer zou willen vervullen. In het lispelen van den wind, in de galm van den echo, hoort hy niets dan dien naem: hy waent dat de bloemen dien in liefelyke klanken tot hem zenden: zoo verliefd is de jeugdige ridder.
Haer dienen als een slaef, de minste harer wenken voorkomen, haer troosten in de teedere tael eener reine ziel, is het werk dat zyne dagen in zuiver genot maer te spoedig vervliegen doet.
Wie zou aen zoovele liefdebewyzen kunnen onverschillig blyven! In den beginne was Idonea steeds neerslagtig en bedroefd; van de liefkozingen eens vaders beroofd, scheen haer het leven eene bittere beproeving, en hadde zy soms den dood gewenscht, indien de zoetvloeijende liefdetael van Liederik haer harte niet op nieuw voor teedere gevoelens hadden geopend. Ook de bitterste tranen droogen eens op; de tyd, die heelmeester van de wonden der ziele, genas ook die van Idonea. Meer en meer gevoelde zy zich tot Liederik genegen, meer en meer stemde haer gemoed met het zyne overeen, meer en meer won zyne deugd haer hart, in zoo verre dat zy hem eindelyk niets meer weigeren kon: zy werd de vrouwe van Liederik.
Thans was de jeugdige ridder overgelukkig: by de liefde eener echtgenoote en moeder, kon hy slechts nog die van

{==56==} {>>pagina-aanduiding<<}
kinderen wenschen; zyn wensch werd ruimschoots vervuld: de grootste vruchtbaerheid zegende zyn echt. Op vyftien jaren schonk Idonea hem achttien kinderen: vyftien zonen en dry dochters!
Voor allen droeg Liederik de grootste liefde en zorg: op feestdagen zag men hen allen zeer rykelyk en op gelyke wyze gekleed.
Echter deden de pligten van echtgenoot en vader, Liederik de belangen zyner onderdanen niet verwaerloozen. Allen bekwamen steeds regten bescherming: meer en meer zuiverde hy het land van moorders en roovers; onder zyn gezag achtte een ieder zich gelukkig, en de laet gevoelde niet dat hy de kluisters eener slaverny droeg.
Tot hiertoe wist Liederik nog niet wat eene edelvrouwe hy gehuwd had: Idonea hield nog steeds daerover het grootste geheim. Echter was het zeker dat zy van groote en edele afkomst moest zyn. Dit bleek overtuigend, wanneer men acht gaf op hare hofsche manieren en gebruiken, haer minnelyk onderhoud, doch vooral op hare wyze van gebieden. Ook was Liederik daeromtrent in gemoede gerust, en belette dit geheim in geenen deele zyn geluk, tot wanneer een toeval het kwam oplossen.


V.

In sprokkelmaend van het jaer 631, bevond zich Clotarius, koning van Frankryk, te Soissons. Daer had hy zekeren nacht eens een droom, die hem zeer zonderling voorkwam.
Hy droomde dat hy op jagt was, en vyf dagen lang een

{==57==} {>>pagina-aanduiding<<}
witten hert vervolgde en nog niet bereiken kon: tot spyt moest hy dan nog een vreemden ridder hem zien dooden. Hy volgde dien ridder in zyn kasteel, en zag aldaer een allerschoonsten roozenstruik, waerop vyftien zeer fraeije, welriekende roozen, en dry schoone blozende bloemknopkens stonden. Het zicht van dien roozelaer vervulde hem met verwondering en blydschap, zoodanig dat zelfs by zyne ontwaking hy zich nog zoo verheugd gevoelde, dat hy zegde nog nooit zulk een genot te hebben gesmaekt.
Wanneer het dag was, ontbood hy zynen raed by zich, om te weten wat die droom wel zou kunnen beduiden: men was het eens om dien op eene voordeelige wyze uit te leggen, en den koning aen te raden, zich reeds des anderendaegs op jagt te begeven, in de hoop dat het raedsel zich aldaer zou oplossen, indien er waerlyk in het gedroomde eenige beduiding lag.
De koning volgde dien raed en ging op jagt; een groote stoet ridderen vergezelde hem. Te midden een groot bosch gekomen, bemerkte hy inderdaed een witten hert, het schoonste dier dat hy ooit gezien had. De koning reed het in volle vlugt achterna, doch het dier liep altyd voorwaerts, en dit met zoo groote gezwindheid dat hy het moeijelyk volgen kon. Toch wilde hy den hert najagen zoo ver hy kon, en zoo lang het hem mogelyk was. Welhaest liet hy al zyn volk verre achterna, en bevond zich geheel alleen. Vier dagen lang achtervolgde hy het dier, tot zelfs in den donkeren avond: eindelyk was hy zoo ver gekomen dat hy zich in de nabyheid van het kasteel van Buck bevond, alwaer Liederik zyn verblyf hield.
Den vyfden dag, joeg de koning wederom reeds van den vroegen morgenstond zyne honden vooruit, en snelde weder ter vervolging van den witten hert: nog steeds was hy lustig, en van tyd tot tyd stak hy den hoorn en blies een

{==58==} {>>pagina-aanduiding<<}
jagtlied, wiens vrolyke toonen de echo herhaelde en luchtig in het ruim deed trillen.
Liederik, dit jagtgeschal hoorende, zond ook zyne honden in het veld, en spoedde zich derwaerts; met moeite had hy zyn kasteel verlaten, toen de witte hert, moede en afgemat, hem kwam toegeloopen.
Liederik vloog er naertoe, en met eene spies doorstak hy het dier. Reeds lag het levenloos voor zyne voeten, toen de koning kwam aengereden. Deze misnoegd en te leur gesteld, omdat een ander het wild dat hy reeds zoo lang achtervolgde, getroffen had, kwam tot Liederik, en vroeg hem met trotschheid en hoogmoed, de rede dier vermetelheid. Liederik, verwonderd zich zoo te hooren toespreken, en den koning niet kennende, vroeg wie hy was, die hem zoo stout dorst aenspreken.
- Een fransch edelman, die u veel goed of veel kwaed kan doen, - antwoordde de koning (1).
Liederik hoorende en wel ziende dat het een ridder was, vroeg verschooning over zyne daed, zeggende, dat hy den hert niet zou geveld hebben, indien hy geweten had, dat een vreemd ridder hem najaegde.
Liederik deed meer; hy bood den jager zyn kasteel aen, om er zich van zyne vermoedheid te herstellen, en zyne tafel, waer men den hert zou opdienen, waervan hy dus ook zyn deel zou hebben. De koning, zeer vermoeid en afgemat, kon niets dan dit gul aenbod aenveerden. Hy volgde Liederik.
Reeds van verre bemerkten zy eene vrouw, die voor het kasteel heen en weêr wandelde; Liederik herkende haer aenstonds.
- Heer ridder, - vertrouwde hy, - het is myne echt-
{==59==} {>>pagina-aanduiding<<}
genoote, myne goede Idonea, die my zeker reeds wacht.
- Idonea! - zuchtte de koning, als een treurige echo, langzaem dat woord herhalende.
- Zou die naem uwe edelheid bedroeven? - vroeg Liederik met verwondering.
- Ach! - hernam hy, - die naem herinnert my een groot ongeluk; het verlies van een kind....
Hy sprak niet voort; het hoofd zonk hem op de borst, en droeve zuchten vielen van zyne lippen. Liederik, hoe nieuwsgierig die weinige woorden hem ook maekten, dorst die in het hart gevoelde droefheid niet onderbreken: hy eerbiedigde die, en reed sprakeloos en stil nevens zyn gezel.
Zoo naderden zy het kasteel. De koning beurde thans het hoofd op, en zag voor zich. Idonea stond nog voor het kasteel en scheen hen te willen verwelkomen. Zy trad voorwaerts en wierp eenen blik op den koning. Als van den bliksem getroffen, sprong zy achteruit, slaekte een gil, en verdween vlug als eene schim in het kasteel.
Dit voerde de verbazing van Liederik ten top.
- God! wat mag dit bedieden? - dacht hy ontroerd, en zyne stem beefde, toen hy zyn edelen gezel aen de zorgen zyner dienstboden aenbevool.


VI.

Een groot gastmael werd in het kasteel van Liederik gehouden ter eere des konings, die er eenieder slechts voor een fransch edelman hield. Liederiks achttien kinderen waren aen tafel gezeten als op een feestdag, allen schoon en gelyk gekleed. De koning zag hen allen met

{==60==} {>>pagina-aanduiding<<}
belangstelling aen, op elk kinderwezen rustte zyn blik een wyle tyds: zichtbaer was hy ontroerd; het hart klopte hem geweldig in de onstuimige borst. Op elk gelaet zag hy eene gelykenis met de dochter wiens verlies hy reeds lang beweende, met zyne Idonea.
- Heer ridder, - vroeg hy bevend, - zullen wy de eer niet hebben het gezelschap uwer edele echtgenoote te genieten?
- Ik moet voor haer uwe edelheid om verschooning bidden, - sprak Liederik, - ik heb haer gezocht en haer te bed gevonden. Zy zag bleek als een lyk, en beefde in al hare lidmaten: zy zegde dat zy ziek was en het bed niet kon verlaten.
- Zonderling, - prevelde de koning.
Na eenige andere geregten werd de witte hert opgediend: de koning dacht nu op eens aen zynen droom: hy schoof zyn zetel achteruit en sprong regt; met klimmende ontroering riep hy:
- God! wat wil dit zeggen? De schoone roozelaer zie ik voor my: die vyftien zonen zyn de vyftien bloeijende roozen; die dry dochtertjes zyn de dry blozende roozenknopjes!
En nu voelde hy, even als in zynen droom, een zuiver genot van vreugde hem het bloed sneller in de aderen jagen: het was als de verzekering van een aenstaende geluk.
- Heer ridder, - sprak hy vlug, - vergeef my, maer zeg het my toch, ik smeek u: van wie stamt uwe edele echtgenoote af?
- Ik weet het niet, - antwoordde Liederik verbaesd, en als onwillig ontroerd.
- Laet my niet langer in onzekerheid; o zeg het my toch....
- Ik spreek de waerheid. heer ridder, ruim vyftien

{==61==} {>>pagina-aanduiding<<}
jaren geleden verloste ik Idonea van den dood: Madon, prins van Poitiers...,
- Genoeg, genoeg; o het is zy, ik moet haer zien. Ziet gy de onstuimige kloppingen van myn hart; het is een vaderhart dat alles vergeven wil in de omhelzing van zyn kind!
Snel als een pyl verliet de koning de zael, en zocht naer het vertrek van Idonea: een voorgevoel dreef er hem heen. Liederik kon hem niet terughouden en volgde hem.
Idonea hem ziende, sprong verschrikt op en zocht een uitgang om te vlugten; angstig gillende, liep zy rondom het vertrek; eindelyk geene uitkomst vindende, liet zy zich voor den koning op de kniën vallen, hief de handen bevend omhoog en smeekte:
- Vergiffenis, o koning van Frankryk, myn vader!
- De koning van Frankryk! - gilde Liederik ontsteld, en hy viel nevens zyne echtgenoote op de kniën en smeekte ook:
- Vergiffenis, o koning van Frankryk!
Alles was reeds lang vergeven; vyftien jaren hadden allen wrok in het vaderharte uitgewischt: hy zag de dochter weder die hy dood waende; hy vond haer moeder van een gezegend kroost, en gevoelde slechts liefde en zaligheid. Hy hief haer op van den grond, prangde haer aen het hart, en zyn boezem lucht gevende, in het stamelen van den geliefden naem der wedergevondene drukte hy haer den kus der verzoening op den mond.
Die gloeijende kus joeg Idonea een nieuw leven in de aderen: zy mogt weder in de liefde eens vaders deelen: wat geluk na er meer dan vyftien jaren van verstoken geweest te zyn! Alles was vergeven, vergeten! En haer Liederik, hy ook werd door den koning omhelsd, aen hare liefde gegeven, en als haer gemael erkend. Hare lieve kinderen kuste hy insgelyks, en noemde hen de schoone bloe-
{==62==} {>>pagina-aanduiding<<}
men van zynen roozelaer! Alle monden lofden den Eeuwigen voor dien dag. die zooveel geluk medebragt.
De koning van Frankryk wilde thans geheel het hof in zyne vreugd doen deelen: Liederik, Idonea en al hunne kinderen moesten hem volgen naer Parys; daer wilde hy hun huwelyk, dat slechts geheim geschied was, plegtig doen vieren, en Liederik aen den franschen adel als echtgenoot zyner dochter voorstellen. - Zoo geschiedde.
Veertig dagen lang werd er feest gehouden; steekspelen en toornooijen, dansen en gastmalen volgden elkander op. De fransche adel bewonderde Liederiks edelen, kloeken lichaemsbouw, zyne behendigheid en kunst in het hanteren der wapenen. Menige lans werd door Liederik gebroken, menigen kamper uit den zadel geworpen; meest altyd behaelde hy den prys des steekspels.
De koning van Frankryk, zooveel vroomheid en ridderdeugd willende beloonen, vergrootte zyn gebied: hy benoemde Liederik forestier van Vlaenderen. De dichters bezongen zyne heldendaden: het gevecht met den reus Finaert, de verlossing zyner moeder en de redding van Idonea.
Toen al de feesten geëindigd waren, keerde Liederik met echtgenoot en kinderen naer Vlaenderen terug, en bouwde zich een nieuw kasteel te Harelbeke, waer hy zyn verblyf vestigde.
Wyselyk bestuerde hy het land: elke misdaed werd zonder onderscheid strengelyk gestraft: zelfs de vaderliefde deed hy zwygen voor het regt: zyn eigen zoon verwees hy tot den dood, om dat hy eene arme vrouw een korf appelen ontstolen had, het eenige wat zy verkoopen kon om haer kind te spyzen, dat door die diefte van honger stierf!
Lang regeerde hy; van de goeden geacht en bemind, van de boozen gevreesd, stierf hy ten jare 677, in den hoogen ouderdom van zeven-en-negentig jaren.



{==63==} {>>pagina-aanduiding<<}

Fernand van Portugael.

I.

Zoo men eenige oude kronyken gelooven mag, dan moet het in den winter van het jaer 1212 zou koud zyn geweest, dat de vogelen al vliegende bevrozen en dood vielen, dat al het water der rivieren tot den bodem toe ys was, en dat de menschen zich in huis hielden, uit vreeze dat de koude hun den adem zou hebben afgesneden. De maend october was nauwelyks begonnen, en reeds deed de winter zich met strengheid gevoelen. De tyd van ramp en wee was daer voor de arme laten, die gansch den zomer in het zweet huns aenschyns hadden geslaefd en gezwoegd, ten voordeele van eenen heer wiens eigendom zy waren, en die hen dikwyls ten loon van hunnen arbeid gebrek lyden liet. De arme laet had gezaeid, geplant, beploegd en ingeoogst, maer wat de aerde had voortgebragt, was voor hem niet geweest.
Zoo ook Daen Dikaert. Deze was een laet, die regtstreeks aen den toen regerenden Graef van Vlaenderen, Fernand van Portugael, toebehoorde; hy bewoonde met zyne vrouw

{==64==} {>>pagina-aanduiding<<}
en drie kinderen een leemen hutteken, op een der gravelyke domeinen gelegen, en moest er het land bebouwen.
De opzichter der gravelyke domeinen was Dirk van Blankenvoet, een gierig, streng en hardvochtig man, die zeker de inzichten van den Graef verre te buiten ging, en de arme laten zoo zeer van alles ontblootte, dat zy in de grootste ellende, en met de meeste ontbeeringen hun armzalig leven moesten rekken. De winter was nauwelyks begonnen en reeds leed men in het huisgezin van Daen Dikaert aen honger en koude!
Daer zat Wanna, zyne vrouw, met het jongste kind, een meisje van dry jaren oud, op den schoot by het vuer, en echter bibberden beide van koude; want al het vuer bestond in het branden van eenige verdroogde takjes hout, die reeds byna tot assche verteerd waren. De andere kinderen kropen op den grond, zoo naby het vuer mogelyk, en knauwden een stuk droog grof brood. Ander eten was er in de hut niet te vinden. De kinderen waren teêr en zwak, en hunne tandekens konden met moeite door het harde brood byten; 't was jammer nogtans, want het zagen er lieve en bevallige kinderen uit, vooral het oudste, Willem, een knaep van twaelf jaren. - Die had blond blinkend haer, hemelsblauwe oogen, een zacht bloosjen op de wang, en een zoo stil lachjen om den mond, en eene zoo zoete uitdrukking op het gelaet, dat het iedereen trof, en vele zegden:
- Zoo dat kind vleugelen had, wy zouden gelooven dat het een engel uit den hemel is.
De kleine Willem knauwde nu ook een stuk droog grof brood, en kon er met moeite met de tanden door. Daen Dikaert die het zag, viel er eenen traen uit het oog, terwyl hy sprak:
- Kind lief, gy doet er u de tanden op zeer, niet waer?
- 't Zal er toch eindelyk wel ingaen, vader, - was

{==65==} {>>pagina-aanduiding<<}
het antwoord van den kleinen jongen, - gy en moeder eet het toch ook. Ik weet dat wy niets anders bezitten, en hadde ik iets beters, ik zou het dan nog aen myn zuster Anneke en aen myn klein broerke Lieveke geven. Die hebben zulke goede tanden als ik niet.
- Ja kind, ik weet het: gy zult nooit eene klagt laten hooren, maer dat doet my pyn aen het hert. Ik zie u allen bleek, teêr en ziekelyk, en ik zou u in volle gezondheid willen, kloek en struisch...
Een geschrei van het jongste kind onderbrak den vader. De moeder had het een weinig brood willen in den mond stoppen, dat zy eerst in water geweekt had, doch het kind weigerde met tegenzin. Dit merkte Daen Dikaert, en nu riep hy uit:
- Ho, ik zal myne kinderen moeten zien sterven van gebrek! Zou dat toch wel den wil van den Graef zyn, dat wy, arme laten, zoo van alles ontbloot worden? - Maer dat is onregtvaerdig! - Dat roept wraek by God! - Neen, myne kinderen zullen van gebrek niet vergaen!
En na die woorden haelde hy eenen boog en pyl uit een verborgen hoek, en liep er mede de hut uit.
- Vader, geen laet mag wild schieten voor zyn eigen gebruik, of hy wordt met den dood gestraft, - riep kleine Willem hem angstig achterna.
Maer Daen luisterde naer die woorden niet, en snelde voort.
Een uer later kwam hy terug, en wierp een gedooden endvogel in den schoot zyner vrouw, er byvoegende:
- God kan die vogelen toch niet alleen tot spys der edellieden geschapen hebben: neen, dat heeft hy niet gedaen! Men zegt dat zulk een vogel zoo malsch en smakelyk is: dat zal de kinderen goed doen. Pluim hem maer

{==66==} {>>pagina-aanduiding<<}
spoedig, Wanna, intusschentyd zal ik in het bosch wat droog hout gaen zoeken, om vuer te maken.
Bevend en stilzwygend sloop de vrouw in een hoekje der hut, en daer trachtte zy zich als onzienlyk te maken, om het verzoek van haren man te volbrengen. De kinderen keken haer nieuwsgierig na, en hielden zich ook zoo stil mogelyk: zy zagen elkander op voorraed als met verrukking aen, omdat zy weldra eenige stonden zouden gelukkig zyn in het eten van iets, dat als zoo lekker en smakelyk geroemd werd.
De vader kwam terug met hout, en de vogel werd gebraden.
Daer zaten nu allen, vader en moeder en kinderen aen den disch, en lekten zich de vingeren van smakelykheid en goeden eetlust, daer het toch zoo goed en lekker was. Het scheen als of zy met dien endvogel en de vreugde en de gezondheid zelve aten.
Eensklaps te midden hunner blygemoedheid stapt er een man stout de hut binnen. Het was Dirk van Blankenvoet, de opzichter der gravelyke goederen!
- Daen Dikaert, - riep hy met norsche stem uit, - de dood wacht u! Men heeft u wild zien schieten, en gy eet het daer op! Het wild van den graef, ho, dat moet streng gestraft worden!
De arme laet werd bleek en beefde in al zyne lidmaten; zich verontschuldigen kon hy niet, want de klaerste bewyzen, de nog overblyvende stukken van den gebraden endvogel spraken tegen hem: hy viel op de kniën en smeekte met kermende stemme:
- Vergiffenis, heer opzichter, vergiffenis toch! Myne kinderen moesten voedsel hebben of ze stierven van honger! Zy waren zoo flauw en zwak, en gy weet het: er blyft ons niets over dan droog grof brood!

{==67==} {>>pagina-aanduiding<<}

- Een laet heeft niets anders noodig: mannen, koordt en bindt den wildstrooper!
Dit gebood Dirk Blankenvoet aen twee boschwachters, die onder zyn gebied stonden en hem gevolgd waren. Te vergeefs klemde Wanna zich wanhopig aen haren man, te vergeefs huilden de kinderen, Daen was gedwongen zich te laten binden, en zoo den opzichter te volgen. Men had zyne vrouw met geweld van hem gerukt en in eenen hoek gestampt, alwaer de ongelukkige neêrviel.
De arme laet stortte bittere tranen, want hy dacht aen het droevig lot, dat er nu zyne vrouw en kinderen zou te wachten staen, beroofd van zynen steun en onderstand. In zyne neêrslagtigheid merkte hy niet, dat zyn oudste jongen, zyn Willem, hem gevolgd had, en ter zyden hem op de baen liep. Eerst werd hy dit gewaer, wanneer de opzichter den jongen toeriep:
- Kleine guit, waerom blyft gy ons volgen?
En deze antwoordde:
- Ik wil myn vader redden!
- God! - riep Daen verschrikt uit, - myn kind, keer spoedig terug by uwe moeder en troost haer.
- Moeder kan niet getroost worden, dan als ik u terug naer huis breng, vader.
- Ha! ha! ha! - schertste de booze opzichter, - die kleine guit spreekt als of hy mirakels doen kon! Een veroordeelde tot der dood redden! Ha! ha! ha! kleine jongen, wy zullen wel zien dat de koorde van de galg kloek en stevig zy.
- Spot met geen kleinen jongen, heer opzichter. God heeft al meer dan eens kinderen gebruikt, om wonderwerken te doen. Wie zyn betrouwen in Hem stelt mag hopen, en ik doe dat, en myn vader zeker ook wel.
- Ja, kind, hy alleen kan ons redden! - zuchtte de arme Daen.

{==68==} {>>pagina-aanduiding<<}

- Vader, nu verlaet ik u, - riep kleine Willem; maer ik zal tot u terug keeren, en ik hoop dat het met uwe vryheid zyn zal.
- Tot wederziens, kind, - sprak Daen, en voegde er stil by: - God is almagtig en myn kleine Willem is zoo een goed en braef kind! - Wanneer Jesus op aerde was riep hy de lieve kinderen tot hem. Wanneer myn Willem, hem zal bidden, dan zal hy ons wel ter hulp komen. Neen, ik geef nog alle hoop niet verloren!
En moedig hief hy nu het hoofd op, en oogde zyn kleinen Willem na, die gezwind als een haes over het veld liep, en weldra uit aller gezicht verdwenen was.
- Het schynt dat gy geloof hecht aen de woorden van uwen kleinen guit, Daen Dikaert? - spotte de opzichter.
- Ja, heer Dirk, - was 't antwoord, - ik durf hopen en betrouwen in God. Heb ik misdaen, dan was het enkel uit te groote vaderliefde. Zou er iemand vrouw en kinderen kunnen zien bezwyken, als er middel is om ze te redden? Zoo gy regtvaerdig en menschlievend waert geweest, en ons genoeg hadde gelaten, om in onzen nooddruft te voorzien, dan hadde ik geen armen endvogel moeten dooden.
- Zwyg, ellendige laet, - riep Dirk van Blankenvoet knarsetandend uit.
- Ik zal zwygen, maer de stem van uw geweten zal spreken voor my.
De opzichter kon nu zyne woede niet meer intoomen, en sloeg en stampte den armen Daen; doch deze sprak geen woord, en verdroeg geduldig alle beleediging, tot wanneer zy te Gent waren aengekomen, alwaer hy in een gevang werd opgesloten.



{==69==} {>>pagina-aanduiding<<}

II.

Kleine Willem was geloopen over velden en weiden. Waerheen wist hy niet. Hy kwam in een dorp aen, en vermoeid en afgemat zette hy er zich aen den stam eens booms neder om uit te rusten.
- Nu durf ik wat adem halen, - sprak hy by zich zelven, - hier zal ik wel goede menschen vinden, die een armen jongen op den regten weg zullen helpen.
En hierop betrouwende, trad hy na een half uer rustens de eerste wooning de beste binnen.
- Brave vrouw, - sprak hy de huisvrouw aen, - waer bevinde ik my?
- Te Sint Lievens-Hautem, kind.
- En is het nog verre van hier, dat de Graef van Vlaenderen woont?
- Arm kind, - sprak de vrouw, een medelydenden blik op kleinen Willem werpende, - en wat zoudt gy by onzen heer Graef gaen doen?
- Er voor op de bloote kniën vallen, en hem smeeken om aen mynen vader de vryheid te geven.
En op eene tweede vraeg der vrouw, vertelde nu de kleine jongen het gansche wedervaren van zyn huisgezin. Toen de vrouw met het voornemen van Willem bekend was, werd zy er zoodanig voor ingenomen, en boezemde hy haer zoo een groot belang in, dat zy innig bewogen sprak:
- Kom, kind, zet u hier neêr, dat ik u wat eten en drinken geve, want gy moet honger en dorst hebben. Gy

{==70==} {>>pagina-aanduiding<<}
zyt ook vermoeid; gy zult hier vernachten, en morgen uwe reis voortzetten! - O bekwaemt gy de vryheid van uwen vader. - Maer zult gy onzen heer Graef durven aenspreken?
- Ach, vrouwe, om mynen vader te redden zou ik alles durven. - Al zeide men my, gy moet er voor door een vuer loopen, ik zou het doen; gy moet er voor op den top van den hoogsten boom klimmen, aenstonds zou ik het beproeven, - en al ware de Graef omringd door honderde ruiters, toch zou ik tot hem dringen, al moest ik my door de paerden laten vertrappelen! - Ach! vrouwe, 't is dat wy onzen vader zoo gaerne zien: wist gy hoe braef en goed hy is! - En als zy hem dooden, dan zal onze moeder toch ook sterven van verdriet; en wy, arme schaepkens, zullen dan alleen op de wereld blyven, zonder steun en troost...
By het spreken dier laetste woorden stortte kleine Willem bittere tranen, en ook de vrouwe kon de hare niet inhouden. Om den kleinen jongen van zyn verdriet eeniger wyze af te leiden, zette zy hem nu eten en drinken voor, maer hoe hy ook zyn best deed, hy kon weinig nuttigen. Des anderendaegs nam Willem afscheid van de brave vrouw met de woorden:
- Vrouwe, gy zyt goed en medelydend voor een arm kind geweest, en ik dank er u voor. Ik zal u in myne gebeden niet vergeten, en God in den hemel zal er u voor beloonen.
- O, ik zou wel slecht moeten zyn, - antwoordde de vrouw, - om een arm en braef kind te verstooten. Ga in vrede, vriendje lief; ik ook zal bidden, opdat God u uwen vader zou weêrgeven.
Nu toonde de vrouwe hem wat weg hy te volgen had om te Gent aen te komen. Zy zegde dat hy gemakkelyk nog vóór den avond de poorten der stad bereiken kon.

{==71==} {>>pagina-aanduiding<<}

Kleine Willem stapte moedig de baen op. Onderwege ontmoette hy eene kapel; en er intredende knielde hy neêr, en zond een vurig gebed ten Hemel. - Dit verrigt zynde, gevoelde hy zich nog meer versterkt, en vorderde haestig zynen weg.
Al een uer gaens kon hy van Sint Lievens-Hautem afgelegd hebben, toen er hem een geschal van jagthorens uit een nabygelegen bosch tegenklonk.
Hy bleef staen, en wendde het oog naer de zyde van waer het geschal zich hooren liet.
Een troep ruiters kwam uit het bosch te voorschyn: hunne paerden renden in woesten draf. Zy waren op jagt geweest. Wild stormden zy den weg op, niet verre van de plaets waer kleine Willem zich bevond. Onder hen was Dirk van Blankenvoet.
Niet zoodra had deze kleine Willem bemerkt, of hy rendde er naer toe, en riep uit:
- Weg van hier, kleine schurk, en terug naer uwe moeder, of gy ook komt in het gevang. - Weg van hier, zeg ik!
En daer Willem zich niet spoedig genoeg verwyderde, hief hy zyn zwaerd op, en dreigde er den kleinen jongen mede te slaen. - Maer door die beweging helde hy voorover, verloor het evenwigt, en tuimelde op den grond met het hoofd omlaeg, en de voeten in de stygbeugels blyvende steken.
Het paerd wilde voortrennen, en dit ware de dood van Dirk van Blankenvoet geweest, doch kleine Willem sprong moedig voor het dier, hield het tegen en greep het by den toom.
Middelerwyl waren de andere ruiters toegesneld.
- Dirk van Blankenvoet, - sprak er een, - zonder den moed en de tegenwoordigheid van geest van dien

{==72==} {>>pagina-aanduiding<<}
kleinen jongen, waert gy al op reis naer de andere wereld, en God weet waer uwe arme ziel zou moeten naer toe trekken!
- Die kleine schurk! - bulderde Dirk opstaende. - Ho, 't is zyne schuld dat ik viel! Waer is hy, dat ik hem afrosse!
En hy keek verwilderd rond.
- Hoe, - sprak in de grootste verwondering een ruiter van zyn peerd afstappende, - en gy zoudt dien jongen slaen aen wien gy uw leven te danken hebt?
- Heer Graef, vergeef my, - stamelde Dirk zich diep buigende, - maer... maer...
- Heer Graef! ho! ik zie onzen genadigen heer Graef, - riep Willem verheugd uit, en hy viel op de kniën, stak de handen omhoog, en smeekte:
- God zend u op mynen weg, genadigen heer Graef: ik ging u opzoeken! O schenk vergiffenis aen mynen vader: geef my mynen vader weêr! Geheel myn leven zal ik u voor die weldaed erkentelyk zyn! Zoo myn vader misdeed, heer Graef, het was om onzent wille! Neem my gevangen en doe my dooden, heer Graef, maer geef toch de vryheid aen mynen vader! Zonder hem kan myne arme moeder, kan myn ziekelyk broerke en zusterke niet leven!
De ruiter die van zyn paerd gestapt was, en tot wie kleine Willem zich wendde, was wezenlyk Fernand van Portugael, Graef van Vlaenderen. Hy was op jagt geweest, en keerde nu naer zyn vorstelyk verblyf terug. Met innige belangstelling zag hy den kleinen knaep aen, die daer voor zyne voeten geknield lag en zulke roerende woorden uitsprak. Minzaem vroeg hy:
- Kind, wie heeft er uwen vader gevangen genomen?
- Die heer daer, - antwoordde kleine Willem, terwyl hy Dirk van Blankenvoet aenwees.

{==73==} {>>pagina-aanduiding<<}

- En wat heeft uw vader misdaen, kind? - Spreek maer vry en wees niet benouwt: er zal u geen kwaed geschieden.
Door die op zachten toon uitgesproken woorden van den Graef gerust gesteld, verhaelde kleine Willem de gansche geschiedenis van zyn ongelukkig huisgezin, in wat ellendigen staet zy leven moesten, en hoe hardvochtig en onmeedoogend Dirk van Blankenvoet hen behandelde. De Graef luisterde in volle aendacht naer de woorden van den kleinen knaep, en toen deze geëindigd had, riep hy uit:
- Welhoe, kind, Dirk van Blankenvoet heeft u allen zooveel kwaed gedaen; daer nog even wilde hy u slagen toebrengen: gy hadt alle reden om dien man te haten, en gy bragt hem daer nog hulp toe, en redde zyn leven?
- Heer Graef, - antwoordde het kind, eenvoudig en openhertig, - myn vader heeft my altyd geleerd, dat het schoon is goed te doen, ook aen die ons kwaed deden.
- Een vader die aen zyne kinderen zulke edele grondbeginsels inprint, - riep de Graef uit, - moet een braef man zyn: Kind, uw vader heeft enkel misdaen, omdat de nood er hem toe dwong: Hy zal vry wezen! Er zyn schuldiger lieden dan hy, die straf verdienen!
Die laetste woorden uitsprekende, wierp de Graef toornige blikken op Dirk van Blankenvoet. Deze merkte het gevaer waerin hy verkeerde, werd bleek van ontsteltenis en beefde zichtbaer.
Op bevel van den Graef nam een der ruiters kleine Willem, die danste en sprong van blydschap, voor zich op zyn paerd, en allen reden nu den weg verder op naer Gent.
Daer in zyn gravelyk verblyf aengekomen, was Ferdinand van Portugaels eerste werk den gevangen genomen Daen Dikaert voor zich te doen brengen. Daer kon hy zich weldra overtuigen, dat hy het met een braven echtgenoot

{==74==} {>>pagina-aanduiding<<}
en goeden vader te doen had, en hy schonk hem de vryheid.
De arme laet viel haest in bezwyming van blydschap: hy kon geen geloof hechten aen het geluk dat hem overkwam, en riep uit:
- God! God! is het geen droom? - Is 't wel waer? - Ben ik vry? - Ik zal dan myne vrouw, myne kinderen weêrzien?
De Graef deed nu kleine Willem roepen, dien hy in eene nevenkamer had doen leiden, nam hem by de hand, en bragt hem tot zynen vader, zeggende:
- Daer, lieve jongen, herhael gy aen uwen vader dat hy vry is, en dat hy zyne vryheid aen uw edel en schoon gedrag te danken heeft: my wil hy moeijelyk gelooven.
Vol verbazing sloeg nu Daen de oogen op zyn kind, zynen Willem; de jongen vliegt hem in de armen, en daer kussen zy elkander, in vurige, hartstogtelyke aendoening. Beiden beleefden nu het gelukkigste oogenblik huns levens.
- Ho, - riep Daen by het storten van zalige, zoete vreugdetranen uit, - myn Willem, myn brave, beste jongen, wat is uw vader fier en trotsch op u! - De menschen zeggen de waerheid: gy gelykt een engel uit den hemel. - Kom, nu spoedig by uwe moeder, by uw broerke en zusterke! Ho! wat zullen zy allen bly zyn, als ze ons zullen weêrzien!
- Ja, vader, maer eerst moeten wy onzen genadigen heer Graef bedanken.
- Ho, zeker kind, eerst onzen genadigen heer Graef bedanken.
En vader en zoon knielden neêr voor Fernand, Graef van Vlaenderen, en bogen zich diep. Daen Dikaert sprak:
- Genadigen heer Graef, al de dagen myns levens zal ik God bidden voor uw geluk en welzyn.

{==75==} {>>pagina-aanduiding<<}

Heer Graef, - voegde kleine Willem er by, - altyd zullen wy u dankbaer en erkentelyk zyn. Nooit zullen wy uwe goedheid vergeten, al waert gy verre, zeer verre van hier.
- Genoeg gedankt, - glimlachte de Graef, - keert nu terug naer uwe wooning, en zeg aen uwe vrouw Daen Dikaert, dat zy, en gy, en uwe kinderen geen gebrek meer lyden zult, want dat ik u tot mynen jager benoemd heb, en u daervoor eene schoone jaerwedde schenke.
Met die woorden verwyderde zich de Graef.
Dat was te veel geluk op eens voor den armen Daen; hy zwymelde als een bedronken man, en wist niet waer hy liep, zoo zeer was hy getroffen. Kleine Willem moest hem ondersteunen en uit de vorstelyke wooning leiden.
Zoo werd de reeds lang verdrukte onschuld beloond.
Acht dagen later stond Dirk van Blankenvoet voor het geregt, en moest hy zich verregtvaerdigen over zware, hem ten laste gelegde feiten van ontroovingen en afpersingen. Dat kon hy niet, want er spraken te vele klaerblykende bewyzen tegen hem. Hy werd van zyne plaets afgezet, en tot verscheidene jaren gevang veroordeeld.
Zoo werd de verdrukker der onschuld eindelyk gestraft.


III.

Geluk, vrede en genoegen mogt nu het huisgezin van Daen Dikaert genieten. Graef Fernand was een groot liefhebber van jagen, en om zich dit genot in ruime mate te kunnen aenschaffen, had hy zelfs wilde stieren en andere gedierten uit Spanje doen komen, en die vry en los

{==76==} {>>pagina-aanduiding<<}
eenige bosschen van Vlaenderen ingedreven. Daen Dikaert was weldra een ervaren en geoefend jager, en wist zich door onberispelyk gedrag en dienstvaerdigheid van eenieder, doch vooral van den graef, te doen beminnen. Weldra noemde deze hem een zyner getrouwste dienaren; en waer hy heen ging, hoe ver het ook zyn mogt, moest Dirk hem vergezellen. Maer eens nam de jagt op wilde dieren en vogelen een einde, en moest er jagt op menschen worden gemaekt. Er was een oorlog op hande, een schrikkelyke oorlog met Frankryk. De vorsten van dat groot land hadden Vlaenderen vroeger verscheidene gewesten weten af te nemen, en graef Fernand zocht nu alle middelen uit, om die weder te verkrygen. Hierom verbond hy zich met verscheidene andere vorsten in een algemeenen oorlog tegen Frankryk. Maer te Bouvines, tusschen Doornik en Ryssel, moest het voor hem ongelukkig afloopen: de Franschen, ofschoon geringer in getal dan hunne vyanden, behaelden eene schitterende overwinning: dertig duizend mannen bleven dood op het slagveld. Fernand, graef van Vlaenderen werd krygsgevangen gemaekt, en naer Parys vervoerd!
Onder de mannen, die den graef naer den oorlog waren gevolgd, was ook Daen Dikaert. Deze was in het heetste van het gevecht, altyd aen de zyde van den Graef te zien geweest, en had zelfs menigen slag van hem afgeweerd. Het was enkel toen hy bebloed en gewond ter aerde nederviel, dat men den graef kon krygsgevangen nemen.
Gelukkig was de wonde van Daen niet doodelyk. Hy werd door een zyner krygsmakkers opgenomen en verzorgd, en eenige dagen later bevond hy zich reeds in zyne hut by vrouw en kinderen; maer helaes! daer vond hy toch het geluk en de vrede van vroeger niet meer. Wel behield Gravin Johanna, die na de gevangneming van haren man het bestuer van Vlaenderen in handen nam, hem in bedie-
{==77==} {>>pagina-aanduiding<<}
ning, wel was er geen gebrek aen levensvoedsel, maer het herte bloedde Daen in de borst. Daer was een gedurig medelyden in, eene martelende bekommernis over het lot van Graef Fernand, zynen edelen weldoener. Ook kleine Willem was zeer met het lot van den Graef begaen, en dikwyls weende hy van bitter spyt, omdat hy teer en zwak was, en niet magtig genoeg om den Graef uit zyne gevangenis te verlossen, of geen middel wist om eenige verzachting in zyn lot toe te brengen.
- En wy hebben hem eeuwige dankbaerheid en erkentenis beloofd, - snikte hy dan onder een tranenvloed, - en wy kunnen niets voor hem doen, niets....
- Neen, niets dan bidden, opdat God hem zou helpen, - weende de vader er by.
Ach! zy moesten daerenboven nog hooren, want het werd alom in Vlaenderen bekend, hoe onmenschelyk men te Parys den Graef van Vlaenderen behandeld had. Gekoord en gebonden, alsof hy een schelm of een moordenaer was, deed men hem zoo regts voor Filips, den koning van Frankryk ryden, wanneer deze als overwinnaer zyne luisterlyke intrede te Parys deed. Al het volk liep uit om den gevangen Graef te zien, - zegt Despars in zyne kronyk, - en op alle manieren werd hy van eenieder begekt, beschimpt en bespot, want men zag dat zulk eene handelwyze den koning vermaek deed. Lieden van het volk gingen al spelende en fluitende voor hem; eenige sloegen op kleine trommelkens, andere zongen schimpliederen op hem, terwyl er waren die hem met vingeren wezen, en de tong naer hem uitstaken. En dit duerde zes dagen lang, dat men zoo den edelen Graef van Vlaenderen langs de straten van Parys voerde! Daerna gaf men hem het nieuwgebouwde sterk kasteel van den Louver tot gevangenis.
Ach! wanneer de goede Daen en zyn zoon die barbaersche

{==78==} {>>pagina-aanduiding<<}
handelwyze vernamen, dan werden zy er door zoodanig vervoerd, dat zy als razenden rondliepen. Zy hadden al het volk van Vlaenderen willen te wapen roepen, van klein tot groot, om ter redding van den Graef naer Parys te snellen. Zy hadden er de aenvoerders willen van zyn, en alle gevaren trotseren, - maer ach! waertoe was een eenvoudig jager en een zwak kind in staet?
Weldra vernam men ook dat de Graef in het gevang allerstrengst werd behandeld, en alleen zonder gezellen opgesloten was.
- Ach! wat moet hy zoo alleen verdriet hebben en lyden! - riep eens kleine Willem uit, - ach! kunnen wy toch niets, niets doen om zyn lot te verzachten? Hy schonk ons het leven en het geluk, die goede en nu zoo ongelukkige Graef! Eeuwige erkentenis zyn wy hem verschuldigd! - En na dien uitroep viel het hoofd van kleine Willem voorover, en zonk hy in eene diepe mymering.
Dagen lang verkeerde hy in de grootste neerslagtigheid, en die toestand ondermynde zichtbaer zyne gezondheid. Diepdenkend en sprakeloos dwaelde hy dikwyls langs de velden.
Treurig zag zyn vader dit aen.
Eens evenwel rigtte hy na eene diepe mymering het hoofd als met een vast besluit op, en een stille glimlach speelde om zynen mond, terwyl hy vroeg:
- Vader, indien ik een middel wist om den graef te troosten en eenige verzachting in zyn lot te brengen?
- Ho, kind, - antwoordde de vader, - ik zou denken dat de hemel u het middel heeft ingegeven.
- Ik weet zulk een middel, vader.
- Ho, lieve Willem, dan moeten wy het ten uitvoer brengen zoo spoedig mogelyk: het is onze pligt!
- Dan trekke ik reeds van morgen vroeg naer Parys,

{==79==} {>>pagina-aanduiding<<}
vader, ik zal als eene gunst vragen om de gevangenis van den Graef te mogen deelen: ik zal hem spreken van Vlaenderen, hem liederen van ons land zingen, hem dienen, verzorgen en beminnen, en hy ook zal my lief hebben, en zoo zou het leven hem min verdrietig zyn!
In stomme verbazing staerde Daen Dikaert zynen zoon aen, - maer Willem wierp zulke smeekende blikken op hem, en scheen zoo wel te meenen wat hy zegde, dat de vader er van verschrikte. Ook de moeder slaekte eenen gil van vrees, en zyn jong broerke en zusterke kwamen tot hem geloopen, en sloten zich aen hem, alsof zy vreesden dat hy hen reeds in het oogenblik hadde willen verlaten.
- Kind, - sprak eindelyk de vader, - zulk een besluit verwondert my: hebt gy wel overdacht aen wat gevaren gy u blootstelt? Parys is zoo verre van hier, en daer gekomen, zal men u wel by den Graef toelaten? Zal alle moeite niet vergeefs zyn?
- Toch wil ik het beproeven, vader. Ik zal bidden, smeeken, op de bloote kniën kruipen, zoo het zyn moet. Het kan eene ingeving des hemels zyn, vader, zoo als gy daer zegde. O, laet my die toch volgen.
- En ons zoudt gy verlaten, Willem, - sprak de moeder, - en misschien zullen wy u nooit meer wederzien, en niet meer weten wat er van u geworden is!
- Uwe moeder spreekt waerheid, Willem, - voegde de vader er by.
- Eh wel! - hernam de jongen met bitterheid, - dan zullen wy maer onzen goeden Graef in het gevang van verdriet laten kwynen en sterven. Wy zullen als de meeste menschen ondankbaer jegens hem zyn; wy zullen vergeten dat wy hem alles verschuldigd zyn, en aen hem niet meer denken.
- O dat niet, dat niet, - bemerkte de vader.

{==80==} {>>pagina-aanduiding<<}

- Ik weet het wel, - vervolgde de jongen, - het zal u, vader, en u moeder, verdriet aendoen omdat ik u verlaten moet; my ook zal dat afscheid pynelyk en hard vallen, want ik heb u allen zoo lief; maer onze Graef lydt zoo veel, en zouden wy ons insgelyks niet wat lyden mogen opleggen, om het zyne te verzachten? En zoo wy het niet doen, zyn wy dan ook geene ondankbare menschen? Ook ben ik haest veertien jaren oud, en goed in staet om eene lange reis te doen.
- 't Is waer, 't is waer, - stamelde de vader half overwonnen, - morgen zullen wy zien!
- O God! - schreide de moeder, - moet dat wel zyn! Vraegt de dankbaerheid zoo veel dat wy ons oudste kind moeten opofferen?
- Vrouwe, - sprak Daen troostend, - eene goede daed vindt altyd zyn loon, is het hier niet, dan is het in den hemel. Blyven wy goede christene en dankbare menschen, en God zal steeds met ons zyn!
Ook de jongste kinderen weenden met de moeder, en riepen uit dat zoo Willem hen verliet, zy met hem moesten meêgaen.
Willem zag er treurig uit, maer bleef echter kalm en gelaten.


IV.

Reeds van zeer vroeg in den morgend was Willem opgestaen en had hy zich aengekleed. Dit verrigt zynde, knielde hy voor een houten kruisbeeld neêr, dat aen den muer hing, en zond een vurig gebed ten Hemel. Hy vroeg

{==81==} {>>pagina-aanduiding<<}
aen God welzyn en geluk voor zyne ouders, zyn jong broerke en zusterke.
Toen hy opstond en zich omwendde zag hy zynen vader voor zich staen.
- Willem, - sprak deze treurig, - ik kan my tegen uw voornemen niet verzetten, kind; het is u door een te schoon en te edel gevoel ingegeven. Ga onzen edelen Graef troosten indien het zyn kan, en dat God u geleide. De zegen van uw vader zal u overal volgen. Maer vertrek voor aleer uwe moeder wakker worde, kind. Zy zou u van haer niet laten weggaen; wanhopig zou zy zich aen u hechten; misschien droomt zy op dit oogenblik van u, en denkt zy zich gelukkig! Ach! by haer ontwaken zal zy het niet meer zyn! Haer oudste kind, haer lieveling zal haer misschien voor eeuwig hebben verlaten....
De arme vader deed geweld om niet te weenen, maer by het uitbrengen dier laetste woorden braken toch zyne tranen los:
- O neen, vader, - sprak Willem diep aengedaen, - niet voor eeuwig.... ik zal eens terugkeeren. God zal het wel toelaten! Ach! zou men onzen edelen Graef wel gansch zyn leven gevangen houden!
- Wie weet!... zuchtte Daen.
Nu nam Willem eenen reiszak met mondbehoeften op den rug, en eenen stok in de hand. Hy wendde zich naer het vertrek, waerin zyne moeder sliep, en knielde er voor neèr: de vader stak er stil de deur van open, en daer zag Willem zyne moeder in een vasten slaep liggen. En zy glimlachte in haren slaep, als droomde zy van iets gelukkigs!
Vurig verlangde Willem om op dat dierbare gelaet zyner moeder eenen kus van afscheid te mogen drukken: maer hy dorst niet uit vreeze van haer te ontwekken. Hy wierp

{==82==} {>>pagina-aanduiding<<}
haer dan van verre eenen kus met de hand toe; daerna verwyderde hy zich diep zuchtende:
- Arme, arme moeder!
Hy keerde zich dan naer het bed, waerin zyn jong broerke en zusterke sliepen, en die drukte hy elk eenen vurigen kus op de wang.
- Vader, nu vertrek ik, - sprak by beraden.
En hy stapte de wooning uit.
Daen volgde hem. Zy gingen een uer verre aen elkanders zyde, maer wisselden geen woord. Zy waren beiden te zeer in gedachten verdiept. Eindelyk toch sprak de vader:
- Willem, myn kind, nu moet ik terug naer huis: ik moet uwe moeder gaen melden, dat zy een kind mist, en haer troosten over het verlies. Vaerwel, myn zoon, vaerwel; ik zal bidden, veel bidden voor u! Bidt gy ook voor my, voor uwe arme moeder, uw zusterke en broerke die u allen zoo lief hebben, en die nu uw afwezen zoo droevig zullen betreuren. Maer het moet zoo zyn! Kom, kind, nog eens aen myn hert, nog eene laetste omhelzing! O! zag ik u binst myn leven nog maer eens weêr!
Langdurig was die laetste omarming. De arme Daen herkuste zynen Willem menigmalen, en hield hem driftig aen het herte gedrukt. Toch eindelyk liet hy het dierbare pand los, en al wat hy nog stamelen kon, was een laetste:
- Vaerwel, God zegen en bewaer u, kind!
Willem was zoo diep aengedaen, dat hy zyn laetste vaerwel enkel met de hand toewerpen kon.
De arme vader ging nu tegen eenen boom leunen, om niet van aendoening ten gronde te zinken, en volgde zynen zoon met de oogen, zoo verre zy dragen konden. Eindelyk zag hy niets meer dan een stipje, dat in de verte verdween. Dan weende hy bitter en sprak onder zyne tranen:
Ach! de menschen mogen wel zeggen, dat hy een engel uit den Hemel gelykt!



{==83==} {>>pagina-aanduiding<<}

V.

Wy bevinden ons nu in Parys, de hoofdstad van Frankryk.
Het was een zondag, en het schoonste lenteweêr dat men wenschen kon. De meeste lieden namen dien dag, aen de rust gewyd, te baet, om na het vervullen der godsdienstige pligten uit wandelen te gaen.
Nu was het wandeluer gekomen, en vele mannen trokken met vrouw en kinderen naer de schoone en groene weiden, die in dien tyd den Louver omgaven. Daer oefende de jeugd zich in allerhande spel, en trok hierdoor de wandelaers langs die zyde. Ook was het in den Louver, dat Fernand van Portugael, Graef van Vlaenderen, gevangen zat, en wanneer zyne bewakers hem toelieten op het bovenplat van den toren een weinig frissche lucht in te ademen, dan kon het volk hem zien.
Nu weder was dit Fernand vergund geworden, en hy stapte nu heen en weêr den toren en sloeg de oogen hemelwaerts. Hy wilde zich niet gewaerdigen het volk omlaeg een' blik te gunnen; hy wilde niet dat men op zyn gelaet eenigen indruk van smart en lyden lezen kon, want onder dat volk was er altyd laeg gespuis gemengd, dat enkel daer kwam om hem schimp en scheldwoorden naer het hoofd te werpen.
Een veertienjarige knaep, die een blauwen kiel van vlaemsch linnen droeg, kwam daer aengestrompeld, voorover gebogen en op eenen stok leunend, in de houding van eenen grysaerd. Dit moest niemand verwonderen, want de

{==84==} {>>pagina-aanduiding<<}
knaep was uiterst vermoeid en afgemat. Hy kwam uit Vlaenderen, en had eene reis van een zestigtal uren te voet afgelegd langs moeijelyke wegen, door bosschen en velden. Niet verre van den toren liet hy zich op eene zodenbank zinken, om er wat uit te rusten.
Hy zag het volk naer het hooge van den toren staren; hy zag dat het schimpte en spotte, maer wat het zegde verstond hy niet: het sprak voor hem, die Vlaming was, eene vreemde tael!
Na wat uitgerust te zyn stond hy op, nieuwsgierig om het voorwerp van de spotterny des volks te kennen. Hy keek ook op naer het hooge van den toren; maer God! hoe groot was zyne ontsteltenis, en hoe luide gilde hy:
- Heer Graef! genadigen heer Graef!
Die jonge knaep was niemand anders dan onze Willem: hy had op het hooge van den toren Graef Fernand herkend! En alsof op eens zyne vermoeijenis verdwenen was, liep hy naer de ingangpoort van den Louver toe, en klopte er met zynen stok hard op. Daer ook riep hy luide en smeekend:
- O laet my binnen by onzen genadigen heer Graef! Open my toch de poort!
Het volk nieuwsgierig om te weten wat dit beduiden wilde, schaerde zich rondom den jongen knaep.
Harder en harder klopte hy op de poort.
Een wachter opende die eindelyk: Willem stak de handen smeekend naer hem toe, en riep uit:
- O laet my toch binnen by onzen genadigen heer Graef: goede man, verstoot my niet! Ik kom van zeer verre om den Graef te zien, en met hem te mogen gevangen zyn.
De wachter verstond niet wat Willem zeggen wilde, haelde de schouders op, en sloot de poort weder toe.

{==85==} {>>pagina-aanduiding<<}

Nu hoopte Willem nog zich van den Graef te doen hooren: hy keek naer het hoogste van den toren op, maer de Graef bevond er zich niet meer.
Dan verloor hy den moed: hy liet zich aen den stam van eenen boom nederzinken, en weende bitter.
Al zyne moeite was dan vruchteloos geweest!
Het volk verwyderde zich weldra van hem, en zegde: - Die jongen is niet wel by de zynen: hy is onnoozel!
Met den avond verliet de menigte de wandelplaets van den Louver, en nog zat Willem aen den stam van den boom. Van groote vermoeijenis viel hy er in slaep.
Toen hy des anderendaegs ontwaekte, was hy niet weinig verwonderd zich alleen in eene donkere kamer te bevinden. De nachtwacht had hem op hare ronde vinden liggen, en naer stadsgevangenis gebragt: daerin bevond zich onze jonge Vlaming. Nevens hem stond eene kruik water en lag een stuk brood. Honger en dorst kwelden hem, en zonder verder nadenken nam hy het stuk brood en at; hy zette ook de kruik aen den mond en dronk.
Nauwelyks was het stuk brood hem door de keel, of stadsdienaren traden het vertrek binnen, en deden hem door teekenen verstaen, dat hy hen volgen moest. Zy leidden hem voor eenen regter. Men riep eenen taelman, en zoo kon Willem zich doen begrypen.
De regter was niet weinig verwonderd toen hy vernam, dat die jonge en teêre knaep van een zestigtal uren verre te voet was gekomen, en enkel door dankbaerheid en erkentenis gedreven, aen alle genoegens wilde vaerwel zeggen; ouders, vaderland en vrienden had verlaten, om troost toe te brengen aen eenen gevangenen.
Dit scheen hem iets zonder voorbeeld, en de zaek kwam hem ten minste zonderling genoeg voor, om die ter kennis van den koning te brengen. Dit deed hy ook by middel van

{==86==} {>>pagina-aanduiding<<}
eenen brief, waerin hy vroeg wat er hem met den knaep te doen stond. Intusschentyd werd Willem in stadsgevangenis in bewaring gehouden.
Het antwoord op den brief liet zich niet lang wachten, en was vergezeld van een vrygeleide, waerby bevolen werd, dat men Willem in het gevang van den Louver by Graef Fernand moest toelaten. Filips-August wilde zich in dit geval edelmoedig toonen!
De brave jongen sprong by het vernemen van dit nieuws van blydschap op, en kuste het vrygeleide, toen men het hem toereikte: het was alsof hy eenen schat in hande kreeg! Hy snelde er mede naer den Louver, en op het enkel vertoog er van, werd hy in de gevangenis van Graef Fernand geleid.
Nu drong er als eene onwillige rilling door de leden van den armen Willem. Wanneer hy al die duistere gangen doortrok en die donkere trappen opklom; wanneer hy die zware deuren hoorde kraken en die grendels voelde schuiven, dan dacht hy aen de grootte zyner opoffering en aen alles waeraen hy nu misschien voor eeuwig ging vaerwel zeggen. Een dikke traen viel uit zyn oog, en een diepe zucht steeg uit zyn hert, maer weldra zweefde het beeld van den Graef, den weldoener van zyn huisgezin hem voor oogen, en dacht hy enkel aen den troost, dien hy een ongelukkige toebrengen kon.
De laetste grendel was eindelyk weggeschoven, en de laetste deur had op hare hengsels gekraekt. Willem bevond zich in eene half donkere plaets. Het duerde eenigen tyd, vooraleer hy de voorwerpen kon onderscheiden, die er zich in bevonden.
Hy bemerkte eerst in een twyfelachtigen schyn, dan duidelyker en duidelyker in een hoek eenen man, die er op een leger van stroo uitgestrekt lag. Voorzichtig naderde

{==87==} {>>pagina-aanduiding<<}
Willem die plaets. De man zag er mager en verouderd uit door verdriet en lyden; diepe rimpels doorploegden zyn voorhoofd, en zyn baerd was lang en grys: die ongelukkige was de Graef van Vlaenderen!
Hy sliep en droomde; maer ook in zynen droom scheen het ongeluk hem te vervolgen, want klaer en duidelyk hoorde Willem hem uitbrengen:
- Ik ben alleen... zy verlaten my allen... zy vergeten my allen...
En angstig sloeg de Graef hierop de hand aen het voorhoofd; Willem nam die hand in de zyne: een koud zweet kleefde er op. Hy wilde den Graef uit zynen angstigen droom wekken, en daerom sprak hy:
- Ik, genadigen Graef, ik heb u niet vergeten!
- Wat zoete stemme hoor ik? - uitte de Graef, nog onder den druk van den slaep, - de stemme van een engel!
- De stemme van geen engel, - hernam de jonge knaep, - maer de stemme van Willem, den zoon van van Daen Dikaert, uwen jager, die u komt verzoeken hem toe te laten u in het gevang te dienen en te verzorgen...
Verwonderd rigtte de Graef zich half op en als door eene onverwachte verschyning getroffen, staerde hy den knaep aen, en sprak:
- Gy zoudt hier willen blyven, myn kind?
Willem herhaelde: - Ja, heer Graef; ik kom u verzoeken om u hier te mogen dienen en verzorgen.
De Graef antwoordde niet, doch Willem hervatte:
- O sta my dit toe als eene gunst, heer Graef; laet my myne schuld van erkentenis jegens u kwyten! Myn huisgezin is u alles verschuldigd: het leven van mynen vader, ons aller geluk! Dat heb ik niet vergeten, heer Graef...
- Ach, kind, - sprak de Graef treurig, - er zyn magtige lieden die my meer verschuldigd zyn dan gy, en die

{==88==} {>>pagina-aanduiding<<}
my niet alleen hebben vergeten, maer met myn ongeluk den spot dryven, en my trachten te vernederen zoo zeer zy kunnen.
- Heer Graef, de magtigen der aerde kennen het ongeluk niet; wy, arme lieden des volks weten beter wat het is, ongelukkig, vergeten en vernederd te zyn.
- Kind, - hernam de Graef na eenige oogenblikken overdenking, - ik mag uwe opoffering niet aennemen: jeugdig en teêr als gy zyt, zult gy hier kwynen en vergaen. Eene jonge plant behoeft licht en lucht om te kunnen opgroeijen: dat zou u hier ontbreken, kind.
- In Vlaenderen kwynde en treurde ik, heer Graef, omdat ik u ongelukkig wist en niet helpen kon. Nu ik u helpen kan, zal ik moed en sterkte vinden in het volbrengen van mynen pligt.
- Ach, kind, zult gy u wel kunnen ontwennen aen het ontbreken der liefkozingen van eene moeder, eenen vader?
- Als gy my eenen vader zyn wilt, heer Graef.
- Maer, kind, uwe moeder toch zal weenen om uw gemis?
- Vader zal haer troosten, en zy heeft nog twee kinderen om te beminnen. Heer Graef, verstoot my niet, want dan waerlyk zou ik verdriet hebben voor myn gansche leven.
De Graef rigtte zich geheel op, en aenschouwde met aendacht den knaep die voor hem stond, en hem nu minzaem toelachte. Fernand van Portugael diep ontroerd, drukte Willem aen het hert, kuste hem op het voorhoofd en weende.
- De knaep omvatte de kniën van den Graef en riep vol vreugde uit:
- O, ik dank u, heer Graef, gy neemt myn offer aen!
Toen deze zich hersteld had, sprak hy:

{==89==} {>>pagina-aanduiding<<}

- Kind, dit zyn de eerste tranen van zoete aendoening, die ik sinds lang storte, en die ben ik u verschuldigd! Gy verzoent my weêr met de menschen, want in myn ongeluk twyfelde ik, of er wel erkentenis in een menschelyk hert bestaen kon. Ja, ik neem uw offer aen, dewyl gy het volstrekt wilt: ik zal u een vader, een vriend, een broeder zyn, al wat ik vermag! U beloonen voor uwe schoone daed van opoffering kan ik niet, maer dat zal God eens in den hemel voor my doen.
Willem achtte zich thans gelukkig, omdat hy in alles welgeslaegd had: nu kon hy zich van de erkentenis kwyten, die zyn huisgezin aen den Graef verschuldigd was, en hy deed dit met ware genegenheid en liefde. Altyd zag men den Graef en hem te samen. Wanneer de Graef op het hooge plat van den toren wandelde, dan leunde hy op den schouder van Willem. Als goede vrienden spraken zy met elkander, en beurden elkanders gemoed op.
En het volk dat van beneden die vriendschap zag en de geschiedenis van Willem kende, had nu geen lust tot spotten meer, maer zag met verwondering en als met eerbied naer boven op. Het noemde Willem den engel bewaerder van den Louver: onder die benaming was hy weldra door gansch Parys bekend.
De Graef en Willem onderhielden elkander over het weinig belang, dat men aen het aerdsch geluk hechten moet; zy leerden elkander naer den Hemel opzien, waer zy de gelukkigsten zullen zyn, die hier op aerde in de meeste verduldigheid zullen geleden en gestreden hebben. Scheen de Graef treurig dan zong Willem hem een schoon vlaemsch lied voor, tot hy in blydere stemming was gebragt.
Zichtbaer nam nu de gezondheid van den Graef toe, en scheen hy door de goede zorg en het gezelschap van zyn

{==90==} {>>pagina-aanduiding<<}
jongen makker opgeruimder van geest dan vroeger. Dit was Willems grootste voldoening, het schoonste loon dat hy wenschte.
De jaren strengelden meer en meer de banden van nauwe vriendschap tusschen elkander toe; geen vader hadde meer zyn kind kunnen beminnen en toegenegen zyn, dan de Graef Willem lief had; en geen kind koesterde ooit meer achting en eerbied voor zynen vader, dan Willem voor den Graef.
Somtyds kwam er een zweem van treurigheid het gelaet van Willem verduisteren: het was wanneer hy den blik naer Vlaenderen wendde, want dan dacht hy aen zynen vader, zyne moeder, zyn broerke en zyn zusterke, die hy allen zoo teêr beminde, en die hy in lange niet gezien had; maer hy zag slechts naer het lieve Vaderland op, en dacht slechts aen zyn huisgezin, wanneer de Graef niet by hem was. In des Graven tegenwoordigheid trachtte hy altyd vrolyk en welgemoed te zyn.
Zoo liepen er dagen, maenden en jaren voorby.


VI.

Het dertiende jaer der gevangenschap van Graef Fernand van Portugael brak eindelyk aen. Koning Filips-August was al intusschentyd gestorven, en zyn zoon Lodewyk VIII had hem opgevolgd. Deze wilde Fernand de vryheid geven, doch onder voorwaerden, die de Vlamingen niet konden aennemen, omdat zy te onteerend waren en te zeer hunne regten schonden. Nu stierf ook deze, en zyn zoon, de Heilige Lodewyk beklom den troon, onder de voogdyschap

{==91==} {>>pagina-aanduiding<<}
zyner moeder, Blanca van Castiliën. Dit werd den Graef en Willem in hunne gevangenis bekend gemaekt.
Willem was nu een jongeling van vyf en twintig jaren geworden, rank en ryzig van gestalte; zwierig golfden zyne blonde haren hem rondom het hoofd, en nog immer blikten zyne blauwe oogen teêr en zacht, en zweefde de glimlach der goedheid hem op de lippen. Immer bleef hy den Graef met de grootste onbaetzuchtigheid dienen en verzorgen. Jaren lang was hy nu al zynen troost en vreugd geweest: zonder hem ware Fernand van Portugael misschien reeds lang ten grave gedaeld; maer eindelyk zag Willem hem toch langzaem ziek worden en kwynen. Of nu de jongeling vlaemsche liederen zong, of wel eene geschiedenis of eene legende verhaelde, hy kon den Graef in geene genoegelyke stemming meer brengen!
Dit griefde hem zeer het hart, en wanneer hy alleen was, dan moest hy het lot van den man beweenen, die geboren was om al de genoegens van het leven te genieten, om te midden rykdom en grootheid op eenen troon te pryken, en die nu kwynde in een gevang, als ware hy een verachte booswicht!
Ach! hadde het maer in zyne magt geweest, om de verlossing van den Graef te bewerken! Herhaelde mael waren er hiertoe reeds poogingen aengewend, doch zonder goeden uitslag op te leveren. Nu echter ontstond er weder nieuwe hoop. Willem dacht dat eene vrouw als Blanca van Castiliën, wier deugd zoo hoog geroemd werd, wel tot medelyden zou te bewegen zyn, wanneer men haer het lot van den ongelukkige gevangenen in treffende kleuren zou weten af te schilderen, en haer te binnen brengen, dat zoo Fernand van Portugael pligtig was geweest, dertien jaren gevang als eene wreede straf genoeg mogt aenzien worden, om die misdaed te boeten.

{==92==} {>>pagina-aanduiding<<}

Hy nam het besluit om zelf de koningin-regente te gaen spreken, want hy dacht dat niemand beter dan hy in staet was, om het ongeluk en het lyden van den Graef af te schetsen.
In dit besluit kracht en moed scheppende, kleedde hy zich op zekeren dag zoo netjes mogelyk aen, en begaf zich naer het koninglyk verblyf.
Op de vraeg wie men moest aenmelden, gaf hy het antwoord:
- Willem de Vlaming, dienaer van den Graef van Vlaenderen!
Blanca van Castilliën gewaerdigde zich hem een gehoor te verleenen.
In eene roerende tael begon Willem af te schetsen, wat een groot lyden, wat eene schrikkelyke straf het was, meer dan twaelf jaren beroofd te zyn van de vryheid, afgescheiden van alles wat dierbaer is aen hert en ziel; van eene beminde echtgenoote, van liefde en genegenheid; eer en achting; hulde en eerbied; land en kroon. Geboren om te gebieden, en genoodzaekt te zyn om werkeloos te blyven. Gewoon aen alle genoegens van het leven, en verpligt om in eenzaemheid het brood des gevangs te eten! - Ook, - voegde hy er by, - Graef Fernand wordt ernstig ziek, Mevrouw, en zoo hy in het gevang sterven moest, wie zou de schuld zyner dood op het geweten dragen?
Vervolgens sprak hy over de reden die Vlaenderen had, om Frankryk den oorlog te verklaren, daer dat land zonder eenig regt Vlaenderen verscheidene steden had afgenomen.
De koning van Frankryk wilde, dat de vlaemsche vorsten hem als knechten zouden dienen en op zynen wenk gehoorzamen, maer het vlaemsche volk kon dit niet dulden. Eindelyk verklaerde hy dat het Fernand van Portugael niet was, die op eigen gezag den oorlog gevoerd had, maer

{==93==} {>>pagina-aanduiding<<}
dat hy er toe genoodzaekt was geworden door den wille des volks; dat de Vlamingen wel genegen waren, om op broederlyken en vriendschappelyken voet met hunne naburen te leven, maer dat zy nooit de slaven en knechten van iemand zouden zyn.
Blanca van Castilliën luisterde aendachtig naer die vrymoedige tael van den Vlaming: reeds lang wenschte zy den vrede met Vlaenderen op een vasten voet geregeld te zien. Zy had hiertoo reeds poogingen aengewend by den overledenen koning, die echter mislukten. Ook was zy eene vrouw, die deugd en zielengrootheid hoogschatte en vereerde, en vol bewondering staerde zy den jongen Vlaming aen, die uit zuivere erkentenis, de schoonste jaren van zyn leven aen eenen gevangenen toewydde. Die daed moest zy schoon, edel, en allen lof waerdig noemen. En deels uit liefde voor den vrede, deels uit medelyden voor den gevangen Graef, maer ook deels uit bewondering voor de schoone daed van Willem, onderteekende zy eenen brief, waerby zy de vryheid schonk aen Graef Fernand, op voorwaerden waerin de Vlamingen toestemmen wilden. Met minzamen lach reikte zy Willem den brief toe, er by voegende:
- Daer, brave en fiere Vlaming, geniet een stond van zalige vreugde. Kondig Fernand van Portugael zyne vryheid aen!
Met handen bevende van aendoening nam Willem den brief: hy viel op de kniën en kuste den grond; dan wierp hy eenen blik waeruit de diepste dankbaerheid blonk, op de genadige vorstin, en legde de hand op het hert, ten getuige dat daer Blanca van Castilliën in eeuwig aendenken zou bewaerd blyven. Hy was te sterk aengedaen, om zich door woorden uit te drukken.
De koningin regente groette en verliet de zael: het gehoor was ten einde. Nog stond Willem daer als aen den

{==94==} {>>pagina-aanduiding<<}
grond genageld, en als verpletterd onder het gewigt van 't geluk dat hem was te beurt gevallen, toen een deurwaerder hem kwam afhalen, Willem volgde hem werktuigelyk, en geraekte dus buiten het paleis.
Zoo snel de bliksem zyne stralen schiet, zoo snel scheen Willem over de straten van Parys te vliegen. Met moeite raekten zyne voeten den grond. De poort van den Louver genaderd, liet hy er zich zoo zwaer op neêrvallen, dat zy van den slag kraekte. Het zweet liep hem in groote druppelen af, en hy ademhygde, maer die ongemakken gevoelde hy niet: zyn geest was van alle stoffelyke kwellingen afgetrokken, en dacht enkel aen de vryheid van den Graef. O, nu zou hy zich ten vollen van zyne erkentenis kunnen kwyten, den Graef weêrgeven wat deze eens zynen vader geschonken had: Vryheid en geluk!
O, hy twyfelde er niet aen, in Vlaenderen, weêr op zynen troon gezeten, omgeven van eerbied en hulde, achting en liefde, zou de gezondheid het vermagerd gelaet van Graef Fernand weêr komen ophelderen; de rimpels van lyden uit zyn voorhoofd wegstryken, en zyne lippen tot een stillen glimlach van genoegen weten te plooijen. Weêr zou het bloed als vroeger hem vol lust en leven door de aderen stroomen, onder den invloed der vlaemsche lucht, en der koesterende zonnestralen, die op de vlaemsche velden neêrschieten!
Nauwelyks was de poort van den Louver hem geopend, of met die zoete gedachten vervuld, snelde hy in allerhaest naer de gevangenis van den Graef. De deure er van genaderd zynde, bleef hy stilstaen. Diepe zuchten en hevige snikken troffen zyn oor. Weêr was de Graef in de diepste neêrslagtigheid gevallen; dit gebeurde telkenmale dat Willem zich van hem verwyderde.
Voorzichtig trad nu de jongeling binnen. De Graef lag

{==95==} {>>pagina-aanduiding<<}
met het hoofd in de handen gezakt op zyn leger, en scheen aen de grootste wanhoop ten prooi. Onder zyne snikken riep hy uit:
- Volk, land, echtgenoote, scepter en kroon, alles is verloren voor my! In het gevang zal ik sterven!
En dan sloeg hy zich zelven met de vuisten op het hoofd, als een uitzinnige.
- Heer Graef, in Gods naem, bedaer u toch, - sprak Willem.
Fernand sloeg de oogen verbaesd op en antwoordde:
- Gy zyt hier, vriend? Ik wist het niet, anders hadde ik nogmaels myne smart in den boezem opgekropt; maer nu ge my wanhopig ziet, spreek my van geen bedaren. Bemerkt ge niet, dat ik hier sterven moet? Dat de dood my gaet aengrypen? - Ja, weldra zal men het lyk van Fernand van Portugael in eenen uithoek werpen, en spoedig daerna zal hy by de menschen vergeten zyn alsof hy nooit geweest ware!
- Dat zal niet gebeuren, heer Graef, - hernam Willem op verzekerden toon.
- Arme vriend, ziet gy niet hoe ik dagelyks verkwyne? Alle levenskracht ontgaet my, alle hoop is verloren! Dat de dood maer spoedig kome: het is het eenig middel om aen myn lyden te ontsnappen: en ook, myne dood zou u de vryheid geven: daerom wenschte ik, dat ik al onder de aerde rusten mogt.
- Maer, heer Graef, zoo gy eens Vlaenderen terug zaegt met zyne bosschen vol wild; met zyne weiden vol vee; met zyne rivieren vol visch; zyne ryke dorpen; magtige gemeenten.
- Ach ja, dan zou er misschien nog eenig leven in myn uitgedroogd hert willen terugkeeren!
- Dan zult gy leven, heer Graef, - riep Willem ver-
{==96==} {>>pagina-aanduiding<<}
heugd uit. - Blanca van Castilliën is inschikkelyker geweest dan de overleden koning. Ziedaer uwe vryheid!
En met den lach der innigste voldoening op de lippen, reikte hy den Graef zynen vrybrief toe.
Fernand kon in den beginne zyne oogen niet gelooven: herhaelde malen overliep hy het schrift. Toen hy eindelyk ten vollen van zyne in vryheidstelling overtuigd was, vloog hy Willem aen den hals, en stortte overvloedige tranen. Hierdoor zyn gemoed verligt, sprak hy:
- En dat ook ben ik aen u verschuldigd! O Willem, er zyn vele lieden die zich beroemen op hun edel bloed, maer weinigen zouden zich mogen beroemen als gy, op eene zoo edele ziel! O God zal my nu nog wel lang genoeg laten leven, om u gelukkig te maken: hy zal my toestaen uwen edelmoed te beloonen; want wie als gy, zoo veel deugd en zielenadel bezit, verdient niet alleen in den hemel, maer ook wel op aerde gelukkig te zyn. O Willem, lange jaren zyt gy reeds myn gezel in het ongeluk; gy zult ook myn gezel in het geluk blyven, niet waer? Gy zyt een onmisbaer gedeelte van myn bestaen geworden: zonder u kan er geene vreugd meer in myn leven zyn.
- Heer Graef, in Vlaenderen heb ik vader en moeder, zuster en broeder, aen hen behoor ik voortaen, daer ik my nu van myne schuld van erkentenis jegens u gekweten heb: zoo ze my echter aen u willen afstaen, dan blyve ik u by tot den laetsten stond myns levens!
- O, dan zullen wy niet meer scheiden!......................
Een uer later zag men twee ruiters Parys verlaten: het waren Graef Fernand van Portugael en Willem de Vlaming.



{==97==} {>>pagina-aanduiding<<}

VII.

In de oude stad Gent, die toen reeds zoo magtige gemeente van Vlaenderen, vierde men een groot en luisterlyk feest: het was de inhuldiging van Graef Fernand, die na eene gevangenschap van twaelf jaren en vyf maenden weder in zyne staten terugkeerde. De straten, waer hy doortrekken moest waren getooid met groen en bloemen; eerebogen verhieven zich hier en daer trotsch en prachtig, standaerden en bannieren vlogen op en neêr door den wind bewogen, en de gilden en ambachten in marschorde geschaerd, blonken heerlyk in de zon, met hunne glinsterende wapens en schilden. - Het was schoon om zien!
Daerby luidden jubelend al de klokken van al de kerken en kloosters, groot in getalle, en weergalmde langs alle zyden het schelle klaroen en trompetten geschal. Dit was verrukkelyk om hooren, en vervulde met blydschap en vrolykheid, al wie een vlaemsch hert in de borst voelde kloppen. Ook krielde het alom van volk.
Buiten de stadspoort, langs waer men naer Frankryk en Ryssel trok, stonden er in groep geschaerd, een bejaerd man en vrouw, en een jongeling en jong meisje. Met de grootste nieuwsgierigheid keken zy den weg op, langs waer de Graef aenkomen moest.
Weldra zag men in de verte eene stofwolk in de lucht stygen; daerop onstond er een dof gemurmel onder de byeengeschaerde volkshoopen, en dat gemurmel liep als een snelle vlietstroom verder en verder voort, en verspreidde zich in de stad. Weldra stegen uit het verward

{==98==} {>>pagina-aanduiding<<}
gedruisch verschillende geroepen, en onder andere klonk het uit veler mond:
- Ze zyn daer! Zy komen! ha! ha!
En daerop stootte en verdrong men elkander om eene schoone plaets te bekomen, ten einde den stoet in zyn geheel te kunnen zien. Zoo waren er ook die poogingen in het werk stelden, om de vier bovengenoemde lieden achteruit te dringen, doch zy hielden goed stand, en schenen zich om geen stamp of stoot te bekreunen. Het was als of zy geen gevoel in het lichaem hadden, zoo zeer scheen de nieuwsgierigheid en een brandend verlangen hunnen geest bezig te houden.
- Man, - sprak de vrouw, - myn hert is zoodanig in beweging, dat het als van zyne plaets wil: het klopt zoo hevig, o zoo hevig! Ik vrees te sterven van blydschap als ik hem zien zal. Reeds meer dan elf jaren dat wy hem missen: wat zal hy veranderd zyn!
- Tracht toch uwe aendoeningen wat meester te worden, vrouw; anders verandert onze vreugde nog in droefheid en kommernis: hou u kloek, en leun op mynen schouder.
De vrouw klemde zich aen den schouder van haren echtgenoot langs de eene zyde, en leunde langs de andere zyde op den arm van den jongeling, die haren zoon scheen te zyn. De stofwolk naderde meer en meer, en liet eindelyk ruiters zien, die in draf kwamen aengereden. Toen bestond er geen twyfel meer: het was wel Graef Fernand en zyn gevolg die in aentogt waren. Als men hiervan de verzekering had, steeg de aendoening der vrouwe ten hoogste, en zy beefde als een riet.
- Staek toch dat beven en hou u kloek, - sprak de man.
- Ik kan niet, neen, ik kan niet, - stamelde de vrouw.

{==99==} {>>pagina-aanduiding<<}

De stoet ruiters naderde meer en meer; eindelyk waren zy de plaets naby, waer de man en de vrouw, de jongeling en het meisje zich bevonden. De lucht weêrgalmde van het geroep:
- Leve Graef Fernand!
De Graef reed te midden, en bedankte het volk voor de hem bewezene hulde en eerbied, met zwierigen groet en stillen glimlach. Nevens hem reed er een jongeling, die zich statig en deftig op zyn paerd hield, en prachtig gekleed was met den degen aen de zyde en eenen hoed met pluimen op het hoofd, als ware hy een edele schildknaep. Nauwelyks hadden de man en de vrouw eenen blik op dien jongeling geslagen, of zy riepen te gelyk uit:
- Willem!
- Myn zoon!
Een vader en eene moeder vergeten niet ligt de wezenstrekken van hun kind, en in den jongeling van vyf en twintig jaren herkenden zy nog hun kleinen Willem, die hen elf jaren geleden verlaten had!
Nauwelyks had Willem dien uitroep verstaen, of hy sprong van zyn paerd, en lag in de armen van zynen vader en zyne moeder. De gelukkige Wanna viel onder die eerste ontroering van blydschap in bezwyming, doch hare handen bleven die van haren zoon gekneld houden, terwyl de vader hem aen het hert drukte, en hem by gebrek aen woorden voelen liet, hoe zeer daerin de liefde voor hem klopte. Weldra kwam de moeder uit hare bezwyming; zy opende het oog, en lang staerde zy haren zoon aen, en lang hield zy zyne handen in de hare geklemd, vooraleer zy de magt had op hare beurt haer hert aen het zyne te verwarmen. Hoe gelukkig scheen zy, toen zy in staet was hem eenen kus op de wangen te drukken en uit te roepen:
- O God! heb dank! gy hebt het gebed eener bedroefde

{==100==} {>>pagina-aanduiding<<}
moeder verhoord. Een teer en zwak kind werd my ontnomen, maer nu is er my een volwassen zoon, kloek en vroom terug geschonken!
Weldra had ook Willem zynen broeder en zuster vuriglyk omhelsd, en was hy zoo vol vergenoegen, dat hy uitriep:
God! men zou elf jaren willen lyden, om eens in zyn leven zulk eenen dag van geluk en vreugde te mogen genieten!
Wie dat treffend tooneel met de grootste belangstelling aenschouwde, was graef Fernand. Het deed hem zoo goed aen het hert zynen jongen vriend nu volop gelukkig te zien!
Terwyl Willem zich met zyne moeder onderhield, stapte hy van zyn paerd, trad regt op Daen Dikaert, en stak deze de hand toe, onder het uiten der woorden:
- Daen Dikaert, myn beste jager en trouwste dienaer, ik heb niet vergeten dat gy in den ongelukkigen slag van Bouvines myn leven hebt gered; er is nog een paerd voor u; bestyg het, en neem uwe plaets in den stoet aen myne zyde; - en dan zich tot Willem wendende, - kom, myn vriend, kom, de stoet kan niet stil blyven, en zonder u kunnen wy niet voorwaerts!
- O heer Graef, - smeekte Wanna, trek hem zoo spoedig niet van ons af; schei ons zoo gauw van elkander niet: denk dat ik zyne moeder ben!
- Ik zou een ondankbare zyn, brave vrouw, - hernam de Graef, - zoo ik dit vergeten moest. Binnen een goed uer ziet gy Willem weêr, en dan zal het voor lang zyn, en hy zal u goed nieuws weten te melden.
- Ga dan, Willem, - sprak Wanna in volle onderwerping, terwyl zy haren zoon na hem nog een laetsten kus te hebben gegeven, losliet.
Nu begaf de stoet zich weder in aentogt, en trok stede-
{==101==} {>>pagina-aanduiding<<}
waerts. Gravin Joanna reed haren echtgenoot te gemoet, verwelkomde hem met allerhande bewyzen van liefde en genegenheid, en onder het gejuich eener verrukte en in geestdrift vervoerde volksmenigte greep de intrede plaets: de graef reed tusschen Daen Dikaert en Willem.
In de groote zael van 's Graven kasteel aengekomen, beklommen de Graef en de Gravin eenen troon, en op verzoek van den eerste moesten Daen Dikaert en Willem zich neêrzeten op eene eereplaets, die zich niet verre van den troon bevond.
Na vele gelukwenschingen van magistraten en hooge ambtenaren en magtige edellieden ontvangen te hebben, sprak de Graef tot Daen Dikaert:
- Braven vader van den braefsten aller zonen, zeg my wat gy verlangt om volop gelukkig te zyn?
- Heer Graef, ik bezit eene ruime hut, waerin ik nu met myn gezin behoorlyk ben gehuisvest, daerby een stukje land om voor ons eigen gebruik te bewerken; eene koe die ons melk en boter geeft; eenige schapen die ons wol leveren; en jaerlyks vetten wy een zwyn, dat ons voedt met zyn vleesch: ik ben daerby de dienaer uwer Gravelyke Hoogheid, en de slaef van niemand meer: wat zou er my ontbreken om gelukkig te zyn, nu vooral dat myn oudste zoon, myn Willem, my is weêrgegeven?
Zoo antwoordde de brave vader.
- Daen Dikaert, - hernam de Graef, - gy leert my dat brave, eenvoudige lieden niet veel behoeven om vergenoegd te kunnen leven.
- En gy, Willem, verlangt gy niets?
- Niets, dan dat uwe genadige hoogheid lange jaren Vlaenderen zou mogen regeeren in geluk en voorspoed, en dat ik uw allergetrouwste dienaer zou mogen blyven.
Dit was het antwoord van den goeden zoon. Zoo zeer

{==102==} {>>pagina-aanduiding<<}
behaegde het den Graef, dat hy Willem op staenden voet, in byzyn van gansch het hof tot zyn eersten schildknaep verhief, en hem eene schoone jaerwedde vergunde.
Zoo liep die plegtigheid ten einde.


VIII.

Helaes! hoe dikwyls is het geluk op aerde van korten duer! Nauwelyks eenige maenden genoot Willem alle genoegens van het leven, was hy gelukkig in de liefde van zyne ouders, in de vriendschap van den Graef, in de achting van al wie hem omringden, toen eene kwynende ziekte hem aengreep. De blos zyner wangen verstierf, de levenskracht verging in hem, en dagelyks zag men hem eene schrede naer het graf naderen.
Dit bemerkten zyne ouders, en dit ontging ook aen het oog van den Graef niet. En toch bleef de stille en zoete glimlach hem om de lippen zweven, bleef zyn oog even zacht en teêr glansen, en zyn gemoed even gul en vriendelyk. En wanneer zyne ouders of de Graef, in hunne bezorgdheid hem over zynen toestand ondervroegen, dan gaf hy ten antwoorde:
- Waerom u over my bekommeren? Ware het zoo slecht dat ik by God in den Hemel mogt gaen? Is myn pligt niet volbragt? Wat blyft er my op aerde nog te verrigten? Gy zyt nu allen gelukkig: geniet uw geluk en laet my in den wille van God berusten.
En zoo sprekende sloeg hy den blik omhoog en glimlachte den Hemel tegen, als wilde hy betuigen dat hy bereid was, en den dood niet vreesde. Hy gevoelde het wel, dat hy sterven moest, dat eene ongeneesbare ziekte hem

{==103==} {>>pagina-aanduiding<<}
ten grave sleepte, maer reeds lang had hy geleerd weinig prys aen het leven te hechten, en het was als met een brandend verlangen naer het betere, eeuwige Vaderland, dat hy het uer zyner dood te gemoet trad.
Toen hy op zyn sterfbed lag, en zyne ouders, de Graef en zyne talryke vrienden er rondom zaten te weenen, was hy het die allen troostte, en sprak:
- Waerom u bedroeven? Ik ga u voor, waer gy ook eens allen komen zult, en waer het echte geluk begint. Wy scheiden niet voor eeuwig; ginds omhoog boven de sterren zien wy elkander eens weêr, om ons te verblyden in aller eeuwigheid! - Zyn laetste woord was: ‘vaerwel! weest allen gelukkig!’ en daermede vloog zyne ziel naer den Hemel, om er het loon der gelukzaligen te genieten.
De grootste droefheid heerschte by zyn afsterven: vooral zyne ouders en de Graef waren ontroostbaer; maer de priester die den stervende had bygestaen, trachtte hen het gemoed op te beuren, met de woorden:
- Op de aerde kon zooveel deugd niet beloond worden: maer wat de menschen niet kunnen beloonen, dat kan God: daerom schiep hy den Hemel. Weenen en treuren wy dus niet, maer loven en danken wy den Allerhoogste! Willem is nu gelukkiger dan wy allen!
Zeker genoot Willem nu alle geluk in den Hemel, doch Graef Fernand kon er nu geen op aerde meer genieten. Zyn trouwste vriend was van zyne zyde gerukt, en het scheen alsof hy nu een gedeelte van zyn eigen bestaen miste. Hy droeg het leven nu als een last, en na al zooveel lyden op aerde te hebben doorworsteld, verlangde hy ook eindelyk naer het eeuwige betere Vaderland.
Eenigen tyd later, namelyk in 1232, riep God hem ook tot zich, en mogt hy zynen besten vriend, zynen Willem gaen vervoegen.



{==104==} {>>pagina-aanduiding<<}

Drie tafereelen van menschenliefde.

I.


De Heilige Macharius.

De dood der helden op het slagveld is roemryk: hunnen moed en dapperheid bewondert men; doch by de bewondering komt steeds de yzing. Een oorlogsveld blyft altyd eene plaets tot bloedstorting bestemd, en de helden, die men groot noemt, die men vergood, zyn toch altoos bloedvergieters, menschenvernielers! Gelukkig het land, dat zulke helden niet baren moet!
Ik wende myn oog af van de velden der broederslagting en wyde liever myne hulde aen helden, die rondom zich geenen dood maer leven spreiden; die geen schrik, geen afkeer, maer alom liefde en achting inboezemen, die zich niet opofferen uit eer- of roemzucht, maer enkel uit liefde voor den evenmensch.... Zulke helden eer en love ik boven allen!
De geschiedenis levert ons menigvuldige voorbeelden van zelfopoffering uit menschenliefde. In alle eeuwen vond men edele zielen, die leven en goed te pande stelden, om hunne ongelukkige broeders in nood en doodsgevaer by te staen; die 't gebod Gods: Bemin uwen evenmensch als uw eigen zelven, en de edele insprak huns harten getrouw naleefden.

{==105==} {>>pagina-aanduiding<<}

Zoo was de Heilige Macharius.
Dienaer van den eenigen God, doorliep hy de woestste landen, om de heidensche, nog barbaersche volken, de menschlievende leer van Christus te prediken; man vol deugd en nederigheid, ware navolger van den Zaligmaker, leefde hy steeds in armoede: sober en matig waren zyne spyzen, eenvoudig zyne kleeding. De aerdsche goederen achtte hy van geener waerde; wat hy bezat deelde hy steeds met de armen en ongelukkigen, den ryken dus het voorbeeld gevende, hunnen ellendigen broeders van hunnen overvloed wat mede te deelen.
Zoo kwam de Heilige Macharius in Vlaenderen, en nam zyn verblyf in de abdy van St-Baefs, te Gent. Het volk eerde in hem een heilig man, en wanneer hy predikte, liep men in menigte tot hem, om het woord Gods uit zynen mond te hooren. Ook liet hy geene enkele gelegenheid voorbygaen, om het volk tot de deugd aen te manen. Geheel zyn leven was eene gedurige opoffering.
Terwyl de Heilige Macharius te Gent zyn verblyf hield, ontstond er eene groote pest: dagelyks stierven er honderde menschen; met moeite waren de levenden toereikend om de dooden te begraven. Nu kende de menschenliefde des heiligen mans geene palen meer; steeds was by aen het bed der stervenden; overal bood hy troost en onderstand; doch de pest duerde immer voort, en rukte meer en meer slagtoffers weg. De ellende des volks kon niet grooter zyn!
De Heilige Macharius, van medelyden bewogen, nam het besluit zich zelven op te offeren ter redding van het stervende volk: hy bad God te mogen sterven als het laetste slagtoffer der pest. In die grootheid van ziel, in die edele menschenliefde vond de Heer behagen; zyne bede werd aenhoord. De heilige man stierf, en met zynen dood hield de pest schielyk op. Dit gebeurde in den jare 1012.



{==106==} {>>pagina-aanduiding<<}

II.


Karel de Goede.

Is de menschenliefde te bewonderen in eenen dienaer des Heeren, zy is het niet minder in eenen vorst als Karel de Goede.
Graef van Vlaenderen zynde, hoog verheven in rang, vergat deze niet dat hy mensch was, en dat zyne onderdanen ook zyne broeders waren; dat hy als vorst hun aller vader moest zyn, en hy verpligt was voor het geluk en welzyn van allen te zorgen. Gansch Europa bewonderde Karels deugd en menschlievendheid, men benydde Vlaenderen zyn goeden vorst, in zoo verre dat de Duitschers hem de keizerskroone van hun land aenboden.
Hoe streelend, hoe aenlokkelyk dit offer voor anderen zou geweest zyn, zulk eene kroon had voor hem geene aentrekkelykheid. Karel weigerde, en wilde zich geheel aen het geluk der Vlamingen wyden, in hunne behoefte voorzien, hunne liefde en achting winnen.
Er ontstond een groote hongersnood. Gansch het land was in angst en rouw gedompeld, duizende menschen smeekten om bystand, duizende vroegen brood: bitter weêrgalmde die kreet van honger in het harte des goeden vorsten.
Zyne kinderen leden gebrek; hy aerzelde niet alles op te offeren wat in zyn vermogen was. Honderde menschen ontvingen dagelyks uit zyne handen aelmoesen en spyzen;

{==107==} {>>pagina-aanduiding<<}
dagelyks bad hy God, opdat by het volk zou genadig zyn, en die zware ramp van Vlaenderen afkeeren.
Doch luider en luider klonk de nare kreet des volks; meer en meer nam de hongersnood toe. Wat gedaen?
Ach! de goede vorst kon toch het geheele land uit zyne beurs niet spyzen?
Er waren ryke woekeraers, die gansche zolders vol graen hadden, en het niet wilden verkoopen, ten zy tegen bovenmatige dure pryzen; Karel gebood dat men hunne zolders openbreken, en het graen aen een matigen prys verkoopen zoude.
Het volk was gered en uit elks mond klonk de lof van den goeden vorst. Doch Karel had zich door die handeling onverzoenbare vyanden op den hals getrokken.
Men waerschuwde hem, dat hy op zyne hoede zyn moest: de woekeraers in graen hadden zynen dood gezworen!
Karel vreesde niets: er waren nog ongelukkigen by te staen, nog armen te spyzen, en hy wilde tot het einde toe in zyne liefdedaden volherden. Volgens gewoonte begaf hy zich naer zyne bidkapel, en na zyn gebed geëindigd te hebben, begon hy aelmoesen uit te deelen. Hy stak de hand uit, en die hand door een woedenden arm afgehakt, viel bebloed op den grond; hy stortte neder, en talryke steken doorboorden zyn lichaem. De goede vorst lag vermoord; zyne menschenliefde kostte hem het leven!
Dit viel voor in het jaer 1127.



{==108==} {>>pagina-aanduiding<<}

III.


Huibrecht Goffin.

Vereert, verheft de menschenliefde eenen vorst, zy kan ook het hart van eenen werkman veredelen. En dan is zy nog meer te bewonderen, want een vorst heeft zich verbonden, het geluk en welzyn zyner onderdanen te behartigen, terwyl een man des volks enkel gehoor geeft aen het gevoel, dat in hem spreekt.
Het is niet noodig dat wy in verledene eeuwen dringen, om voorbeelden aen te halen van kinderen des volks, die enkel uit menschenliefde zich opofferden ter redding hunner ongelukkige, met den dood worstelende broeders: onze eeuw levert menigvuldige voorbeelden van dien aerd. Onder deze verdient de zelfopoffering van Huibrecht Goffin, den koolmynwerker, zeker eene eerste plaets.
Huibrecht Goffin was een brave vader des huisgezins, myner van beroep; doch zyne bekwaemheid en ondervinding was zoo groot, dat hy tot meesterknecht benoemd werd.
Honderd zes en twintig werklieden werkten onder zyn bevel in de mynen van Beaujou, in de provintie Luik. Op vrydag, 28 february 1812, bemerkten de werklieden met verwondering, dat er water in de myn drong: zy riepen den meesterknecht.
Huibrecht Goffin zag weldra de grootte van het gevaer, en gaf bevel tot het nemen der noodige maetregelen, doch

{==109==} {>>pagina-aanduiding<<}
vruchteloos: het water stroomde meer en meer in de myn; men klepte de alarmklok. De bak werd neêrgelaten.
Goffin kon zich redden, doch wilde niet, hy riep:
- Neen, broeders, ik verlaet u niet; eerst moet gy allen gered zyn, of ik zal met u sterven!
Maer zynen zoon, zyn twaelfjarig kind, dat met hem in de myn werkte, wilde hy in den bak zetten, en aen de moeder teruggeven: doch het kind was even moedig als hy:
- Ik ben met u gekomen, vader, en ik zal slechts met u vertrekken, - was zyn onwederroepelyk antwoord.
Weinige persoonen konden maer in den bak plaets nemen: allen wilden er in springen, zy verdrongen elkander.
Vruchteloos wilde Goffin hun doen begrypen, dat er alzoo velen een onvermydelyken dood te gemoet liepen: men wilde naer hem niet hooren, en toen de bak werd opgehaeld, vielen er verscheidene in de diepte, die zich het hoofd op de kolen verbryzelden. Enkel een klein getal was gered en mogt onder den blauwen hemel vrouw en kinderen aen het harte drukken.
Welhaest was alle redding met den bak onmogelyk geworden; het water dat gedurig eene wydere opening maekte, klom hooger en hooger. Goffin verloor den moed niet: hy riep al de werklieden te samen, en sprak:
- Broeders, wanhopen wy niet; staen wy elkander by tot den dood; wy kunnen ons nog redden, maken wy een nieuwen uitgang.
Aengemoedigd door het voorbeeld van den meesterknecht, neemt elk een stuk gereedschap in de hand, en stelt zich aen het werk: helaes, alles is vruchteloos!
Men gebruikt het poeder om de koolstukken te doen springen: verloren arbeid! niets kan baten! Thans geven allen zich aen de hevigste wanhoop over:
- Helaes! hier onder de aerde moeten wy sterven, wat

{==110==} {>>pagina-aanduiding<<}
zal er van onze vrouw, onze kinderen geworden? O wee! wee!
Zoo klonk het geschreeuw verschrikkelyk in het onderaerdsch gewelf. Alleen Huibrecht Goffin bleef koelbloedig en bedaerd; steeds werkte hy voort, en drong dieper en dieper. Eenigen door zyn voorbeeld weder aengemoedigd, hernamen het werk; doch eensklaps verneemt men het gerucht dat de verstikkende gaz in de myn dringt: Goffin vliegt spoedig naer het gat, waerdoor zy eenen doortogt vindt, en stopt het.
Doch de wanhoop der werklieden was zoo groot, dat zy zich tegen zyn voornemen wilden verzetten, en riepen:
- Laet ons liever verstikken; ons lyden zal dan spoedig geëindigd zyn.
- Hebt moed, doodt u zelven niet, - antwoordde Goffin, laet ons enkel wanhopen, wanneer alle hoop op redding verloren is.
Hy bidt, hy smeekt, werpt zich voor hen op de kniën, opdat zy toch weder het werk zouden hernemen. Helaes! zy wilden hem niet meer aenhooren! Zy schenen zinneloos en razend!
- Welnu, - riep hy eindelyk, - gy zyt lafaerds! ik laet u aen uw lot over!
En zynen zoon in de armen drukkende, wilde hy in eenen afgrond springen.
Men wederhoudt hem. Thans voelen zy zich beschaemd over hun flauwhertig gedrag, en allen hernemen weder het werk om een anderen uitgang te zoeken.
Doch nieuwe afgryselykheid! Het licht dat zy by zich hadden, valt om en dooft uit. Thans bevinden zy zich te midden der grootste duisternis! Vyf honderd voeten onder den grond, en reeds negen en dertig uren beroofd van levensvoedsel en versche lucht!

{==111==} {>>pagina-aanduiding<<}

Nu hoorde men enkel een naer gehuil van wanhoop en razerny, dat wild en woest langs de onderaerdsche gewelven galmde. Slechts Huibrecht Goffin en zyn zoon bleven kalm te midden der algemeene wanhoop.
Boven de myn greep er een niet min hartverscheurend tooneel plaets. Vrouwen, kinderen, grysaerds, riepen om eenen echtgenoot, om eenen vader, om eenen zoon! Geheele huisgezinnen liepen rondom de opening der myn, als zinneloos van angst en wanhoop.
En dit hartverscheurend geklag en geween, duerde vyf dagen en vyf nachten! Eene eeuw van marteling voor elk, die een hem dierbaer wezen miste.
Wie zou er thans nog redding verwacht hebben? Uitgehongerd, krachteloos, met moeite nog ademhygende, wachtten de ongelukkige mynwerkers den dood af, als het einde van hun lyden. Doch eensklaps hoort men een gerucht: eerst flauw en zwak, schynt het nader en nader te komen. Ach! er gaet nog een strael van hoop op!
- Wy zyn gered! - roept Huibrecht Goffin, en dit geroep jaegt allen het leven weêr in de aderen; de stervenden ryzen op, en staren verdwaeld in de duisternis: zy luisteren!
O, er bestaet geen twyfel meer: niet verre van daer mynt men om hun ter hulpe te komen!
En zy, die daer nog even levenloos en dood schenen, staen nu regt, vatten een werktuig, en beginnen nu eerst met moed te mynen.
Men hoort reeds duidelyk de bylslagen: men telt die op. De yver verdubbelt: de boezem hygt van hoop en verlangen. Een zware slag valt neder en doet het harte trillen: het is de laetste, eene opening is gemaekt; zy zyn gered!
God! wat blydschap! wat ontroering!
Een voor een worden zy uit den duisteren kolk getrokken;

{==112==} {>>pagina-aanduiding<<}
doch de laetsten waren Goffin en zyn zoon: zy wilden aen hun woord getrouw blyven.
Thans riepen al de werklieden, vol bewondering en dankbaerheid voor hunnen meesterknecht.
- Goffin is ons redder; zonder hem hadden wy ons allen uit wanhoop den dood toegebragt!
- Ach! broeders, hadde ik u moeten verlaten in het gevaer, ik zou nooit onder het oog der menschen meer hebben durven verschynen, - sprak de brave meesterknecht.
Keizer Napoleon de zelfopoffering van Goffin willende beloonen, schonk hem het kruis van eer, en een pensioen van 600 franken; zyn zoon werd in het Lyceum van Luik, ten koste van het Staetsbestuer, geplaetst.
Helaes! hy die zoo vele menschen van den dood gered had, moest in de mynen den dood vinden! Huibrecht Goffin werd het slagtoffer eener gazuitbersting den 11 july 1821.



{==113==} {>>pagina-aanduiding<<}

Godfried in de wieg.

In de geschiedenis van ons Vaderland staet er een Hertog van Braband bekend onder den naem van Godfried in de wieg. Waerom hem die naem werd gegeven, is eene daedzaek die tot eer en roem der oude Brabanders eeuwig dient aengehaeld te worden.
Godfried II, Hertog van Braband, was gestorven in den bloei des levens. Zyne dood sleepte de beweenelykste onheilen na zich, want wie den Hertog opvolgen moest, was een kind, dat nauwelyks den ouderdom van een jaer bereikt had. Evenwel zwoer geheel het brabandsch hof den jongen prins, onder den naem van Godfried III, als hunnen Hertog te dienen en te beschermen. Alleen de Bertholden, Wouter en Geeraerd, weigerden den eed van getrouwheid. Magtig en ryk onder al de brabandsche ridders, erfachtige beschermers of Heeren van Mechelen zynde, hielden zy zich verontwaerdigd, omdat men hen tot de voogdyschap van den jongen Hertog niet geroepen had, en daertoe de baenderheeren van Diest, Bierbeke, Wesemael, en de heer Van Wemmel verkoren waren.

{==114==} {>>pagina-aanduiding<<}

De voogden van het kind namen weldra een vast besluit, en zonden de wederspannige edelen eene uitnoodiging, om den eed van getrouwheid aen hunnen prins te komen afleggen.
De Bertholden weigerden, en hierop werd er een oorlog verklaerd.
Langs wederzyden riep men volk te wapen. De heeren van Mechelen trokken al hunne bloedverwanten, vrienden en betrekkingen op hunne zyde, haelden de onverschilligen en de misnoegden over door heerlyke aenbiedigen en beloften, en zoo bragten zy een leger te been, drymael sterker dan de krygsbenden, die ter bescherming van den jongen Hertog de wapens namen.
Dat leger verwoestte de velden, stak Netelaer en Vilvoorde in brand, en verspreidde rondom Brussel schrik en ontsteltenis.
Niet magtig om weêrstand te bieden, riepen de voogden de hulp in van Dirk van den Elzas, Graef van Vlaenderen. Deze zond eenige benden vrywilligers af, en op die versterking steunende, waegden zy het ten stryde te trekken. Het liep hen evenwel slecht af; zy werden tot in Brussel terug gedreven, alwaer hunne mislukte pooging de grootste verslagenis baerde.
Nu was de eer van Vlaenderen ook op het spel gebragt, en in aller haest verzamelde Dirk van den Elzas een magtig leger; het grootste gedeelte van den vlaemschen adel wapende zich, en wilde deel aen den stryd nemen. Zy togen naer Brussel, alwaer zy met geestdrift werden ontvangen.
De heeren van Mechelen, beschermd door hun sterk kasteel van Grimberghe, schaerden hunne gelederen tusschen die standplaets en Vilvoorde, in de velden van Ransbeek. Daer werden de vereenigde Vlamingen en Brabanders afgewacht. De zucht dezer laetsten om eene geduchte

{==115==} {>>pagina-aanduiding<<}
weêrwraek te nemen, was ongemeen groot. Den 24 september van het jaer 1142, werd dit leger te Brussel in oogenschouw genomen. Die dappere stryders riepen om den prins te mogen zien, voor wie zy hun bloed gingen vergieten. Zyne moeder kwam er mede te paerd gezeten; zy reed voor het leger, en hief het kleine kind omhoog in de armen. Dit zicht deed de geestdrift ten hoogste klimmen: allen riepen dat zy wilden overwinnen of sterven!
Zy trokken naer het slagveld. Beide legers waren nu byna om even sterk, en langen tyd vocht men met woede en razerny: de overwinning bleef onzeker.
Toen was er een brabandsch ridder, Arnold van Craeyenheim, die een gelukkigen inval kreeg. Hy kwam op de gedachte, om den jongen Godfried in zyne wieg aen de takken van een wilgenboom in het zicht des legers te hangen.
De oude heer van Gaesbeek ging aen de Hertogin ten dien einde haren zoon vragen. De bedrukte moeder ontstelde hevig, en drukte beangst haren zuigeling aen den boezem. Zy dacht dat zy haer kind in de armen der dood moest werpen!
- Vrees niets, mevrouw, - sprak de grysaerd, - de Brabanders zullen de wieg van hunnen prins niet verlaten! Zyne tegenwoordigheid zal nieuwen moed in de legerscharen verspreiden, en zy zullen overwinnen!
- Welaen, als het zyn moet, - zuchtte de Hertogin, en zy volgde met haer kind den heer van Gaesbeek naer het slagveld.
Daer ontnam men den jongen prins aen de moeder, die hem besproeidde met tranen en overlaedde met kussen; men legde hem in zyne wieg, en eenige oogenblikken later zag het gansche leger die aen een hoogen wilgenboom hangen, beschermd door den standaerd van Braband, die er boven zwierde.

{==116==} {>>pagina-aanduiding<<}

De stryders hoorden het gekerm van het zwakke kind, dat men reeds van in zyne wieg zyn erfdeel ontrooven wilde; zy zagen den angst en de tranen der moeder, die het oog gevestigd hield nu eens op die wiege, dan eens op den hemel, en beefde en bad.
Dit zicht deed den moed in de verflauwste herten weder ontvlammen, en met vernieuwde woede viel men den vyand aen. De zwaerden en bylen bonsden op de schilden; pylen en steenen doorkloven de lucht; de lansen velden neêr en ook de gevreesde goedendags deden menigen stryder met verbryzeld hoofd in het zand byten. Men vocht man tegen man. Met moeite kon de nacht de stryders van elkander scheiden.
De Bertholden moesten ondervinden wat vermogen de wieg aen den wilgenboom op de Brabanders uitoefende. Verscheidene malen tot den aftogt gedwongen, weken zy nooit verder dan tot aen de wieg; dan vielen zy met schrikkelyke razerny en woede weder den vyand op het lyf. Drie dagen lang vocht men wederzyds met evenveel hardnekkigheid, en gedurende al dien tyd bleef de wieg van den jongen hertog aen de takken van den wilg hangen. Schrikkelyke marteling voor de moeder, die elk oogenblik mogt vreezen voor het leven van haer kind!
Maer de Voorzienigheid scheen er over te waken, en stelde een einde aen de angsten der Hertogin. Het leger der Bertholden kreeg de nederlaeg en moest naer Mechelen vlugten!
Godfried III werd in zyne wieg zegepralend naer Brussel gedragen, en er door de bevolking onder de luidruchtigste toejuichingen, en de uitgelatenste vreugde begroet en verwellekomd.



{==117==} {>>pagina-aanduiding<<}

Keizer Karels doopdag.

De naem van keizer Karel klinkt aerdig in het oor van een Gentenaer; spreek enkel dien naem uit, en gy zult hem het oog zien wyd opentrekken, u aenstarende gelyk een orkestmeester den muziekant die een valschen toon laet hooren. Straks zal hy zich herinneren dat hy aen dien burger van Gent den schoonen eertitel van Stropdrager te wyten heeft, welken men hem aenstonds toewerpt, als hy in het hem eigen gekscheeren, eens een Bruggeling maetje of een Mechelaer maneblusscher noemt.
Doch zyne misnoegdheid zal al spoedig verdwynen, omdat hy het beeld van keizer Karel uit zyne gedachte zal verdryven, om op den tyd te denken, op den goeden ouden tyd, dien de naem van keizer Karel ook het volk herinneren doet.
Het is waerlyk de moeite waerd om hooren, hoe het volk droevig zucht, als het van den goeden ouden tyd spreekt of hoort spreken. - Ja, dan was men gelukkig, - zegt elk, - dan won men geld als slyk, en kon elk leven! Toen waren er geene arme menschen te zien! Kwame zulk een tyd nog eens weêr!
Zoo hoorde ik onlangs ook een zwaerlyvigen burger klagen: hy had een halven steen aerdappelen met rostbeef geëten, en dronk daerna op zyn gemak eene goede tas warme koffy. Ik zegde: - Maer, vriend, weet gy dat ge

{==118==} {>>pagina-aanduiding<<}
in dien goeden ouden tyd geene aerdappelen zoudt geëten en geen koffy gedronken hebben? - Verwonderd vroeg hy: - Waerom dat? - Wel, om eene eenvoudige rede: dan kende men in Europa het gebruik dier twee planten niet. - Zonder aerdappelen en koffy zou ik niet kunnen leven, - antwoordde hy, en schonk zich nog eene tas in, blyde van in de negentiende eeuw te bestaen.
Nu, [h]oe die tyd ook was, goed of slecht, het belette echter niet, dat het den 7 maert des jaers 1500 te Gent een groote feestdag was. Tien dagen te voren was er Joanna van Arragon, gemalin van Filips den Schoonen, een eerste zoon geboren, die nu moest gedoopt worden. Luisterlyke vreugdebedryven zouden dien dag in elks geheugen bewaren. Ook van den vroegen morgend was eenieder op de been, om de prachtige versieringen te gaen bewonde[re]n, waermede men ter dier gelegenheid, de stad als in een tooverpaleis wilde herscheppen.
Van aen het Prinsenhof tot aen St-Janskerk, nu St-[B]aefs, was er boven de aerde eene galery gemaekt, die met ko[s]telyke tapyten belegd was, en op beide zyden kunstige afsluitingen had. Dry kostelyke poorten met tapytwerk en fraeije schilderstukken behangen, prykten er op. Boven iedere moesten er twee trompetters staen en een groot getal schalmeijers. De eerste poort stond aen de Hoofdbrug, en werd Wysheden genoemd; de tweede poort was geplaetst tusschen de Vischmarkt (nu Groenselmarkt) en de Hoogpoort, en ontving de benaming van Justicie; de derde, onder het Belfort opgerigt, noemde men de poorte van Paeyse (Vrede). Tusschen die dry hoofdpoorten zag men er nog vele kleine, min ryk, doch echter fraei versierd.
Het volk wandelde en bewonderde, van de eene plaets naer de andere gedreven, door die onweêrstaenbare neiging welke men nieuwsgierigheid noemt. Er was zoo veel

{==119==} {>>pagina-aanduiding<<}
schoons, zoo veel ryks, dat men geene oogen genoeg had, om alles te zien, geene woorden genoeg vond, om zyne verbazing over alles uit te drukken.
Een man echter kon het gelukken, de nieuwsgierige blikken der menigte, een wyle van de voorwerpen hunner bewondering af te trekken, en op zich gevestigd te houden; doch daervoor moest er aen dien man iets buitengewoon, iets zonderling te bemerken zyn.
Het was inderdaed ook zoo.
Die man was van eene reuzengestalte, en droeg een yzeren hoed, rond van vorm, van zulke breede omslagen voorzien, dat er nog niemand zulke breede gezien had.
- Zie eens dien yzeren hoed daer? Is die man zot? - sprak elk tot zyn gezel, met den vinger den man met den yzeren hoed aenwyzende.
- Wat leelyke hoed!
- Wat schrikkelyke hoed!
En zoo hoorde men eene geheele litanie geroepen, van mond tot mond worden voortgezet.
Doch de man met den yzeren hoed, liet de menigte lachen en roepen; hy maekte er zich geenszins kwaed om, integendeel, hy lachte er mede, scheen er zeer wel gezind uit, en vorderde zonder omzien zynen weg.
- Waer gaet die man zoo naer toe? - vroeg het volk.
Niemand kon op die vraeg antwoorden, en niemand scheen zich de moeite te willen geven om het te weten, want niemand volgde den man op. Willen wy er mede bekend zyn, zoo vinden wy ons verpligt er zelven achter te gaen.
Hy stapt eene markt over, slaet dan eene straet in, daerna nog eene andere, en komt eindelyk in een steegje, waer verscheidene kleine huisjes met houten gevels stonden.
Al die huisjes hadden deuren, welke in twee verdeeld waren, derwyze dat men de bovenste helft kon openen, en

{==120==} {>>pagina-aanduiding<<}
er dan nog de onderste halve deur gesloten bleef, waerover de werkman, na het eindigen van zyn werk, dikwyls een pypje lag te rooken. Zulke deuren ziet men aen sommige huizen nog; maer het grootste getal is reeds verdwenen
Nu was er slechts in geheel het steegje ééne enkele halve deur open, hetgeen deed vermoeden dat de inwooners der andere huisjes, ook ter voldoening hunner nieuwsgierigheid op wandeling waren. De man met den yzeren hoed ging regt naer het huisje, waervan de halve deur open stond, bukte over de onderste halve deur die nog gesloten was, en legde de hand op eene yzeren klink, waerdoor hy die opende; dan deed hy nog zachtjes eene binnendeur op hare duimen kryschen, en eensklaps stond hy onder de verbazende oogen van een lieftallig meisje.
- Wat afgryselyke hoed! - was de eerste uitroep van het meisje, en den persoon herkennende, wiens hoofd er byna onder verborgen was, begon zy zoo schaterend te lachen, dat zy gedwongen was zich op eenen stoel te laten vallen.
- Lach maer, Anneke, t'avond zult gy nog meer lachen, - was het antwoord van den man met den hoed. - Weet gy wat ik nu op myn hoofd drage, meisje? Den bewerker van ons toekomende geluk, den hoed der fortuin, den hoed die ons het geld bezorgen zal dat wy nog te kort komen, om ons een huishouden te koopen en een winkel op te rigten. Ja, ja, Anneke; gy moet uwe oogen zoo schrikkelyk wyd niet opentrekken: wat ik zeg is waerheid en zal geschieden.
- Maer, Lieven, hebt gy nog wel uwe vyf zinnen? - vroeg het verwonderde meisje.
- Of ik ze nog heb, Anneke? Ik geloof zelfs dat ik er vyf en half heb; want anders zou ik zoo slim niet geweest zyn, om zulk een eenvoudig middel uit te vinden, dat onfeilbaer onze fortuin moet maken.

{==121==} {>>pagina-aanduiding<<}

- Ja, en hoe dan! Wat zult gy doen met dien hoed?
- Vraeg my dat t'avond, Anneke, als ik het geld in uwen schoot zal tellen; nu zeg ik er niets van.
Na die woorden nam hy den yzeren hoed van het hoofd, en wierp dien op eene tafel: dan nam hy eenen stoel, en zette zich nevens het meisje.
Het was zyne geliefde. - Zy verkeerden met elkander al zeven jaer in eer en deugd, en waren zy nog niet getrouwd het was hunne schuld niet: nogtans telde Lieven al dertig jaren en Anna acht-en-twintig. Maer met liefde alleen is men niet ver gevorderd; men moet toch een bed hebben, waerin men kan slapen, eene tafel waerop men kan eten, een stoel waerop men kan zitten. Wil men zich dit alles kunnen bezorgen, men moet geld bezitten om het te koopen, en dit onontbeerlyk duimkruid ontbrak onze gelieven. Beiden waren arme werklieden; Anna woonde by hare ouders in; haer vader was een oude schoenmaker die niet meer werken kon, en met zyne vrouw van den onderstand leven moest, welke hy uit de beurs van het schoenmakersgilde genoot. Wilde het meisje aen eenig geld geraken, dan moest zy uit schuren gaen, of wel het huishouden helpen verrigten van begoede burgers, die soms hare hulp inriepen. Zoo kon zy een spaerpotje maken, doch telkenmale zy zoo eenig geld byeengezameld had, kwam er haer een ongeluk treffen: drymael viel er iemand vain het huisgezin ziek, en drymael verslond de ziekte, de met zoo vele moeite gespaerde penningen. De gelieven echter viel het zeer pynelyk zich zoo telkenmale in hun vooruitzicht bedrogen te zien, want Lieven van zynen kant, was met zyn spaerpot nog ongelukkiger geweest. Eens kwam hy zeer blyde met eenig geld te huis, om het by het reeds gespaerde te leggen: hy nam zyn spaerpot en vond hem ledig: het geld was gestolen. Dieven zyn er altyd geweest.

{==122==} {>>pagina-aanduiding<<}
Eene andere mael dacht hy voorzichtiger te handelen, en stak het gespaerde geld in den zak om het aen zyne beminde te dragen, by wie, hoopte hy, het niet zou gestolen worden. Toen hy by Anna kwam, was zyn zak ydel, hy had het geld verloren! Vergeefs waren alle navorschingen, wie het gevonden had, hield het voor zich. Oneerlyke menschen vond men ook in alle tyden.
Het scheen dat duivel en hel tegen hen samenspanden om hunne huwelyksplannen te verydelen; echter wanhoopten zy niet, en begonnen iedermael op nieuw te sparen, hun betrouwen op God stellende, die toch gemakkelyk het werk des duivels vernietigen kan.
- Anna, - sprak Lieven, na eenige stonden het meisje sprakeloos te hebben aengestaerd, - nu denk ik dat ons geluk aenstaende is. Myne proefjaren zyn geëindigd, myn proefstuk gemaekt en goedgekeurd, ik ben in de neering der smeden aenveerd, en mag nu ook meester worden. Myn spaerpot is weder haest vol, en nu heb ik hem zoo wel verborgen, dat de dieven hem niet ligt vinden zullen. Het geld dat ons nog ontbreekt, zal myn hoed, myn yzeren hoed my van daeg verschaffen; dus, wees vrolyk, het geluk zal ons nu wel voor goed eens toelachen.
Anna hief lachend het hoofd op en liet een blik vol teederheid op Lieven vallen, dan vroeg zy:
- Maer, Lieven, wy gaen toch te samen den nieuwgeboren prins zien naer den doop dragen, niet waer? Het zal zoo schoon zyn!
Lieven zag eens rondom zich, en niemand bemerkende, vroeg hy op zyne beurt:
- Waer is vader en moeder, Anna!
- Zy zyn reeds op de been, Lieven, hoe oud zy ook zyn, willen zy alles wel eens zien. Ik ben te huis gebleven, om met u te kunnen meêgaen.

{==123==} {>>pagina-aanduiding<<}

Lieven zweeg een oogenblik als dorst hy haer niet antwoorden, te meer daer zy hem met zekeren angst aenzag, en hy wel wist dat zyn antwoord haer eenige pyn zou veroorzaken; daerom moest hy zich geweld aendoen om te kunnen zeggen:
- Ik hadde liever gezien, Anneke, dat gy vader en moeder vergezeld had, want met my kunt gy niet meêgaen.
- Waerom? - vroeg het meisje, nu zoo droef dat er haer een traen van uit het oog sprong.
- Vergeef my, Anneke, - hernam Lieven, - dat ik het u niet zeggen wil; ik zou het zoo gaerne als een geheim bewaren. Het zal dan 't avond voor u zulk eene aengename verrassing zyn. Geloof my, liefste, het geluk van geheel ons leven hangt er misschien van af. Laet my dan alleen gaen, en ga gy ook alleen den nieuwgeboren prins zien naer den doop dragen. Het is de laetste mael dat gy alleen zult moeten gaen.
- Ga dan, Lieven, - zuchtte het meisje.
- 't Avond zult gy niet zuchten maer zingen, - sprak Lieven, en hy zette zynen yzeren hoed op, en lachte Anna een hartelyk vaerwel toe. Dan verdween hy.

Luisterlyk prachtig was de stoet, die de doopsplegtigheid van den jongen prins bywoonen moest. Hy werd langs de rykversierde galery gedragen, door de hertogin Margaretha van York, weduwe van Karel den Stouten, wie een groot getal doorluchtige persoonen vergezelden, graven en hertogen met hun gevolg, edellieden en schildknapen. De bisschop van Doornyk, Petrus Quicke, doopte het kind uit de blauwe steenen vont, welke men nu nog in de S. Baefskerk ziet, doch met dit verschil dat zy nu in een ligtblauwen wereldbol gesloten is, rond welken eene vergulde slang

{==124==} {>>pagina-aanduiding<<}
slingert, en er op den wereldbol een kruis staet, door twee engeltjes ondersteund.
Margaretha van York was de meter, en Karel van Croy, prins van Chimay, de peter des jongen prins, en hielden hem over de vont: men wilde hem den naem geven van zyn oud-grootvader, Karel den Stouten, en noemde hem aldus Karel. Niemand dacht zeker dat dit kind later den zoo beroemden keizer Karel zou geworden zyn, die behalve het beheer over de Nederlanden, ook nog de koningskroon van Spanje, en de keizerskroon van Duitschland dragen zou. Kostelyk waren de giften welke hy ontving, toen men hem van den doop weder naer huis bragt. De wethouders van Gent schonken den jongen prins een schip van zilver, wegende vyftig pond; de prins van Chimay schonk hem een zilveren helm, waerop een gouden Phenix prykte; Jan, heer van Bergen op Zoom, een verguld zweerd; Margaretha van York, een gouden kop vol kostelyke gesteenten; Margaretha van Oostenryk, zyne moei, eene gouden schael vol peerlen; en de geestelyken vereerden hem eenen rykelyk ingebonden evangelieboek, voor opschrift dragende: Scrutamini scripturas (doorgrond de schriftuer). Behalve die ryke geschenken, verhief zyn vader hem nog tot hertog van Luxemburg en tot ridder van het gulden Vlies.
Doch wat het volk het meest van al met ongeduld te gemoet zag was het werpen van penningen. Dit was toen het gebruik by dusdanige plegtigheden. Eerst moesten er van wege aertshertog Filips gouden en zilveren penningen geworpen worden. Op de plaets waer men die wierp stroomde het menschen. De menigte, door het hevig gedrang gedurig heen en weêr gestooten, achter en voor gedreven, geleek aen eene golvende zee van korenaren, door den wind in beweging gebragt. Boven die wemelende hoofden was er echter een hoofd dat de anderen beheerschte: het stak ver

{==125==} {>>pagina-aanduiding<<}
boven allen uit, en was bedekt met een grooten, ronden yzeren hoed. Het was gelyk in een korenveld het schuw dat men plaetst, om de vogelen schrik in te jagen, opdat zy de granen niet zouden afpikken. Ook zyn hoed boezemde sommigen schrik in, want ware hy iemand op het hoofd gevallen, hy zou er onder verpletterd geweest zyn. Echter waren toch de menschen zoo bevreesd niet, als het wel de vogelen zouden geweest zyn, en dit tot groot spyt van Lieven, - de lezer heeft hem zeker onder zyn yzeren hoed herkend, - die zeer blyde zoude geweest zyn, hadden allen verschrikt van hem weggeloopen.
De golvende menschenzee werd woester en woester, zoodanig dat men hier en daer een pynelyk geschreeuw hoorde aenheffen, als van iemand die door eene te hevige persing de ribben in het lyf voelt kraken. Dit diende slechts ter vergrooting van het reeds groote gedrang.
Op eens dringt de menigte naer een en hetzelfde punt, doof voor het schreeuwen en roepen dat gedurig vermeerderde: de voeten van velen raekten zelfs den grond niet; men werd, ofschoon ook tegen wil, door den stroom medegevoerd. Waerom dit gedrang? - Men had den persoon gezien, welke de penningen werpen moest, en elk wilde hem nabykomen. Die klein was wilde zich groot maken, en trachtte gedurig het hoofd boven dit van een ander te verheffen; die groot was, wenschte nog grooter te zyn, en stak het hoofd dus nog hooger. Doch niemand stak het hoofd zoo hoog als Lieven; niemand hield als hy het oog zoo starrelings op den man gevestigd, die de penningen werpen moest. Eindelyk werden zy in de hoogte gegooid. Glinsterend als gouden en zilveren sterren, vielen zy draeijend neder. Nu eerst zag men de bestemming van den yzeren hoed: hy diende om penningen te vangen!
Lieven met zyn strakken blik had de penningen zien om-
{==126==} {>>pagina-aanduiding<<}
hoog gooijen, had hen met het oog opgevolgd en aenstonds berekend waer zy vallen moesten. Spoedig greep hy zyn yzeren hoed omgekeerd in de hand, die aldus eene wyde schotel met een breeden boord verbeeldde, die naer binnen afliep. Hy zwaeide den hoed of liever de schotel zoo behendig en zoo gezwind, langs de zyde waer de penningen vielen, dat hy er voor zyn deel vyf had, twee gouden en dry zilveren, en daerenboven het met eenige ligte kneuzingen ontstond, terwyl anderen, die slechts één enkelen penning hadden kunnen vangen, er een been of een arm voor gebroken waren.
De tweede mael wierp men de penningen van den raed van Gent: daerby ook was Lieven tegenwoordig, en nogmaels had hy het geluk er drie te vangen.
Een ryke koopman van Gent wilde zich ook in dit volksfeest doen uitschynen: hy had voor zyn huis eene arke doen maken, waerin ongeveer vyftig mannen met brandende fakkels stonden, en te midden zyn zoon en dochter, die den daer voorbygedragen prins, een gouden kop van groote waerdy opdroegen, en daerna onder het volk penningen wierpen.
Lieven wist dit; ook was hy daer tegenwoordig, en speelde de yzeren hoed er zyne rol met ongemeen geluk: hy ving nog dry penningen!
Wie thans de bestemming van den hoed kende, dorst niet meer zeggen dat Lieven gek was, zy bekenden zelfs dat hy meer verstand had dan zy, en echter deed Lieven nu waerlyk uitzinnige werken.
Byna alle ryken wilden zulke penningen bezitten om die als eene herinnering te bewaren, doch daer zy zich onder het volk niet dorsten wagen op de plaetsen waer men die wierp, uit vreeze van er een lidmaet te breken, of gelyk het ook wel gebeurde, er geheel dood te blyven, moesten zy

{==127==} {>>pagina-aanduiding<<}
die koopen. Dus werden die penningen rykelyk betaeld. Langs alle zyden deed men Lieven aenbiedingen om de zynen te koopen: de meestbiedenden bekwamen die, en aldus was hy weldra eigenaer van een halven boed zilveren geld.
Het werd avond, en zoo groot was de vreugde van Lieven, dat hy waerlyk niet wist waer hy liep. Slechts de duisternis bragt hem te binnen dat zyne geliefde hem zeker angstig wachtte. Snel als de wind vloog hy naer Anna's huisje. Het meisje zat op een stoel en scheen te mymeren, want zy hield het hoofd gebogen en de oogen neêrgeslagen. Eensklaps vallen er eene menigte zilverstukken in haren schoot: bedwelmd schiet zy uit hare mymering, en ziet Lieven met zyn yzeren hoed voor zich staen!
- Zult gy nu niet zingen Anna? En dansen en springen? Heb ik de waerheid niet gezegd? Wy zyn ryk, Anna, zoo ryk als de zee diep is! Binnen veertien dagen het huwelyk! Heil den yzeren hoed! - Zoo roepende wierp Lieven den hoed verscheidene mael in de hoogte: hy wist niet hoe zyne blydschap uit te drukken!
- Maer ik weet nu nog niets; vertel my toch hoe ge met uw hoed dat geld gewonnen hebt? - vroeg Anna.
Lieven had groote moeite om het voorgevallene te verhalen; woorden konden hem niet genoeg van de overmaet zyner vreugde ontlasten: nauwelyks wist het Anna, of hy moest dansen en springen, en zy ook. Hy ligtte haer op. Zy dansten en sprongen zoo hevig, tot zy ademhygend en vermoeid, zich moesten op een stoel laten vallen. Toen zy weder uitgerust waren, sprak Lieven:
- Nu, Anna, gaen wy naer de luchtwandeling zien.
Arm aen arm verlieten de gelukkigen het huisje; Lieven hield nog altyd zyn yzeren hoed aen; voor niets ter wereld wilde hy dien aflaten. Zy begaven zich naer den kant van

{==128==} {>>pagina-aanduiding<<}
het Belfort. De luchtwandeling was eene galery, gemaekt van koorden, welke hoog in de lacht boven de huizen hing, en waervan de uiteinden vastgemaekt waren, aen het Belfort langs den eenen kant, en aen den S. Nikolaestoren langs den anderen kant, die toen hooger was dan tegenwoordig. Op deze galery die men met planken belegd had, zag men volk wandelen; vooral des avonds, wanneer zy met toortsen en lanteernen verlicht was, scheen dit vreemd en wonderlyk. Doch wonderlyker was het nog om zien, toen een italiaensche vuerwerkmaker op eene verbazende hoogte van 't Belfort tot den S. Nikolaestoren met een verlichten kruiwagen over koorden reed, waeraen ontelbare lichten waren vastgemaekt.
Als men zich gelukkig gevoelt, schynt alles wat schoon is nog schooner, wat verrukkelyk is nog verrukkelyker; onze gelieven bewonderden alles, verheugden zich in alles, vonden alles schoon, overheerlyk en onverbeterlyk. De luchtwandeling vooral, die het werk was van meester Marten, schaliedekker der stad, voerde hunne verbazing ten top. Nooit hadden zy zoo iets gehoord, zoo iets gezien.
Was die dag een dag van vreugd voor Lieven en Anna, twee weken later was het een dag, die hen nog gelukkiger zien moest; de dag van hun huwelyk. Lieven wilde geen anderen trouwhoed dan den bewerker van zyn geluk, zyn grooten yzeren hoed met breede omslagen, welke hy ter dier gelegenheid met fraeije, welriekende bloemen versierde. Hy rigtte eene smis op, werd meestersmid, en stak voor uithangbord zynen yzeren hoed uit.
einde.



(1) Zie over deze en andere byzonderheden de kronyk van Despars.


