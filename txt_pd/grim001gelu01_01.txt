
   
        
           
               Gelukkig Hansje
               Jacob Grimm
               Wilhelm Grimm
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van een herdruk van Gelukkig Hansje van Jacob Grimm en Wilhelm Grimm, welke wordt geschat tussen 1850-1860. De eerste druk is ongedateerd.
               
               
                   
                       
                   
               
           
           
           
               
                   
                   
                   
                   
               
           
           
               grim001gelu01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1090 A 115
               
               Jacob Grimm en Wilhelm Grimm, Gelukkig Hansje.  D. Noothoven van Goor, Leiden 1850-1860
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Gelukkig Hansje
               Jacob Grimm
               Wilhelm Grimm
               
               
                   
                   
               
           
           
           
               
               
           
           
           
           
       
       
           
               Gelukkig Hansje
               Jacob Grimm
               Wilhelm Grimm
               
               
                   
                   
               
           
           
           
               
               
           
           
           
           
       
       
           
               2011-01-17
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jacob Grimm en Wilhelm Grimm, Gelukkig Hansje. D. Noothoven van Goor, Leiden 1850-1860
 
Zie: https://www.dbnl.org/tekst/grim001gelu01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

Gelukkig Hansje.




{== afbeelding 
	==} {>>afbeelding<<}
    
 
‘Wilt gij naar uw moeder keeren 
Hans! gij zijt een brave zoon; 
Gij hebt mij gediend met ijver; 
Zoo de dienst was, zij het loon. 
'k Heb daarom, o waarde knecht, 
U deez' goudklomp toegezegd; 
Ga nu heen; gij zijt met recht 
Gelukkig Hansje!’ - 
 
‘Dank u, heerschap! O, mijn moeder, 
Ja, mijn goede moeder zal 
Zich verblijden en mij prijzen. 
Welk een heugelijk geval! 
O voorzeker, 't is geen schijn, 
'k Moet wel een gelukskind zijn. 
Alles, alles is het mijn! 
Gelukkig Hansje!’ 

{==2==} {>>pagina-aanduiding<<}



{== afbeelding 
	==} {>>afbeelding<<}
    
 
En hij stapt nu rustig verder, 
Blij van geest en welgemoed; 
Doch de zon begint te steken. 
Die hem met haar glans begroet. 
En zij rijst al meer en meer, 
En de goudklomp drukt hem zeer: 
Haast valt ge op den weg nog neer, 
Gelukkig Hansje! 
 
Daar komt hem een ruiter tegen, 
Op een schimmel fier en vlug! 
‘Hij kan rijden, en ik loop hier 
Met deez' goudklomp op mijn rug. 
Hij, die zoo gezeten is, 
Weet van geen vermoeienis; 
Met dien schimmel ware 'k wis 
Gelukkig Hansje.’ - 
 
‘Lummel! zeg mij eens, wat is het, 
Dat gij daar zoo hijgend torscht?’ 
‘Goud, mijn vriend! Ik hijg naar adem, 
En versmacht bijna van dorst!’ - 
‘Ruil het voor mijn schimmel dan.’ 
‘Gaarne; 'k dank u, beste man!’ - 
O, nu draaft, zoo gauw hij kan, 
Gelukkig Hansje. 

{==3==} {>>pagina-aanduiding<<}



{== afbeelding 
	==} {>>afbeelding<<}
    
 
‘Hop, hop, hop! Die domme duivel 
Zweet nu onder zijnen schat, 
Hop, hop! hop, hop! Zacht wat, schimmel! 
Hei wat! hei! betoom u wat!’ 
Klets! daar ligt hij met een smak 
In het zand met pak en zak; 
Goed, dat hij geen ribben brak; 
Gelukkig Hansje! 
 
Zie, een boer komt aangeloopen, 
Drijvende eene maagre koe. 
‘Houd den schimmel, houd den schimmel! 
Zoo roept onze Hans hem toe. 
Ja, het liep gelukkig af, 
Maar te hard was toch de draf; 
'k Doe niet graag weer zulk een paf, 
Gelukkig Hansje!’ 
 
‘Eene koe geeft melk en boter; 
't Is geen slechte koop, o neen!’ - 
‘Wilt gij ruilen?’ vraagt het boertje; 
‘Ik ben met dien koop tevreên.’ - 
‘Met de beesten ruilen? top! 
Geef, o boer, uw koe maar op; 
Rij maar lustig, hop, hop, hop!’ 
Zoo roept ons Hansje. 

{==4==} {>>pagina-aanduiding<<}



{== afbeelding 
	==} {>>afbeelding<<}
    
 
‘Eerst den dienst en dan den goudklomp, 
En nu weer den schimmel kwijt: 
't Wordt hoe langer nog hoe beter; 
'k Raak zoo van mijn angst bevrijd.’ 
Maar de zon brandt meer en meer, 
En de dorst kwelt Hans zoo zeer, 
Dus aan 't melken; hij is weer, 
Gelukkig Hansje. 
 
Dus aan 't melken; hij beproeft het, 
Maar zijn poging lukt niet ras, 
Wijl hij 't melken niet geleerd heeft, 
En het beest geen melkkoe was. 
't Was een os, die slaat en stoot. 
De angst van Hans wordt bijster groot. 
Wilt ge, o beest, nu trappen dood 
Gelukkig Hansje? 
 
Doch hij ziet daar juist een slager, 
Die een zwijn drijft voor zich heen, 
‘Ezel, blijf toch van dien os af, 
Of hij trapt u kort en kleen!’ - 
'k Dacht dat het een melkkoe was. 
‘Is 't een os? Dat is te kras; 
Ik verneem het nog van pas 
Gelukkig Hansje!’ 

{==5==} {>>pagina-aanduiding<<}



{== afbeelding 
	==} {>>afbeelding<<}
    
 
‘Maar mijn melk en boter, vriendje, 
Die zijn beide naar de maan.’ - 
‘Ruil uw os dan voor mijn varken.’ - 
‘Voor uw varken? 't Is gedaan! 
Ham en worsten, malsch en rond, 
O, hoe watert mij den mond! 
't Is een koopje, dat ik vond, 
Gelukkig Hansje!’ 
 
In een boschje juist bespiedde 
Hem een afgerichte kwant. 
Hij had grooten zin in 't varken; 
't Was een kolfje naar zijn hand. 
Hij komt herwaarts met een gans, 
Ziet het zwijn eerst aan, dan Hans. 
‘Stal gij,’ zegt hij, ‘'t varken thans, 
Gelukkig Hansje?’ 
 
‘'t Varken stelen?’ - ‘Wie dan anders? 
O, 't bedrijf is al te stout. 
Wees, mijn vriend, in 't dorp daar ginder, 
Op uw hoede voor den schout.’ - 
‘Man, wie zou dit stuk vermoên! 
'k Zal u graag uw wenk vergoên; 
Maar wat staat mij nu te doen?’ 
Zoo vraagt ons Hansje. 

{==6==} {>>pagina-aanduiding<<}



{== afbeelding 
	==} {>>afbeelding<<}
    
 
‘O, gij zijt nog wel te helpen; 
Doe maar, vriendje, wat ik zeg: 
Geef mij 't zwijn, en neem den vogel, 
En ga dan bedaard uw weg. 
Ik, ik blijf nog; 'k heb den tijd.’ - 
‘'k Ben gelukkig 't varken kwijt, 
En zoo van mijn angst bevrijd!’ 
Zoo juicht ons Hansje. 
 
Maar een wakkre scharenslijper 
Kwam en zag verrukt in 't rond, 
Bleef zoo staan en wreef zijn handen, 
Zingend met een blijden mond: 
‘Mijn geluk voorwaar is groot! 
Mijne kunst is zeker brood!’ 
‘Kende ik haar, ik had geen nood,’ 
Zoo denkt ons Hansje. 
 
‘Zeg eens, vriendje!’ roept de slijper, 
‘Zeg, komt u die gans wel toe?’ - 
‘'k Ruilde straks haar voor mijn varken.’ - 
‘En uw varken?’ - ‘Voor mijn koe.’ - 
‘En dit koetje?’ - ‘Voor mijn paard.’ - 
‘Dit?’ - ‘Voor al mijn goud zoo waard.’ 
‘Wel gij zijt met recht op aard 
Gelukkig Hansje.’ 

{==7==} {>>pagina-aanduiding<<}



{== afbeelding 
	==} {>>afbeelding<<}
    
 
‘Maar één zaak moet gij bedenken, 
Zulk een gans is gauw verteerd: 
Daarom, vriendje, moet gij zorgen, 
Dat gij ras een ambacht leert.’ - 
‘Ja, dat meen ik, beste man, 
Leer mij 't scharenslijpen dan: 
'k Ben, als ik dit ambacht kan. 
Gelukkig Hansje.’ 
 
‘Geef uw gans dan voor deez steenen; 
Neem die in uw arm en ga; 
Daarop klopt gij, daarop slijpt gij, 
En gij kent uw handwerk dra, 
Geld op zak en nimmer nood: 
Uwe kunst is zeker brood; 
Al te spoedig wordt ge groot, 
Gelukkig Hansje!’ 
 
En hij slaat met kar en vogel 
Schielijk eenen zijweg in; 
Hans trekt voort met beide steenen, 
Vroolijk en verheugd van zin. 
‘Neen,’ zoo juicht hij, ‘'t is geen schijn, 
'k Moet wel een gelukskind zijn. 
Alles, alles is het mijn! 
Gelukkig Hansje!’ 

{==8==} {>>pagina-aanduiding<<}



{== afbeelding 
	==} {>>afbeelding<<}
    
 
Maar het was reeds laat geworden, 
En alsnog had onze held 
Niets gegeten, niets gedronken, 
Zoodat dorst en honger kwelt. 
En die steenen drukken zeer. 
‘Was ik, zegt hij, ‘dezen keer 
Beide kwijt, ik ware weer 
‘Gelukkig Hansje.’ 
 
Aan dien put, daar wil hij drinken, 
Maar eerst legt hij op den kant 
Beide steenen, doch hij stoot ze, 
Daar hij omziet, van den rand. 
Plof! zij liggen over boord; 
Zoo werd ook deez wensch verhoord. 
‘'k Ben toch, zegt hij, ‘op mijn woord, 
Gelukkig Hansje!’ 
 
‘Naar mijn moeder!’ roept hij vroolijk, 
‘Naar mijn moeder, licht te voet; 
Zij zal blij zijn en mij prijzen; 
'k Breng geluk in overvloed. 
O voorzeker, 't is geen schijn, 
'k Moet wel een gelukskind zijn. 
Alles, alles is het mijn! 
Gelukkig Hansje!’ 




