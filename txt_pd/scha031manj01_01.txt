 
   
	  
		  De Manja 
Familie-tafereel uit het Surinaamsche volksleven 
		  C. van Schaick 
		  
		
		  GEBRUIKT EXEMPLAAR
		  Exemplaar UB Leiden, signatuur: 2317 H 2
		   
		  ALGEMENE OPMERKINGEN
		  Dit bestand biedt, met een aantal hierna te noemen aanpassingen, een
			 diplomatische weergave van De Manja. Familie-tafereel uit het Surinaamsche volksleven van C. van Schaick, 1866.
			  
			 Emendaties:
			 p. 21: dubbel aanhalingsteken sluiten toegevoegd: ‘...so hési...”’
			 p. 21: aanhalingsteken openen verwijderd: ‘‘En buitendien...’ wordt ‘En buitendien...’
			 p. 35: aanhalingsteken sluiten toegevoegd: ‘Troe-troe 1)!’’
			 p. 78: aanhalingsteken sluiten toegevoegd: ‘...en mijn plan was.’’
			 p. 90: noot 1 was in tekst niet aanwezig, is op de juiste plek gezet, na: ‘loekoe boen’
			 p. 98: ‘ree ds’ verbeterd in ‘reeds’
			 p. 210: ‘Neen?’ verbeterd in ‘Neen,’
			 p. 248: ‘vervogde’ verbeterd in ‘vervolgde’
			 p. 266: ‘vóor’ verbeterd in ‘vóór’
			  
			Bij de omzetting van het oorspronkelijke tekstverwerkingsbestand naar deze publicatie in de DBNL is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen, maar hier uit de lopende tekst zijn weggelaten. Ook de blanco pagina's (p. II, IV, 290) zijn niet opgenomen in de lopende tekst.
			  
			[pagina ongenummerd (p. I)]
			GULDENS-EDITIE. 
		  N0. 64. 
		  DE MANJA. 
		  DOOR 
		  C. VAN SCHAICK.
		 
			  
			[pagina ongenummerd (p. III)]
		  DE MANJA. 
		  FAMILIE-TAFEREEL UIT HET SURINAAMSCHE VOLKSLEVEN. 
		  DOOR 
		  C. VAN SCHAICK. 
		  ARNHEM, 
		  D.A. THIEME. 
		  1866.  

 

	[p. 288]
		  
		  
		  INHOUD.	
	Bladz.
ROSALIE EN MATHILDE	1
DE FAMILIE	10
JAMES	23
EEN AVOND BIJ MANESCHIJN	39
DE SAMENZWERING	50
DE OVERSTE EN JAMES	62
DE ZONDAG	71
DE VERGELDING	84
TWEE JAREN LATER	101
DE REIS	  	115 
DRUKTEN VAN ALLERLEI AARD	134
DE FEESTDAG	144
TWEE DAGEN LATER	162
ALLERLEI BRIEVEN	179
	

			  
			[p. 289]
			RAMPEN	194
DE NOODLOTTIGE TIJDING	207
TROUW TOT IN DEN DOOD	229
REISPLANNEN	239
DE OVERSTE ZORGT	256
EEN VREESELIJK GEHEIM ONTSLUIERD	261
DE LAATSTE UREN	271
'T VERTREK	283
BESLUIT	286

		  
					 
		 
		  2001 DBNL 
			  
		   
		  scha031manj01_01 
		ebook 
		  C. van Schaick, De Manja. Familie-tafereel uit het Surinaamsche volksleven. D.A. Thieme, Arnhem 1866. [Guldens-editie no. 64] 
		   
		 
	  
		DBNL-TEI 1 
	  
	        
           
               De Manja. Familie-tafereel uit het Surinaamsche volksleven
               C. van Schaick
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               De Manja. Familie-tafereel uit het Surinaamsche volksleven
               C. van Schaick
               
               
               
                   
                   
                   
               
           
           
           
           
               
           
           
               
               
           
           
           
           
       

 
		 
		  2001-05-31 
		   
			 JW 
		   
		  afwerking tekstbestand 
		 
	 	 
	 		2006-08-08 
	 		 
	 			CB 
	 		 
	 		conversie van het bestand naar teixlite 
	 	 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: C. van Schaick, De Manja. Familie-tafereel uit het Surinaamsche volksleven. D.A. Thieme, Arnhem 1866. [Guldens-editie no. 64]
 
Zie: https://www.dbnl.org/tekst/scha031manj01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  	
  	
	  
		  
		  
{==1==} {>>pagina-aanduiding<<}
 
		  Rosalie en Mathilde.
 
		  Als gij 's namiddags, ongeveer ten vier ure, in de Heerenstraat te
			 Paramaribo waart, ter hoogte van de Weeskamer, tegenover de
			 Malebatrumstraat, zoudt gij er geregeld, behalve Zaturdags, eene Mulattin
			 vinden met een gevlochten mandje op 't hoofd, nu eens heen en weêr
			 loopende, dan weer zittende op de onderste trede van een groot heerenhuis. 
		  Het is de dag- en kostschool der gezusters B. voor jonge dames uit
			 den deftigen stand. 
		  Zij die daar heen en weêr loopt, of nu eens op stoep zit is
			 Rosalie, een drie en twintigjarige slavin, die aan de familie L. behoort en
			 hare jeugdige meesteresse afwacht, om hare schoolbehoeften te dragen en haar
			 naar huis te geleiden. 
		  En geen wonder! al ware de afstand van de school naar 't ouderlijke
			 huis ook niet zooverre, welke jonge dame van haren stand - haar Papa was immers
			 Luitenant Kolonel, kommandant der troepen, - zou in die dagen, - men schreef
			 1836, zich vernederen met een pakje te loopen!... 
		  Men deed het immers vijfentwintig jaren later niet eens, toen er
			 reeds meer dan ooit sprake was van emancipatie der slaven in Neêrlands
			 West-Indië?! 
			
{==2==} {>>pagina-aanduiding<<}
Die vernedering zou immers te groot zijn en te zeer
			 aanleiding geven om in opspraak te geraken bij vrijen en slaven, aanzienlijken
			 en geringen. 
		  Immers de gegoede kleurlinge Missie liet zich het kerkboek achterna
			 dragen, als zij ging naar 't huis des Heeren. Zou dan de blanke zich
			 zóó vergeten en zondigen tegen de regelen der welvoegelijkheid en
			 't algemeen gebruik!... 
		  Ongetwijfeld liep hij gevaar uit den gezelligen kring geworpen te
			 worden en alle huizen voor zich gesloten te zien... - Ja! 't liep er op dat hij
			 als een gevaarlijk persoon uit de Kolonie werd gezet. 
		  Wie zou zich daaraan wagen? 
		  Allerminst wel een hoofdambtenaar, of iemand zooals de overste, die
			 waken moest tegen alle verzet en rebellie. 
		  Men vergete het jaartal niet, waarin ons verhaal aanvangt, en zie
			 niet voorbij de koloniale wetten en besluiten, die voor als nog niet van kracht
			 beroofd zijn. Immers 't nieuwe wetboek is nog niet in werking gebracht? al
			 dagteekent de emancipatie der slaven aldaar van den eersten Juli 1863. 
		  Dan, ter zake. 
		  Rosalie was inderdaad eene schoone, rijzige, flink gebouwde
			 kleurlinge, die veel werks maakte van haar toilet, en niet te onrechte den
			 bijnaam droeg van proddo-missie 
			 Pronkster.. 
		  Ofschoon de Kottoe
			 Gewone vrouwen-bovenrok. in haren stand
			 destijds niet algemeen gedragen werd, had Mevrouw L. hare onderhoorigen
			 vrijheid gegeven dit artikel van weelde, des Zondags, of 
{==3==} {>>pagina-aanduiding<<}
 als zij
			 van huis gingen te dragen, in plaats van 't gewone panjie 
			 Een lange breede lap gekleurd katoen of linnen,
				die beneden de borst om 't lijf geslingerd vastgemaakt wordt, door het
				buiteneinde naar binnen te steken, en tot boven de enkel afhangt. of
			 pantje. 
		  Haar jakje verried, wat kleur en snede betrof veel smaak, en de
			 wijze waarop ze haar taai-hedde 
			 Een doek van mouseline of van zijde bij wijze
				van tulband, om 't hoofd gewonden. droeg bracht er niet weinig toe bij,
			 om haar fraai gevormd gezicht voordeelig te doen uitkomen. 
		  Ofschoon zij eigenlijk waschvrouw of strijkster was, had Mevrouw L.
			 haar in den laatsten tijd uitsluitend het fijnere werk opgedragen. Overigens
			 was zij binnenshuis werkzaam als naaister en met de taak belast om hare
			 jeugdige meesteres, wier vriendin of matie zij was te vergezellen naar
			 en van school. 
		  Nooit kwam zij te laat. 
		  Ook nu zat zij weêr op haar post, geduldig het oogenblik
			 afwachtende dat de klok op de Contrôle, of 't kantoor der
			 Gouvernements-administratie, het uur van vieren sloeg, 
		  wanneer de schooldeur geopend werd en 't jeugdig personeel
			 huiswaarts keerde. 
		  Nauwelijks klonk de vierde slag, of de lieve Mathilde wipte de deur
			 uit, reikte haar schoolbehoeften over en greep het kleine mandje van Rosalie's
			 hoofd, om er de geliefkoosde manja uit te nemen, die onder een doek
			 verborgen lag en nooit ontbrak. 
		  Als naar gewoonte had Rosalie het bovengedeelte met 
{==4==} {>>pagina-aanduiding<<}
 hare
			 tanden afgebeten en de schil naar buiten omgehaald, opdat haar lobi
			 matie 
			 Lieve vriendin. terstond te gaste kon
			 gaan. 
		  Geen dag ging voorbij, of Rosalie zorgde er voor, indien zij maar op
			 de woi-woi 
			 Markt. of elders waren te krijgen. 
		  In trouwe! 't Was een prettig gezicht, die beide, meesteresse en
			 slavin bijeen te zien..... 
			Alleen het missie of pikien-missie 
			 Jufvrouw, jonge letterlijk kleine
				jufvrouw. deed u den afstand bemerken, die tusschen haar bestond,
				bijzonder verzacht door 't: mi goedoe, of mi Rosalie 
			 Mijne lieve of mijn' Rosalie.. 
			Sedert geruimen tijd waren zij slibies 
			 Slaapkameraden.. 
		  Mathilde's kamer was tevens die van Rosalie, die nimmer 't gewone
		  	spéri 
			 Spel, nachtwacht binnenshuis, door ieder op
				zijn beurt waar te nemen. Die daarmeê belast is waakt wel niet, maar is
				verplicht in de nabijheid der buitendeuren gedurende dien nacht zijn
				slaapsteê te spreiden en te slapen. met de overige bedienden te
			 deelen had. 
		  't Is waar, zij was slavin en kon zich niet naar hartelust bewegen
		  	en gaan waar zij wilde; maar - als strijkster, naaister, nenne 
			 Kindermeid. deed zij uitnemend haar best
			 en werd zij door niemand overtroffen. 
		  Geen wonder, dat zij bij de familie L. hoog aangeschreven stond en
			 veel boven anderen vooruit had. 
			
{==5==} {>>pagina-aanduiding<<}
Zij was eer een kind des huizes dan slavin te
			 noemen. 
		  Er komt bij, dat zij ongeveer van gelijken leeftijd was als Mevrouw,
			 die slechts eenige jaren ouder, als kind met haar gespeeld had. Beide waren te
			 zamen opgegroeid. 
		  Rosalie's moeder had Mevrouw gezoogd, en was sedert, als erfstuk in
			 de familie gebleven, om 't opzicht te houden over de bottelarij en 't magazijn,
			 de keuken en de bedienden. 
		  Toen de goede ziel haar einde naderde, had Mevrouw haar beloofd dat
			 Rosalie nooit verkocht zou worden - en altijd in de familie zou blijven, tenzij
		  	Rosalie den onwaardeerbaren schat des vrijdoms, zoo drukte men zich uit,
			 erlangde. 
		  Door die belofte gerustgesteld was de goede, oude ziel zachtkens
			 ingeslapen en heengegaan naar 't vaderland waar geene slavernij meer gekend
			 wordt. 
		  Vroolijk stapte de blondlokkige Mathilde naast de fiere Mulattinne
			 de Heerenstraat door, lachend en snappende over 't schoolnieuws van den dag en
			 de aardigheden en wederwaardigheden, die 't schoolleven oplevert. 
		  Juist waren zij ter hoogte van de Oranjestraat gekomen, toen Rosalie
			 hare jeugdige meesteresse meêdeelde, dat zij iets nieuws had vernomen,
		  	dat pikien missie hoogst aangenaam zou zijn. 
			Pikien missie moest eens raden. 
		  Reeds waren zij den grooten rijweg van 't Kombé genaderd,
			 terwijl Mathilde nu eens dit, dan weder iets anders opgaf, maar nog was deze
			 niet achter 't geheim gekomen, dat zij zoo gaarne ontsluierd zag. 
			
{==6==} {>>pagina-aanduiding<<}
‘Joe kori mi!’ 
			 Gij bedriegt mij. riep zij eindelijk
			 uit, terwijl zij driftig de brug overstapte, die naar de zijlaan voerde, waar
			 zij t' huis behoorde. 
			Langzamer en met nadruk vervolgde zij: ‘ma a boen! mi mandi
			 tranga na Joe! Jéri! foe tégo! Jéri! troe! troe! troe!
				datti mi swéri Joe!’ 
			 Maar 't is goed! Ik ben zeer boos op u, hoort
				ge en dat zal ik eeuwig blijven, hoor! Dat zweer ik u. - Driemalen troe
				of zeker, is de sterkste verzekering die men geven kan. 
		  Dat trof Rosalie. 
		  Zij gevoelde dat zij de nieuwsgierigheid harer meesteresse te zeer
			 geprikkeld en misbruik gemaakt had van haar geduld. 
		  Stilstaande riep zij op hartstochtelijken toon uit, terwijl zij de
			 armen over de borst kruiste en innige deelneming en leedwezen uit hare schoone
			 levendige oogen spraken. 
			‘Keh! mi switi, hatti-lobi Missie! No taki so! Mi lobi mi
			 Missie Soté-Soté, troe! troe! troe! No mandi na mi! Jeri! Mi
				Sataki Sanmi ben Jéri te mamatem.’ 
			 Och! mijn zoete, hartelijk geliefde Jufvrouw,
				spreek zoo niet. Ik heb u zoo lief zoo lief, dat ik er geen woorden voor kan
				vinden. Niet boos op mij zijn, hoor! Ik zal u vertellen wat ik heden morgen
				vernomen heb. 
		  En nu, onder belofte dat Mathilde t' huis komende zich goed zou
			 houden, verhaalde zij met eene bewonderingwaardige welsprekendheid en levendige
		  	gebaren dat pikien Missie eene invitatiekaart had gekregen, om op 't
			 gouvernement aan een bal voor jonge heeren en jonge dames, 
{==7==} {>>pagina-aanduiding<<}
 deel te
			 nemen. De Ordonnans had die vóór twaalven te huis gebracht. 
		  Dat de vrede spoedig geteekend was en het voorgevallene geen spoor
			 van misnoegdheid, of wrok achterliet, laat zich zeer goed begrijpen. 
			Als altijd waren zij weder de beste maties en vroolijk en
			 opgeruimd trad Mathilde de vestibule binnen, om papa op zijn bureau te
			 begroeten, parasol en hoed af te leggen en naar mama te gaan, die zich in de
			 bovenzaal bevond. 
		  Nemen wij ter loops een kijkje van dit Surinaamsch voorhuis. 
		  Door massieve, hooge, dubbel openslaande deuren, van even massief
			 slot en knippen voorzien, die aan kerkerdeuren doen denken - ofschoon die
			 sluiting voor niets dienst doet - treedt gij binnen. 
		  Vóór u uit even als ter rechterzijde treft gij er
			 nogmaals twee deuren aan. De eene leidt naar een grooten tuin, - de andere naar
			 't heilige der heiligen, zoo als de overste zijn bureau gelieft te noemen. 
		  Van netheid, smaak of kunst is geene sprake. 
		  De vestibule is hoog van zoldering, die op tal van balken en
			 kruisbalken rust, zoodat gij er gemakkelijk een last of wat koorn op bergen
			 kunt. Een en ander is wel bedisseld, maar al zijt ge niet sterk van gezicht, en
			 al is de afstand boven u wat hoog, al spoedig bespeurt gij dat er de schaaf
			 niet overheen heeft geloopen. 
		  De donkergroene kleur van 't hout overtuigt u even spoedig, dat
			 verwer of schilder evenmin als bij het overige houtwerk, in het binnengedeelte,
			 te hulp zijn geroepen. 
		  Alleen de vloer is donkerblauw geschilderd. 
			
{==8==} {>>pagina-aanduiding<<}
Een en ander heeft iets sombers, dat niet weinig
			 verhoogd wordt door de jalousiën buiten de geopende vensterramen en de
			 neêrhangende Amerikaansche blinden aan de binnenzijde, die door den wind
			 op en neêr bewogen eene liefelijke koelte door 't vertrek verspreiden,
			 terwijl de ondergaande zon, alsof zij u vriendelijk tegenlacht, van tijd tot
			 tijd hare stralen, onder en ter zijde van de bewogen blinden werpt. 
		  Pracht en praal en wat naar weelde zweemt zoudt gij hier vruchteloos
			 zoeken. 
		  Die groote, langwerpig-vierkante tafel in 't midden dient om
			 dameshoeden, mantels en wat des meer zij op te leggen. - En die twee
			 hoedenstanders wijzen u genoegzaam aan waarvoor zij bestemd zijn. 
		  Thans prijken er een paar tuinhoeden aan. 
		  Die beide canapé's van inlandsch hout en inlandsche makelij,
			 in den rug en de zittingen met stroo gevuld, wijders met gebloemd katoen
			 bekleed, geven u uitmuntend gelegenheid, als gij wachten moet, om er op uw
			 gemak uit te rusten. 
		  Die twee, drie oudmodische stoeltjes trekken u misschien nog meer
			 aan. 
		  Doe of gij t' huis zijt en maak het u gemakkelijk. 
		  Wilt gij eer gij naar boven gaat en tot den huiselijken kring wordt
			 toegelaten, uw toilet nog eens nazien en in orde brengen? gindsche spiegel is
			 er voor bestemd. 
		  Vergeet echter niet uw hoed en rotting beneden te laten, wilt gij
			 althans niet zondigen tegen de étiquette, waar men hier zeer nauw op
			 ziet. 
		  Die schot- of wandlantaarns met stolpen, evenzeer als die 
{==9==} {>>pagina-aanduiding<<}
 groote kloklantaarn, - worden 's avonds verlicht en zijn er niet uit
			 weelde geplaatst. 
		  Vergeet intusschen uwe handschoenen niet! Men ziet hier zeer nauw;
			 en te recht!... 
		  Wij hebben hier te lande evenzoo onze zeden en gebruiken, als in
			 Holland en elders. 
		  Al zijn we hier maar in eene kolonie, zooals men in 't moederland
			 wel eens smadelijk lachende en de schouders ophalende zegt, ongemanierdheid en
			 onbeschaafdheid vinden in de kolonie evenmin toegang als in Holland. Die
			 koloniale gebruiken mogen soms zeer verschillen met andere elders, zij maken er
			 niettemin aanspraak geëerbiedigd te worden. 
		  Hebt ge soms nog behoefte aan een glas goed gekoeld water?... Zie
			 hier! Beide Indiaansche kruiken zijn gevuld - en dit blad met glazen, op dat
			 kleine hoektafeltje, bijzijden de achterdeur, is er voor ieder, die er lust en
			 behoefte aan heeft opzettelijk neêrgezet. 
		  Doch! keeren wij tot ons onderwerp terug! 
		  Mathilde hield trouw haar woord en liet in 't minste niet blijken,
			 dat zij kennis droeg van de verrassende tijding, die Rosalie haar had
			 meêgedeeld, - ofschoon mama, waarom begreep zij niet, er haar in den loop
			 van den dag niets van meldde. 
		 
		
{==10==} {>>pagina-aanduiding<<}
 
		  De familie L....
 
		  De tijdbal op 't wachtschip ging te water, en op 't zelfde
			 oogenblik, viel het middagschot, dat daverend door het bosch, aan gindsche
			 zijde van de rivier, weerkaatste. 
		  De scheepsklokken maakten een oorverdoovend geraas, om de goede
			 bevolking, die er lang naar hunkerde, aan te kondigen dat het twaalf uren, en
			 schofttijd voor Jan Maat was. 
		  Juist de tijd om eene visite bij den overste te maken. 
		  't Is dan zijn uurtje dat hij 't bureau sluit en te midden zijner
			 familie, zijn bittertje gebruikt en een flinke Norasigaar aansteekt. 
		  De lezer ziet dat hij geen afschaffer is. 
		  Trouwens wie dacht destijds aan de stichtingen en maatschappijen van
			 latere dagen?... 
		  En toch!... vergisse men zich niet! Ofschoon hij later de
			 afschaffing hoorde prediken en van die genootschappen hoorde gewagen, en er
			 zijne goedkeuring niet aan kon 
		  hechten, - toch ging hij zich nooit te buiten. 
		  Wee, wee zijne manschappen, als zij bij herhaling voor dronkenschap
			 moesten gestraft worden. 
		  En geen wonder! de brand van den derden September 1832 lag ieder nog
			 versch in 't geheugen. 
			
{==11==} {>>pagina-aanduiding<<}
De hervormde kerk ja, was ingewijd en geschikt om de
			 dienst te hervatten, maar 't orgel ontbrak nog, en bovendien zooveel dat door
			 de vlammen verwoest was. De waterkant, Jodenbreestraat, kortom de gansche stad
			 vertoonde meer puinhoop en ledige erven dan woon- en pakhuizen. 
		  Toen vooral was 't gebleken hoe noodzakelijk het is wakende te zijn
			 en nuchteren. De schade was schier onberekenbaar, en de verwoesting zou een
			 tijgerhart kunnen verteederen. 't Was toen nog akeliger dan in 1821. 
		  En die noodlottige brand van 1832 had men aan wraakzucht en verraad
			 te danken. 
		  Wat zou men aangevangen hebben, als de ijverige Jan Maats en onze
			 jagers, door misbruik van sterken drank, buiten staat waren geweest de handen
			 uit de mouwen te steken!.... 
		  Doch genoeg! - de overste was reeds naar boven gegaan, en zijn
			 sigaar aangestoken; zijn bittertje stond gereed. 
		  Ofschoon even in de veertig, zoudt gij hem ongetwijfeld meer dan
			 tien jaren ouder hebben geschat. 
		  Hoofdhaar en baard waren zoo goed als grijs. De diepe groeven in 't
			 voorhoofd en om den mond getuigden van inspanning en doorgestane
			 vermoeienissen. Zijn verbruind gelaat liet zoo min als zijne handen twijfel
			 over aan zijne langdurige dienst in een tropisch klimaat. 
		  Zwaar of groot kondt ge hem niet noemen. Daarentegen was hij
			 breedgeschouderd, en ofschoon hij niets majestueus en verhevens in zijn
			 voorkomen had, boezemde hij u eene groote mate van vertrouwen in.
			 Vastberadenheid en moed kondt gij uit zijne oogen lezen, zelfs zoo als hij daar
			 zat in zijn Amerikaanschen wip- of hobbelstoel, en zich van tijd tot tijd
			 zachtkens op en neêr schommelde. 
			
{==12==} {>>pagina-aanduiding<<}
Gij zoudt met hem even gerust en onbeschroomd het
			 bosch ingaan, als gij met hem eene wandeling door zijn tuin zoudt maken. 
		  Europa had hij nooit gezien. Hij was geboren Surinamer, van
			 Franschen oorsprong, zoowel van vaders- als van moederszijde. Zijn voorgeslacht
			 had zich onder gouverneur Van Aerssen van Sommelsdijck, met de Labadisten in de
			 kolonie gevestigd, had er eenig, trouwens geen groot fortuin gemaakt en was
			 nooit naar Europa teruggekeerd. 
			Hun stof rustte voor 't meerendeel in de Hoerelena, of
				juister Orleane kreek, op de aldaar weleer aanwezige plantages. 
		  Wij zeggen: weleer aanwezige plantages,..... helaas! thans is er
			 geene enkele meer in wezen!.... Zij zijn verlaten..... alle verlaten! 
		  Weemoed beving ons en eene ijskoude rilling liep ons door de leden,
			 toen wij die kreek doorgeparreld werden, want roeien was onmogelijk! uit gebrek
			 aan water. 
		  Zelfs ter voorkoming van ongelukken, was het noodig, dat een viertal
			 Negers, van goede houwers voorzien en op den boeg der tentboot geplaatst, de
			 takken van 't voorover hangend geboomte en de lianen en parasieten wegkapten,
			 om weêr in 't vrije vaarwater te komen. 
		  Arm, arm Suriname! welk verschil!... toen en nu!... 
		  En toch... wensche men dien hooggeroemden, goeden ouden tijd met al
			 zijne kerkelijke vroomheid, niet terug. 
		  De weelde en overvloed mogen onbeschrijfelijk en voor menigeen
			 aanlokkelijk zijn geweest,... die hoog geroemde oude tijd is geschandvlekt door
			 gruwelen, die ons nog met afschuw en verontwaardiging vervullen. 
			
{==13==} {>>pagina-aanduiding<<}
Kerkelijk vroom en kerkelijk rechtzinnig mocht men
			 heeten en rijk, zeer rijk worden.... maar!..., maar de slaaf kromp en bloedde
			 onder de slagen, die hem met roede en zweep, staande of krom en gebonden daar
			 neêrliggende werden toegebracht. 
		  Aan die rechtzinnige, vrome vaderen, op wie men ons wijst en op wie
			 men zoozeer roemt, heeft men te danken de zilveren brandijzers, die men toen
			 als eenig ander voorwerp van weelde of alledaagsch gebruik bij zich om droeg,
			 om er den slaaf of de slavin meê te brandmerken als een stuk vee, ten
			 einde hem of haar, zoo zij moed hadden te ontvluchten, spoedig te
			 herkennen. 
		  Neen! niet aan 't latere nageslacht - niet aan de kinderen van de
			 laatste helft der achttiende eeuw heeft men die fijn uitgezochte martelingen en
			 ongehoord wreedaardige straffen te danken, die nog lang in zwang zijn gebleven.
			 Neen! - Maar aan die vaderen, die de geloofsvervolgingen elders ontvlucht waren
			 en in de kolonie vrijheid en fortuin voor zich en de hunnen zochten. 
		  Dweepe men toch niet zoo onbepaald met het verledene en het
			 voorgeslacht! Wijte men toch niet alles aan den nakomeling en legge men hem
			 toch niet ten laste, wat tot het verledene behoort. 
		  Wij hebben 't oog op de noodkreten en klaagliederen, die in de
			 laatste jaren zijn aangeheven over de mishandeling der Negerslaven in Suriname.
			 Men haalde voorbeelden en feiten aan van vroegere jaren, geput uit het
			 strafregister op het piket van justitie, in de Wagenwegstraat
			 te Paramaribo, zonder vermelding van dag en jaar, meêgedeeld
			 in modernen stijl, woorden dezer eeuw. 
			
{==14==} {>>pagina-aanduiding<<}
Ook wij hebben gebeden om en met reikhalzend verlangen
			 uitgezien naar de emancipatie der slaven in de kolonie. Ook wij hebben dien
			 heuchelijken dag met blijdschap begroet en er God vurig voor gedankt, dat ook
			 die bevolking met ons in kan stemmen in vader Tollens' lied: Wij leven vrij op Neêrlands dierb'ren
			 grond. Maar niet omdat er nu een einde was gemaakt aan gruwel en marteling -
			 neen! maar omdat de slavernij voor vrijen en slaven, als kinderen van
			 éénen vader, verderfelijk is en hunne opvoeding en volmaking in
			 den weg staat. Omdat slavernij een kankerachtige uitwas is aan den boom der
			 menschheid, die groei en bloei verhindert. 
		  Wij hadden zoo gaarne gezien, dat die emancipatie voorbereid was
			 door behoorlijke emigratie en gedurigen aanvoer van geschikt personeel in
			 Suriname - en dat ter voorkoming van kwijning der kolonie en stilstand van
			 arbeid. 
		  Wij hadden zoo vurig gewenscht, dat die emigranten niet uitsluitend
			 werden uitgezonden voor bepaalden plantagearbeid, zoo als voor suikerverbouw,
			 waardoor eigenlijk de eigenaren hoofdzakelijk gebaat en bevoordeeld worden.
		  
		  Zoo iets redt de kolonie niet!.... 
		  Er moet meer - er moet nog iets anders geschieden, zal de lust om
			 derwaarts te gaan met vrouw en kind worden opgewekt. 
		  Men zorge voor vrije arbeiders, die zich bij plantage-eigenaren voor
			 een bepaald artikel van verbouw verhuren, opdat die tak van nijverheid niet
			 verdorre; men zorge tevens, dat zich huisgezinnen daar nederzetten als
			 kolonisten. 
		  Eerst dan zal Suriname worden waartoe het door God 
{==15==} {>>pagina-aanduiding<<}

			 bestemd is, een paradijs en toevluchtsoord voor millioenen, die in hun land
			 geen brood, geen dak, geen vooruitzicht hebben, zoo min voor hen zelven als
			 voor hunne kinderen. 
		  Emigratie is goed. Vrije arbeiders zijn onmisbaar.... niet ieder kan
			 heer en dame worden,.. maar kolonisatie is noodzakelijker en wenschelijker.
			 Trouwens kolonisatie in den waren zin des woords - en die is in Suriname nooit
			 beproefd. 
		  Men beroepe zich toch niet op de ongelukkige onderneming, treuriger
			 gedachtenis, onder den predikant van den Brandhoff! 
		  Dat was geldvermorsen en menschenlevens opofferen. 
		  Alles liet die uitkomst voorzien. - Doch zwijgen wij! Zoo als gezegd
			 is, onze overste was van Franschen oorsprong, ofschoon hij noch met dat volk,
			 noch met die taal ophad. Dat volk riep treurtooneelen in zijn geheugen, die hem
			 pijnlijk aandeden. En die taal, destijds weinig in de kolonie gesproken, had
			 voor hem geene andere waarde dan wanneer hij die beleefdheidshalve voor
			 vreemdelingen behoefde. 
		  Het was bij hem: Hollandsch of Engelsch! Het laatste vooral ter
			 liefde van zijne echtgenoote, een Engelsche dame, die ofschoon zij 't
			 Hollandsch vrij goed sprak, hare moedertaal boven alles liefhad. 
		  Met bespiegelingen en diepzinnige vraagstukken liet hij zich niet
		  	in. Daar was hij te practisch voor en te veel soldaat van zijn tijd.
		  
		  Wie hem met staatszaken aankwam, was zijn vriend niet. Zijn
			 snorrebaard zoo wat heen en weêr trekkende 
{==16==} {>>pagina-aanduiding<<}
 en naar beneden
			 strijkende, was 't al zeer spoedig ‘dat behoort in den Haag thuis!’
			 Had men den moed voort te gaan, zoo kon men zeker zijn dat hij zijn afscheid
			 nam. Toch wist hij over veel te spreken dat hoogst belangrijk mocht heeten.
			 Geen Indiaansch dorp dat hij niet bezocht en waar hij zijn hangmat niet
			 opgehangen had, om er te overnachten. Geen vrije bosch-neger die den overste
			 niet van nabij kende. Hij was een oud, geoefend boschlooper, die veel
			 bijgewoond had. 
		  Ten gevolge der strooptochten der weggeloopen negers, die zich in de
			 bosschen schuil hielden, de plantages afliepen, plunderden en in brand staken,
			 ja! niet zelden gruwelijk uitmoordden, was hij altijd de man geweest die door
			 beleid en moed aan die ellende een einde maakte. 
		  Zijne beide ridderorden en de eeresabel met gouden gevest hem door
			 de ingezetenen ten geschenke gegeven, getuigden er van. Tegenspraak kon hij
			 niet dulden..... En och!... wie zal 't hem ten kwade duiden? van jongs af
			 soldaat en altijd sedert jaren gewoon aan bevelen en gehoorzaamd te worden,
			 laat zich dit gemakkelijk verontschuldigen. 
		  Wee, wee! als hij gekrenkt en niet naar behooren geëerbiedigd
			 werd. Overigens was hij een edel, trouwhartig echtgenoot en een voorbeeldig
			 huisvader. Door vrouw en kinderen bemind, gevoelde hij zich nergens beter op zijn gemak, dan
			 in den huiselijken kring waarvan zijne Mathilde de ziel was. 
		  Op de canapé gezeten, 't Gouvernementsblad achteloos van zich
			 werpende, verlustigt hij zich in de rookwolkjes, die al kronkelend boven zijn
			 hoofd optrekken. Het lijdt geen twijfel dat hem iets op 't harte ligt. 
			
{==17==} {>>pagina-aanduiding<<}
Let er eens op hoe hij aan zijn knevels trekt en ze
			 met zijn linkerhand gedurig glad strijkt. 
		  En, in trouwe! wij bedriegen ons niet. Nog een paar flinke halen aan
			 zijn sigaar en 't krachtig: hm! hm! laat zich hooren, ten bewijze dat hij iets
			 belangrijks meê te deelen had. 
		  ‘Hm!’ herhaalde hij, ‘zeg eens beste Ketty! weet
			 Mathilde het al?’ 
		  ‘Neen!’ was 't goedig antwoord van Mevrouw L. ‘gij
			 moest het haar meêdeelen!’ 
		  ‘Hm!’ hernam de overste, op een toon die 't midden hield
			 tusschen goed- en afkeuring, ‘hebt gij reeds aan haar toilet gedacht? Ik
			 ben buitengewoon in mijn schik met de onderscheiding haar te beurt gevallen.
			 Zij gaat immers?’ 
		  ‘Als gij 't goed vindt,’ merkte Mevrouw aan,
			 ‘mijnentwege van harte gaarne! Zij verdient het ten volle!’ 
		  Dat was naar zijn hart gesproken. Want ofschoon hij verstandig
			 genoeg was om nooit te laten blijken dat hij een zijner kinderen zekere
			 voorliefde toedroeg en boven 
		  de anderen begunstigde, was 't niet altijd verborgen gebleven dat
			 zijne oudste, zijn Mathilde, zijn lieveling was, boven de overigen iets vooruit
			 had en veel op hem vermocht. 
		  En geen wonder! er was een bijzondere reden voor. 
		  Met hart en ziel was de overste aan zijn moeder gehecht geweest.
			 Beide hadden elkander teeder bemind. Zij had Mathilde, die haren naam droeg,
			 ten doop gehouden, was in 't huis van haren zoon verpleegd en in diens armen
			 gestorven. Die moeder had hem altijd zoo weten te leiden en te raden; zij had
			 er zoo den slag van om hem op zijne 
{==18==} {>>pagina-aanduiding<<}
 verkeerdheden en de gevolgen
			 daarvan opmerkzaam te maken; zij had hem altijd onder zorgen en lijden zoo
			 weten te troosten en op te beuren. Ofschoon reeds jaren dood, hij kon de brave
			 vrouw niet vergeten. 
		  Hoe ouder Mathilde werd, te meer begon zij uit- en inwendig op
			 grootmama te gelijken. 
		  Gezond en krachtig ontwikkeld vergezelde zij den overste dikwijls op
			 zijn uitstapjes te paard, waarbij zij, hare jaren en geslacht in aanmerking
			 genomen, voor menig oud en geoefend officier niet behoefde achter te staan.
		  
		  Als hartstochtelijk violist en fluitist was hem niets aangenamers,
			 dan met zijne Mathilde, die belangrijke vorderingen op de piano had gemaakt,
			 kleine huiselijke concerten te geven. Gezwegen van andere talenten, die in
			 ruime mate haar deel waren en waardoor zij zich boven menige andere jonge dame
			 gunstig onderscheidde. 
		  Een en ander samen genomen maakt het verschoonlijk dat de overste
			 veel met zijne Mathilde op had. 
		  Wijders de beide jongere meisjes, hoe na zij hem ook aan 't hart
			 lagen, mochten ze al spelen en dartelen in de zaal of in den tuin, ze waren nog
			 niet op die hoogte, die Mathilde bereikt had. 
		  En zijn zoon, die op haar volgde en over wiens gedrag en vorderingen
			 hij voldoende redenen van tevredenheid had, liet hij dit nimmer bemerken.
			 ‘De jongen moest militair worden,’ merkte hij dikwijls aan, als
			 mama in zijn voordeel sprak, ‘men moet hem niet vertroetelen.’ 
		  Wie aan zijne Mathilde kwam deelde in zijne ongenade. Een kleine
			 grieve haar aangedaan zou hem tot uitersten voeren. 
			
{==19==} {>>pagina-aanduiding<<}
Lachend richtte Mevrouw zich van haren stoel op, legde
			 haar vinger op den mond, zette een ernstig gezicht en wenkte haren echtgenoot
			 haar in de slaapkamer te volgen. 
		  In een oogenblik had hij zijn sigaar neêrgelegd - immers
			 dáár mocht niet gerookt worden, - en volgde hij haar. Op verzoek
			 van Mevrouw, die niet gaarne gestoord wilde worden, sloot hij de deur. 
		  ‘Terwijl gij op uw bureau met de officieren bezig
			 waart,’ ving zij aan, ‘ben ik met Rosalie gaan winkelen, wel
			 wetende dat gij onze lieve Mathilde gaarne het genoegen gunt, om het bal bij te
			 wonen.’ 
		  ‘Hm!’ viel hij haar in de rede, ‘gunnen? hoe kunt
			 gij er een oogenblik aan twijfelen?’ 
		  ‘Bedaar!’ hervatte zij, terwijl zij hare hand
			 vertrouwelijk op zijn schouder legde. ‘Maak u niet driftig! Anders hoort
			 en ziet gij niets, heer overste!’ 
		  Nu opende zij de linnenkast, kreeg er een groote papieren doos uit
			 en plaatste die op tafel. Daarop volgde een' kleinere. 
		  ‘Laat zien! laat zien!’ riep de overste en stak de hand
			 uit, om de grootste te openen, nadat hij nog eens loffelijker gewoonte, de
			 linkerhand over zijn knevel had gestreken. 
		  ‘Een weinigje geduld!’ vervolgde Mevrouw, ‘uw
			 pistolen en verdere wapens vertrouw ik u ten volle toe. Maar dit nu niet, papa!
			 Dat zijn damesartikelen die in de hand van een oud soldaat gevaar kunnen
			 loopen.’ 
		  Langzaam werd nu de doos door haar geopend, het vloeipapier
			 opgeheven en met de uiterste voorzichtigheid een geborduurde neteldoeksche
		  	baljapon voor den dag ge-
{==20==} {>>pagina-aanduiding<<}
haald,  en ter bezichtiging op tafel
			 uitgespreid. De overste stond verbaasd over dit prachtig kleedingstuk. Dat
			 Mathilde haar lief was, wist hij. Maar dat zijne echtgenoote haar
			 zóó beminde en zóó veel voor haar over had, dat had
			 hij niet gedacht. Geen woord kwam over zijne lippen: maar een traan blonk in
			 zijn oog, terwijl hij haar in zijne armen sloot en een kus op hare lippen
			 drukte. 
		  Nu kwamen de andere voorwerpen voor den dag. Een kanten
			 pélerine, keurige balwaaier, satijnen schoenen, kapsel, kortom - wat
			 noodig was om op dien avond hare intrede in de groote wereld te doen,
			 overeenkomstig haren stand. 
		  De goede man was verrukt. Beurtelings lachende en dan weêr
			 zijn ‘hm, hm!’ terwijl zijn knevels 't moesten ontgelden, bewezen
			 genoeg dat hij gevoelig en gelukkig was.  
		  Met de meeste voorzichtigheid werd alles weêr ingepakt en
			 weggesloten, terwijl een tweede kus van wederzijdsche liefde en vreugde
			 getuigde. 
		  ‘Gij moet het Mathilde meêdeelen!’ riep hij uit,
			 toen hij de slaapkamer verliet en de zaal weêr binnentrad onder 't
		  	fluiten van zijn lievelingsstukje partant pour la Syrie! 
		  ‘Hebt gij 't opgemerkt,’ ving Mevrouw aan toen zij de
			 zaal binnentrad, ‘dat Mathilde straks niet zoo opgeruimd en vroolijk was
			 als anders?’ 
		  ‘Neen!’ was 't antwoord. 
		  ‘Luister!’ hervatte Mevrouw. ‘Zoo als ik u reeds
			 meêgedeeld heb, nam ik Rosalie mede naar de winkels en zond den ouden
			 James om Mathilde uit de school te halen. Dat schijnt haar te hinderen. Niet
			 dat zij hem niet lijden mag 
{==21==} {>>pagina-aanduiding<<}
 maar hij kan niet meer zoo vlug voort
			 en roept haar gedurig toe: 
			“Keh! mi Missie! mi de ouroe: mi no man moro foe wakka so
				tranga so hési” 
			 Och, mejufvrouw, ik ben oud; ik kan niet meer
				zoo hard meêkomen (loopen).. 
		  En buitendien zij kan met hem niet zoo praten. En van manja's
			 meêbrengen staat bij hem niets in. De goede ziel denkt er niet
			 aan.’ 
		  't Gesprek werd afgebroken door de terugkomst van Mathilde, die zich
			 voor de piano plaatste, om hare geliefkoosde studie te beginnen. 
		  Eer zij aanving, riep Mama haar tot zich en deelde haar 't
			 belangrijke nieuws mede, reikte haar de invitatiekaart over en vroeg haar
			 besluit. 
		  Ofschoon 't geen nieuws meer voor haar was, was zij zeer verrast.
			 Zij was ten volle overtuigd, dat Rosalie haar niet misleid had. 
		  Maar.... toch scheen er iets te ontbreken.... Zou 't haar vergund
			 worden van die uitnoodiging gebruik te maken?.... en dan de groote kosten
			 daaraan verbonden!.... 
		  Mevrouw maakte een einde aan alles door de vraag: 
		  ‘Wel Mathilde! hoe denkt gij er over! Er wordt immers antwoord
			 verwacht. Hebt gij lust er gebruik van te maken?’ 
		  Mathilde antwoordde niet, maar wierp zich in mama's armen en sloeg
			 een blik op haar, die duidelijk genoeg verried, wat zij wenschte. 
		  Beide hadden elkander begrepen. 
			
{==22==} {>>pagina-aanduiding<<}
Een glimlachje en een hartelijke kus van Mama
			 overtuigden Mathilde dat haar wensch vervuld zou worden. 
		  ‘Hm!’ bromde de overste alsof hij bijzonder knorrig was,
			 ‘Papa wordt vergeten! Hm!’ 
		  In een oogenblik, eer hij die woorden geëindigd had, zat zij op
			 zijn schoot en zijn gebaard gezicht tusschen hare handen vattende, kuste zij
			 papa. 
		  Een oogenblik later was 't opgeruimd en gelukkig drietal in de
			 slaapkamer, om een kijkje te nemen van 't gene voor 't balgewaad bestemd
			 was. 
		  Gelukkige Mathilde! 
		  Gelukkige ouders! 
		  Schooner Zaturdag namiddag had de eerste nooit beleefd. 
		  Een half uur later klonk het van mond tot mond op de plaats en in de
		  	negerwoningen: ‘pikien Missie’ gaat naar 't bal bij Gran-man
			 
			 Gouverneur letterlijk: groote man, man van
				bewind.. 
		  Ieder wist bij voorraad te verhalen, al had men niet gezien, dat
			 Mathilde prachtig gekleed zou zijn en niemand haar zou overtreffen. 
		 
		
{==23==} {>>pagina-aanduiding<<}
 
		  James.
 
		  In 't vorige hoofdstuk maakten wij melding van den ouden James, die,
			 om redenen ons bekend, in plaats van Rosalie, met haar taak was belast
			 geworden, om zijne jeugdige meesteres uit de school te halen, en hare
			 schoolbehoeften te dragen. 
		  Het was hem bekend, dat Rosalie gewoon was een manja voor de schoone
			 Mathilde meê te nemen, ja, zelfs hoe zij die gereed maakte. 
			Het was hem ook bekend dat pikien missie er zeer op gesteld
			 was. Wel begreep hij dat deze zeer teleurgesteld zou zijn, dat zij er nu geene
			 kreeg - en dat hij - de plaats van Rosalie innam. Het was voor hem geen geheim
			 dat beide aan elkander zeer gehecht waren - dat wist ieder, binnen en buiten 's
			 huis. 
		  Wel had hij, om zijne meesteres toch eeniger mate schadeloos te
			 stellen, een keurige manja gekocht - en bij zich gestoken, om haar die ter hand
			 te stellen, zoodra deze uit de school kwam. - 
		  Maar! zou zij die aannemen?... 
		  Zou zij er zich niet door beleedigd achten? 
			
{==24==} {>>pagina-aanduiding<<}
Immers, wie iemand vruchten aanbood, biedt hem zijn
			 vriendschap aan. 
		  Mocht - kon hij dat? - hij oude, grijze neger? 
		  En dan nog meer. 
		  Rosalie beet er een stuk af, haalde met de handen de schil naar
			 buiten.... 
		  Mocht, - kon hij dat?... Hij pruimde tabak en rookte. 
		  Om allerlei redenen zou zij hem immers, en te recht, met smaad en
			 woede de vrucht voor de voeten kunnen werpen. 
		  Eene strenge kastijding kon hij er op zijn ouden dag door oploopen.
			 Misschien wel aan een Jood.... o God! een Jood in die dagen, verkocht
			 worden...... en dat op zijn ouden dag...... 
		  James haalde zijne jonge meesteres uit de school, droeg haar goed en
			 bracht haar thuis, al had hij de handen vol, om haar bij te houden, maar de
			 manja bleef in zijn zak en geen enkel woord kwam over zijne lippen, hoe lang de
			 weg ook ware. 
		  Den ganschen dag vlas hij uit zijn humeur. Onder 't gewone
			 voorwendsel dat hij de koorts had, sloot hij zich op in zijn huisje, spreidde
			 hij zijn mat en zocht hij troost in den slaap, die den armen neger niet minder
			 dan den blanke, ten dage van druk en zorg, den besten troost en verademing
			 biedt. 
		  Vergunt me, dat ik u nader met hem bekend make. 
		  't Is wel een oude en, vergeef me dit woord!.. een leelijke neger -
			 oude lieden worden zelden mooier, - maar bij den blanke loopt het niet zoo zeer
			 in 't oog. 
			
{==25==} {>>pagina-aanduiding<<}
Trouwens hij was in zijn stand een edel, een goed
		  	mensch, een echte Zoutwater Neger, in Afrika geboren 
			 Zoo worden zij genoemd, die tijdens den
				slavenhandel, uit Afrika in Suriname werden ingevoerd en verkocht - ter
			 	onderscheiding van diegenen die in de kolonie waren geboren en kreoolen
				worden genoemd.. 
		  Hoe oud hij was wist hij evenmin, als hem iets van zijne afkomst of
			 familie bekend was. 
		  Alleen dit wist hij zich te herinneren, dat zijne moeder vier
			 kinderen had, alle ouder dan hij. Voorts dat hij op zekeren dag t' huis was
			 gekomen, nadat hij in 't bosch met andere kinderen gespeeld had - en de hut
			 ledig had gevonden. 
		  Hij riep en schreide - maar vruchteloos! Niemand verscheen. De zon
			 ging onder - hij bleef alleen. 
		  Uitgeput door droefheid en vermoeienis was hij in slaap gevallen en
			 eerst ontwaakt, toen de zon reeds ver boven de kim was gestegen. 
		  Hij verliet zijne woning, doorzocht den omtrek, verwijderde zich al
			 verder en had weldra het strand bereikt, van waar hij op grooten afstand een
			 voorwerp zag, dat scheen te leven en zich op 't water bewoog. Zoo iets had hij
			 te voren nooit gezien. 
		  Later werd hij gewaar dat het een driemast-schip was. 
		  Eensdeels uit angst en anderdeels door nieuwsgierigheid
			 voortgedreven verwijderde hij zich meer en meer van de ouderlijke woning, toen
			 hij eensklaps roeivaartuigen zag naderen, die op het strand aanhielden. 
			
{==26==} {>>pagina-aanduiding<<}
Groot was zijn' verbazing toen hij wezens kon
			 onderscheiden even als hij maar wit en met kleeren aan. 
		  Spoedig stapten zij aan land. 
		  Eer hij er aan dacht was hij door een hunner aangegrepen, en - hoe
			 hij schreeuwde en spartelde, schopte en krabde - in een dier vaartuigen
			 gebracht, aan handen en voeten gebonden, en door een paar andere bewaakt. 
		  Hoe lang hij in dien toestand verkeerd had, wist hij niet. 
		  Men had hem eene harde scheepsbeschuit en water gegeven, en daarop
			 was hij ingeslapen. 
		  Toen hij ontwaakte bevond hij zich op dat groote schip, dat hij 's
			 morgens voor 't eerst gezien had. 
		  Een zwaar gebouwd man, wit als allen die hij zag, stond met een
			 jongen knaap hem aan te staren, en spraken met elkander. Hij werd op last van
			 den grooten blanke naar beneden gedragen, in een klein vertrek neêrgezet,
			 waar men zijne handen losmaakte en hem van eten en drinken voorzag. 
		  Ofschoon hem alles nieuw en vreemd was, vond hij hier veel, dat hem
			 beter beviel dan in zijne armoedige woning. 
		  't Is waar, hij kon den jongen blanke wel niet verstaan, maar
			 spoedig konden zij elkander door bewegingen en gebaren genoegzaam begrijpen. Er
			 kwam bij, de oudere blanke die niet onbekend was met de taal van den Afrikaan,
			 wist het ontbrekende genoegzaam aan te vullen. 
		  Spoedig was er tusschen onze beide jongelieden eene goede
			 verstandhouding ontstaan, die ten gevolge had, dat zoodra 't schip zee gekozen
			 had, de voetboeien van den jeugdigen Afrikaan, op verzoek van den jongen
			 blanke, werden losgemaakt en deze zich vrij kon bewegen; edoch, onder streng
			 verbod om boven te komen. 
			
{==27==} {>>pagina-aanduiding<<}
Op zekeren tijd van den dag werd de kajuitskap en de
			 kajuit gesloten, zoodat hij bijna in 't donkere zat. Dan scheen 't hem
			 meermalen toe dat hij buitengewone beweging en gerammel van ketenen hoorde -
			 zelfs eenige woorden van zijn taal hoorde. Ingesloten als hij was, kon hij
			 echter tot geene zekerheid geraken. 
		  Overigens had hij zich over niets te beklagen. 
		  Hij poetste de wapens van den grooten blanke, dien hij kapitein
			 hoorde noemen, hield de kajuit schoon en leerde een weinig Portugeesch. 
		  Als het 's avonds of 's morgens vroeg goed weêr was, mocht hij
			 zich met den kapitein en diens zoon, den jongen blanke, op het dek begeven.
			 Ofschoon hij in den beginne zich niet verwijderen en niet spreken mocht, werd
			 het hem later vergund langs de hut en de kampanje op en neêr te gaan en
			 zijn hart in 't Portugeesch lucht te geven. 
		  Hoe lang de reis duurde wist hij niet. Maar dit wist hij te beter,
			 hij had de zon dikwijls, zeer dikwijls op en onder zien gaan. 't Was dikwijls
			 noodweêr geweest. Dan had het schip geslingerd en gestampt, dat hij niet
			 meer staan kon en aan niets anders dacht dan vergaan. Ziek was hij ook geweest.
			 Zeer ziek.... maar als 't schip stiller lag werd hij langzamerhand beter. Eens,
			 - 't was kort voor hij te Suriname kwam, was hij weêr naar beneden
			 gezonden en opgesloten. 
		  't Schip ging langzaam voort, langzamer dan ooit te voren, ofschoon
			 er boven op 't dek buitengewoon gewoel en gedruisch was. 
		  Dit hield een geruimen tijd aan. 
		  Toen had hij een akelig, ratelend geluid aan 't vooreinde
			 
{==28==} {>>pagina-aanduiding<<}
 van 't schip vernomen, gevolgd door een geduchten stoot, waardoor
			 alles trilde - toen was alles stil. 
		  Een en ander werd veroorzaakt door 't anker dat afliep. 
		  Men lag op de reede te Suriname. 
		  Een luid en bij herhaling aangeheven geschreeuw had hem deerlijk
			 doen ontstellen. Hij dacht aan vijandige overrompeling. Het herinnerde hem het
			 krijgsgeschrei dat hij in Afrika wel eens gehoord had. 
		  't Was het drievoudig hoerah waarmeê 't scheepsvolk de plaats
			 van bestemming begroette. 
		  Later werd de kajuit geopend. Alles was rustig. 
		  De kapitein liet hem van 't noodige voedsel voorzien en - nadat hij
			 zich te goed had gedaan moest hij in de boot klimmen en plaats nemen. Men zou
			 naar wal gaan. De kapitein plaatste zich voor den jeugdigen Afrikaan en deed
			 hem een paar lichte handboeien aan. 
		  De overtocht was spoedig gemaakt en na een paar straten te zijn
			 doorgegaan, hield de kapitein stil voor een groot huis, waar hij den Afrikaan
			 liet binnen gaan en hem aan een paar kloeke Negers in bewaring gaf. 
		  Na geruimen tijd gewacht te hebben liet zich een schril gefluit
			 hooren. 
		  Een der Negers begaf zich naar boven. Hij was spoedig terug en beval
			 den Afrikaan hem te volgen. 
		  Hij bracht hem in eene ruime bovenzaal, waar de kapitein tegenover
			 een bejaarden blanke zat, voor wien de eerste grootelijks ontzag had, naar 't
			 scheen. 
		  Beide spraken eene taal die de knaap niet verstond. De bejaarde
			 blanke nam hem nauwkeurig op. Eindelijk vertrok de kapitein en de knaap bleef
			 bij den blanke, van 
{==29==} {>>pagina-aanduiding<<}
 wien hij in latere jaren steeds met een
			 eerbied sprak, die aan vergoding grensde. 
		  Hij was niemand anders dan de vader van den Overste L., een edel,
			 rechtschapen, maar streng rechtvaardig man. Overigens een kind van zijn
			 tijd. 
		  Zijn meest geliefde uitspanningen bestonden in jagen en
			 paardrijden. 
		  Vrij ervaren in 't Portugeesch, was 't hem aangenaam dat James, zoo
			 noemde hij hem sedert, met die taal niet onbekend was. 
		  De jongen beviel hem bij den eersten opslag en zijn' bekendheid met
			 die taal was een aanbeveling te meer. Hij kon zich nu meer bepaald met hem
			 bezig houden en zich van zijn geaardheid, aanleg en wat meer zij overtuigen.
			 Terstond besloot hij den nieuweling onder eigen opzicht te houden, dan behoefde
			 hij niet op berichten van anderen af te gaan. 
		  Spoedig bleek het, dat hij wel een hoogen prijs voor hem besteed,
			 maar hem niet te duur gekocht had. 
			Hij stelde hem aan tot zijn foetoe-boi of lijfknecht. 
		  Tot lof van James moet gezegd worden, dat hij zich bijzonder in zijn
			 nieuwen staat wist te schikken. 
		  Hij was schrander, vlug en zeer gewillig. 
		  Weldra was geen paard hem te wild. Wat onder schot kwam, was het
			 zijne. En wat veel beteekent, hij was eerlijk en trouw. 
		  Geen wonder dat hij na den dood van dien meester met graagte en
			 erkentelijkheid door den overste benaderd was, en deze hem altijd met de meeste
			 onderscheiding en welwillendheid behandelde. 
			
{==30==} {>>pagina-aanduiding<<}
Van Christen en Jood wist hij niets anders dan dat zij
			 bestonden, even als er blanken en kleurlingen en Negers zijn. Dat zij kerken en
			 scholen hadden vernam hij later, maar hij en zijns gelijken kwamen er niet. Wat
			 er plaats greep was hem een geheim, waar hij zich ook niet over bekommerde.
		  
		  Niets van dat alles had ooit iets aantrekkelijks voor hem. 
			Eens, hij woonde nog niet lang bij den overste, was hij in bakkra
				kerki 
			 Kerk der blanken en wel bepaald
				Hervormden. geweest. Hij had er hooren zingen en spreken, maar er niets
			 van verstaan. Die heeren en dames hadden hem zoo zonderling aangekeken - en
			 sommigen zelfs met zoo'n minachting; - zij waren hier en daar zelfs begonnen te
			 lachen en te fluisteren - zoodat hij begreep dat zij zwegen, uit vreeze voor
			 dien man in de hoogte, die in zoo'n vreemd kastje stond. 
			Hij was in zijne schatting waarschijnlijk de gran-massera 
			 Groot-Meester., mogelijk wel de
				gran-wisiman 
			 Groote of Opper-Toovenaar.. 
		  En aangezien hij bevreesd was voor tooverij kwam hij er nooit
			 weder. 
			Bakkra habi bigi konni 
			 De blanken zijn zeer verstandig, zij weten
			 	veel. In den volksgeest in de meeste gevallen listig., placht hij
			 te zeggen. Zij konden hem wel beheksen. Welke Neger zou zich daarvoor niet in
			 acht nemen. 
		  Nu! hij was de eenige niet die voor zoo iets vreesde en zoo
			 oordeelde. Als in een Christenland in onze verlichte negentiende eeuw 't
			 vooroordeel en bijgeloof nog niet zijn 
{==31==} {>>pagina-aanduiding<<}
 uitgestorven, wat zal men
			 dan van den Neger verwachten?! 
		  En toen hij later in de Luthersche kerk zijn Missie moest opwachten
			 en er in was gegaan, was 't niet beter geworden en zijn vrees en zijn afkeer
			 grootelijks vermeerderd. 
		  De koster die een kleurling was, even als 't meerendeel der
			 gemeente, had hem, toen hij binnentrad, zoo gebiedend en zoo dreigend
			 aangestaard, als of hij iets kwaads bedreef en hem met de oogen wilde
			 dooden. 
		  En dat! - o, dat had hem diep gegriefd, en eene wonde in zijn' ziel
			 geslagen, die niet genas. 
		  Die kleurlingen waren immers kinderen van gemengd ras,
			 afstammelingen van de blanken en Afrikanen!.... 
		  Dat de blanken hem zoo vreemd hadden aangezien en over hem gepraat
			 en om hem gelachen hadden, kon hij plaats geven. Zij waren, van zuiver
			 onvermengd bloed... 
			Maar aan kleurlingen Maratta 
			 Ook Malatta. De Neger verwisselt de l en de r
			 	al zeer dikwijls. Mulat is 't zuivere woord. Scheldnaam die den
				kleurling gegeven wordt en voor hem beleedigend is. Men bezigt daarvoor in 't
			 	gewone leven: kleurling. Mulat doet denken aan het veulen uit paard en
				ezel gebaren, de muilezel. vergaf hij zoo iets nimmer! 
		  Zij waren zoo min het een als het ander. Noch Europeaan noch
			 Afrikaan. Er stroomde geen zuiver, geen onvermengd bloed door de aderen. 
			Die Maratta placht hij te zeggen, achten ons verre beneden
			 zich en hunne moeders waren Afrikaansche. Zij willen de bakkra in alles gelijk
			 zijn, apen hen na, willen hun taal spreken en toch zijn ze geen
				bakkra. 
			
{==32==} {>>pagina-aanduiding<<}
Voor hem was zoo iets onuitstaanbaar. Heiligschennis
			 was 't in zijne schatting dat de kleurling zich kleedde, sprak en genoot zoo
			 als de blanke. 
		  Hij was de eenige echter niet die zoo sprak. Kort voor de
			 emancipatie liet menig bejaarde Neger zich nog zoo uit. 
		  Doch genoeg, - de blanke was voor hem, ondanks diens gebreken en
			 ondeugden een verhevener wezen dan anderen daar hij eerbied voor had - de
			 kleurling was in zijn oog een bespottelijk schepsel 
			  
				Meermalen waren wij in de gelegenheid vooral op plantage den
				  afkeer des Negers van zijn direkteur op te merken, als deze een kleurling, of
			 	Mulat was. Hoe hoog zelfs geplaatst b. v. als ambtenaar, de eerbied en
				  't ontzag, de voorkomendheid en gewilligheid die de Neger den blanke toedroeg
				  en voor hem koesterde, lieten tegenover den kleurling altijd te wenschen over.
			 	Vooral als die kleurling van Joodsche afkomst was en het smousen Mulat
				  hem naar het hoofd kon geslingerd worden.
Gelukkig dat de emancipatie, zooals wij hopen en vermoeden, hier
				  aan een einde zal maken. Zelfs de blanke Israëliet stond in de schatting
				  van den Neger niet hoog aangeschreven. In onzen tijd hoorde men het nog
			 	menigmalen: twee bakkra of blanken en een Jood.. 
		  Van den eersten zou hij een pak slagen, met onderwerping kunnen
			 ontvangen, en na afloop, zoo als hij verplicht was, nog bedankt hebben -
			 gelukkig hij heeft ze nooit gehad, - van den laatste kon hij geen smadelijken
			 glimlach, laat staan een hard woord verduren. 
		  Voor zijn meester en diens familie, oud en jong was hij tot zijn
			 dood, (hij is zeer oud geworden) alles wat van een rechtschapen en getrouw
			 bediende kan verlangd worden. 
{==33==} {>>pagina-aanduiding<<}
 Voor ieder hunner zou hij zijn leven
			 hebben opgeofferd. 
		  Intusschen hield hij zich ten volle overtuigd, dat de familie
			 wederkeerig op hem gesteld en gaarne van hem gediend was. 
		  Och! had die geest alomme geheerscht en ieder bezield! Het verledene
			 zou niet geschandvlekt zijn geworden door willekeur, misdrijf en onmenschelijke
			 handelingen. 
		  Helaas! wie geen vreemdeling is in de geschiedenis van Suriname weet
			 het, hoe weinig de slaaf door den blanke werd gerekend en de laatste zich aan
			 den eerste vergreep. 
		  't Is waar, James had van zijnen vorigen meester menig hard woord
			 gehoord en menigen tik om de ooren opgeloopen, maar afgestraft was hij
			 nimmer. 
		  ‘Waarom gaat hij niet ter kerk of in de leering der Moravische
			 Broeders?’ vroeg Missie Duncan bij gelegenheid, dat er sprake was over
			 James, en Mevrouw L. hare tevredenheid over hem te kennen gaf. 
		  Missie Duncan was eene Schotsche dame van streng kerkelijke
			 begrippen. Geen haarbreed week zij af van de leer en belijdenis van het
			 kerkgenootschap, waartoe zij behoorde. Met hart en ziel ijverde zij voor de
			 bekeering der slaven tot het Christendom, minder door liefde en belangstelling,
			 in het redelijk en zedelijk welzijn, dier ongelukkigen gedreven, dan wel
			 uitgaande van 't beginsel, dat zij haar onderhoorigen langs dien weg buigzamer
			 en gedweeër kon maken. Wie haar sprak van de gelijkheid van het
			 menschelijk geslacht en op de noodzakelijkheid der emancipatie wees, kon zeker
			 zijn van haar ongenoegen en wekte hare verontwaardiging in hooge mate op.
			 Niemand, 
{==34==} {>>pagina-aanduiding<<}
 die eer de toevlucht nam tot de zweep en andere
			 lichaamsstraffen dan zij. 't Geringste vergrijp werd met huiselijke kastijding
			 geboet. Zij was wel geen Madame L'Espinasse 
			 Nog in onzen tijd wist men u te verzekeren dat
				deze in haar tentboot zittende met een harer slavinnen, wier kind schreide en
				niet tot bedaren was te brengen, het schepseltje aangreep en met het hoofd zoo
				lang onder water hield, tot het gestikt was. In de Hervormde kerk ligt nog een
				prachtig gewerkte grafzerk van wit marmer, waarin met gouden letters haar naam
				en 't bijschrift staat: ‘eindelijk heb ik rust gevonden.’ Zij was
				een monster; - toch noemde men haar vroom! maar die wat verdient, moet
			 wat hebben, placht zij te zeggen. 
		  Zoo kerkelijk rechtzinnig zij was, zoo streng en onmeedoogend was
			 zij tevens. Geen week ging voorbij waarin zij niet een of ander schuldige op de
			 plaats achter haar huis liet kastijden. Om zeker te zijn dat de slagen goed en
			 volgens opgave werden toegediend, was zij er steeds bij tegenwoordig. 
		  Zij was immers eene vrouw van haar tijd, die de orde en tucht moest
			 handhaven. 
		  En de Negers - foei! Zij waren slecht, valsch, lui - ja! wat niet
			 al!... 
		  ‘Wat zal ik u zeggen!’ had Mevrouw hierop aangemerkt,
			 ‘meer dan eens heb ik hem opgewekt naar de kerk en ter catechisatie te
			 gaan, maar hoofdschuddende en lachend gaf James mij tot antwoord: 
			“Keh! Missie! San hedde? mi Sabi boen-boen, Soléki
			 bakkra, a dé wan Godo, di meki alla sani. Mi habi bigi respékigi
				disi 
{==35==} {>>pagina-aanduiding<<}
 Gran-Gado. Dem meeste Soema go na kerki foe
					méki bigi en proddoe. Troe-troe 
			  
				Och, Mevrouw! Waarom? Ik weet zoo goed als de bIanke, dat er een
				  God is, die alles geschapen heeft. Ik heb grooten eerbied voor dien grooten
				  God. Maar de meeste menschen gaan ter kerk om vertooning te maken en te
				  pronken.
Had James zoo groot ongelijk?!”’ 
		  James was en bleef Heiden. 
		  Maar!.. voegen wij er in één adem bij, beter en edeler
			 mensch dan menig Christen. 
		  De goede man had geen afkeer van Godsvereering en Christendom, neen!
			 maar meer dan eens had hij de kerk der Moravische zendelingen bezocht en er
			 gehoord wat tegen zijn natuurlijk verstand, hoe beperkt zijne kennis ook ware,
			 aandruiste. En omdat de taal waarin die leeraren hun onderwijs gaven, hem zoo
			 eigen was geworden, als zijne moedertaal, was hij in staat over hunne leeringen
			 en begrippen te oordeelen. 
		  Hij vond geene bevrediging voor hoofd en hart en hij bespeurde niet
			 veel verbetering in 't leven en in 't lot en in de behandeling van hen die tot
			 die gemeente overgegaan en gedoopt waren. 
		  Och! hij was de eenige niet die zoo dacht en handelde. Wij hebben ze
			 in latere jaren gesproken, die ons door woord en daad het portret van James
			 geleverd hebben. 
		  Wij hebben ze gekend die ten derdenmale van kerkgenootschap
			 veranderden, om den wille van en in hope op nieuwe kleêren, en een mooie
			 danspartij die de familie naar landsgebruik moest geven. 
			
{==36==} {>>pagina-aanduiding<<}
Wij zeggen dit niet om de Evangelisatie aldaar in
			 minachting te brengen, of om aan te toonen dat dat bekeeringswerk weinig
			 vruchten afwerpt, integendeel - 't is bij ons niet veel beter. Maar daarom
			 halen wij dit verschijnsel aan, omdat het eensdeels de reden doet kennen waarom
			 menig neger geen Christen wordt - en anderdeels om een bewijs te geven, dat de
			 neger niet zoo verdierlijkt is, als men zich dien voorstelt. 
		  Het Godsbewustzijn en het daaraan verwant geloof aan
			 onsterfelijkheid is hem volstrekt niet vreemd. 
		  Wel verre van James te veroordeelen, eerbiedigen wij zijne
			 zienswijze. Beoordeelen wij hem liever tengevolge zijner daden, die van eenvoud
			 en natuurlijk verstand, en van liefde jegens, niet minder dan van eerbied voor
			 zijn meester en de zijnen getuigen. 
		  Nauwelijks had hij Zondag 's morgens, 't voorgevallene op den
			 zaturdag, toen hij Mathilde uit school gehaald en naar huis vergezeld had,
			 vernomen of wij zien hem al spoedig de zaal waar de familie bijeen was,
		  	schoorvoetende binnentreden, om odi 
			 Goeden dag. te zeggen en zijn jeugdige
			 meesteresse geluk te wenschen met de onderscheiding, die haar was te beurt
			 gevallen. 
		  Nadat hij ieder der aanwezigen bij name gegroet en voor ieder het
		  	gewone koosji gemaakt had, die daarin bestond dat hij het rechter been
			 achteruittrok en den voet sleepende over den grond haalde, nam hij een groot
			 zilveren blad van 't hoofd, bedekt met een sneeuwwit servet, deed,
{==37==} {>>pagina-aanduiding<<}

			 met den meesten eerbied, een paar stappen voorwaarts en bood het Missie
			 Mathilde aan. 
		  't Was een geschenk voor zijne jeugdige meesteres, bestaande uit
		  	eene keurige ananas, een paar groote en eenige kleine markusas,
		  		sapatille, kaneelappelen, pommes citère en zoo al meer. Ook de
		  	manja van gisteren was niet vergeten. Zij hield er immers zooveel
			 van. 
		  Verrast over 's mans goedhartigheid, nam Missie Mathilde het haar
			 aangeboden geschenk met eene vreugde en dankbaarheid aan, die haar werkelijk
			 tot eer strekte. 
		  Bij herhaling gaf zij hem hare ingenomenheid met dit keurig geschenk
			 te kennen en bood hem een stuk viadekoek als tegengeschenk aan. 
		  De oude James was een en al verrukking, vooral toen hij zag dat zijn
			 jeugdige meesteresse het eerst naar de geliefkoosde manja greep en haar aan den
			 mond bracht, om die op de gewone wijze van haar schil te ontdoen. 
		  Ook de overste bleef niet in gebreke hem eenig bewijs van
			 tevredenheid te geven. 
			‘Wan Sópie (borrel)? James!’ klonk het,
			 terwijl hij den ouden neger een glas jenever inschonk en aanbood, dat door
			 dezen, als teeken van groote onderscheiding met eerbied aangenomen en op de
			 gezondheid der familie geledigd werd. Nu kwam James los. Er scheen geen einde
			 te komen aan zijne loftuitingen op Mathilde, die hij, toen zij klein was zoo
				dikwijls gedoi-doid, gewiegd, en in den ezelwagen rondgereden had. Maar
			 toen was hij veel jonger - en Missie nog klein - o zoo klein. Nu was zij een
			 schoone jonge dame geworden, de schoonste en braafste die hij kende. Zij toonde
			 veel voor een armen neger over te hebben..... 
			
{==38==} {>>pagina-aanduiding<<}
en zoo al meer. De groote God zou haar wel zegenen en
			 een rijken man en een mooi huis en lang leven geven. 
		  O! hij was zoo verheugd, dat Missie zijn eenvoudig geschenk niet
			 versmaad en hem nog beloond had. 
		  Hij was uitgelaten van blijdschap en achtte zich de gelukkigste
			 mensch te zijn op aarde. 
		  Nadat de overste hem nog een paar sigaren had gegeven, verliet de
			 oude man de zaal en keerde terug naar den tuin, om zijne bezigheden te
			 hervatten. 
		 
		
{==39==} {>>pagina-aanduiding<<}
 
		  Een avond bij maneschijn.
 
		  Het bal was allerprachtigst geweest en zeer geanimeerd. Geen enkel
			 toilet dat niet door 't een of ander had uitgemunt en niemand der gasten, die
			 niet ruimschoots voldaan was en dagen later er nog met hooge opgetogenheid van
			 sprak. 
		  Geen wonder dan ook dat Mathilde moeielijk tot zwijgen was te
			 brengen als die snaar werd geroerd. 
		  Was zij al niet de meest gevierde en de koningin geweest, zij had in
			 't minst niet te klagen, dat men haar had gemankeerd. Elk had om strijd haar
			 balboekje gevraagd, en meer dan een cavalier had zij tot haar leedwezen een
			 weigerend antwoord moeten geven. 
		  Mama begreep dat zij te groot was om langer school te gaan, en Papa
			 was van oordeel nu zij haar intrede in de groote wereld, en dat met goed
			 gevolg, had gedaan, hieraan gevolg moest gegeven worden, zoodra zij de veertien
			 jaren had bereikt. 
		  Hare verdere opleiding kon door huisonderwijs plaats vinden. 
			
{==40==} {>>pagina-aanduiding<<}
Het laatste vond Mathilde recht prettig; maar het
			 eerste, dat uitstel tot dien tijd, viel minder in Mathildes smaak. 
		  Intusschen zij kende Papa, en wist wel dat aan tegenspraak niet te
			 denken viel. 
		  Zij onderwierp zich stilzwijgend - edoch! met blijkbaren tegenzin. -
			 Immers een half jaar is nog zoo lang!! 
		  Niettemin Mama wist haar te leiden en Rosalie sprak gedurig over het
			 bal en verschafte haar daardoor een aangename afleiding. Er kwam bij de groote
			 droge tijd was op handen en zes, zeven weken vakantie verkortten den tijd van
			 uitstel aanmerkelijk. 
		  Langzamerhand berustte zij er in en was Mathilde dezelfde, lieve en
			 aanvallige, de gewillige en vroolijke pikien Missie van weleer. Haar ponni werd
			 niet gespaard en met dezelfde bereidvaardigheid als altijd vergezelde zij Papa
			 weêr op zijn ridjes. 
		  Papa was niet meer zoo stil, en 't brommend hm! hm! omdat Mathilde
			 hem stof gaf tot ontevredenheid, werd niet langer vernomen. Mama keek niet meer
			 zoo ernstig, als in de laatste dagen 't geval was geweest. 
		  Ongemerkt was de groote droge tijd dáár. Hij had zich
			 scherp ingesteld, en 't liet zich aanzien, dat het buitengewoon droog en heet
			 zou worden. De Augustus maand liep langzamerhand ten einde en geen enkel
			 regenwolkje nam men aan den hemel waar. 
		  De hitte nam dagelijks toe en aangezien de groote regentijd, niet
			 veel regen had gegeven, werd het gebrek aan water algemeen en de wensch gedurig
			 hartelijker en luider uitgesproken: ‘Och! kwam er eene bui!’ 
		  En de Vader des heelals, die zich nooit onbetuigd laat 
{==41==} {>>pagina-aanduiding<<}

		  	maar op Zijn tijd en naar Zijn' wijsheid geeft of neemt wat nuttig en
			 noodig is, gaf 't geen mensch en beest zoo dringend behoefden. 
		  Na een zwaren donderbui, viel er zooveel regen, dat in weinige
			 minuten de trenzen overliepen en de straten onder water stonden, tot groot
			 genoegen van de kleine Negerjongens, die over de straten zwommen en al
			 schreeuwend en joelend zich in 't koele water heen en weêr wentelden.
		  
		  't Was of de wolken allen tegelijk spleten, om zich spoedig van den
			 watervoorraad te ontlasten. 
		  Hooren en zien verging u. De volle middag scheen herschapen in den
			 vroegen morgen, als de dageraad te half zes aanbreekt. 
		  ‘Dat geeft lucht!’ riep de overste en streek over zijne
			 knevels. ‘Maar die slagen waren raak. Hm! hm!’ 
			‘Kouroe toemoessiet!’ 
			 't Is geducht koud. zeî James, die
			 zijn wollen waakrok had aangetrokken, een doek om 't hoofd gebonden en er zijn
			 hoed ten overvloede nog opgezet had. 
			‘Kouroe toemoessie mi Massera!’ 
			 Geducht koud, mijnheer. herhaalde hij,
			 toen hij den overste op 't achterbalkon zag, hem toeroepende dat die regen goed
			 deed. 
		  ‘Dat geeft muskieten!’ vervolgde de overste, zijn
			 echtgenoot aansprekende, ‘vooral op 't kombé. Vroeg uitwaaien en
			 de slaapkamers sluiten,’ vervolgde hij. ‘'t Is anders niet te
			 houden!’ 
		  Bij voorraad kunnen wij zeggen dat er voor gezorgd werd - en niemand
			 te klagen had. Want toen 't avond was en 
{==42==} {>>pagina-aanduiding<<}
 de muskietengordijnen
			 behoorlijk in orde gebracht waren, werden alle vensters weêr geopend,
			 zoodat er de frissche wind heerlijk doorheen kon spelen. 
		  En nu de avond. 
		  Hij was prachtig en met geen goud te betalen. Alles was afgekoeld en
			 opgefrischt. Het stof vloog niet langer zoo op, en de dampen door 't branden
			 der zon op de uitgedroogde trenzen, die zoo dikwijls moeraskoortsen aanbrengen,
			 waren opgetrokken. 
		  't Was of de Schepper alles op nieuw had geschapen. 
		  Doch wie schildert zoo'n Surinaamschen avond, na lange droogte en
			 eene klimmende hitte die, als gij adem haalt, den luchtstroom dien gij inademt
			 gelijk doet zijn aan 't geen gij gevoelt, als ge met open mond boven een ketel
			 kokend water staat en al ademende niets dan hitte naar binnen voelt
			 stroomen. 
		  Zoo iets moet men hebben bijgewoond en ondervonden. 
		  In 't nachtelijk uur hebben wij wel geschreid als een kind, en
			 gewenscht en gebeden dat het een kwartier uurs zoo koud was, als 's winters in
			 Holland. 
		  Dwaze wensch! niet waar? En, voegen wij er bij: gelukkig dat God er
			 niet op let en dien niet inwilligt. Men zou 't besterven. 
		  Maar zóó zijn wij!... den kinderen gelijk, die bedelen
			 en hunkerend vragen naar en om wat hun goed dunkt. Heil het kind! dat ouders
			 heeft, die wijzer zijn en handelen naar bevind en behoefte. 
		  Mochten alle vaders en moeders goede kweekelingen zijn uit de
			 leerschool van den Goddelijken Meester!... dan zouden zij goed gevormde
			 opvoeders hunner kinderen zijn en 
{==43==} {>>pagina-aanduiding<<}
 de hemelsche liefdeles beter in
			 beoefening gebracht worden. 
		  't Is vreemd. Men bidt om voorspoed en Gods zegen, en de middelen om
			 er zich van te verzekeren ziet men voorbij. 't Gaat met het oog des geestes als
			 met dat des lichaams, - 't lijdt aan velerlei gebreken, waardoor men ziende
			 niet ziet. 
		  Dan ter zake! 
		  Wij spraken van een Surinaamschen avond - en wel bepaald hebben wij
			 't oog op een avond als 't maneschijn en de dag drukkend - drukkend heet
			 geweest is. Zoo heet dat het papier u onder de hand vochtig wordt en de letters
			 van uw schrift in een vloeien, en 't schrift onleesbaar wordt. 
		  Is elke avondstond aangenaam en welkom, als gij daarop uw gemak zit
			 in uw hobbel- of wipstoel, in luchtige kleeding, de zorgen van den dag
			 vergetende en keuvelende met uw eigen volkje, of te midden van goed gezelschap,
			 hoeveel te meer dan als 't heet, drukkend heet geweest is, en dan lichte,
			 heldere maneschijn?! 
			Dan geniet men! -  
		  Op een avond na zulk een dag, zat de overste, vermoeid door vele
			 bezigheden, met een lange Duitsche pijp in den mond, in zijn gemakkelijken
			 hobbelstoel op 't voorbalkon van zijn huis. Het had uitzicht op den rijweg, met
			 lager en hooger geboomte beplant, en verder vooruit op de Suriname, die zich
		  	kronkel, als de aboma 
			 Aboma of boâ Constrictor. Is zij van
				buitengewone groote dan wordt zij al licht op plantages met onderscheiding
				behandeld, als vertegenwoordiger der Godheid. En dat zoowel door de heidensche
				als door de Christelijke Negermacht. Men vergete niet, dat wij spreken over den
				tijd vóór de Emancipatie der Negerslaven. in 't bosch.
		  
			
{==44==} {>>pagina-aanduiding<<}
De scharen-slijper liet zijn krassend-sleepend
				geluid niet meer hooren, en de snappende grietje-bier, want het was reeds
			 lang na zessen, had zich in zijn nestje verscholen, om ruste te genieten,
			 totdat het morgen vroeg weêr om en bij zessen was. Zij is een grappige
			 onkostbare en toch zeer juistloopende chronometer, - die nooit op 't wachtschip
				behoeft geregeld te worden, en die u getrouw haar grietje-bier tot
			 vervelens toe, laat hooren. 
		  De muskieten kwelden u niet, althans niet bovenmate. Alles, alles
			 was stil, als scheen 't in slaap gesust, zoo als 't kind in zijn wiegje of op
			 moeders schoot. 
		  Alleen van tijd tot tijd liet zich 't geplas der riemen van tentboot
			 of korjaal en 't eentoonig geneurie der roeinegers hooren. Waart ge wat nader
			 bij de rivier, gij zoudt het gekabbel en geklets van 't water tegen den oever
			 duidelijk hebben vernomen. 
		  Behalve dat klonk u 't eentoonig, weemoedig gebrom, of geklaag - hoe
		  	zal ik het noemen - der baboens, zekere apensoort, uit het bosch aan de
			 overzijde, onaangenaam en vervelend te gemoet. 
			Nu een baboen is een baboen. - 't Is een
			 onuitstaanbaar, walgelijk schepsel. Een aap is in 't algemeen een, in onze
			 schatting, ellendig wezen, maar een baboen, foei... 
		  't Gefladder daargelaten van een vleermuis, die over 't balkon
			 vloog, en op 't licht af, in de zaal op en neer, 
{==45==} {>>pagina-aanduiding<<}
 rechts en links
			 zich bewoog en soms hier of daar tegen stiet, was alles stil. 
		  Trouwens die stilte was niet pijnlijk en gelijk aan die van 't
			 graf. 
		  't Was eene stilte, die uw onrustig hart in ruste bracht, en 't
			 verbroken evenwicht in uwe ziel herstelde. 
		  't Geratel der ezelwagens hield op en 't hatelijk geschreeuw en
			 gejoel der drijvers en karrelieden was verstomd. Ezel en drijver ieder had het
			 zijne gezocht en de schuilplaats betrokken, die hem was toegedacht. 
		  De koepen of stal was gesloten en geen vogel was er meer te
			 zien. 
		  't Was 't uur van ruste. 
		  Toch was 't niet laat. Het nachtschot was nog niet gevallen en de
			 overste wachtte nog op zijn kop koffie. 
		  't Moest nog zeven slaan. Hij was een man van de klok. Op dien tijd
			 moest hij 't zijne hebben, hoe het ook ging en wie er verscheen, een uur later
			 versmaadde hij geen tweede kop koffie, of thee, al naar 't gediend werd. 
		  ‘Prachtig weêr!’ zei Mevrouw toen zij op 't balkon
			 kwam en een eind wegs van den overste in haar hobbelstoel plaats nam. ‘Nu
			 bekomt men langzamerhand.’ 
		  En in trouwe! 't Was of een Engel des Heeren, onzichtbaar als Hij
			 zelf, de groote ongeziene en nooit te aanschouwen geest, nieuw leven over 't
			 aardrijk en in de harten der menschen instortte. 
		  Langzamerhand, eerst flauw toen helderder en helderder naarmate de
			 maan hooger steeg - werd alles verlicht, zoo dat men de voorwerpen duidelijker
			 kon onderscheiden. 
			
{==46==} {>>pagina-aanduiding<<}
Een met zorg gepolijst zilveren plateau gelijk,
			 grooter in omvang en helderder dan in 't moederland, stijgt zij met zekeren
			 spoed al hooger. Alsof zij zich haast licht en koelte aan te brengen, en vreest
			 dat niet ieder en elk zijn deel zal erlangen. 
		  Zoo min gij de zon in 't aangezicht kunt staren, zoo min ziet gij
			 haar de blanke, zilveren, kuische - zooals van haar gezongen wordt - ongestraft
			 aan. Al ras staroogt gij en voelt eene vreemde doordringende koude in en om de
			 oogen. 
		  Waagt het niet met ongedekten hoofde en hals haar te naderen en u
			 aan haar invloed bloot te stellen. Gij zoudt het duur betalen. Want geeft ze u
			 overvloedig licht en schijnsel, om op uw gemak het Gouvernementsblad, of de
			 Haarlemmer te lezen, dat licht en dat schijnsel werkt op den duur nadeelig - en
			 geeft aangezichtspijn en dergelijke rampen meer. 
		  Thans staat zij hoog boven de schoone en breede Suriname. 't Is of
			 zij te midden der duizende en tien duizende sterren zekere meerderheid gevoelt,
			 zoo trilt zij al naarmate zij stijgt en 't nachtelijk floers, in breede wrongen
			 en plooien over 't aardrijk uitgespreid, opheft. 
		  En toch - 't is daar boven ook al even als op aarde: Schijn
			 bedriegt. Zij schijnt de grootste dier ontelbare lichtende bollen, - en is de
			 kleinste. 't Is slechts 't verschil in afstand, dat ons begoochelt en zoo doet
			 oordeelen. 
		  Met recht: de mensch ziet aan wat voor oogen is. 
		  Maan en sterren, 't is of zij om strijd wedijveren om 't genot te
			 verhoogen en de grootheid en liefde des Vaders 
{==47==} {>>pagina-aanduiding<<}
 hier boven te
			 verheerlijken - en de menschen te stemmen tot geloof, hoop en liefde. 
		  Ongelukkige, die op zoo'n avond niet meer gevoelt en erkent dan: 't
			 is lekker weêr. 
		  Wie dan bij 't gevoel van eigen nietigheid, ziende de groote werken
			 Gods, niet diep geroerd wordt in de ziel en dankbaar en vol vertrouwen naar
			 boven staart, is nog niet uit God geboren. - Hij kent den Vader niet, en is
			 niet één met Hem, zoo als de groote Meester, onze oudste
			 broeder. 
		  Dat hooge, en blauwe gewelf met maan en sterren, is 't heerlijkste,
			 is 't eenig Gods boek, van God zelven geschreven zonder feil en drukfout, waar
			 elke recensent eerbied voor heeft en zich niet lichtvaardig aan waagt. 
		  Daar ziet en leest gij in eeuwig blijvend schrift, dat der eeuwen
			 loop alle lotswisselingen en gebeurtenissen verduurt en trotseert: God is uw
			 Vader! Gij zijt zijn kind. Laat uw licht schijnen voor de menschen en verspreid
			 leven om u heen. Leven dat tot God leidt; leven dat eeuwig is. 
		  Meer nog! Zie eens hoe maan en sterren zich spiegelen in den breeden
			 vloed, die zich naar beneden voor uw voeten uitstrekt. 
		  't Is of het diamanten regent. Alles leeft, alles trilt en flonkert.
			 Zij zijn van 't eelste water die groote en kleine vonkelende stippen en
			 droppen. 't Is of eene stemme des hemels u tegen klinkt: menschenkind! Wees
			 niet zoo bekommerd en bedrukt! Wees niet zoo bezorgd tegen morgen! Zeggende wat
			 zullen wij eten of drinken en waarmede ons kleeden? 
			
{==48==} {>>pagina-aanduiding<<}
Zie eens hoe rijk en machtig uw Vader is. Hij spreekt
			 en 't is. Hij gebiedt en 't verschijnt. Straks toen 't helder dag was toonde de
			 rivier u immers de schatten niet, die zij u thans te zien geeft. 
		  Worde het dan al donker, zie eens hoe God licht weet te maken en op
			 schatten wijst die gij niet vermoed hebt, dat in zijne schatkameren aanwezig
			 waren. 
		  Of echter de overste en Mevrouw L. aan al deze dingen dachten mogen
			 wij niet beslissen. Ieder denkt voor zich zelven en elk geniet op zijne wijze
			 naar aanleg, vatbaarheid en behoefte. 
		  Toch was de laatste stil en de eerste ernstig en afgetrokken. 
		  En dat er in de ziel van den overste iets meer dan alledaagsche
			 zaken omging leed geen twijfel. Zijn kop koffie was reeds koud geworden en
			 ondanks Mevrouw er hem bij herhaling opmerkzaam op gemaakt had, roerde hij ze
			 niet aan. Zelfs zijn pijp was uitgegaan. 
		  Toch sliep hij niet. 
		  Eerst toen 't nachtschot viel en de scheepsklokken aankondigden dat
			 de nachtwachten moesten uitgezet worden, ontwaakte hij uit zijne mijmering,
			 uitroepende: 
		  ‘Hm! hm! ba!’ 
		  Hij scheen diep ontroerd. Een rilling liep hem door de leden. Zelfs
			 de toon waarop hij sprak verried hevige aandoening. 
		  ‘Wat deert u?’ vroeg Mevrouw. ‘Wat deert
			 u?’ 
		  ‘Niets!’ was 't antwoord met ongewone bedaardheid
			 uitgesproken, ‘kinderachtig, bespottelijk! Als ik geslapen had, zou ik
			 gezegd hebben een zotte droom. Ik 
{==49==} {>>pagina-aanduiding<<}
 dacht aan de ongelukkige Suse B,
			 die om die vreeselijke ziekte, op eenmaal in diepe afzondering en uit de
			 maatschappij gebannen haar leven slijt. Ik heb haar nog onlangs bezocht, toen
			 ik in de Commewijne was en tijstopte 
		  	Tijstoppen of aanleggen en aan wal gaan
				op eene of andere plantage, of militairen post, om er korter of langduriger te
				vertoeven. Plantageterm.. Zij ziet er akelig uit. Men kan haar niet meer
			 herkennen.’ 
		  Gelukkig werd het gesprek afgebroken door de t' huiskomst der
			 kinderen, die, om van den schoonen avond te genieten, met Rosalie eene
			 wandeling hadden gemaakt. 
		 
		
{==50==} {>>pagina-aanduiding<<}
 
		  De samenzwering.
 
		  Op denzelfden avond in 't vorige hoofdstuk beschreven, werd op
			 korten afstand van 't heerenhuis, in de zijgebouwen op de plaats, en door de
			 Negermacht bewoond, een plan gesmeed even misdadig als afschuwelijk, maar in
			 die dagen, ja zelfs in lateren tijd nog niet vreemd. 
		  Als gij klokke negen, toen de taptoe bij de kazerne werd geslagen,
			 in den tuin waart geweest, zoudt gij uit eene der Negerwoningen een voorwerp
			 hebben zien sluipen dat u aan de joereka 
			 Spook. der inlanders deed denken. Nu
			 eens langzaam dan sneller, bewoog het zich voorwaarts, ging de tamarindelaan in
			 die naar den rijweg van 't groote kombé leidt, waar het plotseling
			 scheen te verdwijnen. 
		  Hadt gij 't kunnen volgen, gij zoudt bespeurd hebben, dat het een'
			 trens doorwaadde, den rijweg dwars overstak en eindelijk in een kleine, flauw
			 verlichte woning binnensloop en zich niet meer liet zien. 
		  Achter een cactusheg verscholen en beschaduwd door een oude, zware
			 tamarinde en een paar papayaboomen, zoudt gij deze woning over dag honderd
			 malen onopgemerkt voorbijgaan. Door een breede trens van den rijweg
			 afgescheiden 
{==51==} {>>pagina-aanduiding<<}
 kon men haar slechts genaken over een paar dikke
			 boomtakken, die op zekeren afstand dier woning over de trens lagen bij wijze
			 van vonder. 
		  De bewoonster, eene zestigjarige negerin, die zich zelden en dan nog
			 slechts 's avonds liet zien, had bij het sterfbed harer meesteres hare vrijheid
			 gekregen en was met die kleine woning begiftigd, om redenen die men nooit recht
			 te weten was gekomen. Sommigen beweerden, er lag een vreeselijk geheim onder
		  	verborgen, aangezien Missie Káró Meine er anders de vrouw
			 niet naar was, om zonder gewichtige redenen zoo gul te zijn. 
		  Dit intusschen stond vast, Affiba 
			  
				Vrijdag. Volgens een Afrikaansch gebruik geven de Negers aan
				  hunne kinderen namen volgens den dag der week, waarop zij geboren zijn.
				Maandag.	{Kodjo,
						mannelijk.
	{Adjoebá,
						vrouwelijk.
Dinsdag.	{Kwaminá,
						mann.
	{Abénita of Abrámba,
						vr.
Woensdag.	{Kwakoe,
						mann.
	{Akoéba,
						vr.
Donderdag.	{Jáde, Jare,
						mann.
	{Jadá,
						vr.
Vrijdag.	{Kofí,
						mann.
	{Affiba, Affi,
						vr.
Zaturdag.	{Kwamí
						mann.
	{Amimba, Amba,
						vr.
Zondag.	{Kwassi,
						mann.
	{Kwassiba, vr.
Het kind dat volgt op een tweelingspaar, wordt Dosóe als 't
			 een jongen en Agóti, geheeten als 't een meisje is., zoo
		  heette de oude, was haar rechter hand geweest. 
			
{==52==} {>>pagina-aanduiding<<}
Sommigen wilden, altijd onder geheimhouding, dat
			 spreekt van zelf, wel zeggen dat zij de hand zou hebben gehad in de
			 vergiftiging van den meester, een vrij gegoed plantageman bij wien Missie Karo
			 als huishoudster gewoond had en die plotseling op eene smartelijke wijze was
			 overleden, nadat hij hoe dan ook en waarom, aan Missie het grootste deel zijner
			 bezittingen had afgestaan. 
		  Hoe het zij in den reuk van heiligheid stond zij niet. Met
			 vrijlieden had zij geen omgang - en slaaf of slavin van goede gehalte ontweken
			 haar overal en ten allen tijde. 
		  Toch ontving zij 's avonds, zelfs 's nachts dikwijls bezoek, meestal
			 van slavinnen. 
		  Zij hield huis met een gebrekkigen jongen, dien ze voor geringen
			 prijs had gekocht. Hij deed haar boodschappen, verrichtte eenig huiswerk en
			 moest haar tuintje in orde houden. In de wandeling werd hij manke Tobbi geheeten. 
		  Dat dit bezoek in den laten avond haar niet bevreemdde bleek toen
			 Maria de kokin van den overste, want deze was het, binnen trad en na het
		  	gewone: Odi Missie! 
			 Gegroet, goeden dag of avond, al naar 't
			 	valt fai missie tan? 
			 Hoe vaart de jufvrouw? Het woord Missie geldt
			 	zoowel voor jufvrouw als Mevrouw. op haar hurken neer gezeten van haar antwoord ontving: Odi!... Joe kom lati, toemoessi 
			 Gegroet! Gij komt vrij laat!. 
			‘Boi na slibi?’ 
			 Slaapt de jongen? hervatte Maria
			 rondziende door 't kleine vertrek waar zij niets anders vond dan een
			 
{==53==} {>>pagina-aanduiding<<}
 paar oude Surinaamsche stoeltjes, een kleine tafel, waarop een
			 brandende kaars, door een glazen stolp tegen den tocht beschut; een eenvoudig
			 seibord of buffet met een stuk of wat glazen en een paar karaffen, eindelijk
			 een rustbank, ruw bewerkt, waar de oude in half zittende, half liggende houding
				in een sribikro ossie 
			 Beddelaken, slaapkleed. van gestreepte
			 stof gewikkeld, zich neergevlijd had. 
			‘A slibi kaba. Hij slaapt goed,’ hervatte de oude
			 met den vinger eene beweging makende, dat zij niet hard moest spreken, terwijl
			 zij wees naar een zijvertrek, dat haar en hem tot slaapvertrek diende. 
			‘San' joewanni noja?’ 
			 Wat wilt ge? liet zij er met gesmoorde
				stem opvolgen. ‘Piki mi! mi goedoe!’ 
			 Spreek op, mijn hartje! 
		  Onder allerlei gebaren en geluiden die droefheid, verontwaardiging,
			 haat en wat al niet uitdrukten, hing Maria een tafereel op van de
			 mishandelingen, die zij en heel de slavenmacht van den overste te verduren
			 hadden. Om 't minste vergrijp werden zij afgestraft, op eene wijze dat zij soms
			 zes, acht dagen in 't ziekenhuis, of in hunne woning moesten blijven. Zij had
			 nog het minste te verduren. Maar oud en jong, niemand was veilig. De honden, de
			 paarden hadden 't beter. Zij zou reeds lang zijn ontvlucht, maar wist niet
			 waarheen. Een moeder had zij niet. En werd zij achterhaald en opgevangen,
			 Missie wist het wel, dan wachtten haar geen gewone zweepslagen, maar zou zij
			 misschien in een boom gehangen en duchtig gekastijd worden, om 
{==54==} {>>pagina-aanduiding<<}
 in
			 de boeien gesloten, hare herstelling af te wachten of van dorst te moeten
			 sterven. Wat lag er den overste aan gelegen of hij een slaaf meer of minder
			 had. De soldaten noemden hem immers ook een beul voor zijn volk. Men kon denken
			 hoe weinig hij zich om een armen Neger bekommerde. Nog niet lang geleden had
			 hij haar laten afstraffen; zij had door pijn en smart de slagen niet meer
			 kunnen tellen, totdat zij bewusteloos in haar huisje was gedragen. En toch was
			 haar lijden niet te vergelijken met dat van anderen. 
		  Een Spaansche bok voor de man Negers was spoedig opgeloopen. 
			‘Sja!’ riep de oude en spuwde voor zich henen;
				‘Da disi na wan Massera?! Sja!.... wan tigri Massera!! Poti! Poti foe
					Joe!’ 
			 Sja is een' uitroep van de diepste
				verontwaardiging en verachting. Foei! is dat een Meester? bah! een
				bloeddorstige tijger is hij. Arme, arme stumper! die gij zijt! De oogen
			 rolden door haar hoofd en de gebalde vuisten nu eens naar den hemel geheven,
			 dan weer vooruit gestrekt, getuigden dat wanneer de overste onder haar bereik
			 en in hare macht kwam, hij alles had te vreezen en zijn leven groot gevaar
			 liep. 
		  Langzaam strekte zij zich in al hare lengte uit en bleef een
			 oogenblik stil liggen, als of zij nadacht wat te raden en wat te doen. 
		  Toen hief zij zich met zekere deftigheid op, en vroeg terwijl zij
		  	Maria strak in de oogen keek: a troe, San Joe verteri mi? 
			 Is het waarheid, wat gij mij verteld
				hebt? 
			
{==55==} {>>pagina-aanduiding<<}
Maria sloeg de oogen neder en zweeg. Die vraag had zij
			 niet verwacht. 't Was of eene inwendige stem zich liet hooren: Maria! gij
			 liegt! Niemand dier familie heeft u, of iemand uwer lotgenooten ooit
			 mishandeld. Die straffen zijn nooit bij den overste toegepast! Niemand heeft
			 ooit, en dan nog bij groote in 't oog loopende wanbedrijven, meer dan
			 vijfentwintig zweepslagen gehad. En dat de overste er u onlangs twaalf liet
			 geven en op deed sluiten, was 't gevolg van uw schandelijk liegen, nadat gij
			 een kristallen vaas hadt gebroken, waar gij de kamermeid Flora de schuld van
			 gaaft, terwijl Rosalie en Mathilde tegen u moesten getuigen, omdat zij u uit de
			 achtergalerij gade geslagen hadden. 
		  Toch herstelde zij zich spoedig, en antwoordde terwijl zij de handen
		  	kruiselings over de borst sloeg: troe - troe! Missie! mi sweri joe! Mi no
		  		lei. 
			 Waarachtig, jufvrouw! ik bezweer het u! Ik lieg
				niet! 
		  Het scheen dat de oude haar wantrouwde. Scherper nog dan te voren
		  	zag zij haar aan en liet er langzaam op volgen: ‘Joe lei, Sa! Joe
		  		wanni kori mi! 
			 Gij liegt, meid! gij wilt mij
				bedriegen.’ 
			‘Mi sweri joe, na mi Mama bere!’ liet zij er
				dezelfde beweging makende, snel op volgen. ‘Mi no kori joe, mi
					Missie!’ 
			 Ik zweer u bij mijns moeders schoot, dat ik u
				niet bedrieg, mejufvrouw! Dit is de zwaarste eed, die een Neger doet. Zelden,
			 	wij zouden zeggen nooit, zal hij dien bezigen of gij kunt u op zijne
				verklaring verlaten. Die deze woorden uitspreekt en schuldig is, is een
				gruwelijk monster. Moeders schoot is hem waardiger en edeler zelfs dan God.
				Omdat het zweren bij God voor velen iets alledaags is. 
			
{==56==} {>>pagina-aanduiding<<}
‘Joe habi monni?’ 
			 Hebt gij geld? vroeg de oude met een
			 haviksblik. 
			‘Keh!’ antwoordde zij droevig, terwijl zij de
				handen ophief het binnengedeelte geopend naar de oude gekeerd, ‘Ningre
					na potiman! Ningre no habi monni! Ningre kankisi fom-fom!’ 
			 De Neger is een arme drommel. De Neger heeft
				geen geld. De Neger kan klappen krijgen. 
			‘Ofi wan trawan Sani! Soleki swieties oopie, swietie moffo,
				speki, meti, kroossie, ofi wan mooi-mooi Sani,’ 
			 Of iets anders, b. v. likeur, wat lekkers,
				spek, vleesch, kleeren of wat moois. vervolgde de oude.
				‘Sondroe datti mi no kan Jerepi. Libi na diri!’ 
			 Zonder dat (of) anders kan ik u niet helpen.
				Leven kost geld of, is duur. 
		  Maria bedacht zich. 
		  Elken morgen moest zij als kokin met Mevrouw naar 't magazijn, om
		  	voorraad voor dien dag te halen. Dan zou zij ongemerkt in haar Koere
		  		Koeroe 
			 Korf, gevlochten van den wariembo bast.
			 wel 't een of ander kunnen wegstoppen en zoodoende aan 't verlangen der oude
			 voldoen. Bovendien, er was een plank in 't beschot los, beneden op den
			 achtergrond, ter hoogte waar de ton met gezouten vleesch en zoo al meer
			 stond,.... van die gelegenheid zou zij zich bedienen en, zij was gered. 
		  In een oogenblik was haar onderrok los, uitgetrokken en in de handen
			 der oude overgegaan, als onderpand dat zij het verlangde verschaffen zou. 
			
{==57==} {>>pagina-aanduiding<<}
Na de gewone groete: ‘konnéti Missie!
				Sribi boen!’ beantwoord door ‘Konnéti Sa! Wakka
					boen!’ 
			 Goeden nacht, jufvrouw! Slaap wel! - en 't
				goeden nacht, meid, zusje, wel thuis! of juister goede reis! In stede daarvan
			 	wordt ook gebezigd: tan boen! vaarwel. Men spreekt het uit: tang
			 		boen! ook wel: tan boen, jeri! tan boen mi goedoel onder beweging
				van den uitgestrekten arm, de vingers naar beneden bewegende, ten blijke van de
				meeste hartelijkheid. De wijze waarop de Neger dezelfde woorden bezigt, beslist
				door de beweging met het lichaam, over de bedoeling die hij aan zijne woorden
				hecht. was Maria even geheimzinnig en langs den zelfden weg in hare
			 woning terug gekeerd als zij gekomen was. 
		  Gedurende eenige avonden werd die wandeling herhaald, nimmer echter
			 met ledige handen. 
		  In haar korf kon zij zelden iets verstoppen - en dan nog van weinig
			 beteekenis. Mevrouw sloeg haar te streng gade en ging nimmer het eerste uit het
			 magazijn. En als zij 't verliet werd de deur naauwkeurig door haar gesloten.
			 Zij was er de vrouw niet naar om zich te laten misleiden. 
		  Maria had het meermalen beproefd, maar altijd te vergeefs. Meer dan
		  	eens zou dit vergeten en dat noodig zijn. Trouwens Mevrouw
			 overtuigde haar al spoedig, dat alles in orde was. Maria had dus haar toevlucht
			 moeten nemen, tot de opening in 't beschot. Maar ook dit werd ongedacht
			 verijdeld. 
		  Op zekeren morgen had Mevrouw het benoodigde afgegeven en Maria weg
			 gezonden. Toen zij alles nazag ontdekte zij tot hare verbazing dat de voorraad
			 van vleesch, ja zelfs 
{==58==} {>>pagina-aanduiding<<}
 van de likeuren aanmerkelijk en spoediger
			 verminderd was, dan naar gewoonte. 
		  Eensklaps valt hare aandacht op 't beschot, waardoor de hond bezig
			 was binnen te dringen. 
		  Nu ging er haar licht op. Edoch zij zweeg, riep James, maakte er hem
			 opmerkzaam op, en.... eenige oogenblikken later was alles door hem in de beste
			 orde gebracht. 
		  Dienzelfden avond was Maria bij de oude en drong er ten sterkste op
			 aan, dat deze hare beloften zou vervullen. - Zoo niet, dan zou zij haar aan
			 Massera verraden en te kennen geven, dat zij gestolen goed in huis had. 
			Massera Fiskari 
			 De prokureur-generaal. zou haar dan wel
			 weten te vinden. Sedert lang toch had men reeds op haar het oog gehad. Maria
				waagde er een pak 
			 Kastijding. aan. Zij zou 't zelve
			 aangeven aan haren Massera en hem zeggen, dat zij 't opzettelijk zoo had
			 aangelegd om de oude in den strik te doen loopen. Niemand op 't Kombé of
			 in de stad die haar vertrouwde. leder hield haar voor een slecht en gevaarlijk
			 schepsel. 
		  Tegen die bewering was Affiba niet bestand. 
		  Zij stond op, liep naar 't seibord, haalde een klein
			 apothekersfleschje voor den dag, gevuld met eenig vocht van vuilachtige kleur
			 en overhandigde het haar, met den raad er in de koffij of chocolade van te
			 mengen. Maria kon zeker zijn dat men haar volstrekt niet meer zou mishandelen.
		  	‘Foe datti ibriwan soema ben kisi wan houtoe hempie,’ 
			 Hierdoor krijgt ieder een houten hemd aan, d.
				i. ligt iedereen spoedig in de doodkist. 't Is doodelijk, men sterft
				eraan. vervolgde zij grijnzende. 
			
{==59==} {>>pagina-aanduiding<<}
Beide verlieten elkander. De een brommende dat zij
			 niets meer te hopen had, en de andere wel tevreden en hoogst voldaan, dat zij
			 haar wraak naar hartelust zou kunnen koelen. 
		  Maar op wien?.... dat was de vraag. 
		  Het aan Affiba verhaalde was, voor 't meerendeel schandelijke
			 onwaarheid. Daar was Maria niet alleen van overtuigd, maar ook al had zij
			 gelijk, dan bezat zij toch den 
		  moed niet om het gansche huisgezin van den overste te vergiftigen.
			 Zij was wel dikwijls om hare ondeugden en misdrijven gestraft. Maar 't was
			 verdiend. En bij andere Meesters vergeleken was de hare zachtaardig en werd zij
			 door hem met groote verschooning en zeer genadig behandeld. 
		  Intusschen had zij 't minder op de familie gemunt dan op Rosalie;
		  	dat proddo-Missi 
			 Pronkster. zoo wel een' slavin als zij,
			 die in de bottelarij mocht eten wat van Massera's tafel kwam - die in de
			 bottelarij mocht wasschen, stijven, strijken, die niet zoo als zij in de
		  	Negerhuizen, maar op pikien-Missie's 
			 Jonge jufvrouw. kamer sliep en als een
		  	halve dame gekleed ging, nooit spel 
			 Nacht-wacht. had en het oog op de
			 vrouwelijke bediening moest houden. 
		  Dat had in de hevigste mate haar afgunst en wraaklust opgewekt. Op
			 allerlei wijze had zij 't beproefd en van allerlei middelen zich bediend, om
			 haar te vernederen, straf te doen oploopen en uit de gunst van Massera en
			 Missie te verdringen. 
			
{==60==} {>>pagina-aanduiding<<}
Onlangs zou het haar gelukt zijn, met dien porceleinen
		  	schotel dien zij had laten vallen en gebroken was. Maar pikien Missie
			 had op haar eerewoord verzekerd dat Rosalie geen schuld had, en Maria hem den
		  	stoep naar koekeroe hosol 
			 De keuken. afgaande had gebroken. 
			Was pikien Missie er niet geweest, dan was toen de kans
			 schoon geweest om haar de slagen te bezorgen, die zij gehad had. 
		  Ofschoon niet wetende wat het fleschje inhield begreep zij toch dat
			 het niet anders kon zijn dan vergift. 
		  Zij zou de familie wel willen sparen, maar dan kon zij het
			 slachtoffer van haar wraak niet treffen. Die gebruikte nooit iets beneden. 
		  Haar besluit was spoedig genomen.  
		  's Zondags uit de kerk komende, 't zij er gezelschap was of niet,
			 werd er altijd chocolade gedronken. Als kokin kookte zij die en bracht haar in
			 den ketel in de bottelarij. Rosalie deed er daar het noodige bij en vulde de
		  	kopjes, die op het zilveren presenteerblad door den foetoeboi 
			 Huisknecht, belast met tafelbedienen,
				boodschappenloopen en zoo al meer. naar boven werden gebracht en rond
			 gediend. 
		  In de keuken zou zij haar slag slaan. 
		  Werd de zaak onderzocht, en kwam er iets aan 't licht - welnu! dan
			 was zij vrij van alle vermoeden. De schuld moest op Rosalie vallen, die met de
			 toebereiding van 't een, zoo wel als van het ander was belast. 
		  De uitslag kon niet raadselachtig zijn. Zij zou haar doel
			 bereiken. 
			
{==61==} {>>pagina-aanduiding<<}
‘Kraboe-dagoe mi sa kiri joe! Joe
				Rosalie!’ 
			 Wilde hond, een scheldnaam. Ik zal u
				vermoorden, u, Rosalie. riep zij half waanzinnig uit. 
		  Die woorden overluid en bij herhaling in haar vertrekje uitgesproken
			 waren gehoord, door den ouden getrouwen James, die zeer goed bekend met het
			 dienstpersoneel, al spoedig begreep dat er verraad broeide. 
		  Niemand was in zijne schatting tot allerlei laagheden en ondeugden,
			 zoo in staat, als de huichelachtige, luie en oneerlijke Maria. Zijn Argusblik
			 had zeer goed doorzien, waar het beschot in 't magazijn aanleiding toe gegeven
			 en wie zich die gelegenheid ten nadeele van Massera ten nutte had gemaakt. 
		  Van jongs af had hij haar gewantrouwd, omdat zij in woord en daad
			 zich gedurig berispelijk gedroeg. 
		  Massera en Missie waren veel te inschikkelijk geweest. 
		  Hij begreep al zeer spoedig wat zij bedoelde en van nu aan nam hij
			 zich voor, hare gangen met de meeste nauwkeurigheid gade te slaan. 
		  Den volgenden avond bleek het hem reeds dat zijn vermoeden niet
			 ongegrond was en er een onweder broeide, dat de noodlottigste gevolgen kon
			 hebben. 
		 
		
{==62==} {>>pagina-aanduiding<<}
 
		  De overste en James.
 
		  Ofschoon de klok nog geen half zes had geslagen, was de Overste
			 reeds gereed om zijn ridje te maken. 
		  Nauwelijks had hij zijn kop thee en een paar beschuitjes gebruikt of
			 hij stak zijn sigaar aan, greep naar zijn handschoenen, politiemuts en karwats
			 en verliet de zaal. 
		  Als naar gewoonte wachtte James hem op en liep met het rijpaard op
			 en neêr. 
		  Zoodra had de overste zich niet overtuigd dat alles in orde was, of,
			 na zijn Hector begroet en op den hals geklopt te hebben, zette hij den voet in
			 den stijgbeugel, plaatste zich in den zadel, keek nog eens rond, streek zijn
		  	knevel nog eens naar beneden en reed weg, onder 't gewone: loessoe,
		  		Ouroeman. 
			 Laat los! Oude! 
		  Een oogenblik later was hij den hoek van 't huis om, den grooten
			 rijweg op, om langs 't Gouvernementshuis naar den waterkant en van daar in
			 zachten draf naar de Saramaccastraat, om de Savannah rond te rijden. 
		  Wie hem dien morgen gezien had zou bespeurd hebben dat hem iets
			 scheen te hinderen, althans stof tot nadenken gaf. 
			
{==63==} {>>pagina-aanduiding<<}
Van tijd tot tijd hield hij zijn paard in, haalde uit,
			 als of hij wijken moest, en dan weêr drukte hij 't arme dier de sporen
			 zoo diep in den buik dat het steigerde, zoodat de overste ontstelde en niet
			 wist welke goede woorden hij zijn Hector zou geven, om zijn hardheid te
			 vergoeden. 
		  Hector was immers zijn lieveling. 
		  Maar geen wonder! James had hem zoo ernstig aangestaard en een blik
			 op hem geworpen, zoo vol beteekenis, dat hij niet wist wat dit beduidde. Hij
			 verloor zich in allerlei gissingen, te meer omdat James het paard niet zoo
			 spoedig had losgelaten als de overste dit van hem gewoon was. 
		  't Kwam hem voor dat de oude Neger hem iets gewichtigs had te zeggen
			 en de vrees hem den mond sloot. 
		  't Was waar, de man werd oud en oude lieden hebben grillen, maar van
			 James had hij ze nooit bespeurd. 
		  Als deze zoo keek en handelde moest er wat gaande zijn van belang.
			 Hij was er anders de man niet naar, om zich te gedragen, zooals straks.
			 Misschien had hij iets te vragen waarvoor hij niet durfde uitkomen. Misschien
			 sigaren of tabak... immers hij rookte graag en buitendien hij droeg er altijd
			 roem op als hij kon zeggen, dat heeft Massera mij gegeven. 
		  Het was echter mogelijk dat er iets gaande was. Want om tabak en
			 sigaren, hoe welkom en hoezeer hij er zich op beroemde, als Massera hem die
			 gaf, zou hij zoo'n ernstig gezicht niet zetten en de teugels niet zoolang
			 vastgehouden hebben. Hij was te braaf en te oud... anders had hij kennis
			 gemaakt met de karwats. 
		  ‘Geduld!’ bromde de overste binnensmonds, ‘wij
			 zullen 't spoedig te weten komen.’ 
			
{==64==} {>>pagina-aanduiding<<}
Wij laten den overste stappen, draven, galoppeeren of
			 stilstaan en uithalen naar hartelust en zijn ridje vervolgen, om ons intusschen
			 bezig te houden met den ouden James. 
		  Zoodra de overste vertrokken was, keerde hij naar zijne woning
			 terug. De geschilderde kom met vergulde randen, die hij van Mathilda als
			 verjaringsgeschenk gekregen had, gevuld met zijn chocolade - een afkooksel van
			 cacao met suiker, zijn lievelingskost, in de hand, zit hij op zijn bankje. 
		  Dat er een zware strijd in zijn binnenste te strijden valt - en
			 veel, zeer veel in dat oude hoofd omgaat, lijdt geen twijfel. 
		  Nu zet hij die kom neer, dan grijpt hij haar om haar even spoedig op
			 zijn tafeltje te zetten, terwijl hij eenige onverstaanbare klanken laat hooren
			 en 't vreemdsoortig geluid met zijn tanden iets aanduidt, dat vrees en
			 afgrijzen uitdrukt,... ofschoon in zijn oog sluwheid en vastberadenheid te
			 lezen staan. 
		  Het moet iets bijzonders, ja, belangrijks zijn dat hem bezig
			 houdt. 
		  Hij is er anders de man niet naar, die zoolang met onafgewende
			 blikken voor zich ziet - en ze dan weêr - terwijl een ongewone gloed uit
			 die oogen schittert - verre voor hem uit op eenig punt vestigt. 
		  Zijn tarwebrood roert hij niet aan en langzamer dan ooit drinkt hij
			 zijn chocolade. 
		  Eindelijk als of hij pas ontwaakte, kijkt hij rond, staat van zijn
			 stoeltje op, stopt zijn pijp, verlaat en sluit zijn woning en stapt hij het
			 kookhuis in om 't korte stompje aan een brandenden spaander aan te steken en
			 aan den arbeid te gaan. 
			
{==65==} {>>pagina-aanduiding<<}
‘Koemara! baja!’ 
			 Goeden morgen! Vriend. riep de kokin
			 Maria hem toe terwijl zij hout op 't vuur wierp. 
		  De oude had moeite zich goed te houden en bedaard te blijven, na
			 alles wat hij den vorigen avond afgeluisterd en vernomen had. 
		  Toch bleef hij zich zelven meester. 
		  Met zeker gebrom, dat als antwoord op haar morgengroet moest gelden,
			 stak hij zijn pijpje aan, stapte de keuken uit en was een oogenblik later in
			 den tuin, waar hij een bouquet gereed maakte voor mevrouw, die hartstochtelijk
			 op bloemen gesteld was. 
		  Nauwlijks was zij gereed en aan Rosalie ter hand gesteld, of
			 langzaam en stapvoets reed de overste het voorplein op, om 't huis heen, waar
			 de oude reeds op zijn post was, stapte af, gaf 't paard aan James over en
			 volgde hem naar den stal. 
		  Zoodra zijn Hector behoorlijk gestald en van het noodige voorzien
			 was, nam de overste eenige sigaren uit den zak, gaf ze zijn ouden grijskop zoo
			 als hij hem steeds noemde en vergezelde hem naar den tuin. 
		  Ofschoon nieuwsgierigheid geen hoofdtrek van zijn karakter was, werd
			 hij er heden echter door gekweld. 
		  Immers de oude man had hem weêr zoo ernstig en zoo vreemd
			 aangekeken, zelfs nadat hij hem sigaren had gegeven. Er moest hem zeker iets
			 van beteekenis op 't hart liggen. 
		  ‘Hoe gaat het met Minette, oude!’ ving de overste aan,
			 ‘kreupelt zij nog?’ 
			
{==66==} {>>pagina-aanduiding<<}
‘Neen! Meester!’ was 't antwoord.
			 ‘Minette niet kreupelt meer.’ 
		  Overtuigd dat Massera in goede luim was, vatte de oude moed en keek
			 den overste met gedwongen glimlach aan zeggende: 
		  ‘Massera!’ 
		  ‘Hm?’ 
			‘Massera no mandi na mi!’ 
			 Mijnheer moet niet boos op mij
				worden. 
		  ‘Nu? Hm!’ was 't korte antwoord terwijl de overste zijne
			 ons bekende beweging maakte en den neger op de schouders tikte. 
			‘Mi Jerie wan takroe sans, massera!’ 
			 Ik heb een leelijke geschiedenis
				vernomen. 
		  Na behoorlijk rond gezien en zich overtuigd te hebben, dat er
			 niemand in de nabijheid was, die hem beluisteren kon, deelde hij den overste
			 het volgende mede, dat wij onze lezers niet in zijne, maar gemakshalve in onze
			 taal zullen verhalen. 
		  ‘Eergisteren avond mij zat in mijn kamer naar de maan kijken.
			 Avond mooi, heel mooi! Deur wijd open staan. Mij keek naar de maan en sterren.
			 Mij rookt sigaar, - 
		  Massera mij had gegeven. Mij denkt, Massera is goed, Missie is goed,
			 pikien Missie is goed, God is goed. James oud, gaat spoedig naar God - dat is
			 goed.’ 
		  ‘Maar neger is niet altijd goed, veel slecht daarbij. Heel
		  	slecht! foei! Maria de kokin slecht, Rosalie goed. Maar Maria toemoessie
		  	slecht! doro doro! 
			 Door en door slecht. Slechts zonder
				voorbeeld. wil Massera en Missie vermoorden.’ 
			
{==67==} {>>pagina-aanduiding<<}
‘Verd.....’ riep de overste, terwijl hij
			 zijn karwats driftig tegen zijn laarzen sloeg. ‘Oude wat zegt gij
			 daar?’ 
		  ‘Massera moet luisteren. Mij zat daar stil. Maria kwam thuis.
			 Alles was stil. Het volk sliep, het was laat. Maar 't weer mooi. Mij denkt, ik
			 wou niet slapen. De maan keek mij aan. Zij wou mij vertellen, ik niet moest
			 slapen gaan. Maria's kamer is boven de mijne, de deur niet dicht. Zij zei hard
			 op en lachte: “wilde hond, ik jou vermoorden zal, jou Rosalie! en
			 allemaal.....”’ 
		  ‘Mij denkt, James jij op passen moet, James jou leeren
			 zal.’ 
		  ‘Gisteren avond, lichten uit, deuren gesloten, mij stil zat in
			 mijn kamer, - deur niet dicht, keek door de gleuf, licht boven bij Maria door
			 de zolderreten, Kwassiba en Josephine stil naarboven, de trap op, voorbij mijn
			 kamer. Maria deur dicht.’ 
		  ‘Mij stilletjes naar boven, James wel oud, maar goed hooren
			 kan. Maria vertellen. Maria zei: Massera slecht, tijger, Missie valsch - pikien
			 Missie schuld van slaan en opsluiten. Kwassiba zei ja en Josephine ook ja
			 zei.’ 
			‘Rosalie ook slecht - Kraboe dagoe!’ 
			 Wilde hond. zei Maria. 
		  ‘Nu wat meer? verder! verder!’. 
		  ‘Mij denkt, goed luisteren. Maria zeî, wegloopen? neen!
			 helpe niet. Brand maken? neen! kan niet. Twee schildwachten rond gaan, alles
			 zien en vuur dood maken. Obia 
			 Schadelijk voorwerp dat men hier of daar
				nederlegt, gewoonlijk een bananenblad met schadelijke bestanddeelen en ruim
				voor zien van glas enz. 
{==68==} {>>pagina-aanduiding<<}
 neêrleggen,... in trappen en
			 zeer doen en dood gaan? Kan niet! Loopen allemaal op schoenen. Overal licht in
			 kamers op.’ 
		  ‘Niemand raad weet. Maria lachen, klopt in hem handen. Allen
			 rondkijken, niet spreken. Allemaal dood maken! Houten hemd aanhebben! zei
			 Maria. Allen ja zeggen. Niemand verklappen, - niemand. Allemaal beloofd. Maria
			 weêr lachte, fleschje laat zien van Affiba gekregen, tusschen
		  	kroossie (haar kleeren) verborgen. Maria weêr lacht - allemaal
			 lacht en zegt : goed! goed! 
		  Verder verhaalde James, tot in de kleinste bijzonderheden, 't geen
			 hij vernomen had; hoe hij in 't bezit gekomen was van dat uitstekend middel,
			 dat haar in een oogenblik van hare vijanden kon verlossen; dat zij voornemens
			 waren zoodra het vergif werkte op de vlucht te gaan om hier of daar in 't bosch
			 bij den weg een schuilplaats te zoeken. 
		  ‘Kerel! bedrieg mij niet!’ riep de overste met gesmoorde
			 stem die van hevige ontroering en diepe verontwaardiging trilde. 
		  Had hij er voorgevoel van gehad, toen hij 's avonds op de balkon in
			 den maneschijn had zitten mijmeren en allerlei vreeselijke gedachten bij hem
			 opkwamen, en allerlei afschuwelijke tooneelen zich voor zijn oog vertoonden?...
			 - 
		  Had niet menig slaveneigenaar op die wijze zijn dood gevonden. 
		  Was niet de brand in 1832, die bijna de geheele stad in asch had
			 gelegd, 't gevolg van een helsch, afschuwelijk, verraderlijk plan van
			 diepgezonken en ontevreden negers? 
		  De overste staarde James sprakeloos aan en stond als versteend
			 vóór hem. 
			
{==69==} {>>pagina-aanduiding<<}
James sloeg hem met de grootste belangstelling en het
			 innigste medelijden gade en zei: ‘Massera weet nu alles.’ 
		  ‘James!’ riep hij uit, ‘als gij waarheid
			 spreekt’.... 
		  ‘Massera!’ merkte deze aan, den overste in de rede
			 vallende - geheel tegen zijne gewoonte -: ‘dat zweer ik bij den grooten
			 God en mijn moeders schoot!’ 
		  ‘Goed! wij zullen zien!’ hernam de overste.
			 ‘Zwijg! let op! het zal spoedig blijken. Is het zoo als gij zegt, dan
			 schenk ik u dadelijk de vrijheid!’ 
		  De Neger viel op de knieën en stamelde: ‘o mijn lieve
			 beste Meester! James vrij?....’ 
		  ‘Hm! hm! Ja! hoor je 't niet!’ 
		  ‘Maar bij Massera blijven!?’ liet hij er smeekend op
			 volgen. ‘Op de paarden passen, in den tuin werken en op 't volk
			 letten?’ 
		  ‘Hm! hm!.. als gij dit verkiest ja! Sta op. Van daag zal ik
			 voor uw vrijbrief zorgen. En nu gezwegen! Niemand iets verteld. Gij zijt een
		  	vrij man. Pas op! afgemarcheerd!’ 
		  En de overste hield zijn woord. 
		  Toen hij zijne ontroering meester was, keerde hij huiswaarts, ging
			 naar de zaal en nam 't gewone ontbijt. 
		  Een half uur later zat hij op 't bureau om de officieren en 't
			 verder personeel van dienst op 't rapport te ontvangen en de zaken van den dag
			 te regelen. 
		  Eer 't middagschot gevallen was, had hij reeds zorggedragen dat
			 alles wat vereischt werd voor de manumissie van James in orde en ter plaats was
			 waar 't behoorde. 
		  Niemand vernam iets, van 't één zoo min als van het
			 ander. 
			
{==70==} {>>pagina-aanduiding<<}
Alleen merkte men op, dat hij minder spraakzaam en
			 dikwijls zeer afgetrokken was. 
		  Mevrouw schreef het toe aan drukte en belangrijke dienstzaken. Er
			 was immers voor een dag of wat weêr een nieuw transport uit
			 Holland gearriveerd. 
		  Dat gaf altijd drukten en bemoeiingen. 
		  Nog eer de Zondag morgen dáár was had de overste den
		  	vrijbrief in handen, en aangezien het nieuws- en advertentieblad
			 niet vóór Dingsdag in 't licht verscheen, werd niemand gewaar wat
			 voorgevallen en dat James gemanumitteerd was. 
		  Reeds sedert lang had de overste er aan gedacht zijn ouden grijskop,
			 die hem altijd zoo trouw en eerlijk gediend had, vrij te geven, - nu echter
			 bood zich de schoonste gelegenheid daartoe aan. 
		  Hij zou nu aan de wereld kunnen toonen, dat hij verdiensten op prijs
			 stelde en geen slavenbeul was zoo als Maria en hare eedgenooten hem
			 noemden. 
		  Helder van doorzicht als hij was, met juist oordeel en eene groote
			 mate van menschenkennis begiftigd, had hij zijn plan spoedig gemaakt.
			 Vastberaden, als altijd, bleef hij onverzettelijk in zijn voornemen. 
		  De schuldigen zouden gestraft worden. 
		 
		
{==71==} {>>pagina-aanduiding<<}
 
		  De zondag.
 
		  Ofschoon reeds vroeg bij de hand, reed de overste niet uit. 
		  Wel stond zijn paard gereed en James al eenigen tijd te wachten,
			 maar de overste verscheen niet. Hij riep zijn getrouwen grijskop van 't
			 achterbalkon toe, dat hij Hector aftuigen en op stal zou zetten. 
		  Hij wilde met vrouw en kinderen ter kerke gaan. 
		  De man die aan zoovele gevaren 't hoofd had geboden was diep
			 ontroerd. 
		  Schreien als man van zijn leeftijd en van zijn stand, dat kende hij
			 niet. Maar toch een paar tranen van heilige vreugde en dank glinsterden in
			 zijne oogen. 
		  ‘Wij gaan naar de kerk, mama!’ zei hij aan 't ontbijt.
			 ‘De kleine blijft thuis bij Rosalie!’ 
		  Spoedig was ieder gekleed en op den bestemden tijd, op weg naar 't
			 huis des gebeds. 
		  Eer hij zijne woning verliet, had hij Rosalie ernstig verboden op de
			 plaats of in den tuin te gaan en rustig bij de kleine in de zaal te blijven.
			 Ook James had hij in 't voorbijgaan een paar woorden ingefluisterd, die met een
			 veel beteekenenden en toestemmenden blik werden beantwoord. 
			
{==72==} {>>pagina-aanduiding<<}
‘Papa heeft van morgen niet gereden!’
			 merkte Mathilde aan. ‘Is papa niet wel?’ 
		  ‘Hm! hm!’ was 't antwoord. ‘Jou kleine wijsneus!
			 Papa had geen lust. Ik ben vermoeid en heb in deze week veel te doen gehad. Ik
			 wilde eens rustig en bedaard in de kerk zitten. Sedert veertien dagen ben ik er
			 niet geweest. En dat mag niet. De soldaten moeten er heen. Ik moet een goed
			 voorbeeld geven.’ 
		  Al pratende over een bloeiende cactus aan den weg en den heerlijk
			 schoonen, koelen morgen, was men de Gravenstraat uit, ter hoogte van de Noorder
			 kerkstraat en 't vernieuwde Godshuis genaderd. 
		  ‘Toch niet zoo als het vroegere, dat helaas verbrand
			 is,’ merkte de overste hoofdschuddend aan. ‘Dat was een schoon
			 gebouw met zijn koepelvormig dak en die heerlijke graftomben!
			 Jammer!’ 
		  ‘En toch,’ liet mevrouw er op volgen, ‘Goddank!
			 dat we weêr een eigen kerk hebben en niet bij een komen zoo als in
			 vroegere jaren, dáár!’ Zij wees naar 't gebouw der
			 hoofdwacht van de schutterij, ‘dáár boven op die kamer, of
			 zolder. Hoe heeft men er zoo lang dienst kunnen doen? 't Pleit niet voor den
			 godsdienstzin der vaderen.’ 
		  ‘Toen was er toch gelds genoeg in de kolonie. En op den hoek
			 der Cottica en Perica heeft men wel een flinke kerk gebouwd.’ 
		  't Gesprek werd afgebroken door de muzijk van 't batailjon jagers,
			 dat zich ter kerk begaf. 
		  Was de overste door de omstandigheden die ons bekend zijn, in eene
			 hoog ernstige en gemoedelijke stemming, zij werd niet verminderd, ja! uitermate
			 verhoogd, toen de 
{==73==} {>>pagina-aanduiding<<}
 leeraar den tekst aflas: Wees niet bezorgd voor
			 uw leven. De hemelsche vader zorgt voor u. 
		  Reeds dat schoone woord werkte als een electrieke vonk. Een en al
			 gehoor, klom zijne belangstelling meer en meer, naarmate de redenaar bewees
			 door enkele voorbeelden uit het dagelijksche leven, dat Gods vaderzorg zich
			 over allen en alles uitstrekt en hoe Hij uit nood en gevaar weet te redden, en
			 waakt over zijne kinderen. 
		  Toen schoot zijn gemoed vol en had hij werk zijne aandoeningen
			 meester te blijven. 
		  't Was of die Leeraar hem op 't oog had en kennis droeg van 't
			 gevaar, dat hem en de zijnen bedreigde. Had God niet gezorgd,... zijn James,
			 aan wien hij naast den vader des heelals zijn leven en dat der zijnen zou te
			 danken hebben, had hem niet in tijds kunnen waarschuwen. 
		  Om meer dan ééne reden was 't hem goed in 't bedehuis
			 te zijn geweest. 
		  Nooit had hij zoo vurig en zoo hartelijk gedankt en gebeden als
			 nu. 
		  Na geëindigde godsdienstoefening keerde men huiswaarts. 
		  James stond op den uitkijk en zoodra Missie met de kinderen naar
			 binnen waren gegaan, schoot hij den overste op zijde en gaf hem ter loops te
			 kennen, dat Maria en de beide anderen het zeer druk met elkander hadden gehad
			 en den ganschen morgen in de gesloten keuken hadden doorgebracht. Er was veel
			 maar zacht gesproken. 
		  De overste ging ter voorkoming van alle vermoeden onmiddellijk naar
			 boven, ontdeed zich van zijn monteeringrok en trok een hagelwit kabaaitje
			 aan. 
		  Bedaard wachtte hij de komst van vrouw en kinderen 
{==74==} {>>pagina-aanduiding<<}
 af,
			 die bezig waren het zich wat gemakkelijk te maken. 
		  Zoodra deze verschenen vroeg hij: ‘Mama! is de chocolade
			 gereed?’ 
		  ‘Ik geloof het niet!’ was 't antwoord: ‘want
			 Rosalie is bij de kleine gebleven. Zij kon er zich niet meê bemoeien. Ik
			 zal haar waarschuwen.’ 
		  Mevrouw gaf hare bevelen en Rosalie ging naar de bottelarij om zich
			 van haar taak te kwijten. 
		  Het afschuwelijk plan was ten uitvoer gebracht. Bijna de geheele
			 voorraad van het doodelijk vocht, was in den ketel uitgestort. Het fleschje met
			 het overgeblevene had Maria in een hoek op den aanrechtbank gezet, om het later
			 uit de voeten te maken. De spoed dien Rosalie maakte, en 't geroep van den
		  	overste ‘hoe fassi?’ 
			 Hoe is 't? bevel om spoed te maken. had
			 Kwassiba en Josephine ijlings de keuken doen verlaten, terwijl Maria in
			 allerijl met den ketel aankwam en Rosalie te gemoet ging. 
		  Nauwelijks had het onwaardige drietal zich verwijderd of de slimme
			 James was in de keuken, stak zijn pijp aan en.... nam het fleschje in bewaring
			 dat hem terstond in 't oog viel. 
			‘Hoe fassi!’ klonk het alweêr.
				‘Heessie!’ 
			 gauw, spoedig! 
		  Een rauw, hartverscheurend gegil, dat allen deed ontstellen, klonk
			 door 't benedenhuis, gevolgd van een akelig gebrul. 
		  Niemand verscheen. 
			‘Maria!’ bulderde de overste; ‘tja kom
				sokorati 
{==75==} {>>pagina-aanduiding<<}
 na sodro,’ 
			 Maria! Breng de chocolade boven.
			 terwijl hij naar 't voorbalkon loopende de beide schildwachten toeriep:
			 ‘opgepast! niemand naar buiten!’ 
		  't Gegil en gebrul, 't gejammer en gekerm hield niet op. 
		  Terwijl de schildwachten langs 't voorgedeelte van het woonhuis
			 toezagen, had James zich aan de achterdeur geplaatst, juist toen Maria gereed
			 stond zich uit de bottelarij te begeven. 
		  Woedend viel zij op hem aan toen hij haar den doortocht
			 weigerde. 
		  In een oogenblik was de overste beneden, sleepte haar met James in
			 de vestibule, sloot de achterdeur en riep één der manschappen
			 binnen om wacht te houden. 
		  Spoedig had hij de beide andere Negerinnen, in hare kamers doen
			 opsluiten en den anderen schildwacht voor hare woningen doen post vatten. 
		  Inmiddels was Mevrouw beneden gekomen waar zij Rosalie in de
			 bottelarij vond, die haar met opengesperden mond, vreesselijk gezwollen lippen
			 terwijl de oogen de kassen uitpuilden, te gemoet kwam. De ongelukkige
			 stampvoette, en brulde van smart. 
		  Niet anders denkende dan dat zij zich gebrand had, poogde zij haar
			 tot bedaren te brengen en water te doen drinken. 
		  ‘Om Gods wil! neen!’ schreeuwde de overste. ‘Zij
			 moet boven komen, ik zal haar helpen! Maar sluit de bottelarij!’ 
		  Juist was men bezig toen de Chef van den geneeskundigen dienst, die
			 een vriend was van den overste binnentrad. 
			
{==76==} {>>pagina-aanduiding<<}
‘Goddank!’ riep de overste. ‘Gij
			 komt als een engel uit den hemel!’ 
		  ‘Bedaard!’ zei de oude dokter. ‘Geef zoete
			 olie!’ 
		  Hij liet er Rosalie den mond meê spoelen, de lippen mee
			 bevochtigen, schreef een recept en gaf bevel terstond naar de
			 Hospitaalsapotheek te gaan en docter B. te roepen. 
		  Met den meesten spoed werden zijne bevelen ten uitvoer gebracht.
		  
		  Zoodra de eerste ontsteltenis eenigszins voorbij en den dokter
			 verhaald was, voor zooverre dit namelijk mogelijk was, vroeg deze naar de
			 chocolade. 
		  Zij stond onaangeroerd in de bottelarij en werd later boven
			 gebracht. 
		  ‘Vergiftiging!’ was 't antwoord van den geneesheer op de
			 vraag van den overste naar de oorzaak. 
		  ‘Gelukkig met een gif dat hoe doodelijk, zich terstond
			 verraadt tenzij in sterken drank, en daarom minder noodlottig is - of men moet
			 zich zelven van 't leven willen berooven. Ik vermoed dat het een aftreksel is
		  	van de donkin dat zij in den mond kreeg. Zelfs de wortel aan en in den
			 mond gebracht doet soortgelijke uitwerking. Ik heb er zelf eens de proef van
			 genomen. Intusschen altijd in het kleine. Krijgt men echter het noodlottige sap
			 binnen dan is er geen redden aan. 't Verschroeit alles waar 't mee in aanraking
			 komt!’ 
		  Onder dit gesprek, terwijl Rosalie den mond gedurige spoelde en de
			 lippen met olie bestreek, was Dr. B met de voorgeschrevene geneesmiddelen
			 verschenen. 
		  Zoodra had hij de patient niet gezien of zijne verklaring luidde
		  	even als die van zijn Chef: vergiftiging door donkin. 
			
{==77==} {>>pagina-aanduiding<<}
‘Doorgeslikt?’ vroeg de oude. 
		  Rosalie gaf hoofdschuddend een ontkennend antwoord en maakte door
			 hare gebaren en teekenen bekend, dat zij 't in den mond krijgende dadelijk had
			 uitgespuwd. 
		  Na het toedienen van eenig geneesmiddel om hare geschokte zenuwen te
			 doen bedaren ging zij naar de kamer van Mathilde, die haar gezelschap zou
			 houden en bijstand bieden. 
		  ‘Dat dacht ik niet!’ zeide de oude geneesheer. ‘Ik
			 meende hier een kop chocolade te drinken en een sigaar te rooken. Wat is hier
			 in 's hemels naam gebeurd?’ 
		  ‘Ik zal 't u dadelijk zeggen, mijne heeren!’ was 't
			 antwoord van den overste. ‘Hier zijn sigaren, maar chocolade kan ik u van
			 morgen niet aanbieden. Veroorloof me dat ik mij even verwijder. Ik ben terstond
			 terug.’ 
		  De heeren staken hunne sigaren aan. Intusschen gaf de overste bevel
			 dat men Maria de boeien zou aanleggen en in haar kamer opsluiten. 
		  Onverwijld begaf hij zich weer naar boven, liet zijne gasten een
			 glas Rijnwijn aanbieden en verhaalde hun wat voorgevallen en hem ter oore
			 gekomen was. 
		  ‘Vreeselijk! hemeltergend!’ riepen beide heeren uit.
			 ‘Hoe heet het van daag is bij zoo iets voelt men een koude rilling door
			 de leden. Het is kanalje dat Negergoed.’ 
		  ‘Met uw verlof!’ viel de overste hen in de rede,
			 ‘met uw verlof, er zijn brave en trouwe zielen ook onder. Als gij lust
			 hebt zal ik er u een toonen. Ik heb er zoo een. Naast God hebben wij allen aan
			 hem het leven te danken. Het doet mij maar zielsleed dat Rosalie er onder 
{==78==} {>>pagina-aanduiding<<}
 lijdt. De zaak heeft eene andere wending genomen dan ik gewenscht had
			 en mijn plan was.’ 
		  ‘Mijn plan was,’ zoo vervolgde hij, ‘wanneer de
			 chocolade boven was gebracht te verbieden dat iemand er van drinken mocht en
			 men wachten zou totdat zij bekoeld was. Inmiddels zou ik Maria hebben laten
			 roepen, haar er een kop van gegeven en gezegd hebben, dat zij dien in onze
			 tegenwoordigheid moest ledigen. Gij, kunt wel gissen waartoe dit geleid zou
			 hebben.’ 
		  ‘Uitmuntend! meesterlijk!’ riepen beide heeren als uit
			 een mond. ‘Dat noem ik fijn overlegd.’ 
		  Mevrouw zat als versteend. Beurtelings werd zij vuurrood en dan weer
			 doodsbleek. Menige traan van schrik en afschuw maar ook van dank en vreugde
			 vloot langs hare wangen. 
		  ‘Maar die chocolade?’ vroeg dokter B. 
		  ‘Staat beneden in de bottelarij,’ was het antwoord. 
		  ‘Zijt gij er op belust?’ vroeg de oude geneesheer met
			 een fijn glimlachje. 
		  ‘Gewis!’ hernam B. ‘Ik ben er zeer nieuwsgierig
			 naar. Is 't veroorloofd?’ en opstaande maakte hij eene beweging om naar
			 beneden te gaan. 
		  ‘Houd uw gemak!’ zei de overste, riep James, wierp hem
			 van 't achterbalkon den sleutel toe, en gaf hem bevel in persoon de chocolade
			 naar boven te brengen. 
		  ‘Een flinke neger!’ merkte de oude geneesheer aan toen
			 de overste zijn plaats weer ingenomen had. ‘Ongezien! ik geef u duizend
			 gulden voor hem!’ 
		  ‘Is niet te koop!’ was 't antwoord. ‘Hij kan en
			 mag niet verkocht worden daar ben ik geen meester van.’ 
			
{==79==} {>>pagina-aanduiding<<}
't Gesprek werd afgebroken door de komst van den ouden
			 James, die blijde was het zilveren schenkblad en de kopjes zoo verre te hebben
			 gebracht. Voor een paard was hij niet bevreesd. Maar met soortgelijke
			 voorwerpen kwam hij niet graag in aanraking. 
		  ‘Zet maar op tafel!’ zei de overste, ‘wij zullen
			 er niet van drinken,’ liet hij er op volgen, toen hij uit de oogen van
			 James meende te lezen: wilt gij u ongelukkig maken of gelooft gij mij niet?
		  
		  Terwijl beide geneeskundigen de chocolade opmerkzaam gadesloegen en
			 riekten maakte James eene beweging die de aandacht van zijn meester trok, en
			 haalde een fleschje voor den dag dat hij zoowat met de hand bedekt in de hoogte
			 hield. 
		  ‘Wat hebt gij daar?’ luidde het. 
			‘Stond in koekeroe hoso op de bank bij 't
			 fornuis.’ 
		  Dit zeggende reikte hij het naar Negergewoonte zijn meester
			 over. 
		  Nauwelijks hadden de geneesheeren het gezien, of beider verklaring
			 was: op kleur en lucht af, men kan 't in chocolade zoo spoedig niet ontdekken,
		  	is 't een aftreksel van donkin. 
		  ‘De proef op de som!’ viel de oudste in, opende het
			 fleschje, bevochtigde zijn vinger en bracht dien even aan den bovenlip, die was
			 toch door zijn zware knevel bedekt. 
		  ‘Niets anders!’ riep hij uit. ‘Zoo als ik reeds
			 gezegd heb, ik heb er vroeger de proef van genomen.’ 
		  ‘Dan waag ik het ook!’ hernam de jongste en volgde het
			 voorbeeld van zijn ambtgenoot. 
		  ‘Wel duivels!’ vervolgde hij, ‘dat snijdt, dat
			 brandt, 
{==80==} {>>pagina-aanduiding<<}
 dat steekt. Ik weet zelf niet wat. 't Is of mijn hoofd een
			 vuurklomp wordt.’ 
		  Na de patient nog eens onderzocht en zich verzekerd te hebben, dat
			 zij hoewel uiterst pijnlijk, buiten alle gevaar verkeerde, namen beide heeren
			 afscheid, na stellige verzekering hunnerzijds om van 't voorgevallene, ten
			 einde alle opspraak in de stad voor als nog te vermijden, geene de minste
			 melding te zullen maken. 
		  Het spreekt van zelve dat, mochte de overige Negerbevolking op de
			 plaats geen 't minste begrip hebben van 't voorgevallene, aller
			 nieuwsgierigheid toch in groote mate was opgewekt, en de een den ander vroeg:
			 wat is er gebeurd? 
		  Men had hooren gillen en schreeuwen. Eerst waren Kwassiba en
			 Josephine en later Maria in de boeien gesloten. - François de foetoe boi
			 was naar 't Hospitaal geweest.... en alles in rep en roer. De chocolade was, o
			 schande! in plaats van naar den Negers te geven weggesmeten en de ijzeren
			 waterketels waren door James verbrijzeld.... Dat alles had men gezien en
			 gehoord. Maar niemand was bij machte het hoe en het waarom te verklaren. 
		  Alles was zoo snel en zoo geheimzinnig geschied, dat men geen tijd
			 had om alles behoorlijk na te gaan. 
		  Volks genoeg ter harer beschikking hebbende had Mevrouw spoedig
			 kunnen voorzien in 't benoodigd personeel, om als naar gewoonte aan tafel te
			 gaan en alles den gewonen loop te doen hebben. 
		  Zoodra zij hare beschikkingen had gemaakt, en zich van een glas
			 limonade had laten dienen, gaf de overste bevel James te roepen, die onverwijld
			 verscheen. 
			
{==81==} {>>pagina-aanduiding<<}
Zoo min Mevrouw, als Mathilde en Charles begrepen wat
			 de oude Neger te verrichten had. 
		  Geen wonder dat Mevrouw haren echtgenoot vroeg: ‘Is er iets?
			 Hebt gij iets noodig?’ 
		  ‘Niets en iets!’ was 't antwoord terwijl de overste
			 glimlachte en zijn knevel opstreek. ‘Wacht een oogenblik!’ 
		  ‘James!’ ving hij aan, en zijne stem trilde van
			 ontroering en aandoening, ‘James! hm! hm!’ hij streek over zijn
			 knevel en trok er meer dan gewoonlijk aan, ‘hm! James! Je bent een ferme
			 vent, oude grijskop!’ 
		  ‘Ja vrouw! ja kijk maar niet zoo! Hij is een ferme vent, die
			 ons het leven heeft gered!’ 
		  ‘James! schenk mij een bittertje in! Geef hier! James je bent
			 vrij! vrij ben je, hoor! Ziedaar!’ 
		  Dit zeggende haalde hij een perkament uit den zak, opende het en
			 reikte het hem over. 
		  ‘Daar staat het! uw naam is James Lewissohn, hoor je. Wees een
			 knappe vrijman hoor! Je was een flinke Neger, en trouwe slaaf, pas op! wees nu
			 een ferm vrijman. Dat was het laatste soopie (borrel) dat je me ingeschonken en
			 aangeboden hebt. Nu!... pak aan voor den duivel! Dat papier behoort u. Ik wil
			 't niet hebben. Bewaar het goed.’ 
		  De welsprekendheid van den overste was ten einde. 
		  De goedhartige, ronde krijgsman was wel gewoon en in staat te
			 commandeeren, maar aanspraken te houden lag niet op zijn weg. 
		  Een ieder was diep bewogen. Mevrouw vooral. Nu de trouw van James
			 zoo schitterend was gebleken, speet het haar, dat hij zijn vrijheid verkregen
			 had, hoe hartelijk zij 
{==82==} {>>pagina-aanduiding<<}
 haar den oude gunde. Nu zou hij haar,
			 zooals de meesten, wel verlaten en een ander heenkomen zoeken. 
		  En Mathilda denkende aan de keurige vruchten, die zij laatst van hem
			 gekregen had, had er spijt van omdat zij ze nu wel niet zóó weer
			 zou krijgen. 
		  En James?... Beurtelings knielde hij voor den overste en Mevrouw dan
			 weêr voor Mathilde, om allen met tranen in de oogen te danken voor den
			 grooten - grooten schat van vrijdom hem geschonken. Niet omdat hij zich
			 ongelukkig gevoelde, maar omdat het hem dikwijls gegriefd had, dat jongeren dan
			 hij, die hij wel had gedaan, hem sedert zij vrij waren geworden, met minachting
			 hadden beschouwd en toegevoegd: ‘bij ons behoort gij niet! Gij moogt
			 geene schoenen dragen. Gij zijt maar een slaaf.’ 
		  En dat waren zij toch ook eens! Zoo goed als hij. 
		  Toch had hij een verzoek. En 't was? te mogen blijven bij Massera en
			 Missie en pikien Missie zoolang hij leefde. 
		  Dat hem dit niet werd geweigerd en zelfs van harte werd toegestaan,
			 behoeft geen betoog. 
		  ‘Zoek er een uit de man Negers,’ zeî de overste,
			 ‘dien gij 't geschiktste keurt, om u te helpen en leer hem, om later uw
			 werk alléén te verrichten!’ 
		  De overste schonk hem een glas Rijnwijn met suiker, reikte het hem
			 over en zeî: 
		  ‘James drink! Dat is voor 't eerst als vrij man.’ 
		  Er viel iets in 't glas. Tranen waren het, maar niet van smart of
			 spijt. Neen, tranen van heiligen dank, opgeweld in 't oog van een Heiden,
			 welgevallig in 't oog van den vader daarboven; die niet vraagt naar namen en
			 
{==83==} {>>pagina-aanduiding<<}
 kleuren, vormen en belijdenis.... maar naar de gezindheden van 't
			 hart. 
		  Menig christen dankt en schreit en bidt zoo niet als James - op den
			 dag toen hij zijn vrijbrief in handen had gekregen. 
		  James wilde zich verwijderen. De overste weêrhield hem
			 zeggende: ‘wacht eens! wij gaan samen!’ 
		  Beneden op de achterstoep gekomen, floot en riep hij de geheele
			 Negermacht bijeen. 
		  Zoodra hij ze verzameld zag, sprak hij allen aan, hen in weinige
			 woorden vermeldende dat James vrij was verklaard en bij zijn naam dien van
			 Lewissohn zou voeren. Hij bleef op de plaats wonen, en ieder had zorg te dragen
			 hem als vrij man te bejegenen. Hij was hun hoofd. 
		  Een drievoudig hoerah der aanwezigen zette de kroon op 't werk en
			 van sigaren, tabak en pijpen voorzien, later gevolgd door wijn, bier en koek,
			 verliet James als vrij man het huis dat hij zoo straks nog als slaaf was
			 binnengetreden, om er voortaan nooit anders te verschijnen dan als James
			 Lewissohn. 
		  Hoe zalig hij zich gevoelde, vooral nu hij hier blijven mocht, laat
			 zich niet beschrijven. 
		  Voor 't eerst sliep hij als vrij man in, toen hij na ieder onthaald
			 te hebben, zijn' woning had gesloten en zich ter ruste begaf. Alles smaakte
			 lekkerder, alles was beter. - 
		  Ook voor den overste was de avond van dien dag, al werd hij in
			 stilte en zonder gezelschap doorgebracht, een schoone, een onvergetelijke
			 avond. 
		 
		
{==84==} {>>pagina-aanduiding<<}
 
		  De vergelding.
 
		  Zoo als wij vernamen was 't plan van den overste in duigen
			 gevallen. 
		  Rosalie had den graad van zoet enz. der chocolade willen proeven en,
			 met welk gevolg, is bekend. 
		  De overste moest dus bedacht zijn op iets anders. Hij begreep dat
			 hij niet voorbarig moest handelen en besloot de zaak een dag of wat op haar
			 beloop te moeten laten. 
		  Het was hem genoegzaam gebleken, dat niemand der bevolking, behalve
			 Kwassiba en Josephine in 't komplot betrokken varen. 
		  Afkeerig van alle opspraak, besloot hij de zaak met de meeste
			 bedaardheid te behandelen. 
		  De zorg en verpleging zijner gevangenen had hij aan Archibald
			 opgedragen een zeventienjarigen Karboeger, dien James hem voorgesteld had als
			 zijn kweekeling. Hij was een flinke, vlugge knaap, van wien zich veel liet
			 verwachten, en die James van tijd tot tijd bij de paarden en in den tuin
			 behulpzaam was. 
			Zoo was de dinsdag aangebroken en 't nieuws- en
				advertentieblad in veler handen gekomen. Maar daardoor was binnen een
			 paar uren tijds, heel Paramaribo door bekend, dat aan James, moeder onbekend,
			 Zoutwater Neger, toebehoorende aan den Hoog Edel Gestr. Heer L.... 
{==85==} {>>pagina-aanduiding<<}
 brieven van vrijdom waren verleend, en hij voortaan den naam zou voeren
			 van: James Lewissohn. 
		  Wel had men sedert een paar dagen hierover hooren mompelen, maar
			 praatjes hoort men overal. 
		  De een giste dit, de ander dat; de een dacht hierom en de ander
			 daarvoor, maar 't rechte werd niemand gewaar. 
		  Zooveel was zeker, James was geen slaaf meer en mocht schoenen
			 dragen naar hartelust, zoo goed en met hetzelfde recht als ieder blanke. 
		  En dat was in die dagen veel! 
		  Niettemin was James de oude en dezelfde als in vroegeren tijd. Dit
			 echter deed hem vooral goed, dat Massera hem meer toesprak en zei dat hij
			 Archibald maar aan moest zetten en zelf wat meer rust nemen. Hij had lang
			 genoeg zijn best gedaan. 
		  Hij zou voortaan vrij wonen, zijn uitdeeling hebben even als vroeger
			 en 's maandelijks twaalf guldens verdienen. 
		  Daar wilde de oude niets van weten. Geld had hij niet noodig. Eene
			 huishoudster hield hij er niet op na en kinderen, of bloedverwanten had hij
			 niet. 
		  Trouwens de overste was er niet meê gediend. Een vrij man
			 moest niet geheel afhankelijk zijn, en moest zich zooveel mogelijk vrij in zijn
			 staat kunnen bewegen. Wilde hij koffie, een sigaar hebben, hij moest bij machte
			 zijn, zich daarvan te voorzien, zonder altijd te moeten wachten, dat hem iets
			 van dien aard gegeven werd. En zoo was er behalve dat wel meer. Zoo als suiker,
		  	switi moffo 
			 Spek, vleesch of andere versnapering.,
			 ja! wie kon alles opnoemen? 
			
{==86==} {>>pagina-aanduiding<<}
Dat trof doel. 
		  De oude was een hartstochtelijk rooker, en,... dan nog een Nora
			 sigaar te kunnen bemachtigen!.. niets was hem aangenamer, geen geschenk
			 welkomer. 
		  Hij berustte - en in de hartelijkste bewoordingen, vergezeld van
			 allerlei bewegingen, die er kracht aan bij zetten, betuigde hij zijn dank. 
		  Thans keeren wij tot de gevangenen terug. 
		  Sedert zondag morgen twaalf uren zat ieder in zijne eigen woning
			 opgesloten, buiten staat eenige poging ter ontvluchting aan te wenden.
			 Dagelijks werden zij door Archibald van het noodige voorzien die zorg droeg,
			 dat zij in het redelijke alles ontvingen, wat zij behoefden. 
		  Alleen zij misten hare vrijheid. 
		  Voor ieder, vrij of slaaf, mag dit eene straf zijn maar vooral voor
			 dit drietal, was dit het geval. Immers na afloop harer werkzaamheden (en die
			 waren meestal in den namiddag, omstreeks vier à vijf uren
			 geëindigd), als de badkuip in orde en 't waschwater weg gehaald was, had
			 men het overige van den dag, tot 's avonds, als de taptoe geslagen werd, vrij
			 en kon men naar hartelust over zijn tijd beschikken. Dan mochten zij zich even
			 vrij bewegen als de vrij gelatene en vrij geborene..... 
		  De overste had zijn besluit genomen. Hij was niet onberaden te werk
			 gegaan, maar na alles overwogen te hebben, kwam 't hem het beste voor zich van
			 dit drietal te ontdoen, en te koop aan te bieden, zonder eenige ruchtbaarheid
			 aan de zaak te geven en melding te maken van de redenen, die hem tot dien
			 maatregel de toevlucht deden nemen. 
			Het nieuws- en advertentieblad kwam hem hierin
			 
{==87==} {>>pagina-aanduiding<<}
 ten rechten tijde te stade. Er werden gevraagd op plantage
				Waterloo in de Nickérie eenige werknegers en vrouwen voor
			 den veldarbeid geschikt alsmede eene kokin, een waschvrouw en een meid voor
			 huiswerk. 
		  Nog den zelfden dag had de gemachtigde des eigenaars die op
		  	jachtlust woonde, aan gindsche zijde der rivier, bericht, dat de overste
			 in staat en bereid was hierin te voorzien, voor zoo verre het laatste gedeelte
			 dier uitnoodiging betrof. 
		  Het antwoord luidde, dat de heer Johnson den volgenden dag in de
			 stad zou zijn en den koop hoopte te kunnen sluiten, vermits zijn principaal om
			 genoemd personeel zeer verlegen was. 
		  Hoe tevreden met dit bericht bracht het den overste toch in een
			 moeilijken tweestrijd. De heer Johnson stond bij hem bekend als iemand van
			 edele beginselen. Een man die de belangen van zijn principaal met de meeste
			 getrouwheid en hartelijkheid behandelde en uiterst nauwgezet was. 
		  Zou hij hem de redenen opgeven, die hem bewogen zich van dat drietal
			 te ontdoen? of zou hij wachten tot deze er hem naar vroeg? wat zou hij in 't
			 laatste geval antwoorden? kwam hij rond voor de zaak uit, dan liep hij gevaar
			 niet van de schuldige en voor hem en de zijnen zoo gevaarlijke wezens bevrijd
			 te worden. 
		  Zij waren in staat, waar zij kwamen een nieuw komplot in verbintenis
			 met andere te smeden, en.... de ellende was niet te overzien. Als man van eer,
			 wilde hij zoo iets niet op zijn geweten hebben. Omgekeerd - het personeel dat
		  	naar Coroni en Nickérie ging, was over 't algemeen
			 uitschot, althans niet van 't beste gehalte. 
			
{==88==} {>>pagina-aanduiding<<}
Immers sedert de vrije handel en invoer van Zoutwater
			 Negers verboden was, werd het gebrek aan werkkrachten gedurig meer en meer
			 gevoeld. 
		  Wie maar even kon behield zijn personeel. Gebrek aan handen was ook
			 vermindering van arbeid en productie. 
		  En toch zij moesten uit den weg geruimd worden. In de stad konden
			 zij niet blijven. Dan liep zijn eigen huispersoneel gedurig gevaar. Dagelijks
			 toch was er gelegenheid om met elkander in aanraking te komen. 
		  Er kwam nog iets bij. 
		  Zou hij het drietal onverhoord laten vertrekken? Hij had ze laten
			 opsluiten, maar!... wie was de schuldige? Waren zij het allen? 
		  Wel stond Maria in een kwaden reuk. Wel had zij meermalen straf
			 moeten ondergaan, om boosaardig liegen en moedwillige handelingen. Maar was 't
			 daarom bewezen dat zij zoo slecht en diep gezonken en tot zulk een verfoeilijke
			 misdaad in staat was! 
		  Ja! 't vergif was in de keuken gevonden; zij had de chocolade
			 gekookt. Zij was in de bottelarij, op 't oogenblik dat Rosalie dien gil
			 uitstiet en zij trachtte te ontvluchten... 
		  Maar wat bewees dit? 
		  Waren volgens getuigenis van James de beide anderen ook niet in de
			 keuken geweest? - waren zij ook niet op de vlucht gegaan, zoodra zij 't gegil
			 hadden gehoord.... 
		  Het bleef eene donkere en ingewikkelde zaak, waar hij toch gaarne
			 eenig licht over verspreid zag, opdat hij de schuldigen niet met de
			 onschuldigen en althans de eene niet zwaarder dan de andere strafte. 
		  't Is waar, zij waren 's avonds laat alle drie in Maria's
			 
{==89==} {>>pagina-aanduiding<<}
 kamer geweest. Daar was 't plan beraamd en gemeenschappelijk tot
			 de uitvoering besloten. Maar!... 
		  Eensklaps ging hem licht op. 
		  Het was hem ontgaan wat 's avond bij maneschijn door Maria was
			 gezegd en ongemerkt en zonder eenige bedoeling, toevallig door James was
			 afgeluisterd. Zij was het die Kwassiba en Josephine later in huis had
			 ontvangen, het plan had geopperd en 't fleschje voor den dag gehaald, waar 't
			 noodlottig vocht zich in bevond. 
		  Zij en zij alleen was de hoofdschuldige. Kwassiba en Josephine waren
			 medeplichtigen. 
		  ‘Toch wil ik ze hooren!’ mompelde hij in zich zelven,
			 terwijl hij zijn policiemuts op zij zette en zijn knevels opstreek. ‘En
			 dat maar terstond ook. Ik ben nu alleen op 't bureau. De dienstzaken zijn
			 afgeloopen. 
		  ‘Archibald!’ klonk het terwijl hij op zijn vingers
			 floot. 
			‘Abri Massera?’ 
			 Wat belieft Mijnheer? was 't antwoord
				van den foetoeboi, die in zijne volle lengte in militaire houding voor
			 hem stond. 
			‘Kali meester James! Heessie - Heessie,
				jeri.’ 
			 Roep Mr. James! Gauw, gauw - heel gauw,
				hoor! 
		  De oude man liet zich niet lang wachten. 
		  Hij bleef aan de deur staan in dezelfde houding, als weleer en
			 groette. 
		  ‘Kom binnen, oude grijskop,’ zeî de overste,
			 ‘ga hier zitten!’ 
		  ‘Neen! neen! Massera!’ merkte James aan, ‘wel vrij
			 man, maar niet in Massera's kamer Neger zitten mag.’ 
			
{==90==} {>>pagina-aanduiding<<}
Gij gaat hier zitten!’ liet er de overste
			 opvolgen. ‘James Lewissohn moet met mij hooren en spreken.’ 
		  Dit zeggende kreeg hij een stoel, plaatste dien op eenigen afstand
			 van den zijnen, deed James plaats nemen en beval Archibald naar de woning van
			 Maria te gaan en haar binnen te brengen. 
			‘Ma holi hem fastoe boi! a de wan takroe Ningre a habi bigi
				tranga jeri loekoe boen,’ 
			 Maar houd haar goed vast, jongen! Zij is eene
				slechte meid en heeft veel kracht. Hoor! pas op. merkte James aan. 
		  De oude had zelf wel mede willen gaan, maar de overste weerhield
			 hem. 
		  Zoo iets mocht een vrijman niet doen. Hij was geen slaaf meer. En
			 dat wist Maria immers niet. 
		  Een oogenblik later was Archibald met de schuldige binnen. 
		  De overste ontroerde toen hij haar zag. 
		  Dit was echter niet van langen duur. 
		  Onverschrokken en met kwalijk verkropte woede zag zij hem in gezicht
			 en bleef zij zelfs de gewone groete schuldig. 
		  Hoewel gewoon aan soortgelijke verschijnselen in den krijgsraad,
			 bracht het hem voor een oogenblik van zijn stuk. 
		  Toch herstelde hij zich, en na haar een oogenblik met zijn groote
			 zwarte oogen te hebben aangestaard, vroeg hij zonder omwegen waarom zij hem en
			 de zijnen had willen vergiftigen. 
		  Een smadelijke glimlach was 't eenig antwoord. 
		  ‘Van wien hebt gij 't vergift?’ vroeg hij en zijn stem
			 
{==91==} {>>pagina-aanduiding<<}
 getuigde van hevige gemoedsaandoening en opwellende drift. 
		  Zij zweeg. 
		  ‘Gij hebt ons willen vergiftigen - waarom?’ 
		  Dezelfde smadelijke glimlach terwijl zij 't hoofd zijwaarts bewoog
			 en 't oog naar boven sloeg, als of zij zeggen wilde: ‘vraag maar, ik
			 antwoord toch niet!’ 
		  ‘Spreek of ik laat u afstraffen op 't piket!’ 
			‘Obisi mi!’ 
			 Dat raakt mij niet! Wat kan het mij
				scheelen. mompelde zij, echter verstaanbaar genoeg voor Archibald, die
			 knarsentandende achter haar stond, zoo wel als voor James die tegen over haar
			 zat en haar met dreigende blikken aanstaarde. 
		  Zijn lippen trilden. 
		  ‘Wat zegt zij?’ riep de overste, die haar den mond wel
			 had zien bewegen maar niet verstaan had wat zij zeide. 
		  ‘Spreek op Massera James Lewissohn! Een vrijman moet niet
			 zwijgen,’ riep de overste, ‘wat zegt zij?’ 
		  Maria ontstelde. James vrijman! Hij James Lewissohn!? eene lichte
			 rilling liep haar door de leden. 
		  Diep verontwaardigd dat de ongelukkige de onbeschaamdheid in
			 tegenwoordigheid van haren Meester, zoo verre durfde drijven, deelde James den
			 overste hare woorden mede. 
		  ‘Wie is de schuldige?’ hernam hij zich tot James
			 wendende. 
		  ‘Maria,’ was 't antwoord van den oude, op plechtigen
			 toon, dat hij staande met de handen over de borst gekruist uitsprak. 
		  Langzaam zette hij zich weêr neder en deed verslag van alles
			 wat hij vernomen had en door ons reeds vroeger is meêgedeeld. 
			
{==92==} {>>pagina-aanduiding<<}
Als of zij hem met de oogen, buitengewoon schitterende
			 van woede en haat wilde vernietigen, zag zij hem eenige oogenblikken aan,
			 knarste op de tanden terwijl de bovenlip opkrulde. 
		  Toch sprak zij geen woord. 
		  Wel overtuigd dat hij haar zoo min tot spreken als tot bekentenis
			 zou brengen, nam de overste zijn toevlucht tot het eenige middel dat hem
			 overbleef. Hij zou haar overleveren aan den prokureur-generaal. Zij kon er
			 zeker van zijn dat zij gewurgd, het hoofd haar afgehouwen en op een staak te
			 pronk gezet zou worden - tot dat de vogels er 't vleesch hadden afgeknaagd en
			 't van den staak viel. 
			‘Gado! mi mama!!’ riep zij krijschend uit.
				‘Fa mi sa finni mi passi dan, na Gado-Kondre?’ 
			  
				De Neger heeft evenmin vrees voor den dood, als voor de
				  doodstraf, indien hij maar niet het hoofd te verliezen heeft. Hij meent dat
				  zijn lijk eenige verandering ondergaat en na de zelve ondergaan te hebben
				  opstaat en overgevoerd wordt naar den hemel, onverschillig wie ook. Hij hebbe
				  misdreven wat het moge zijn met of zonder hoofd. Maar komt hij er zonder hoofd
				  dan is hij ongelukkiger dan bij zijn leven op aarde, dan blijft hij zwerven en
				  vindt de zijnen niet. Wij vinden hier twee begrippen: dat van Opstanding des
				  vleesches en van hemel en hel. Haar uitroep was: O God en o moederlief! Hoe zal
				  ik dan den weg kunnen vinden in den hemel?
De weg naar den hemel is naar 't volksdenkbeeld het graf. Maria
				  begreep nu dat zij na die straf nooit gelukkig kon worden. 
		  Vreeselijker straf bestond er niet. 
		  De grootste misdadiger siddert er voor, en werd door die bedreiging
		  	tot algeheele bekentenis gebracht. De beruchte 
{==93==} {>>pagina-aanduiding<<}
 Koeproe
		  		Komba 
		  	Koeproe Komba, Koperen Ketel, naam of
				bijnaam van een Neger even wreedaardig als sluw. Menige gruwzame moord was door
				hem gepleegd. Ten laatste gelukte het der policie hem gevangen te nemen en zijn
				straf te doen ondergaan. werd er den mond wel door geopend hoe zou zij
			 dan langer kunnen gezwegen hebben. 
		  Zonder echter eenig berouw te laten blijken, had zij spoedig tot in
			 de kleinste bijzonderheden, zelfs den diefstal in 't magazijn beleden en
			 verklaard, dat Kwassiba en Josephine minder schuldig waren dan zij. 
		  ‘Breng haar weg,’ klonk het, ‘sluit haar in de
			 boeien en voorzie haar van het noodige. Haal Kwassiba!’ 
		  Zoodra Maria in verzekerde bewaring was gebracht, werd Kwassiba
			 binnen geleid. 
		  Zij nam de beleefdheid in acht, groette en voegde er met de meeste
		  	bedaardheid bij: Fa Massera tam? 
			 Hoe vaart mijnheer? 
		  Geen enkel antwoord bleef zij schuldig, Zij wist van niets. Zij was
			 bij Maria in de keuken geweest, had 's morgens met haar besproken waar zij 's
			 middags en 's avonds zouden henen wandelen, wie zij zou bezoeken en zoo al
			 meer. Zij was uit de keuken gevlucht door schrik bevangen, toen zij 't gillen
			 had gehoord, en begreep volstrekt niet waarom zij opgesloten was geworden. Zij
			 had zich niet willen verzetten, omdat Massera Massera was en daartoe naar
			 welgevallen vrijheid had. Overigens zij mocht Maria niet lijden. Met haar had
		  	zij geen matieschap. 
		  ‘Massera James Lewissohn!’ vroeg de overste met
			 verheffing van stem, ‘wie zaagt gij op zekeren avond bij Maria in de
			 kamer? spreek zooals 't een vrijman betaamt.’ 
			
{==94==} {>>pagina-aanduiding<<}
‘Keh!’ riep zij vol verbazing en blijkbaar
		  	ontsteld uit: ‘Ouroe James na fri?!’ 
			 Is de oude James vrij? 
			‘Kwassiba en Josephine, mi Massera!’ was het
			 antwoord van den ouden man. 
		  Met de meeste sluwheid en gevatheid zocht zij alles te ontkennen
			 niet alleen, maar trachtte zij te bewijzen dat zij er niet bij geweest kon
			 zijn, omdat zij dien nacht de huiswacht had gehad; en toen 't bewezen was dat
			 dit niet zoo was, merkte zij aan, dat zij zich vergist had, maar met koorts te
			 bedde had gelegen en zoo al meer. Eindelijk maakte zij allerlei uitvluchten en
			 beweerde dat zij bij Maria in de kamer was geweest, maar er zich ernstig tegen
			 verzet en van 't afschuwelijke plan niets had willen weten. Trouwens Maria was
			 niet te bewegen geweest en daarom was zij heen gegaan. Zij wilde zich met zulke
			 schandelijke zaken niet inlaten. Zij had er in 't minst geen reden toe. 
		  ‘'t Zij zoo!’ viel de overste in. ‘Al genoeg! Gij
			 zijt bij Maria geweest, hebt alles wat zij voornemens was en u voorgeslagen had
			 geweten. Gij keurt het af, noemt het slecht. Welnu! dan hadt gij mij moeten
			 mede deelen wat gij wist. Gij zijt dus medeplichtig en hebt mij en mijn
			 huisgezin willen vermoorden.’ 
		  Dat had zij niet durven doen, merkte zij aan. Maria zou het toch
			 ontkend en haar dit later deerlijk betaald gezet hebben. Want zij was tot alles
			 in staat. Niemand slechter in de gansche stad. Zij was van gemeen bloed. 
			‘Wij kennen die takkie-tories,’ 
		  	Praatjes. hervatte de over-
{==95==} {>>pagina-aanduiding<<}
ste,
				‘dat is ningre fassie 
			 Negergewoonte.. Ik wil u niet straffen.
				Breng haar naar den prokureur-generaal, die zal haar wel in dongroe
					hosso 
			 De gevangenis in Fort Zeelandia. een
				plaatsje geven. Kak rakka holo 
			 Kakkerlakkenhol. Een schandelijk verblijf, dat
				naar wij hopen niet meer gebruikt wordt. is ruim genoeg. Voort met haar,
			 Archibald!’ 
		  Dat hielp. Wie daar opgesloten werd was zeker van een treurig lot,
			 dat meestal eindigde met den dood - levenslange gevangenis, of sterven op 't
			 schavot. 
		  Eer Archibald haar aangreep en naar buiten bracht, lag zij op de
			 knieen en smeekte afgestraft te worden, zoo zwaar als 't Massera goeddacht, als
			 zij maar niet naar den prokureur-generaal, of zoo als zij hem noemde,
		  	Fiscari gebracht en in 't kakkerlakkenhol opgesloten werd. Men liep er
			 gevaar door 't ongedierte doorknaagd te worden. Er was geen bank om te zitten,
			 geen andere plek om te slapen dan op den leemen vloer, die zelden gereinigd
			 werd en dat in een eeuwigen nacht. Er was slechts één luchtgat
			 van weinige duimen vierkant in de deur. Recht opstaan kon men niet. 
		  Dat was bijna het zelfde als levend begraven te worden. 
		  Spoedig was alles bekend. Zij verklaarde zich niet alleen schuldig,
			 maar beleed zelfs dat zij Maria's plan toegejuicht en haar tot de uitvoering
			 daarvan aangespoord had. Wat meer is, dat zij opzettelijk in de keuken was
			 gekomen om te zien of zij woord hield. Terwijl zij Maria 
{==96==} {>>pagina-aanduiding<<}
 had
			 aangeraden meer vergift in de chocolade te mengen, dan deze voornemens was en
			 er had in gegoten. 
		  Vijf minuten later was zij terug gevoerd in hare woning, en
			 Josephine in tegenwoordigheid van den overste verschenen. 
		  ‘Helena!’ zeî de overste..... 
		  ‘Josephine, Massera!’ verbeterde de oude James. 
		  ‘Hm!’ hervatte de overste en trok aan zijn knevel, ten
			 bewijze dat hij gevoelde voor 't heele front een kleine fout te begaan.
			 ‘Hm! Josephine! gij hebt vergift gehaald bij Affiba, achter op 't
		  	kombé!’ 
			‘Massera!’ antwoordde zij hevig ontstellende,
				‘a nomi, - ma Sisa Maria!’ 
			 Ik heb 't niet gedaan, maar Maria. 
		  Zij had zich verraden. Zij gevoelde het en sloeg de oogen neder en
			 zweeg. 
		  ‘Gij weet dus van de zaak.’ 
		  Geen antwoord. 
		  De moed was haar ten eenemale ontzonken en toen zij vernam dat James
			 alles gehoord en gezien had - en dat Maria en Kwassiba haar hadden genoemd als
			 medeplichtige, maakte zij geen enkele uitvlucht, maar wachtte bedaard den
			 uitslag af. 
		  ‘Wist gij wat Maria met dat fleschje in de keuken doen
			 zou?’ vroeg de overste. 
		  ‘Ja!’ was het antwoord. 
		  ‘Wilt gij van die chocolade drinken?’ 
			‘No-no!’ 
			 Neen - neen. liet zij er haastig
			 opvolgen. 
			
{==97==} {>>pagina-aanduiding<<}
‘Gij zult drinken!’ duwde de overste met
			 donderende stem haar toe, greep naar een kop koude koffie die achter hem op
			 zijn schrijftafel stond en bood haar dien aan. 
			‘Pardon mi Massera!’ riep zij handenwringend uit
			 en wierp zich op de knieën. 
			‘San hedde joe no wanni driengi?’ 
			 Waarom wilt gij niet drinken? luidde
			 zijn vraag. 
		  Nu deelde zij mede dat de chocolade vergiftigd was. Zij had het
			 Maria Zondags, toen zij chocolade kookte uit een fleschje in den ketel zien
			 inschenken. Als men dat dronk moest men sterven, en vooraf zeer veel pijn
			 lijden. 
		  ‘Breng haar weg!’ zeî de overste. ‘'t Is
			 genoeg. Wij zijn overtuigd. Allen zijn schuldig.’ 
		  Vervolgens nam hij zijn kop koffi, ledigde dien tot aller afgrijzen
			 in een paar groote teugen en zei uiterst bedaard: 
		  ‘'t Was koffi!’.... 
		  Alles was afgeloopen. 
		  ‘Oude grijskop!’... vervolgde de overste. ‘Ik zal
			 u wat meêdeelen maar zwijg. Niemand mag iets weten’ 
		  ‘Oude James zwijgen!’ voegde deze zijn meester toe. 
			‘Zij gaan alle drie naar Nickérie. Misschien
			 morgen avond nog. Pas goed op haar!’ 
		  ‘Afstraffen dan? Massera op de plaats of piket?’ 
		  ‘Niets van dat alles, oude! maar zij moeten uit de
			 voeten.’ 
		  Het laatste beviel hem; het eerste in 't geheel niet. Zoo
			 
{==98==} {>>pagina-aanduiding<<}
 zonder straf er af te komen, was niet goed. Zij hadden wel honderd
			 zweepslagen, zoo niet meer verdiend. Als Massera zoo verkoos te handelen ging
			 alle eerbied en vrees verloren. Wie kon dan met Negers omgaan?! Zij hadden eene
			 duchtige kastijding verdiend. 
		  ‘Niemand,’ zei de overste, ‘weet van de zaak.
			 Niemand, vrije of slaaf, kan dus oordeelen. Het is al strafs genoeg naar de
		  	Nickérie te moeten en uit de stad verbannen te zijn. De meesten
			 hebben er een afschrik van en laten zich als ze kiezen mogen liever half dood
			 slaan, dan derwaarts te vertrekken.’ 
		  Ga nu naar ieder der ongelukkigen,’ zoo eindigde hij,
			 ‘zeg haar dat zij mij en de familie niet zullen weêrzien en naar de
		  	Nickérie vertrekken. Die boodschap is straf genoeg.’ 
		  Half voldaan verwijderde James zich, om zich van den last, hem
			 opgedragen te kwijten.’ 
		  Eer hij echter de plaats bereikt had, riep de overste hem terug en
			 wijzigde het bericht in dier voege, dat James haar maar melden zou dat zij
			 verkocht zouden worden - verder niets. De overste wilde eerst den heer Johnson
			 afwachten. Vroegen ze hem of en wanneer zij afgestraft zouden worden dan bleef
			 hij 't antwoord schuldig. De wanhoop kon haar tot zelfmoord leiden, 't was meer
			 gebeurd. 
		  Dat kon de oude niet tegenspreken. Nog onlangs had een jonge
			 negerin, die derwaarts vervoerd werd, de gelegenheid te baat genomen en was
			 over boord gesprongen zoodra de schoener in volle zee was. 
		  Vier en twintig uren later was het drietal reeds onder 
{==99==} {>>pagina-aanduiding<<}

		  	behoorlijke bewaring aan boord van den Robert William, die met eene
		  	lading voor plantagegebruik naar de Nickérie moest en begunstigd
			 door den wind 's avonds Braams puntnog uitzeilde. 
		  De heer Johnson was vroegtijdig in de stad geweest, had zich
			 onmiddellijk bij den overste vervoegd en was zeer tevreden over het uiterlijk
			 van het vrouwelijk personeel en den billijken koopprijs dien de overste
			 eischte. Tot wederzijdsch genoegen was alles spoedig in orde gebracht. 
		  Niemand, zoo min mevrouw en de familie, als de bevolking op de
			 plaats, behalve James en Archibald, droegen kennis van haar vertrek en de
			 plaatse van hare bestemming. 
		  Alles was met de uiterste bedaardheid en in stilte afgeloopen. 
		  ‘Die donderbui is voorbijgedreven!’ zeî de overste
			 toen James met het bericht terug kwam, dat hij de vrouwen een voor een uit hare
			 woning gehaald en naar boord gebracht had. Zij waren behoorlijk aangekomen en
			 in ontvangst genomen. 
		  Dit zeggende reikte hij het bewijs daarvan, door den kapitein
			 eigenhandig geschreven en geteekend, aan zijn meester over. 
		  's Avonds met zijne familie op 't balkon zittende, deelde de overste
			 mevrouw L. mede wat er was voorgevallen. 
		  Eerst vond zij 't wel wat hard, maar wel beschouwd moest zij de
			 handelwijze van den overste goedkeuren. Zoo lang de ongelukkigen er waren,
			 welke beloften zij ook gaven, was men zijn leven niet zeker. En dit stond vast,
			 Maria was een zeer gevaarlijk persoon. 
		  Niemand blijder dan Rosalie. Zij was nu van iemand 
{==100==} {>>pagina-aanduiding<<}

			 bevrijd, die op haar leven had toegelegd. Had Maria een andere straf gekregen
			 en ware zij niet verwijderd, zij zou zich later op Rosalie zeker hebben
			 gewroken. 
			Inwendig juichte zij dat Maria naar de Nickérie moest.
				De hel op aarde of zoo als zij zich in de volkstaal uitdrukte: Didibri
					Kondre. 
			 Duivelshoek, buurt. Hel. 
		  In stil genot en onder zoet gekeuvel snelde de avond teneinde, - en
			 met een bedaarder gemoed en in kalmer stemming dan in de laatste dagen 't geval
			 was, begaf de overste zich met zijne familie ter ruste; innig dankbaar dat de
			 goede Voorzienigheid zoo liefderijk gewaakt en de ellende afgekeerd had, die
			 hem en de zijnen had bedreigd. 
		 
		
{==101==} {>>pagina-aanduiding<<}
 
		  Twee jaren later.
 
		  Thans veroorloven wij ons een stap, dien menig lezer wellicht zal
			 afkeuren, nadat wij tot heden bijna van dag tot dag den loop der zaken gevolgd
			 zijn. 
		  Intusschen zoo als overal, zoo is het ook hier in de familie van den
			 overste L., er valt en er viel niet altijd iets voor dat zich door iets
			 bijzonders kenmerkte, of op vermelding aanspraak mocht maken. 
		  Wij deelen dus alleen het beknopte bericht mede, dat oud en jong,
			 vrij en niet vrij, twee jaren ouder waren geworden - of zij ook wijzer en
			 gelukkiger waren geworden, 
		  wagen wij niet te beslissen. 
		  James was in de daad, op zijn ouden dag een zeer bruikbaar vrijman,
			 ten volle de emancipatie waardig. Archibald was een kloeke neger, die zijn
			 ouden meester eere aandeed en bijzonder te stade kwam. De overste ontzag zich
			 niet met den knaap te praten en te overleggen, of bij den ouden James binnen te
			 wippen en aan te steken. 
		  Mathilde had reeds lang de school verlaten en was een lieve en
			 schoone maagd van zestien jaren. Haar broer was als kadet korporaal bij 't
			 batailjon ingelijfd. Hij moest veel exerceeren en kreeg dagelijks onderwijs in
		  	't geen hij noo-
{==102==} {>>pagina-aanduiding<<}
dig  had te weten, om eenmaal een waardig en
			 geschikt officier te worden. 
		  De kleinen ontwikkelden zich uitmuntend en Mevrouw L. ofschoon ouder
			 geworden, was een' krachtvolle, deftige dame, die haar gezelschap waardig bleef
			 en wier bijzijn grootelijks gewaardeerd werd. Zij was in den laatsten tijd meer
			 gezet geworden, terwijl haar statige gang, bevallige houding en beweging haar
			 iets vorstelijks gaven, dat men zoo gaarne ziet, en dat zoo veel aantrekkelijks
			 heeft, vooral als geene gemaaktheid en hoogmoed er een schaduw op werpen. 
		  Het majestueuse was bij haar van den echten stempel. Dat
			 moederlijk-vorstelijke en dat vorstelijk-moederlijke het oefent alom en altijd
			 een verbazenden invloed uit en maakt indruk zelfs op den lichtzinnige, die er
			 binnen de grenzen der betamelijkheid door gehouden wordt, of ijlings
			 terugtreedt, zoo hij ze heeft overschreden. Waarlijk de vrouw die hare roeping
			 begrijpt en haar invloed weet aan te wenden is groot en machtig, al ontbreekt
			 haar alle uiterlijke schoonheid. 
		  Het is een schandelijke onwaarheid, eeuwen door gelogenstraft, dat
			 de vrouw beneden den man staat. Dwang alléén, algemeene dwang,
			 heeft haar in dien toestand gebracht. 
		  Alleen in physieke kracht is de vrouw minder dan de man, maar
			 grooter dan deze waar het liefde en zelfopoffering geldt. 
		  Maar ter zake! 
		  Sedert lang maakten wij weinig gewag van Mathilde, en Rosalie, die
			 echter tot de hoofdpersonen der historie behooren. Mathilde, die wij voortaan
		  	niet langer pikien Missie, maar Missie Mathilde zullen noemen was
			 
{==103==} {>>pagina-aanduiding<<}
 sedert op de receptieavonden op 't goevernementshuis geweest, had
			 die bijeenkomsten zeer dikwijls bijgewoond, terwijl zij op bal en thee dansant,
			 in voorname kringen nooit gemist werd. 
		  Toch had zij in zeker opzicht iets kinderlijks, wij zouden bijna
			 zeggen iets kinderachtigs, uit hare schooldagen overgehouden. Mama lachte er
			 vaak om en papa maakte er wel eens aanmerkingen over, maar daar bleef het
			 bij. 
		  Wat was het geval? Alle dagen, als zij er maar te krijgen waren,
		  	moest Rosalie haar een manja bezorgen, afbijten en met haar tanden de
		  	bast of boeba rondom overtrekken naar beneden, opdat zij het vleesch
			 rond de pit er af kon eten. 
		  Dagelijks droeg Rosalie zorg, dat hare jeugdige meesteresse er van
			 voorzien was, even als in hare schooljaren. Toch waren die beide geen'
		  	maties in den waren zin des woords. 't Verschil in jaren was te groot en
			 de afstand in 't maatschappelijk leven, was eene kloof te breed en te diep, dan
			 dat aan overschrijden te denken viel. 
		  Was Rosalie vrij!..... 't ware mogelijk - echter niet denkelijk,
			 want Mathildes roeping, uitzichten, zouden toch altijd tusschen hare en
			 Rosalies positie iets overlaten dat minder aangenaam bleef. De meerdere kan
			 goed, lief, hartelijk zijn, - de mindere blijft altijd zijne minderheid en
			 nietigheid gevoelen. 
		  Vogels van ongelijke veêren vliegen niet goed samen. 
		  Sedert Mathilde grooter was geworden en in hoogere kringen
			 binnengeleid, gevoelde zij meer en meer hare waarde; gevoelde zij dat zij iets
			 meer was en hooger stond dan Rosalie. Rosalie was maar eene begunstigde slavin,
			 zij 
{==104==} {>>pagina-aanduiding<<}
 de dochter van den overste L. en de jonge meesteresse. 
		  Wat ooit gebeurde, Rosalie kon nooit haars gelijke, laat staan hare
			 meesteresse worden. 
		  Wel bleef zij in hare kamer slapen, wel had zij niets met de overige
			 bediening uit te staan, wel bleef zij voortdurend manja's voor haar klaar maken
			 - maar!.... Mathilde zat voortaan, of bij mama, of alleen in de zaal, 't zij
			 zij naaide, muzijk maakte, of iets anders verrichtte. 
		  En Rosalie?.... Zij benijdde James den vrijdom niet, maar zij had
			 dien ook gewenscht, ja! er half op gerekend sedert het voorgevallene, waaraan
			 de oude Neger zijn vrijheid had te danken gehad. 
		  Wat had zij niet geleden!.... Zij had dood kunnen zijn Wat had zij
			 voor Missie Mathilde niet gedaan en opgeofferd!.... Naar 't scheen, werd dit
			 niet gerekend. Anders toch was die gelegenheid uitmuntend geweest, om haar, ook
			 den schat van vrijdom te verschaffen. Zij zou evenzeer als James bij Massera en
			 Missie gebleven zijn. Maar.... Zij had het reeds langer opgemerkt, Massera had
			 het niet op haar geladen. Zelden sprak hij tot haar, tenzij om iets te vragen,
			 of te bevelen. En nu.... nu Missie Mathilde zoo afgetrokken werd en haar eer
			 scheen te ontwijken, dan te zoeken, voelde zij zich verongelijkt en
			 gekrenkt. 
		  Arme Rosalie! hadt gij geweten hoe de overste over u dacht en hoe
			 hij nog voor een paar dagen tot mevrouw had gezegd : ‘wij moesten haar
			 ook den vrijdom geven,’ gij zoudt zoo niet gesproken of gedacht
			 hebben. 
		  Naarmate Mathilde ouder werd en zich in ruimeren kring bewoog had al
			 dat kinderlijke en huiselijke plaats gemaakt voor iets aanmatigends. Zij liet
			 zich gelden; vroeg niet meer, 
{==105==} {>>pagina-aanduiding<<}
 maar beval. Zij kreeg iets nuffigs
			 ofschoon zij toch nooit kon dulden dat Rosalie verongelijkt werd. Integendeel,
			 - dan was zij de eerste die partij voor haar trok. Even als te voren, droeg
			 Mathilde zorg dat Rosalie haar aandeel kreeg van wat er bijzonders en
			 aangenaams was en van 't geen waar zij van wist dat Rosalie op gesteld was.
		  
		  Maar dat kinderlijke, dat onschuldig-hartelijke week van dag tot
			 dag. Dit werd door Rosalie maar al te zeer opgemerkt en liet diepe spooren van
			 wrevel en misnoegdheid achter. 
		  Overigens bleef alles op den ouden voet. 
		  Van 't verledene was geen sprake, en van Maria en hare lotgenooten
			 werd niets meer vernomen. 
		  De overste maakte muzijk met zijn dochter, en bouwde allerlei
			 luchtkasteelen voor de toekomst. 
		  En of mevrouw hem al eens toevoegde: de mensch wikt, God beschikt.
			 Zijn ‘hm! hm! heb maar geduld!’ brak alle verdere tegenspraak
			 af. 
		  Zijn oog was op Louis C., die, nauwelijks twintig jaren, van goeden
			 huize en niet onbemiddeld was en nu reeds tot eerste luitenant was bevorderd.
			 De jonge man had eene schoone toekomst in 't verschiet. 
		  Geen wonder dat hij vrijen toegang had ten huize van den overste. Te
			 meer hij zong uitstekend. En dit verschafte menigen genoegelijken avond. 
		  De jongelieden verstonden elkander uitmuntend, - en papa en mama! -
			 och! Zij waren ook jong geweest, zij zagen 't met zeker welgevallen, al hielden
			 zij zich ook of zij niets bemerkten. 
		  En, in trouwe! Louis C. was een brave jongen en een 
{==106==} {>>pagina-aanduiding<<}

			 flink officier. Hij beloofde veel. Ieder mocht hem graag lijden, al was hij
			 soms wat dartel en uitgelaten. 
		  ‘Dat is de jonkheid!’ zei de overste, terwijl hij
			 overluid lachte en zijne knevels glad streek. Hij mocht de zon wel in 't water
			 zien schijnen. Alles had zoo zijn tijd. Tot eene bepaalde verklaring was 't wel
			 niet gekomen, maar hier en daar in de buitenwereld werd het als waarheid
			 verteld, dat er eene huwelijksverbintenis uit voort zou spruiten. 
		  ‘Let op!’ was in de heerensocieteit gezegd.
			 ‘Zoodra hij kapitein is, zult gij 't hooren. Daar is 't wachten
			 op.’ 
		  Nu op dat punt is de wereld nooit karig. Waar of onwaar,
			 huwelijkshistories zijn spoedig in omloop. 
			Men zegt - men hoort, - zijn van die termen die zoo in zwang
			 zijn, dat men zich verwondert, wanneer men in een gezelschap niet verneemt: men
			 had gezegd dat gij dood waart. 
		  Rabener zaliger schreef: van de honderd malen dat men hoort of
		  	leest, men zegt, is 't negen en negentig malen: men liegt. 
		  Edoch late men de dooden rusten! Rabener was een scherp man, een
			 ridder die altijd wat te berispen had, en, niemand ongemoeid kon laten, als hij
			 er maar vat op kon krijgen. Ieder aan wien een steekje los was, hield hem op
			 eerbiedigen afstand, of ontweek hem. 
		  Keeren wij liever tot ons verhaal terug. 
		  De kentering of afwisseling van den grooten regen in den grooten
			 droogen tijd was voorbij. September was dáár en na ontzettende
			 donderbuien en zware stortregens had het lang gewenschte drooge saisoen zich
			 heerlijk ingesteld. 
			
{==107==} {>>pagina-aanduiding<<}
De warmte klom van dag tot dag, en wie maar even naar
			 de plantage kon vertrekken maakte zich reisvaardig, vormde zijne plannen en
			 voorzag zich van de benoodigde provisiën om de stad verlatende zeker te
		  	zijn, dat men geen gebrek zou lijden en genieten kon, njam prenasi 
			 Letterlijk vertaald: plantage eten,
				opeten. zooals de Surinamer zegt. 
			Ook bij den overste was dit het geval. Zijn effekt, in de
			 boven Commewyne gelegen, was ruim twee tij roeiens 
			 Een tij roeiens is zes uur. Men telt hier
				minder de uren afstands hemelsbreedte dan den tijd dien men noodig heeft, om er
				met knappe Negers henen te roeien. In den regel geeft men na dat tijdsverloop
				den roeiers rust, werpt het anker uit onder het bosch en geeft hun den tijd om
				zich naar behooren te ververschen, indien men niet hier of daar Tijstopt d. i.
				op eene of andere plantage aanlegt. van de stad verwijderd. 
		  Het was de huwelijksgift, die zijne echtgenoote hem aanbood en had
			 eene werkbare macht van ruim twee honderd koppen. 
			 Zoo noemde men de Negers. Van tijd tot
			 tijd, voor zooverre zijne dienstzaken hem dit veroorloofden, ging hij er henen,
			 om alles in oogenschouw te nemen. Maar in den droogen tijd ofschoon gedurig
			 stadwaarts keerende, bracht hij er met zijne familie 's jaarlijks eenige weken
			 door. 
		  Die vroolijke en gelukkige dagen waren ook nu weêr ophanden.
			 En ofschoon het Mathilde niet onwelkom was, dat zij eerlang derwaarts zou gaan,
			 scheen 't haar toch niet zoo bevallig te zijn als voorheen. 
		  't Was waar, in de stad was 't vreeselijk benauwd, en wie maar weg
			 kon, ging naar buiten. De Soirées op 't 
{==108==} {>>pagina-aanduiding<<}
 gouvernement
			 werden niet bezocht, en aan bal en publieke vermakelijkheden werd niet gedacht,
			 - maar toch er was iets dat haar 't vertrek thans minder aangenaam maakte. 
		  Zij liet er zich wel niet bepaald over uit, maar mama kon de
			 aanmerking niet terughouden, dat Mathilde wel eens met meer vreugde 't bericht
			 van vertrek vernomen had, dan nu. Intusschen alles ging zijn gang en Mathilde
			 bleef niet achterlijk waar 't gold de toebereidselen te maken voor 't vertrek.
			 Ieder was in de weer. Rosalie niet 't minst. Zij was belast met het toezicht op
			 alles wat benoodigd was. 
		  Wel was 't grove meublement zooals stoelen, tafels en wat van dien
			 aard meer zij op de plantage, maar matrassen, hangmatten, slaap- en
			 tafelgereedschap, kortom wat voor keuken, kelder en zoo al meer vereischt werd,
			 moest voor den dag gehaald, of aangekocht, ingepakt en ter verzending gereed
			 gemaakt worden. Wat van waarde was en achterbleef moest men wegsluiten. 
		  James bleef in stad om een wakend oog te houden, maar James werd oud
			 en Archibald moest mede naar buiten. 
		  Wel had de overste er ernstig over gedacht, of 't niet beter ware
			 hem bij den ouden man achter te laten, maar deze aarzelde geen oogenblik die
			 taak alleen op zich te nemen. Hij was er zelfs een weinig verstoord over, toen
			 de overste hem in bedenking gaf, of 't niet beter ware dat Archibald bij hem
			 bleef. Hij werd dagelijks ouder!... 
		  James wilde er niets van weten, en de overste liet het daarbij; wel
			 wetende dat hij zich ten volle op zijn ouden getrouwe kon verlaten. 
		  ‘Plantage is de stad niet!’ voegde mevrouw hare dochter
			 toe, wanneer deze van tijd tot tijd eenigzins knorrig 
{==109==} {>>pagina-aanduiding<<}
 antwoordde
			 op de vraag of aan dit of dat wel gedacht, hiervoor wel gezorgd, en dat wel
			 ingepakt was? ‘Gij weet, er is niets te krijgen. De afstand is te groot,
			 om gedurig naar stad te gaan.’ 
		  En in trouwe! gij moogt wel toezien dat ge niets vergeet, als gij er
			 althans voor eenige weken uw verblijf neemt. Gij zoudt deerlijk verlegen staan
			 en teleurgesteld zijn, als gij uw schrijfbehoeften, lectuur, sigaren, lucifers
			 - en zijt gij eene dame uw garen- en stop- en borduur- of haakgereedschap hadt
			 achtergelaten of er u niet genoegzaam van voorzien hadt. 
		  En zoo is 't met alles. 
		  Gij moogt gerustelijk acht dagen te voren wel eens een lijst maken
			 van 't benoodigde en alles behoorlijk nagaan en onderzoeken en 't geheugen uwer
			 huisgenooten gedurig te hulp roepen, om met u toe te zien en te overleggen.
		  
		  't Vertrek naar en 't verblijf op plantage moge zijn aangenaams en
			 genoegelijks hebben, de toebereidselen vooraf zouden er u, als gij wat opziet
			 tegen moeiten, voor altijd van afschrikken. 
		  Gelukkig hij, die een flinken mentor en een ervaren helper heeft,
			 aan wien hij alles gerust kan overlaten. 
		  In dat voorrecht deelde de familie van den overste. Rosalie
			 bestuurde alles met de grootste bedaardheid, met het meeste beleid en de
			 uiterste nauwkeurigheid; - tot groot genoegen van mevrouw, die bij soortgelijke
			 drukten en beslommeringen spoedig van haar streek was. 
		  Behalve 't geen voor de slaapkamer en het toilet vereischt werd, en
			 tot de laatste oogenblikken overbleef, was alles in gereedheid gebracht. 
			
{==110==} {>>pagina-aanduiding<<}
Niemand herinnerde zich dat er iets ontbrak. Het
			 lijstje van benoodigdheden, proviand en zoo al meer, werd door mevrouw nog eens
			 bedaard ingezien, in tegenwoordigheid van den overste, Mathilde en Rosalie
			 voorgelezen en eenparig goedgekeurd. Er ontbrak niets. 
		  ‘Flink in orde, hm!’ riep de overste wel voldaan,
			 terwijl hij ouder gewoonte zijn knevels niet onaangeroerd liet, als of zij ook
			 een stem in 't kapittel hadden. 
		  Nu eens deze, dan die der huisvrienden kwam een' afscheidsvisite
			 maken. Ook de officieren bleven niet achter, allerminst de luitenant Louis
			 C. 
		  Hij mocht niet in gebreke blijven de familie, die hem altijd zoo
			 lief, zoo hartelijk en met zooveel onderscheiding ontving en behandelde, een
			 hartelijk vaarwel en veel genoegen toe te wenschen. 
		  Trouwens 't zou voor hem, die hier zooveel aan huis kwam, een groot
			 gemis zijn. 
		  ‘Hm! hm!’ viel de overste hem in de rede, ‘wat
			 zwarigheid?! Als gij 't met uw collegas kunt vinden, zal de kapitein u immers
			 geen dag of wat verlof weigeren. Hebt gij lust? breng dan die dagen bij ons door. Dan kunt gij meê
			 jagen en visschen, paardrijden, of met de boot u hier en daar laten heen
			 roeien.’ 
		  Dat dit aanbod welkom was aan meer dan een, kan ieder lichtelijk
			 begrijpen, die zich herinnert, wat wij reeds meêgedeeld hebben ten
			 aanzien van Mathilde en onzen luitenant. 
		  Met de hoogste ingenomenheid en erkentelijkheid werd het aangenomen,
			 onder verzekering er gebruik van te zullen maken, zoodra hij eene gunstige
			 gelegenheid zou gevonden hebben. 
			
{==111==} {>>pagina-aanduiding<<}
Een handdruk van den overste van wien hij afscheid
			 nam, en eene beleefde groete voor mevrouw, Mathilde en de jonge lui - - - en de
			 jonge officier, uiterst voldaan en vol blijde hope en verwachting, was
			 vertrokken. 
		  Een oogenblik later bracht Archibald het bericht dat de Negerpont
			 was gearriveerd en de Negers op de plaats waren. 
			‘Geef ze hun soopie!’ klonk het bevel van
				Massera, ‘geef hun bananen en bakjauw 
			 Gezoute visch uit Amerika ingevoerd wordende.
				De lievelingskost der Surinaamsche, vooral der Negerbevolking. en als ze
			 gereed zijn, laat hen dan alles naar boord brengen! Let goed op! Roep den
				Heddeman 
			 Hoofdman. boven!’ 
		  Deze verscheen, en na de gewone groete en de vraag hoe 't op
			 plantage gesteld was, antwoordde de hoofdman Hercules, een naam dien hij
		  	terecht mocht dragen: Prenasi boen, foeloe Soekeroe, Massera direktori de
			 boen, Skrifiman de boen. Ningre boen, pikien kreoli - alla soema de boen,
			 haassie, fowloe, alla sani toe. Troe! - troe! Gran-Massera! troe - troe! Da
		  		bigie kouw meki wan mooi - mooi pikien - kouw, wan tigriwan. 
			 De plantage is wel. Veel suiker. Mijnheer
				direkteur is gezond! De blankofficier is wel. De Negers zijn gezond. De kleine
				kreolen (kinderen op plantage geboren), en alle menschen zijn gezond. De
				paarden, vogels, alles wel. In de daad. Gran Massera is de titel van den
			 	plantageeigenaar, groote heer. De groote koe heeft een mooi
			 	kalfje voortgebracht, letterlijk gemaakt - een bonte, letterlijk een
				tijgerkleurige of gevlekte.  
			
{==112==} {>>pagina-aanduiding<<}
Nadat de overste zich nog eenige oogenblikken over
			 een en ander met hem onderhouden, de noodige bevelen gegeven en vernomen had,
			 dat de acht riemstentboot morgen ochtend vroeg aan den steenen trap zou zijn,
		  	met de beste roeiers bemand, om Gran Massera en de overige familie af te
			 halen, liet hij hem vertrekken, ten einde alles tijdig aan boord kon zijn en
			 men als 't water goed was, dien eigen avond naar plantage terugkeerde. 
		  De overste wenschte dat alles vóór zijn aankomst in
			 orde mochte zijn. 
			‘Van avond ten negen ure taptoe!’ riep hij zijne
			 huisgenooten lachend toe, ‘en morgen vóór vijven
				reveille. Hercules is zoo even hier geweest en heeft mij
			 meêgedeeld dat de achtriems tentboot, morgen vroeg aan den steenen trap
			 zou liggen. Zij gaan van daag van plantage. En’ - liet hij er in een adem
			 op volgen terwijl hij onder 't voorbalkon keek, ‘de Negers zijn reeds
			 bezig het goed naar de pont te dragen.’ 
		  Ieder was wel tevreden en opgeruimd. Zelfs Mathilde was spraakzamer,
			 tot groot genoegen vooral van Mama, die 't wel eens minder aangenaam vond, dat
			 zij stil en afgetrokken was. ‘Papa!’ vroeg zij eensklaps, en tot
			 aller verbazing ‘neemt gij uw viool en fluit niet meê!’ 
		  ‘Hm! fluit en viool!’ hernam deze. ‘Ik ben geen
			 oude bedelaar, of een jonge verliefde gek, die in zijn eenzaamheid allerlei
			 weemoedige deuntjes fluit, om zijn kranke hart lucht te geven, of met zijn
			 viool langs 't communicatiepad van plantage tot plantage een aalmoes af te
			 bedelen.... Wat zou ik alleen doen te spelen? kon men hier of daar eene
			 serenade brengen!’ 
			
{==113==} {>>pagina-aanduiding<<}
‘Tangi-tangi!’ 
				Tangi-tangi! Is dankje! dankje! en
				beteekent hier: ik bid u! 1) viel zij hem hartstochtelijk in de rede,
			 ‘laat mijn piano ook naar de pont brengen dan kunnen wij samen duetten
			 maken. Altijd visschen en rondloopen kan niet. Men zou zich op 't laatst
			 deerlijk vervelen.’ 
		  ‘Missie Mathilde denkt er dan toch ook aan om Papa genoegen te
			 doen,’ was 't antwoord, ‘al heeft zij in de laatste dagen er weken
			 't hoofd vol met andere zaken. 
		  Mathilde gevoelde den omvang en al 't gegronde van 't verwijt.
			 Vroeger ging er zelden een dag voorbij dat zij niet met Papa muziek maakte.
			 Nadat zij kennis gemaakt had met den Luitenant C. was dit al zeldzamer 't geval
			 - ten laatste in 't geheel niet meer gebeurd. 
		  Met tranen in de oogen wierp zij zich in de armen haars vaders, die
			 haar tot vergoding lief had en zijn bloed en leven voor haar ten offer zou
			 brengen. 
		  De overste gevoelde zich gelukkig, drukte haar aan zijn hart en gaf
			 zijne toestemming. 
		  ‘Maar Mama wordt vergeten!’ merkte Mevrouw aan, op een
			 toon die te kennen gaf dat zij zich gemankeerd gevoelde. 
		  ‘Neen! lieve beste Mama! nooit! nooit!’ riep zij uit.
			 ‘Ik heb u beiden lief! zeer lief!’ 
		  Een half uur later was de piano naar beneden gedragen, terwijl
			 Archibald de viool en fluit, naar de pont bracht. 
		  Reeds eer de vlag van 't fort Zeelandia wapperde, was de familie L.
			 in de tentboot. 
			
{==114==} {>>pagina-aanduiding<<}
's Avonds te voren was de geheele bevolking boven
		  	geweest foe taki adiosi. 
			 Afscheid te nemen. De overste had allen
			 medegedeeld dat zij James Lewissohn als meester moesten eerbiedigen en dat
			 Susette de bottelarijmeid het toezicht had over 't vrouwelijk personeel. 
		  Op de belofte van onderdanigheid en ordelijkheid en na toezegging
			 van belooning voor ieder in 't bijzonder, als Massera en Missie terugkwamen,
			 had de negerbevolking zich vroolijk verwijderd onder een drie malen herhaald:
			 hoerah voor Massera - evenzoo voor Missie- en daarna voor de pikien Massera en
			 Missies. 
		  ‘Opgepast, oude!’ zei de overste toen hij 's morgens de
			 groote huisdeur uitging, en James groette. 
			‘Tam boen! wakka boen, foeloe presiri!’ 
			 Vaarwel! voorspoedige reis, veel
				genoegen! klonk zijn afscheidsgroet, terwijl hij binnensmonds er op
				volgen liet: ‘wan boen Massera, troetroe! wan boen Bakkra, gran Gado
					blesi hem!’ 
			 Een brave Meester, dat geloof ik. Een brave
				blanke! God de Almagtige zegene hem! 
		 
		
{==115==} {>>pagina-aanduiding<<}
 
		  De reis.
 
		  Houdt gij van reizen?.... 
		  Wel zeker zegt ge - vooral nu men per stoomboot en spoortrein zoo
			 spoedig en goedkoop en zoo gemakkelijk overal kan komen, waar men vroeger dagen
			 en nachten over zoek bracht. Niets liever dan dat. 
		  Vergis u echter niet! In Suriname weet men van geen spoortrein
			 anders dan uit brieven, dagbladen en boeken. Men reist er vooralsnog meestal
			 per tentboot, die door zes of acht roeiers in beweging wordt gebracht. Soms per
			 tent korjaal waar twee, of vier man de riemen reppen. Op rijtuig behoeft gij
			 niet te rekenen. Zijt gij aan Europeschen spoed gewoon, dan zal 't reizen per
			 tentboot u deerlijk tegen vallen. Foei! zegt gij, een tentboot met roeiers. -
			 Mij dunkt dat is onuitstaanbaar. En geen wonder! gij denkt aan de oudvaderlijke
			 trekschuit, en - niet geheel ten onrechte. 
		  Gij denkt aan die langwerpige pijpenladen, waar ge niet recht op
			 kondt zitten, waar ge langs beide zijden en ook in 't midden planken vondt, die
			 men zitplaatsen geliefde te noemen, en waar men overdag licht en lucht ontving
			 door kijkgaten van eenige duimen in 't vierkant, 
{==116==} {>>pagina-aanduiding<<}
 die echter 's
			 avonds en bij guur weer gesloten werden door een groot stuk zeildoek dat over
			 alles werd henen getrokken en vastgemaakt, terwijl in 't midden aan beide
			 zijden eene opening was aangebracht, klap genoemd, juist breed genoeg, om er
			 zoo wat in en uit te gaan, welke uitgang voorzien was van een wentelluik, dat
			 men deur of portier kon noemen. 
		  's Nachts - was de schipper een weinig wellevend - dan werd die
			 Egyptische duisternis verhelderd door een vetkaars. Zij walmde wel wat en gaf
			 benauwdheid en verspreidde eenen onaangenamen geur in die besloten ruimte - en
			 maakte het bijna onuitstaanbaar, als er gerookt werd - maar!.... dat werd
			 vergoed door 't genot van licht. 
		  Gelukkig hij, die in 't roefje plaats kon nemen. 
		  Betaalde men al iets meer, men zat er toch op kussens en behoefde
			 het genot van 't kaarslicht niet als een gunst af te bedelen of te
			 beschouwen. 
		  Zoo'n toestel is de tentboot niet. Aan die drijvende pakhuizen -
			 echte gevangenissen van weleer denken wij niet. Zij zijn gelukkig, behalve in
			 West-Friesland, in onbruik geraakt. 
		  Verbeeldt u veeleer een zoodanig vaartuig in modernen stijl, zooals
			 wij ze hier en daar in ons land aantreffen, maar toch nog breeder, sterker en
			 sierlijker gebouwd; -altijd fraaier en hooger aan den spiegel, - opgetuigd,
			 keurig geschilderd, - en hier en daar voorzien van zwaar verguld lof- en
			 snijwerk, dat dikwijls een of ander op zinnebeeldige wijze voorstelde. 
		  Die groote en die kleinere staken, die men hier te lande masten
			 gelieft te noemen, treft gij er niet aan. Evenmin 
{==117==} {>>pagina-aanduiding<<}
 dat bonkerige,
			 uitgemergelde paard dat aan die lange lijn het vaartuig achter zich
			 voortsleept. 
		  De jager, slungelig en walchelijk als hij daar soms heen stapt, of
			 dwars op zijn rosinant zit, het korte zweepje in den broekzak en 't
			 neuswarmertje of een pruim tabak, ter grootte van een halfponds kogel, hindert
			 u te Suriname niet. 
		  Al dat lamzalige, jansalieachtige en vervelende onzer trekschuiten
			 en schippers met hun ellendig gebedel, als gij hun de vracht betaalt,
			 ‘voor 't jagertjen als 't u belieft, aan uwes beleefdheid
			 overgelaten!’ - treft gij niet aan. 
		  Een Surinaamsche Neger is geen trekschuitschipper. Daarvoor heeft
			 hij, zoo zwart als hij is, al kan hij lezen noch schrijven, te veel eergevoel
			 en schaamte. 
		  Een neger is maar een neger, maar toch geen beurtman of schipper op
			 een trekvaart. 
		  Wel altijd zwart van huid - zelden echter van hart. 
			Als wit de kleur van onschuld en reinheid is, hebben wij
				menig zwart kind met een wit of juister, rein en liefdevol hart
			 ontmoet. 
		  Schoon bij hen geheel onbekend hebben wij twee, of driemalen, aan
			 hen 't leven te danken gehad. 
		  Wij hadden ruimschoots gelegenheid om hun goede en kwade zijde te
			 leeren kennen, en konden zeer goed opgeven waarom zij soms zulke gruwelen
			 plegen en wat er meer zij; maar.... 't ligt niet op onzen weg. 
		  De Surinaamsche Neger heeft vele fouten en gebreken - maar ook vele
			 goede hoedanigheden en deugden, of hij kristen zij of niet. 
		  En - en... als de groote Meester hen zag en hoorde, 
{==118==} {>>pagina-aanduiding<<}

			 Hij zou u zeggen wat Hij voor achttien eeuwen van de kinderen zeî:
			 denzulken is ht koninkrijk Gods. 
		  Niemand komt slecht in de wereld. Omstandigheden vormen den deugniet
			 en booswicht. 
		  Er is van den Neger veel te maken als men zijn aanleg en neiging
			 meer ter harte nam, en hem niet uitsluitend in 't belang van sommigen dwong tot
			 veldarbeid en suiker maken, maar te rade ging met zijn verlangen. 
		  Traag zijn zij, - 't is niet tegen te spreken, zelfs nu, nu zij vrij
			 verklaard zijn. Maar vergete men niet dat zij de waarde van den arbeid niet
			 beseffen en beseffen kunnen, omdat niet zij, maar anderen er de voordeelen van
			 trokken. Zij werden beschouwd en behandeld als werktuigen en de domste en
			 onbeschaafdste gevoelt zijne waarde en weet zoo goed, als wij, dat hij mensch
			 is, al wordt hij niet als zoodanig erkend. 
		  Dat klagen en altijd klagen over den Neger en diens ondeugden, heeft
			 zijn grond niet daarin dat hij een wezen is van minder gehalte dan de blanke -
			 of dat hij een wezen zou zijn voor geene ontwikkeling vatbaar; een
			 tusschenschepsel tusschen ons en de apen; - neen! het is 't gevolg van gebrek
			 aan onderricht, aan opvoeding, die ons van kindsbeen, met de meeste zorg is
			 geschonken. 
		  En zoo lang de oude sleur gevolgd wordt en men hem met kerkelijke
			 geloofsbegrippen en leerstellingen overlaadt en zoo tot kristen meent te maken,
			 wordt hij geen mensch en zal het waarachtige kristendom, de beschaving zijn
			 deel niet worden. 
		  Stichte men scholen, geve men hem bekwame, menschkundige
			 onderwijzers en men zal al spoedig zien, dat wat 
{==119==} {>>pagina-aanduiding<<}
 de kerk niet
			 vermocht, door de school tot stand gebracht wordt. Wij spreken bij ondervinding
			 en hebben ons langs dien weg meermalen verheugd over de heerlijkste en
			 schitterendste uitkomst. 
		  De Neger is gevoelig, hij is godsdienstig. Maar prent hem toch niet
			 in en dwing hem niet te gelooven wat onnatuurlijk is. Hij zal u al zeer spoedig
			 zijn ongeloof en afkeer doen blijken. Doch wij keeren tot ons verhaal
			 terug. 
		  De tentboot houdt het midden tusschen den Venetiaanschen gondel en
			 onze trekschuit; zij is van goed en fatsoenlijk gehalte en vorm, en achter aan
			 den hoog opgetuigden spiegel van eene ruimte voorzien, waar de Heddeman zich
			 vrij en op zijn gemak kan bewegen en 't roer meestal staande met zijne voeten
			 regeert. 
		  Vóór hem uit in zijne onmiddellijke nabijheid hebt gij
			 de houten tent, kamersgewijze ingericht, hoog en breed genoeg om er op uw gemak
			 recht op in te zitten en eene klaptafel te plaatsen. Aan beide zijden, breede
			 banken die gij voor zit- en ligplaats bezigen kunt. Licht en de lucht ontvangt
			 gij door verschillende naar buiten opslaande vensterluiken, die gij door middel
			 van latten hooger of lager ophoudt en tot veranda dienen, om u tegen de felle
			 zonnestralen te beschutten. Achter en voor twee klapdeuren, die gij naar
			 welgevallen opent of sluit. 
		  Het vaartuig van den overste was echter van binnen nog met
			 donkergroene gordijntjes voorzien. 
		  Het voorgedeelte bevatte acht banken voor de roeinegers, die, vier
			 te loef en vier te lij gezeten voor elkander, gescheiden zijn door de
			 loopplank, die in 't langs, tusschen hen ligt. 
			
{==120==} {>>pagina-aanduiding<<}
Tusschen hen en de zoo even beschreven tent, ziet gij
			 nog twee vaste zitbankjes achter de deuren, bestemd voor het dienend personeel
			 dat meêgenomen wordt; terwijl in de ruimte bij den boeg de negerproviand
			 bewaard wordt. 
		  Ter eere van hun meester wapperde de driekleur achter aan den
			 spiegel boven 't roer. 
		  De familie L. had plaats genomen. De loopplank was binnengehaald en
			 de negers in hun wit linnen kabaaitje en broek, breede oranje sjerpen om 't
			 lijf en de vilten hoeden van oranje linten met afhangende einden voorzien,
			 waarop de naam der plantage met groote zwarte letters geschilderd stond,
			 grepen, zoodra het dreganker op den rand van den boeg geplaatst was, hunne
		  	lange riemen op, richtten zich overeind, wachtende op het al klari? 
			 Alles in orde? Weldra werd het vernomen
			 en na het antwoord klari kaba! 
			 Alles is in orde! deden zij een paar
			 losse slagen, waardoor de boot losraakte en in beweging kwam. 
		  De man aan 't roer wendde. Men was van wal gestoken. 
		  De hoeden verdwenen onder de banken. 
		  In al zijne lengte zich op de teenen verheffende, deed de voorroeier
			 met de eene hand den broek optrekkende, dat terstond door allen werd gevolgd,
		  	zijn krachtig en bevelend man! hooren, gepaard van een diep en
		  	aanhoudend sju... u... u! 
			 Opgepast! hei!... en de riemen gingen
			 met eene snelheid 
{==121==} {>>pagina-aanduiding<<}
 en kracht te water, die 't vaartuig in volle
		  	vaart bracht. Nu volgde het pam! 
			 Ferm. en ieder plaatste zich om ten
		  	einde op het volgend pam! dezelfde beweging te maken. Nog een slag of wat
			 in dier voege en, met een snelheid die aan stoomkracht deed denken, schoot de
			 boot voorwaarts achter den vlaggestok heen het breede vaarwater in, en had,
			 binnen korten tijd plantage Jachtlust bereikt, tot groot genoegen der beide
			 kleinen, die zich niet weinig vermaakten met het seinbord, waarmeê men
			 juist bezig was naar de stad te seinen dat een schip, uit zee komende,
		  	Braamspunt genaderd was. 
			Onder hun lólóló en andere geluiden of
			 onder 't aanheffen van allerlei geïmproviseerde aardigheden, half zingende
			 en op sleependen toon uitgesproken of gezongen, roeiden onze wakkere maats
				voort, hoogst tevreden dat hun massera en missie met de familie
			 weêr op plantage kwam. 
		  Dat gaf altijd feest en dubbele uitkeering. 
		  Even opgeruimd als zij waren was ook de familie van den overste,
			 niemand uitgezonderd. Het weêr was uitmuntend en de frissche
			 morgenkoelte, gevoegd bij de plechtige stilte, die alomme heerschte, zette aan
			 't geheel eene bekoorlijkheid bij, die moeielijk te beschrijven is. 
		  't Was of de Almachtige Vader zijnen kinderen een feestdag bereidde,
			 waartoe heel de natuur het hare moest bijbrengen, om hen ruimschoots te doen
			 genieten. 
		  Uiterst voldaan over zijn volk, dat hem binnen anderhalf uur van de
			 stad naar 't forteres Nieuw Amsterdam 
{==122==} {>>pagina-aanduiding<<}
 had geroeid, liet de
			 overste halt maken en gaf bevel dat hun een dronk zou worden uitgereikt. 
		  In een oogenblik was de kleine kalabas, die tot drinkkom of glas
			 moest dienen, voor den dag gehaald, door den Heddeman gevuld en van hand tot
			 hand gegaan. 
			Na 't ‘poeloe wattra, bois!’ 
			 Schept water, jongens! - De zin is: Flink
				opgeroeid. lachend door den overste uitgesproken ging 't pijlsnel
				voorwaarts, rechts af, achter 't forteres om, plantage Résolutie
			 aan de linkerhand latende en, een minuut of wat later was men de Suriname uit
				en de beneden Commewijne binnengeloopen. Zij moge dan zoo trotsch en
			 breed niet zijn, als de onafzienbare Marowijne, in natuurschoon behoeft zij
			 voor dien stroom niet onder te doen tusschen de Fransche en Hollandsche kust,
			 want schoon is zij en indrukwekkend, met hare bosschen en hemelhoog geboomte,
			 dat door zijn donkergroen gebladerte, een aangename schaduw over de breede
			 waterplas verspreidt. Verder opvarende ziet gij in de verte, het woonhuis en de
			 overige gebouwen eener plantage, die u steelsgewijze gadeslaan en een' groete
			 schijnen toe te roepen, of uitnoodigen om tij te stoppen. 
			Marienburg was men reeds voorbij.
				Ellen dat juist niet in den besten staat verkeerde, lag in
			 't verschiet. 't Was wel een' flinke concessie en telde duizend akkers, maar
			 werd door een tiental negers bewerkt. De plantage ging van jaar tot jaar
			 achteruit. Naar 't scheen wilde de koffie er niet tieren. 
			
{==123==} {>>pagina-aanduiding<<}
‘Waarom 't niet voor kostgrond 
			 Kostgrond. Een plantage waar bananen worden
				verbouwd. Het gewone voedingsmiddel dat brood en aardappel vervangt. Het
				geliefkoosde voedsel van den neger. De banan is een heester of struikgewas,
				geeft eenmaal vrucht, in den vorm van een Hollandschen komkommer, zij groeit
			 	bosgewijze aan een dikken steel, die korter bij den stam grooter is dan
				naar het einde waar zij allengs kleiner wordt van stuk. Is de vrucht gekapt,
				dan moet uit de uitspruitsels boven den wortel, het volgend plantsoen gezocht
				en wederom geplant worden. De moederplant wordt als onbruikbaar
			 	uitgeroeid. ingericht, zoo als Leliendal. Zie hier!’ merkte
			 de overste aan, toen mevrouw haar leedwezen betuigde en den tegenwoordigen
			 eigenaar beklaagde. Hij was nog van hare familie. 
		  ‘Waarom’ geen kostgrond er van gemaakt? Ik heb het Jack
			 onlangs nog gezegd. Maar hij is een eigenzinnige, lastige kerel, ongeschikt om
			 met negers om te gaan. Buitendien hij heeft geen verstand van plantage en 't
			 ontbreekt hem ook aan lust, om er zich op toe te leggen. Hij had nooit in
			 Holland moeten studeeren. Hij is even slecht advokaat, als planter.’ 
		  Mevrouw moest dit ten volle toestemmen, maar meende dat hij juist
			 daarom te beklagen was. 
			Gaarne had men Visserszorg bezocht, een plantage met twee
			 honderd negen en zeventig koppen, waar veel suiker gefabriceerd werd. Maar
			 aangezien de overste afspraak gemaakt had met zijn vriend F. om bij hem tij te
			 komen stoppen en hij bovendien des avonds thuis wilde zijn, ging men door; in
			 't voorbijgaan de opmerking makende, dat het heerenhuis allerliefst lag en van
			 de landingsplaats gezien een bekoorlijk voorkomen had. 
			
{==124==} {>>pagina-aanduiding<<}
De zon was al hooger gestegen en de hitte meer en
			 meer toegenomen. Geen wonder dat de een begon te klagen over benauwd - en de
			 ander zijn verlangen te kennen gaf, dat men spoedig te
		  	Alkmaar mocht zijn. 
		  ‘Geduld!’ zei Mama, die niet minder wenschte dat men aan
		  	land kon stappen, ‘aanstonds komen wij aan Zorgvliet en dan zijn
			 wij er zeer spoedig.’ 
		  ‘Had ik mijn fluit maar bij mij gehouden,’ merkte de
			 overste aan. ‘'t Roken verveelt mij. Buitendien ik verlang naar eten en
			 drinken. Hm! 't is een zit. Men wordt stijf!’ 
		  Ook Mathilde en de jeugdige kadet-korporaal waren niet op hun gemak.
			 De laatste verkoos liever een paar uren te exerceeren, dan in zoo'n boot gepakt
			 te zitten. 
		  Eenige forsche riemslagen nog en.... 't roer ging over, en de boot
			 verliet het vaarwater. Een der Negers stapte uit, trok 't vaartuig op, sloeg
			 het drechtanker in den grond en.... de reis was tot zooverre afgelegd. 
		  In een oogenblik was de loopplank uitgebracht. Een Neger liep
			 vooruit op den wal en een ander in de boot greep den riem, bij wijze van
			 leuning in zijn gespierde vuisten en de familie, gevolgd door Archibald en
			 Rosalie verlieten het vaartuig. De landingsplaats, waar men haar opwachtte, was
			 spoediger bereikt. 
		  Onder 't hartelijk welkom van den eigenaar, wandelde men naar 't
			 woonhuis, waar na 't gewone ‘welkom op plantage,’ toen men binnen
			 trad en 't ‘maakt het u makkelijk,’ een keurig ontbijt wachtte,
			 dat, tot genoegen van den gullen gastheer, ruimschoots eere werd aangedaan.
		  
		  Ook de huisbedienden en de Negers van den Overste hadden in 't minst
			 niet te klagen, en genoten volop. 
			
{==125==} {>>pagina-aanduiding<<}
‘Twaalf honderd vaten!’ was 't antwoord
			 van den Heer F. B. op de vraag van den overste, hoeveel suiker hij in 't
			 afgeloopen jaar gemaakt had. ‘En van 't jaar reken ik op niet minder, eer
			 meer nog!’ liet hij er op volgen. ‘Trouwens mijn direkteur is van
			 zessen klaar. Geen beter in den ganschen omtrek. 't Is geen present kaasje. 
			 Eene uitdrukking die men bezigt, voor iemand
				die opgedrongen is en als laatste uitvlucht, naar plantage gezonden wordt, om
				hem fatsoenlijk uit de voeten te maken. Helaas! de kolonie bezit ze in
				overvloed. Wij vonden er onder meer een gewezen pastoor en een paar school- en
				academiekennissen. De eerste en laatste waren tot den bedelstaf gebracht, de
				tweede heeft zich uit wanhoop opgehangen. Velen geven zich over aan verregaande
				dronkenschap. Hij is hier al zes jaren, en 'k hoop hem niet te
			 verliezen. Met den vorigen gaat alles den kreeftengang. De Negers hadden geen
			 ontzag voor hem. En dan loopt alles in de war, vooral toen hij zoo deerlijk aan
			 den drank verslaafd raakte. 't Was ten laatste niet meer aan te zien. Tot den
			 voorloop in den ketel sprak hij aan. Ik heb lang geduld met hem gehad, maar was
			 ten laatste verplicht hem zijne demissie te geven. Thans is hij blank officier
		  	in de Coronie.’ 
		  Na een verblijf van drie uren, werd het bevel gegeven, om weer aan
			 boord te gaan. 
		  Hoogst voldaan over de gastvrijheid op Alkmaar betoond en na
			 uitnoodiging om wederkeerig den overste op zijn plantage te bezoeken, keerde
			 men naar de tentboot terug. 
			‘Nu naar post Sommelsdijk,’ klonk
			 het. ‘Ik wil 
{==126==} {>>pagina-aanduiding<<}
 van deze gelegenheid gebruik maken om dien
			 post te visiteeren en van daar de reis naar ons effekt verder te
			 vervolgen.’ 
			Een hartelijk afscheid en een welgemeend: vaarwel nog, en
			 ieder ging aan boord, om zich te vervelen of, al slapende verder te komen, en
			 't doel te bereiken dat men zich voorgesteld had. 
		  Mevrouw zette zich op haar gemak in een hoekje, en Mathilde volgde
			 haar voorbeeld. Beiden sluimerden spoedig in. 
		  Papa hield zich bezig met zijn zoon, den kadet-korporaal over zijn
			 dienst en dienstzaken, en Rosalie speelde met de kleinen, terwijl Archibald bij
		  	den Heddeman aan 't roer een praatje maakte. 
			In den namiddag was post Sommelsdijk bereikt, en na eenig
			 oponthoud bij den kommandant, terwijl de overste zijn ronde bij de manschappen
			 maakte en alles nazag, verliet men wel tevreden dit eenzaam plekje. 
		  Een paar uur roeiens nog en men was t' huis. 
		  De zon ging reeds onder toen men de landingsplaats verliet en de
			 schildwacht sloeg met een oud stuk ijzer op het blad van een versleten
			 schoffel, die aan een stuk touw heen en weêr slingerde, vier glazen of
			 zes uren! 
			Duidelijk kon men het: alles goed - afgelost! van den
				schildwacht hooren, dat gevolgd werd door: een tentboot opgevaren. 
		  't Was die van den Overste. 
		  't Gezang der Negers verminderde, naarmate de zon onderging en
			 tusschen 't hoog geboomte de schaduw al dichter en donkerder - en daardoor
			 somberder werd. 
			
{==127==} {>>pagina-aanduiding<<}
De ouroe koekoe 
			 Uil. verhief zijn stem en deed het bosch
			 van een akelig klaaggeluid weergalmen. Het vreemdsoortige snavelgeklepper van
				den timmerman, deed u denken aan een werkplaats, waar een doodkist werd
				gemaakt, terwijl de spotvogel in stede van den lachlust op te wekken een
			 pijnlijken indruk maakte, alsof hij den spot dreef met den mensch en zijn
			 lot. 
			't Geginnik der apen en 't klagend gezucht der
				baboens, was waarlijk niet geschikt om u in een opgeruimde stemming te
			 brengen. 
		  In 's hemels naam geen licht aangestoken, wilt gij door tal van
			 muskieten, die kwelduivels van blank en zwart niet geteisterd tot schreiens en
			 bloedens toe vervolgd en in den vreesselijksten toestand der wereld gebracht
			 worden. 
		  Die muskieten!... die muskieten! 
		  Niet lang geleden had een jong hollandsch matroos met zijn schip
		  	voor de Nickerie liggende, om suiker te laden, uit wanhoop
			 en bijna razende zich in zee geworpen, en was er jammerlijk verdronken. 
		  Dat is een' plaag, waar geen der Egyptische plagen bij haalt. Een
			 plaag die 't schoone, rijk gezegende Suriname, somtijds tot een hel maakt, en u
			 zou doen wenschen nooit geboren, of althans nooit in Suriname gekomen te
			 zijn. 
		  Getroost het u veel liever in 't donker te zitten, dan u bloot te
			 stellen aan den last, die u den ganschen avond, alle genoegen en genot,
			 verbittert en vergalt. 
		  Haar eentoonig gegons rondom u is genoegzaam om u in eene
		  	onaangename stemming te brengen. De dames trok-
{==128==} {>>pagina-aanduiding<<}
ken  hare voiles
			 over 't gezicht en Rosalie bedekte het met haar zakdoek, ten einde zich althans
			 eenigermate tegen dien overlast te beschutten. 
		  ‘Hm! hm!’ bromde de overste, die anders op dat punt
			 tamelijk hardvochtig was, ‘dat spant er! Ik kan wel zien, dat ik in lang
			 niet in 't bosch ben geweest.’ 
		  ‘Enfin!’ vervolgde hij, zijn pijp stoppende en vuur
			 makende, ‘wij zullen die lastige bezoekers, door rook zien te
			 verdrijven.’ Ook de kadet-korporaal stak een Norasigaar aan, en beiden
			 dampten er duchtig op los. 
		  ‘Hoe houden de Negers het uit,’ merkte mevrouw aan.
			 ‘Ik heb bespeurd dat zij hunne boezeroenen hebben
			 uitgetrokken.’ 
		  ‘Luister maar eens!’ hernam de overste. ‘Luister
			 maar eens, hoe zij zich links en rechts met de hand op de armen en schouders
		  	slaan en hun heh! en faja! 
			 Ach, heet of 't brandt. doen
			 hooren.’ 
		  Hun gezang houdt reeds lang op en wordt vervangen door een eentoonig
			 dommelig gebrom. 
			Eensklaps moed vattende, klonk het bekende man, pam! en de
				boot schoot met verbazende snelheid voorwaarts, spoedig liet zich het lolo
					lolo! long boto! long! 
			 De beteekenis is: voort! voort! loop bootje!
				loop! hooren. 
		  Langzamerhand klonk hun stem luider, alsof zij sein maakten en
			 bericht gaven van hunne aankomst. 
		  Eindelijk stieten zij eenige kreeten zonder zin en samenhang uit,
			 die echter voor plantagebewoners niet zonder 
{==129==} {>>pagina-aanduiding<<}
 waarde en beteekenis
			 zijn, en den wachtneger aan de landingsplaats te verstaan geven, dat er een
			 vaartuig in aantocht is, dat in de nabijheid tij stoppen wil, of thuis
			 behoort. 
		  Nog eenige forsche slagen en de boot was de kreek genaderd, het roer
			 werd gewend, men liep binnen vermits er water genoeg stond. 
		  De wachtneger aan de landingsplaats gaf door een paar krijschende
			 klanken te kennen, dat hij op zijn post was en het vaartuig ontdekt had. 
		  Eenige oogenblikken nog en de boot lag beneden de sluis. In een
			 oogenblik was alle man in de weer, om de lang verwachte en wellekome gasten te
			 begroeten en behulpzaam te zijn in het uitstijgen en aan wal komen. 
		  De direkteur met zijn huishoudster Missie Bébé, de
			 blankofficieren en de overige huisbedienden waren bijeen. Deze om de nieuw
			 aangekomenen naar huis te geleiden, en anderen om aan wal en in 't heerenhuis
			 te brengen wat zich in de boot bevond. 
		  Terwijl Archibald de hangmatten voor de heeren in orde bracht, en
			 Rosalie met behulp van een paar huismeiden, bezig was de slaapkamers der dames
			 in orde te maken, was Missie Bébé ijverig in de weer, om voor de
			 tafel te zorgen en alles in gereedheid te brengen, wat voor een keurig souper,
			 (waar de overste, na zulk een langwijlige reis, bijzonder op gesteld was)
			 vereischt werd. 
		  Den ganschen dag had de goede ziel rust noch duur gekend. Aan 't
			 kooken en braden scheen geen einde te komen. De visch- en jaagneger hadden wel
			 twee dagen te voren de handen vol werks gehad, opdat er geen gebrek
			 
{==130==} {>>pagina-aanduiding<<}
 zou zijn aan visch en wild. Anderen hadden zich bezig gehouden
			 met plukken en afstroopen, schoon maken wat meer zij, om klaar te zijn als de
		  	gasten foe fotto 
			 Uit de stad. arriveerden. 
		  't Was een loopen en draven heen en weer, dat u hooren en zien
			 verging. De een verdrong den ander, tot dat eindelijk Missie Bébé
			 zich liet gelden en de kleine kreolen onder toezicht der kreolen-mama het
			 woonhuis verlieten en naar hunne woningen vertrokken. 
		  Ook de bootnegers, na 't gewone souper ontvangen en hun
			 afscheidsgroet uitgesproken te hebben, trokken af, tot groote vreugde van den
			 overste en diens familie. 
		  ‘Dat lucht!’ riep mevrouw uit, toen de vestibule
			 ontruimd was en zij zich van hoed en doek had ontdaan en plaats nam in een
			 gemakkelijken hobbelstoel, waarin zij zich langzaam schommelde. 
		  ‘Goddank!’ vervolgde de overste, terwijl hij naar den
			 direkteur stapte, die met de meeste bescheidenheid op eenigen afstand was
			 blijven staan en dien hij de hand reikte. ‘Hoe staan de zaken? Neem
			 plaats, heer Vonker! neem plaats!’ 
		  Vonker was een man van ongeveer veertig jaren, vroeger
		  	Skrifiman of blankofficier en later direkteur op plantage geworden. Op
			 zijn spraakzaamheid viel niet te roemen. Maar als plantageman, werd hij door
			 weinigen geëvenaard door niemand overtroffen. De helft zijns levens had
			 hij hier doorgebracht. Hij kon zich gerust beroemen, dat onder 
{==131==} {>>pagina-aanduiding<<}

			 zijn beheer de zaken aanmerkelijk vooruitgegaan waren, tot niet geringe
			 aanwinst van het vermogen zijns meesters. 
		  't Is waar, hij verdiende een zwaar loon, dat van jaar tot jaar door
			 den overste, die zijne goede diensten naar waarde wist te schatten, werd
			 verhoogd. Maar ijveriger, trouwer man kon men wenschen noch vinden. 
		  Werd hij niet zoo zeer bemind door de slavenmacht, zij had den
			 meesten eerbied voor hem. Van onwil en rebellie zoo als elders, vooral in den
			 laatsten tijd, was geen sprake. 
		  Eene fatsoenlijke en zelfs eenigszins beschaafde opvoeding in
			 Holland genoten hebbende, stond hij hoog verheven boven de meerderheid zijner
			 ambtgenooten, uit alle standen, vooral boven hen die uit de geringste en
			 verwaarloosde volksklasse voortgesproten, en om redenen, niet altijd van de
			 beste, naar de kolonie waren gegaan, om aan de kost te komen en een weinig
			 fortuin te maken. 
		  Getrouwd was hij niet. Wie duldde een getrouwd direkteur, in die
		  	dagen vooral, op zijn plantage?... hij leefde met een kotto en alzoo een
			 vrij Missie, Bébé of eigenlijk Elizabeth geheeten. Drie kinderen
			 had hij bij haar die hij, jong als zij nog waren, dagelijks onderwijs gaf, voor
			 zooverre zijne krachten reikten, in datgene wat hun dienstig was. 
		  Aan school gaan viel niet te denken. In het gansche district bestond
			 geen gelegenheid. En ze naar de stad te zenden en school te leggen, ging zijn
			 krachten te boven, behalve dat de beide jongsten er nog te klein voor
			 waren. 
		  Missie Bébé was eenige jaren jonger dan hij. Zij was
			 een Mulattin van edele vormen met een indrukwekkend schoon gelaat, welluidende
			 stem, rank van gestalte en opgeruimd karakter. 
			
{==132==} {>>pagina-aanduiding<<}
Haar meester had haar vrijgekocht. - Sedert leefde
			 zij in den vollen zin des woords in ongestoorden vrede en gelukkig door en in
			 hunne kinderen. De wereld mocht hen vergeten, geëerd werden zij door de
			 slaven en gevierd door hunne naburen, op de plantages in den omtrek, als
			 rechtschapen lieden en goede buren. 
		  Mevrouw L. rekende het volstrekt niet beneden zich haar woning
			 binnen te treden en haar een bezoek te brengen, als zij op plantage
			 verscheen. 
		  Geen wonder, alzoo, toen de eerste drukte voorbij en de vestibule
			 ontruimd was, dat zij den heer Vonker naar haar welstand en dien der kinderen
			 vroeg. Op haar verlangen trad Missie Bébé eenige oogenblikken
			 later binnen, zich verontschuldigende, dat zij de kleinen niet meê
			 bracht. 
		  Spoedig verwijderde zij zich om hare verdere bevelen voor den
			 maaltijd te geven. Zij had de huisbedienden zien binnentreden, die 't
			 waschwater zouden aanbieden, bevorens men aan tafel ging. 
		  Twee flinke Negers, in hunne helder witte en glanzige kabaaitjes en
			 broeken, in hunne linkerhand de blank geschuurde lampetkom, over den arm den
			 handdoek en in de rechterhand de kan van hetzelfde metaal, met frisch goed
			 gekoeld water gevuld, naderden de heeren en dames, die de mouwen hoog
			 opgestroopt, zich het tintelend vocht, in een breeden straal, over de handen en
			 armen deden uitstorten en met den doek afdroogden. 
		  De overste liet niet na het voorhoofd en aangezicht te wasschen,
			 onder een drievoudig: ‘hm! dat frischt op!’ 
		  ‘Aan tafel! dames en heeren!’ riep de overste, inmiddels
			 zijn knevel in orde brengende. 
			
{==133==} {>>pagina-aanduiding<<}
De soep werd opgebracht. 
		  Missie Bébé liet zich nog even zien zeggende dat zij
		  	de kokin Masoesá-brafoé had laten gereed maken, wetende
			 dat Massera en Missie er zoo op gesteld waren. 
		  Ofschoon eigen volkje, werd het plantagegebruik streng in
			 achtgenomen. Vier mannelijke bedienden achter de gasten, om hen van het noodige
			 te voorzien, één bij het seibord of buffet, een bij de deur, die
			 naar de bottelarij geleidde, en verder af op den achtergrond bij die groote
			 vleugeldeuren naar de zaal, die nu gesloten was, twee jeugdige mulattinnen, die
			 op wacht stonden, allen de armen over de borst gekruist en voorzien van een
			 servet over den linkerarm. 
		  De een diende, de ander stond op den uitkijk, de gasten aten,
			 dronken en lachten, tot dat zij, verzadigd en verkwikt, hunne slaapkamers
			 opzochten. 
		  Missie Bébé had getoond dat zij een bekwame en flinke
			 huismoeder was, men vergat dan ook niet haar binnen te roepen en met een glas
			 wijn hare gezondheid drinkende, betuigde men haar dank voor haar keurig
			 onthaal. 
		 
		
{==134==} {>>pagina-aanduiding<<}
 
		  Drukten van allerlei aard.
 
		  Veertien genoegelijke dagen waren op plantage doorgebracht. Men had
			 kleine uitstapjes gemaakt te paard en te voet, voor zooverre het
			 communicatiepad dit veroorloofde. Waar dit minder doenlijk was had men zich van
			 de boot bediend. Menig bezoek was ontvangen en menig bezoek afgelegd, om de
			 vriend- en buurschap levendig te houden. 
		  De heeren hadden gevischt en gejaagd, of de suikergronden en de
			 fabriek en het kookhuis bezocht, - terwijl de dames zich nu eens met dit, dan
			 weder met dat bezig hielden. Missie Bébé kwam bij mevrouw en deze
			 bij haar. De kinderen vermaakten zich onderling zonder aanzien des
			 persoons. 
		  's Avonds gaven de overste en Mathilde kleine muzijkpartijtjes. De
		  	jonge Negerbevolking hield zich met Soesa 
			 De Soesa is een spel met de voeten op de maat
				af, zingende en slaande met een stuk ijzer op een ouden schop of iets
			 	dergelijks, soms ook door de Joro-Joro uitgevoerd. Een dans is het niet
				rechtstreeks te noemen, veeleer schoffelende beweging met de voeten, eerst
				langzaam en dan al sneller en sneller, gewoonlijk voeren twee of ook vier
				personen, meestal jonge mannen of knapen haar in wedstrijd uit. Die uit de maat
				raakt, valt af en wordt door een ander vervangen. De Joro-Joro is vervaardigd
				uit de schaal van een nootvrucht, die in tweeën gespleten, aan een koord
				geregen en waarmeê bij soortgelijke vermakelijkheden gerammeld wordt, om
				de maat te houden. 
{==135==} {>>pagina-aanduiding<<}
 op 't plein voor 't heerenhuis bezig en
			 de meer bejaarden vermaakten zich op hunne wijze of zagen het aan. Kortom men
			 sleet dagen vol stil en huiselijk genoegen. 
		  Op zekeren namiddag uit zijn badkamer naar 't woonhuis terug
			 keerende, kwam den overste een neger te gemoet van een naburige plantage, die
			 hem namens zijn meester die naar de stad geweest en in den loop van den nacht
			 terug gekomen was, groette, en aan Archibald, die den overste volgde, een
		  	baskiet 
			 Een dubbele in elkander schuivende mand van
				stroo, of riet gevlochten. ter hand stelde die hij ijlings van het hoofd
			 nam, er bijvoegende dat er zeker iets gaande was. Zijn meester had hem bevolen
			 spoed te maken. Behalve een en ander per scheepsgelegenheid van Holland voor
		  	hem aangebracht, bevatte het een paket, geteekend met spoed. 
		  IJlings was het geopend en vernam de overste dat zijne
			 tegenwoordigheid in de stad dringend vereischt werd, ten gevolge van het
			 onverwacht afsterven van kapitein Brons en andere dienstaangelegenheden, die
			 daarmede in verband stonden. 
		  Geen man van uitstel, waren in den loop van den namiddag alle
			 toebereidselen gemaakt. Dien zelfden avond nog werd de reis per tentboot
			 aanvaard, onder belofte van spoedige terugkomst of schrijven. 
			
{==136==} {>>pagina-aanduiding<<}
In gezelschap van zijn zoon en Archibald keerde hij
			 stadwaarts, waar men den volgenden morgen ten zeven ure aankwam. Een uur later
			 waren de officieren op zijn bureau en de beschikkingen gemaakt ten opzichte van
			 de begrafenis, die nog in den loop van den namiddag plaats moest vinden. 
		  De luitenant Louis C. werd voorloopig belast met het kommandement
			 van den overledene en de werkzaamheden, aan diens betrekking verbonden. Als
			 oudste in dienst, werd die betrekking hem door niemand misgund. 
		  De bevordering van Charles als kadet fourier was er 't gevolg
			 van. 
		  Met toestemming zijns vaders werden zijn chevrons terstond veranderd
			 en de sabelkwast door een aan dien rang verbonden verwisseld, tot groote
			 blijdschap vooral voor James en niet het minste van den belanghebbende. 
		  't Gaf wel geen tractement, maar was toch bevordering. 
		  Nog dien zelfden avond werd de boot terug gezonden met schriftelijk
			 bericht, dat men eerst zondags uit de stad kon vertrekken, en in den namiddag
			 op plantage zou aankomen; hoogst waarschijnlijk met gezelschap. 
			Mama moest zorgen voor een goede break-fast. 
		  Louis C. werd, onder nadere goedkeuring des konings, door den
			 Gouverneur-Generaal, oppergezaghebber van 't leger in Neerlands
			 West-Indië, tot kapitein benoemd, in plaats van wijlen den heer J. P.
			 Brons. 
		  Vroeger dan men vermoed had, was alles geregeld. En aangezien Majoor
			 Alfred het kommando overnam en er geschikte gelegenheid was, om saturdags terug
			 te keeren met het ledige vaartuig van een naburigen plantage-eigenaar, nam de
		  	overste deze gelegenheid volgaarne te baat. Hij ver-
{==137==} {>>pagina-aanduiding<<}
trok  alzoo met
			 den nieuwen kapitein, Charles en Archibald naar plantage, waar hij niet lang na
			 zonsondergang behouden aankwam, tot groot genoegen van zijne familie. Vooral
			 Mathilda, had reeds lang de komst van Louis C. in gespannen verwachting te
			 gemoet gezien. 
		  ‘Ik heb het genoegen u kapitein Louis C. voor te
			 stellen!’ zeî de overste toen hij de zijnen begroet en hartelijk
			 gekust had. 
		  Allen stonden verbaasd en verheugden zich zeer over zijne
			 bevordering. Ieder heette hem hartelijk welkom en wenschte hem geluk. 
		  ‘Dat is verrassing op verrassing,’ liet mevrouw er op
			 volgen, ziende dat ook haar Charles bevorderd was. ‘De beide heeren
			 zullen ongetwijfeld in hun schik zijn. En dan bovendien zoo spoedig terug. Ik
			 had u niet verwacht voor morgen avond.’ 
		  ‘Zoo gaat het!’ ging de overste voort. ‘De een
			 zijn dood is den anderen zijn brood. Als de kokin nu maar wat te eten heeft,
			 wij hebben grooten eetlust meêgebracht. De Negers hebben zich uitmuntend
			 gehouden. Nergens tij gestopt onderweg, zoowat in de schaduw gerust en onder 't
			 bosch halt gehouden.’ 
		  ‘Laat ons intusschen eene wandeling maken, kapitein, dan
			 kunnen de dames op haar gemak een en ander in gereedheid brengen om onze magen
			 te voorzien, die 't hard te verantwoorden hebben gehad.’ 
		  Mathilde zong en lachte van blijdschap. In weinige woorden had zij
			 Rosalie deelgenoot gemaakt van hare vreugde over de aankomst van Louis C. en
			 diens bevordering tot kapitein. Nu zou men eens recht prettige dagen op
			 plantage door brengen. 
			
{==138==} {>>pagina-aanduiding<<}
‘Och! was ik maar vrij!’ zuchtte deze,
			 toen hare jonge meesteres haar zingende verlaten had, om Missie
			 Bébé te verhalen, wat zij Rosalie reeds meêgedeeld had.
		  
		  ‘Was ik maar vrij! Behalve het oogenblik dat ik haar van een
		  	manja voorzie, laat Missie Mathilde zich niet meer met mij in. Van dag
			 tot dag ontwijkt zij mij meer. Gansche dagen ziet zij niet naar mij om. En is
		  	zij in de slaapkamer - och! Zij spreekt bijna geen woord. Poti foe mi! 
			 Een uitroep van beklag: helaas! Wee mij!
		  	Maar wat zal ik zeggen? San foe doe? 
			 Wat zal ik er aan doen? ik ben maar een
		  	begunstigde slavin!... James is vrij!... en ik?... poti!’ 
			 Och! Och! 
		  Zij zuchtte diep en verborg haar gelaat in hare handen, die de
			 tranen echter niet konden terughouden, die milder en bitterder dan ooit gestort
			 werden. 
		  Kon zij zich maar vrij koopen!... 
		  ‘Nu zullen wij eerst prettige dagen op plantage doorbrengen,
			 zeî Missie Mathilde,’ zoo vervolgde zij een oogenblik later hare
			 rood geschreide oogen afwisschende.... ‘Ja! Mathilde maar niet ik.’
			 Hare oogen schitterden van buitengewonen gloed. Eene rilling liep haar door de
			 leden. Het lijdt geen twijfel dat een vreeselijke tweestrijd haar binnenste
			 beroerde. 
		  Toch wist zij zich te bedwingen. Toen zij op 't geroep van mevrouw,
			 beneden kwam en de groote zaal binnentrad om hare bevelen te ontvangen, zoudt
			 gij niet gezegd hebben, dat zij aan zulke hevige aandoeningen ten prooi was
			 
{==139==} {>>pagina-aanduiding<<}
 geweest. Rosalie verstond de kunst van veinzen, stout de beste
			 van haar geslacht. Menige blanke schiet daarin bij de Mulattin te kort en moet
			 het onderspit delven. 
		  Met de meeste opmerkzaamheid en bedaardheid ontving zij elk bevel,
			 en volbracht het met eene juistheid, vaardigheid en gewilligheid, of haar niets
			 deerde en zij de gelukkigste vrouw ter wereld was. De laatste sporen van het
			 vroeger zieleleed en van hare hevige hartstochtelijke droefheid waren
			 uitgewischt. Zij was dezelfde Rosalie, zoo als zij zich altijd getoond had.
			 Toen de tafel gedekt werd, sloeg zij alles gade en droeg zij nauwkeurig zorg
		  	dat niets ontbrak. Zelfs de Joekataja peper en de peperazijn,
			 werden niet vergeten. En ofschoon niet met den tafeldienst belast, had zij op
			 verlangen van mevrouw behoorlijk rondgezien en een nauwlettend oog gehouden op
			 ieder en alles, tot groot genoegen van mevrouw, die juist bezig met het
			 borduren van manchetten, niet graag gestoord werd in haar werk. 
		  De heeren zetten zich aan tafel en..... wij laten hen tafelen naar
			 hartelust en brengen mevrouw L. een bezoek in hare kamer. 
		  Zoo als wij zeiden, Rosalie was nooit gewoon aan en belast met den
			 tafeldienst. Zij was vooral in de laatste maanden meer bepaald kamermeid en
			 naaister: zij had wel 't oog op wasch- en strijkwerk, maar was te eenemale van
			 die taak ontheven. 
		  Trouwens was zij ook al met onderscheiding behandeld, en had zij ook
			 al met het gewone personeel niets meer uit te staan, zij was, al mocht zij zich
		  	kleeden als vrij of kotto missie, zij was en bleef slavin, die diep gevoelde
			 
{==140==} {>>pagina-aanduiding<<}
 dat zij ondanks elke onderscheiding, met zekere koelheid werd
			 behandeld, vooral door Mathilde, die haar dikwijls hare minderheid en slavernij
			 deed gevoelen. 
		  In stad zijnde, had zij opgemerkt dat tusschen den overste en James,
			 na diens verleenden vrijdom, meerdere toenadering was ontstaan, die scherp
			 afstak bij de behandeling, hoe menschelijk ook, die zij vooral van de dames
			 genoot. 
		  De overste was nooit spraakzaam tegen haar geweest. En dat was te
			 begrijpen. Dat was zelfs billijk. Maar sedert James vrij man was geworden, had
			 zij eens recht en duidelijk bespeurd, hoe groot het onderscheid is tusschen
		  	vrij en slaaf. 
		  Thans is zij bij mevrouw, om te overleggen wat morgen en wat
			 overmorgen gedaan moest worden. Er zouden gasten komen. De overste had zijn
			 uitdrukkelijk verlangen te kennen gegeven, dat hij binnen kort menschen wilde
			 zien en een diner geven, zooals het behoort, en in zijn stand verwacht kon
			 worden. 
		  ‘'t Koste wat het wil,’ had hij straks nog gezegd,
			 ‘Charles is fourier en onze gast kapitein geworden, nu zal ik toonen wie
			 ik ben en dat ik mijn gasten weet te ontvangen.’ 
		  Verschillende eigenaren met familie en betrekkingen op hunne
			 plantages aanwezig, werden uitgenoodigd en, zooals later bleek, het meerderdeel
			 zou van die uitnoodiging gebruik maken. 
		  Eerst was de maandag aangewezen. Bij nader inzien, begreep men dat
			 't beter was een dag uit te stellen, eensdeels om de uitnoodiging algemeener te
			 maken, anderdeels om de toebereidselen naar behooren te regelen. 
			
{==141==} {>>pagina-aanduiding<<}
Behalve Rosalie werd Missie Bébé
			 ingeroepen, om bij een zaak van zooveel gewicht te helpen. 
		  Missie Mathilde had het te druk met zich zelve en haar toilet. 
		  En och! wij houden 't haar ten goede en kunnen 't gemakkelijk in
			 haar verschoonen. 
		  't Was immers 's levens lente voor haar. De tijd van lieven en
			 genieten, van zang en dans, gejubel en gejuich. Waarom zou zij treuren of
			 neergedrukt zijn en stil daar henen gaan, alsof hemel en aarde op hare
			 schouders drukten? Zij had immers niets dat haar deerde? Hare ouders waren
			 rijk. Volop kon zij genieten en erlangen, wat haar lustte; en zoo vaak zij in
			 haar spiegel zag, overtuigde het zilverblanke glas haar dat zij schoon was.
		  
		  In 't genot harer jeugd, schoonheid en ongestoorde gezondheid, had
			 zij bij 't vooruitzicht dat haar scheen wegelegd, alle redenen om opgeruimd te
			 zijn. Nu vooral, nu Louis C. er was, die fiere, edele jonkman van goede
			 geboorte met een meer dan middelmatig fortuin. Voor weinige dagen was hij
			 bevorderd. Hij was er wel niet rond voor uitgekomen maar al meer en meer
			 gevoelde zij, dat zij hem niet onverschillig was. 
		  Met de meeste onderscheiding had hij haar immers altijd behandeld.
			 Meer dan eens had zij 't van anderen vernomen, ware hij slechts kapitein, niets
			 zou hem in den weg staan, aanzoek om hare hand te doen. Bovendien 't was haar
			 niet ontgaan, dat papa en mama hem gaarne zagen en dikwijls in den huisselijken
			 kring zich allergunstigst over hem hadden uitgelaten. 
		  Doch laten wij haar met hare bespiegelingen en gedachten alleen.
		  
			
{==142==} {>>pagina-aanduiding<<}
Mevrouw L. bevond zich met Rosalie in hare kamer, om
			 allerlei beschikkingen te maken voor den feestelijken dag, die aller handen in
			 beweging bracht. Er zou niet slechts een keurig diner voor uitgelezene gasten,
			 wier getal vrij aanmerkelijk zou zijn, gegeven worden, maar ook 's avond een
			 landelijk bal, waaraan niets mocht ontbreken. 
		  De neger-muzijkanten van deze en van eene naburige plantage, die
			 aanmerkelijk vorderingen in de muzijk gemaakt hadden, waren ijverig in de weer,
			 om zich te oefenen. Anderen zouden zich belasten ons de groote zaal door
			 draperiën en guirlandes in een' ware balzaal te herscheppen. 
		  Timmernegers vervaardigden eene ruime tent, om beveiligd tegen de
			 zon des daags en de koelte des avonds, den gasten gelegenheid te geven zich op
			 het voorplein vrijen onbedwongen te bewegen. Kortom alles kreeg een recht
			 feestelijk, ja! vorstelijk aanzien. Wat de overste in de stad niet gewoon was,
			 ter vermijding van opspraak, wilde hij op plantage niet nalaten. Hij had zich
			 voorgenomen feest te vieren, op eene wijze, als nooit te voren. 
		  Wel had mevrouw hem meer dan eens naar de redenen gevraagd en
			 lachend aangemerkt, dat zij er niets van begreep. Zijn ‘hm! hm! dat wil
			 ik nu eens zoo!’ was al wat zij te weten kwam. 
		  Ervaren als zij was in 't bereiden en bakken van allerlei soorten
			 van taarten en fijner gebak, werd Rosalie de zorg daarvoor opgedragen. Met hare
			 gewone welwillendheid verklaarde zij zich bereid en verzocht dat de
			 huishoudster van heer Vonker, die de zaak meesterlijk verstond, haar hierin
			 mocht behulpzaam zijn. Zij had hare goede diensten tot dat einde reeds
			 aangeboden. 
			
{==143==} {>>pagina-aanduiding<<}
Missie Bébé werd geroepen en nauwelijks
			 had mevrouw haar 't een en ander medegedeeld of eer nog de vraag om hare
			 medewerking was uitgesproken, had Bébé zich met de meeste
			 welwillendheid en voorkomendheid aangeboden en verzocht, met Rosalie, die taak
			 op zich te mogen nemen. 
		  Wij laten ieder aan zijn arbeid en ieder zijn weg gaan. De heeren
			 mogen in den grond rondwandelen, jagen, visschen, bezoeken afleggen; de dames
			 zich bezig houden met hare toiletten. - Het overig personeel met wat hun is
			 opgedragen. Dit gedeelte van ons verhaal zij besloten met: alles was in orde...
			 wel te verstaan voor zoo verre het 's maandags avonds gereed kon zijn. 
		 
		
{==144==} {>>pagina-aanduiding<<}
 
		  De feestdag.
 
		  De dingsdag was daar! 
		  Nog had de klok het morgenuur van half vijf niet geslagen, toen de
			 Overste reeds naar zijn badkamer ging, een bad nam, zich in zijn luchtig
			 kabaaitje her- en derwaarts begaf, om alles in oogenschouw te nemen, - ten
			 einde zich in persoon te overtuigen of alles naar behooren in orde was. 
		  De klok sloeg zes. De zon ging statig op en wel voldaan stapte hij
			 zijn slaapkamer binnen, liet zich een sterken kop koffi brengen, stak zijn pijp
			 aan en zette zich voor het open venster, om de frissche morgenlucht te
			 genieten. 
		  Wat er in zijne ziel omging, waar hij aan dacht en welke plannen hij
			 maakte en of hij luchtkasteelen bouwde willen wij niet beslissen. 
		  Dit staat vast, dat geen spoken en schrikbeelden hem vervolgden, en
			 geene angstige gedachten hem pijnigden en martelden. 
		  Eer zouden wij denken dat hij zich met zijne Mathilde bezig hield.
			 De glimlach om zijne lippen, terwijl hij beurtelings de hand langs 't voorhoofd
			 en dan weer langs zijn knevels streek, en van tijd tot tijd haren naam noemde,
			 met nog een anderen, dien hij binnensmonds uitsprak, alles schijnt ons
			 vermoeden te rechtvaardigen. 
			
{==145==} {>>pagina-aanduiding<<}
Dat hij afgetrokken en in diep gepeins verzonken was,
			 blijkt. Den morgengroet zijner echtgenoote, bij herhaling uitgesproken, had hij
			 niet gehoord, ja hare tegenwoordigheid niet eens opgemerkt. Eerst toen zij hem
			 naderde, en haar blanken, welgevulden arm om zijn hals sloeg en hem kuste, kwam
			 hij tot zich zelven en wenschte haar goeden morgen! 
		  In een ruim en luchtig morgengewaad verliet zij met hem de kamer, om
			 onder zijn geleide en op zijne aansporing een kijkje te nemen van 't geen
			 binnen en buiten ter eere der gasten was verricht. 
		  De goede vrouw was niet minder voldaan dan de overste en betuigde in
			 de levendigste bewoordingen hare tevredenheid. 
		  Mathilde, inmiddels beneden gekomen, was verrukt en ijlde hare
			 ouders te gemoet met eene vreugde, zoo kinderlijk, en zoo innig, dat beide haar
			 aangedaan en met tranen in de oogen aan 't hart drukten en den morgenkus
			 gaven. 
		  Na een eenvoudig ontbijt, begaf ieder zich naar zijn kamer om zich
			 te kleeden, ten einde de gasten, die volgens afspraak vroegtijdig konden
			 verschijnen, niet noodeloos te laten wachten. 
		  Naar plantage-gebruik, zou het morgentoilet zeer eenvoudig maar
			 doelmatig zijn. Er kon soms gewandeld of paard gereden worden. Later op den
			 dag, eer men aan tafel ging, zou men het tegen iets anders verwisselen, om 's
			 avonds in het balkostuum te verschijnen. 
		  Wat de heeren betreft, van jagen en visschen zou wel niets komen.
			 Schijfschieten was mogelijk. 't Zij met buks 
{==146==} {>>pagina-aanduiding<<}
 of pistool, de
			 overste was er een meester in en kapitein Louis vrij ervaren in 't gebruik dier
			 wapens. Misschien waren er meer liefhebbers. 't Kon zijn. Alles was er althans
			 voor in gereedheid. Inmiddels maakte de overste met Charles en den kapitein
			 eene wandeling naar de landingsplaats, om eens hoogte te nemen, zoo als hij
			 zich uitdrukte, of er al gasten in aantocht waren. 
		  Hij was bijzonder spraakzaam en opgeruimd, zelfs bovenmate en tegen
			 zijne gewoonte. Een paar malen had men de laan op en neer gewandeld, maar niets
			 bespeurd. 
		  Na eenige oogenblikken rustens, op banken onder de zware tamarinde-
			 en hoog opstaande kokosboomen, al pratende over dienstzaken, stond Charles
			 eensklaps driftig op, liep naar 't uiteinde der landingsplaats en gaf bericht
			 dat hij stemmen en riemslagen hoorde. De anderen volgden hem. Spoedig zag men
			 een groote tentboot om den hoek der rivier wenden en koers zetten naar de
			 plantage waar men feest zou vieren, ofschoon, 't zij bij herhaling gezegd,
			 ofschoon niemand wist waarom. Immers er was niemand jarig. Ieders
			 aanteekeningboekje, waarin naar 't gewoon gebruik zoo iets staat aangeteekend,
			 zweeg. 
		  Intusschen - de overste was een zonderling. 
		  Wist hij 't zelf wel? - Wij betwijfelen het!.... Trouwens hij had
			 fortuin en wel eens meer over zoo iets gesproken. 
		  Weinig tijds later, lag de boot aan wal en onder een hartelijk
			 welkom hadden de gasten, acht in getal, de landingsplaats bereikt. Het was
			 Sheffield met zijn familie, een planter uit den goeden ouden tijd, gevreesd
			 door zijn negers en wegens zijn ruwheid niet bijzonder hoog 
{==147==} {>>pagina-aanduiding<<}
 aangeschreven, die meer genoodigd was als nabuur, dan als vriend. 
		  De overste bood mevrouw den arm, terwijl de dochters onder geleide
			 van den kapitein en van Charles, gevolgd door de overige heeren naar 't
			 voorhuis stapten en door mevrouw met de meeste beleefdheid verwellekomd werden.
			 Langzamerhand kwamen de overige gasten, en spoedig was dit aantal tot veertig
			 gestegen. 
		  Ieder te noemen en van ieder hunner in 't bijzonder te gewagen ligt
			 niet op onzen weg. Van eenigen willen wij in den loop dezes, eenige melding
			 maken, voor zooverre dit voor ons doel noodig zal zijn. 
		  Zoodra men zich overtuigd had dat de genoodigden aangekomen en de
			 gebruikelijke beleefdheidscomplimenten gewisseld waren, verzamelde men zich
			 onder de groote sierlijk ingerichte tent op 't voorplein, waar een fijne en
			 flinke lunche den gasten wachtte, een ieder zich van koud gebraad, brood en
			 vruchten kon voorzien; en ale en porter, rum, madera, port, rijn- en roode
			 wijn, in ruimen overvloed voorradig was. 
		  Master Sheffield liet zich evenmin onbetuigd als de roodharige
			 Master Mac-Duncan, oud-kolonisten als zij zich noemden, die sedert dertig jaren
			 in de kolonie woonden en door een goed huwelijk rijke grondbezitters waren
			 geworden - ofschoon menig Engelschman hen op afstand hield. De eerste had nog
			 onlangs een flinken neger de Achillespees doen doorsnijden, om hem het uitgaan
			 naar naburige plantages te beletten. De ander een Mulattin erbarmelijk laten
			 afstraffen, omdat zij, zooals men meende, Pikien Missie uitgelachen had. 
			
{==148==} {>>pagina-aanduiding<<}
Evenmin had men veel op met Master Fernholt. De een
			 noemde hem een Duitscher, de ander een Schot van zeer geringe afkomst, die, hoe
			 dan ook, plantage-eigenaar geworden was. Hij zelf gaf zich uit voor iemand van
			 adellijke afkomst. Nu heette hij zich Lord en dan Baron. 
		  Wie weet en onderzoekt alles zoo nauw in de kolonie? De man had geld
			 en zijn plantage was in goeden staat. 
		  Van 't overige personeel, Hollanders, Duitschers enz. zwijgen
			 wij. 
		  De evengenoemden maakten met Master Sheffield een waardig of
			 onwaardig geheel uit, dat zonderling afstak bij de overigen, die ofschoon
			 beleefd zich zooveel mogelijk op een afstand hielden. 
		  Terwijl deze met den overste en den kapitein zich vermaakten met
			 schijfschieten, nu eens met de buks, dan weêr met pistool, spraken de
			 heeren Sheffield, Mac-Duncan en Fernholt de flesch duchtig aan. Door hun
		  	gedurig: boi! wantrawanbattra 
			 Een andere flesch. gaven zij althans 't
			 bewijs, dat hun dorst niet gelescht was. 
		  Eindelijk sloeg de klok twee. De toiletten waren veranderd. De dames
			 en heeren verschenen in de vestibule en werden, na toegediend waschwater,
			 uitgenoodigd in de zaal te gaan en zich aan tafel te plaatsen. 
		  Mevrouw Sheffield als naaste buurvrouw werd door den Overste en
			 Mevrouw L. door den heer Sheffield aan tafel geleid. 
		  Kapitein Louis C. had zich van Mathilde meester gemaakt. 
			
{==149==} {>>pagina-aanduiding<<}
Achter hunne dames staande, wachtten de heeren het
			 oogenblik af, dat de overste het sein zou geven dat ieder zich naast zijne dame
			 plaatste. Zoodra de dames zich behoorlijk geplaatst hadden, gaf hij het sein,
			 door zelf plaats te nemen en, door eene vlugge beweging met de hand, de overige
			 heeren uit te noodigen zijn voorbeeld te volgen. Weldra waren allen gezeten, de
		  	soep gediend en 't glas van wellekom aan tafel geledigd. 
		  Lijntjes werden getrokken, er werd veel gepraat, maar niemand die
			 spraakzamer was en zijn flesch spoediger geledigd had dan Master Sheffield, -
			 ondanks het vroeger gebruikte. 
		  Toch liep alles in de beste orde af. Hij was er de man niet naar, al
			 vergat hij zijne dame, om spoedig uit het veld te zijn geslagen. Zulke
			 kampanjes had hij te lang en te veel meê gemaakt, om spoedig schaak mat
			 te zijn. 
		  Mac-Duncan en Fernholt deden niet voor hem onder. 
		  't Dessert was opgezet. 't Was keurig en uitgezocht. Missie
			 Bébé en Rosalie hadden getoond keukenmeesteressen te zijn en
			 oogstten welverdienden lof in. Wel gemeend, of uit gewoonte, misschien uit
			 drinklust was menige toast uitgebracht en menige flesch bourgogne, eindelijk
			 champagne geledigd. 
		  De dames verlieten de tafel en gaven den heeren vrijheid om heen te
			 gaan, of zich al verder, drinkende en pratende of rookende te vermaken. 
		  Ook de kapitein had zich met Mathilde verwijderd, ofschoon het den
			 overste eenigszins hinderde, vermits hij zoo gaarne een flinke toast op hem en
			 zijne bevordering had uitgebracht. 
			
{==150==} {>>pagina-aanduiding<<}
‘God bless my!’ riep Master
			 Sheffield uit, toen de dames vertrokken waren en hij zijn sigaar had
			 aangestoken. ‘Nu zullen wij als echte gentlemen nog een glas
			 drinken.’ 
		  Men dronk en klonk, rookte en sprak... men sprak en dronk veel. Het
			 waardig drietal niet het minste. 
		  Hij wilde een speeche houden en eischte champagne. 
		  Twee, drie malen werd het bevel gegeven. De champagne verscheen
			 niet. Sheffield maakte zinspelingen, werd hatelijk, en.... vloekte. Een donker
			 roode gloed bedekte het gelaat van den overste. Rosalie stond achter hem, hem
			 influisterende dat de voorraad verbruikt, en de boot met nieuwen voorraad nog
			 niet terug was gekomen. 
		  Eer iemand er aan dacht, stond hij op, gaf haar een paar hevige
			 slagen in 't gezicht en bracht haar een stoot op de borst toe. 
		  Zij waggelde, verloor het evenwicht en viel. Doch eer de gasten het
			 recht opgemerkt hadden, was zij overeinde, zag haren meester aan en verliet
			 zwijgende de zaal. 
		  Master Sheffield en Mac-Duncan hadden echter alles gadegeslagen. En
			 had de overste hun raad gevolgd, hij had het ellendig schepsel duchtig laten
			 afstraffen. 
		  Nu had hij zich ferm gehouden en getoond met dat negergoed te kunnen
			 omspringen. 
		  Men stond op en verliet de tafel. De een om te wandelen, de ander om
			 zijn siësta te nemen. Opgewonden als hij was en buitengewoon overspannen,
			 had de overste niet verder over het gebeurde nagedacht. Naar zijn kamer gegaan,
			 was hij ingesluimerd, aan Archibald den last gevende hem tegen zes uren te
			 wekken, zijn bad gereed te maken en voor zijne kleederen te zorgen. 
			
{==151==} {>>pagina-aanduiding<<}
Ook de dames hadden zich verwijderd, om rust te nemen
			 en later haar toilet voor 't bal te maken. 
		  Eindelijk was dat oogenblik daar. Rosalie liet zich niet wachten.
			 Den ganschen namiddag na 't voorgevallene aan tafel, had zij zich verwijderd en
			 opgesloten in Mathilde's kamer, het oogenblik verbeidende, dat deze haar dienst
			 en hulp zou behoeven. 
		  Missie Mathilde ontwaakte. 
		  Die haar gezien en opmerkzaam gadegeslagen had, toen zij was
			 ingesluimerd, zou bespeurd hebben, uit den glimlach die om hare lippen speelde
			 en 't golven van den jeugdigen boezem, dat zij zich onuitsprekelijk gelukkig
			 gevoelde. Een aangenaam verleden achter - en een' vroolijke toekomst, toekomst
			 zonder zorg, vol ongestoord genot vóór zich.... Ja! Zij was
			 gelukkig. Zij had gedroomd van 't bal en van haar kapitein, die haar den
			 ganschen dag zooveel liefs had gezegd en met wien zij zoo vele plannen voor de
			 toekomst had gemaakt. 
		  Zij had gedroomd - doch neen! zielsgeheimen en hartewenschen mag men
			 niet openbaar maken. 
		  Waarom zou zij niet droomen en dwepen? Waarom niet wenschen en
			 hopen?.... Wie doet het niet? Zij was immers jong, de dweeptijd des levens was
			 daar! Zij was schoon! - En wie is daaromtrent onverschillig?.... Zij was
			 gefortuneerd.... Zij kon, als zij lief had en vrij was, gelukkig maken. Waarom
			 zou zij niet hopen en wenschen? Verlangen en smachtend uitzien die dochter van
			 een tropisch klimaat? 
		  Lief had zij met een kracht en gloed als die der zonne, die haar
			 bestraalde. Lief had zij den man, die haar niet 
{==152==} {>>pagina-aanduiding<<}
 ongenegen scheen,
			 en van wien hare ouders haar zooveel goeds en edels hadden verhaald. Wakende en
			 slapende altijd stond hij voor haar. 
		  Doch genoeg! Mathilde ontwaakte. Het groote waschbekken met goed
			 gekoeld water stond gereed en Rosalie wachtte, maar sprak niet. 
		  Mathilde vroeg haar niets. Zelfs, wat nooit gebeurd was, de manja,
			 die Rosalie haar dagelijks gaf, was vergeten. 
		  Geen wonder! Haar Louis C., onlangs tot kapitein bevorderd, ging
			 boven alles en lag haar 't naast aan 't hart. 
			Zij sprak weinig, keek wel van tijd tot tijd naar de manja,
			 die op een kristallen schoteltje op haar toilettafel stond - maar liet haar
			 onaangeroerd. 
		  Voor den grooten kapspiegel gezeten, waarin zij zich ten volle uit
			 kon beschouwen en alles gadeslaan, wat Rosalie verrichtte, liet zij niet na
			 haar gedurig te berispen over hare onhandigheid en buitengewone traagheid, -
			 ofschoon deze zich zorgvuldig, van hare taak kweet. 
		  Eindelijk was Mathilde gekleed. 
		  Helaas! een strikje was niet naar haar zin geplaatst, en het roosje
			 in haar kapsel beviel haar niet. 
		  Zij werd driftig, beleedigend en gaf Rosalie, onder het verachtelijk
		  	Joe!... Rosalie! één stoot op de borst, wel minder hevig
			 dan de arme Mulattin van haar vader ontving, maar voor haar gevoel dubbel
			 smartelijk en oneindig grievender. Zij zuchtte, maakte de gewenschte
			 verandering en trad ter zijde; een bewijs dat haar werk afgedaan was. Een dag
			 als deze had de diep gekrenkte nooit beleefd. - Nooit had zij lichaamsstraf
			 gehad.... Zij voelde zich rampzalig. - 
{==153==} {>>pagina-aanduiding<<}
 Na zich nog eens in haren
			 kapspiegel bekeken te hebben, gaf Mathilde bevel den heer Louis te berichten
			 dat zij gereed was. 
		  Hij liet zich niet lang wachten. Op de meest hoofsche, maar ook op
			 vertrouwelijke wijze bood hij haar zijn arm en begaf zich met haar naar
			 beneden. 
		  Over de arme, verongelijkte, ja! mishandelde Rosalie bekommerde zich
			 niemand. 
		  Zij was maar eene slavin!! 
		  Met saamgevouwen handen staarde zij hare jeugdige meesteres aan.
			 Menige traan vloeide uit hare oogen. Nauwelijks echter was zij verdwenen, of de
			 gebalde vuisten ten hemel en met oogen waarin woede en wraak te lezen stonden,
		  	riep zij stampvoetende uit: ‘a noffo!’ 
			 Het is genoeg. 
		  Den ganschen avond was zij nergens te vinden. Zij sloot zich op in
			 Mathilde's kamer, doofde de waskaarsen en bracht den tijd door liggende op haar
			 matras. Zoo verbeidde zij Mathilde's terugkomst. 
		  Begeven wij ons naar de groote zaal, die met de vestibule en een
			 ruim zijvertrek in balzaal was herschapen. Keurig en smaakvol had de directeur
			 voor hen de zaal ingericht. Met al het hem ten dienste staande personeel had
			 hij, toen de gasten zich verwijderd hadden, dat gedeelte, dat niet gedecoreerd
			 was, in gereedheid laten brengen, en oogstte daarvoor ruimschoots lof en dank
			 van ieder der aanwezigen in. 
		  Drie groote glazen kroonen voorts langs de wanden 
{==154==} {>>pagina-aanduiding<<}

			 tusschen draperiën en guirlandes, talrijke schotlantaarns met glazen
			 stolpen alleen door waskaarsen verlicht, verspreidden een glans en pracht, die
			 indrukwekkend waren en aan het ongelooflijke grensden. 
		  De toiletten, zoowel die der dames, als der heeren, lieten niets te
			 wenschen over. Bij sommigen waren zij uiterst kostbaar en vorstelijk. Alleen de
			 heeren Sheffield, Mac-Duncan en Fernholt maakten eene in 't oog loopende
			 uitzondering. Met moeite waren zij te bewegen geweest, althans een rok aan te
			 trekken. Zij zouden voor 't gemak en om de drukkende warmte de voorkeur hebben
			 gegeven aan 't eenvoudig plantagekabaaitje. 
		  Zij vonden 't onuitstaanbaar op plantage zoovele hoofdsche
			 aardigheden te debiteeren en iemand te dwingen zich geweld aan te doen,... en
			 zoo al meer. 
		  Sheffield vooral voerde het hoogste woord. En eerst na langdurig
			 aanhouden van Betsy, zijn jongste dochter, die 't meest op hem vermocht, had
			 hij zich laten vinden. Temeer daar hij mevrouw L. aan tafel geleid had en haar
			 ook nu den arm moest aanbieden, om de promenade te maken. 
		  De beide anderen hadden, evenwel niet zonder tegenzin zijn voorbeeld
			 gevolgd. 
		  In een prachtige uniform, zijne beide ridderorden op de borst en de
			 eeredegen op zijde, stapte de overste met mevrouw Sheffield aan den arm de
			 balzaal binnen, terwijl de muziek zich in de voorgalerij deed hooren. 
		  Hij werd gevolgd door Master Sheffield, die mevrouw L. geleidde,
			 terwijl Mathilde met kapitein Louis C. volgde. 
			
{==155==} {>>pagina-aanduiding<<}
Zoodra de dames door hunne heeren naar hare plaatsen
			 waren geleid, werden thee en koffie aangeboden tot groote ergernis van Master
			 Sheffield, die liever een brandy-grog of een van goeden Jamaica rum gebruikt
		  	had. Dat was betere kost voor een plantageman. En dan half and half and on
		  		little more rum dan water. 
		  Brandende van ongeduld verbeidde Mathilde het oogenblik, dat het
			 sein werd gegeven tot de promenade. 
		  Menige malen had zij haren vader reeds gewenkt en haar waaier
			 opgeheven, edoch in levendig gesprek met eenige heeren had deze het niet
			 opgemerkt. 
		  Eindelijk werd het sein gegeven. De muziek liet zich hooren en de
			 heeren paarden zich met hunne dames, waarmeê zij de zaal waren binnen
			 getreden. 
		  Een paar malen rondgewandeld hebbende, verlangde mevrouw Sheffield
			 naar rust en werd zij door den overste naar hare plaats terug geleid, zij
			 verontschuldigde zich dat hare gezondheid en leeftijd haar geene buitengewone
			 vermoeienissen veroorloofden. Ook mevrouw L. volgde welstaanshalve haar
			 voorbeeld; niet weinig verblijd, van haar geleider, dien 't moeielijk scheen te
			 vallen den pas te houden, ontslagen te zijn. 
		  Deze verliet de zaal, en begaf zich naar de tent, spoedig gevolgd
			 door het ons welbekende tweetal zijns waardig. Zij lieten zich niet weer
			 zien. 
		  Wij willen hen volgen, om een kijkje te nemen van 't gene daarbuiten
			 te zien is en van verre ons zoo vriendelijk en behagelijk tegenlacht. 
		  In de voorgalerij, schitterend verlicht door een tal van waskaarsen
			 in schot of wand-lantaarns met stolpen, treft 
{==156==} {>>pagina-aanduiding<<}
 gij een twaalftal
			 Negers aan van verschillende kleur in glanzend witte kabaaitjes en soortgelijke
			 broeken, rondom de heupen breede vlaggedoeken gewonden met afhangende
			 slippen. 
		  Zij maken het orkest uit en zitten op lage stoeltjes en banken.
			 Negen hunner bespelen blaasinstrumenten, de waldhoorn, klarinet en flageolet,
			 terwijl de drie anderen de een het cymbaal, de ander een groote, en de derde
			 een kleinere trom roert. Allen spelen uitnemend in de maat, en zijn ten volle
			 voor hun taak berekend. 
		  In trouwe! die Negermuziek voldoet. Zij spoort u aan, als niet alle
			 levensgloed is uitgedoofd en gij geen totale druiloor zijt, om wals en dans
			 meê te maken. 
		  Wel verre van iets onaangenaams, bezit zij iets behagelijks. Vreemd
			 moge het klinken als gij pas uit Europa zijt gekomen en er iets anders gewoon
			 waart te hooren, maar honderd tegen een, als gij er u niet spoedig meê
			 verzoend hebt en 't zelfs de voorkeur geeft. 
		  Zij mogen lezen kunnen noch schrijven, geen noot zelfs onder de
			 oogen hebben gehad, - zij de wijze en de maat een paar malen gehoord, maken zij
			 menigeen beschaamd, die een half jaar en langer goed gestudeerd heeft. 
		  De Neger is zeer muzikaal, heeft een scherp en juist gehoor en een
			 vatbaarheid, die u verbaast. 
		  En dansen?..... man of vrouw niemand met meer zwier en smaakvoller
			 dan zij. Wij meenen 't reeds vroeger gezegd te hebben. Laat den Neger kiezen
			 wat hij wil leeren en geef hem, met beleid, onderricht. Dwing hem niet in zijne
			 keuze en... gij zult een mensch van hem maken, 
{==157==} {>>pagina-aanduiding<<}
 even bruikbaar,
			 even nuttig als de blanke zijn kan, of vermeent te zijn. Wij spreken van den
			 Surinaamschen Neger. 
		  Lofwaardig zijn de pogingen en groot is de ijver onzer zendelingen;
			 wij zijn niet de laatste die hunnen arbeid weten te waardeeren, maar de weg
			 dien zij bewandelen is eenzijdig. De Neger, de Heiden heeft meer behoeften dan
			 waarin onze zendelingen door hunne Evangelisatie voorzien. 
		  Zoolang men geen anderen weg inslaat en tot geene andere middelen de
			 toevlucht neemt, door 't schoolonderwijs, onderwijs in ambachten en wat dies
			 meer zij, zal men nog menschengeslachten zien voorbij gaan, zonder merkbaren
			 vooruitgang te bespeuren en doel te treffen. 
		  Schoolonderwijs en opvoeding zijn en moeten zijn de middelen waarvan
			 men zich bedient, en het punt waarvan men uitgaat. Zonder dat verspilt men
			 schatten en tijd, die anders en beter aangewend, meer naar het karakter van
			 dàt personeel geëvenredigd, duizendvoudige vruchten zouden
			 opgeleverd en afgeworpen hebben. 
		  Doch genoeg van dit onderwerp!.. Of liever niet genoeg! Maar ons
			 bestek gedoogt geene verdere uitweiding! Trekke men zich die zaak toch eens
			 ernstig en onbevooroordeeld aan, zonder zich door kerkelijke en andere
			 vooroordeelen te laten beheerschen! Geest en waarheid zij de leuze en
			 richtsnoer! Dan zal men slagen. 
		  Verlaten wij nu de galerij... Maar eerst nog eens recht voor u
			 uitgekeken en 't oog geslagen op die breede, lange laan, die naar de
			 landingsplaats aan de rivier leidt. 
		  Wat heerlijke uitwerking doen die honderde lampions, aan weerszijden
			 onder 't geboomte opgehangen. Te schooner en indrukwekkender wordt alles door
			 de schaduw der palmieten, 
{==158==} {>>pagina-aanduiding<<}
 manjas en tamarinden die hunne breede
			 takken en donkere of lichtgroene bladeren er boven uitspreiden. 
		  Alles doet u denken aan de zalen en tuinen in de duizend en
			 één nacht. 
		  't Is of de sterren, die daar hoog, zeer hoog boven uw hoofd
			 glanzen, hare stralen inhouden, om 't effect niet te verminderen als of zij
			 willen zien hoe de kinderen der menschen zich vermaken, en toch ook licht weten
			 te scheppen in duisternis, en den nacht meer dan maneschijn glans kunnen
			 bijzetten, om 't somber en moeielijk levenspad te betreden. 
		  En nu drie treden naar beneden, rechtsaf, die ruime hooge tent
			 binnengetreden. Ook hier heerschen weelde en overvloed. Rijk verlicht als zij
			 is en goed gedecoreerd laat zij niets te wenschen over. De tafel zwoegt onder
			 den last van Ananastaarten, Engelsche bol, viada koek en allerlei klein en fijn
			 gebak, dat u vriendelijk uitlokt, om toe te tasten en naar smaak en keuze te
			 genieten. 
		  Gindsch buffet, op den achtergrond, biedt keur van dranken en wijnen
			 aan. 
		  Kortom - gij zoudt niet zeggen dat er armoede in de wereld heerscht,
			 en velen zoo weeklagend smeeken: ‘geef ons heden ons dagelijksch
			 brood!’ terwijl een ander handenwringend voor zijn kinderen zucht:
			 ‘Wat zullen wij eten en wat zullen wij drinken; en waarmeê ons
			 kleeden?’ 
		  Wat het toch vreemd toegaat in de wereld en hare goederen zonderling
			 onder de kinderen der menschen verdeeld zijn. 
		  Nog even het oog op die menigte mannen, vrouwen en kinderen, van
			 verschillende kleur, die met ingehouden adem 
{==159==} {>>pagina-aanduiding<<}
 allen en alles
			 gadeslaan daar binnen in de zaal. Geen enkele die 't den blanken misgunt.
			 Integendeel, zij koesteren zich in de stralen der grootheidszon van Massera en
			 Missie, geduldig wachtende tot dat alles voorbij is en zij ook hun aandeel
		  	erlangen en bij doe of banja, hunne dansen, zich vermaken
			 zullen. 
		  Immers dat was altijd het gebruik. 
		  Och! de Neger is in menig opzicht een goedhartig kind. Behandel hem
			 als zoodanig en wees vader of moeder over hem en gij zult hem voor u winnen. De
			 liefde is almachtig. Immers zij is uit God, die zelf liefde is. En wat uit Hem
			 is, leidt tot Hem op en is onverwinnelijk en onsterfelijk, waarachtig en
			 heiligend. 
		  Doch keeren wij terug in de balzaal. 
		  De muziek zweeg. 
		  Er heerschte eene doodelijke stilte en op aller gelaat stond eene
			 spanning te lezen, die aan iets buitengewoons deed denken. De dames wuifden met
			 hare waaiers, of waren in een, naar 't scheen, belangrijk gesprek gewikkeld.
			 Hier en daar stonden eenige Heeren kort bij elkander om hunne verontwaardiging
			 lucht te geven. Zij raadpleegden hoe de orde te herstellen. 
		  Een en ander werd veroorzaakt door het ergerlijk gedrag van Master
			 Sheffield die al luider en luider eischte dat het Yankee doodle zou gespeeld
			 worden en daarna op de meest onbescheiden wijze rum-grog had gevraagd. 
		  Hij had zijn onbescheidenheid zooverre gedreven, dat hij den overste
			 ten laste leide geen gentleman te zijn, dat hij de plantagegebruiken niet kende
			 en waardig was eene duchtiger behandeling en gevoeliger kastijding te
			 ondergaan, dan 
{==160==} {>>pagina-aanduiding<<}
 die ellendige Mulattin des middags aan tafel van
			 hem ondergaan had. 
		  Dat dit de rust stoorde en allerlei aanmerkingen en vragen uitlokte
			 laat zich denken. Ten laatste verliet hij de zaal, gevolgd van zijn waardige
			 geestverwanten, zette zich met hen in zijne boot en liet zich naar zijne
			 plantage roeien om met hen zooals hij het noemde, als echte gentlemen de dames
			 af te wachten, onder een flinken grog. - 
		  Dat dit alles een onaangenamen indruk maakte en voor een wijle de
			 feestvreugde stoorde behoeft geen betoog. 
		  Nauwelijks echter waren zij vertrokken of op den wensch van Master
			 Littlebert die zijn tentorstem verhief, liet de muziek zich hooren en zijn
			 voorbeeld volgende, tot niet geringe vreugde van den overste en Mevrouw L., was
			 al spoedig de orde hersteld, de dans hervat en kort daarna het voorgevallene
			 vergeten. 
		  Kapitein Louis C. en Mathilde hielden zich uitmuntend. De laatste
			 was overgelukkig en danste zij niet met hem, zoodra mogelijk was zij weer in
			 zijne nabijheid, om zich met hem te onderhouden. 
		  Ook de overste en zijne echtgenoote gevoelden zich op hun gemak.
			 Ofschoon zij zich minder onder de partijen mengden, verheugden zij zich
			 onuitsprekelijk over 't jeugdige paar, en konden niet nalaten elkander
			 deelgenooten te maken van hunne verrukking en wenschen. 
		  Na intusschen een goed souper te hebben genoten en 't bal te hebben
			 voortgezet namen allen afscheid. De een meer, de ander minder voldaan, echter
			 daarin overeenstemmende dat het onthaal kostbaar en vorstelijk geweest was.
		  
		  De dag brak aan toen Mathilde haar kamer betrad, zich 
{==161==} {>>pagina-aanduiding<<}

			 met behulp van Rosalie van hare kleeding ontdeed en in den eenvoudigen
			 slaapjapon ter ruste ging. 
		  Spoedig was zij ingeslapen. 
		  Rosalie waakte, maar weende noch zuchtte langer. 
		  Tranen, noch zuchten had zij meer. De nacht en de eenzaamheid hadden
			 beide voor altijd doen verdwijnen. 
		  Der tranen bronwel was droog en de borst toegeschroefd. 
		 
		
{==162==} {>>pagina-aanduiding<<}
 
		  Twee dagen later.
 
		  Alles was opgeruimd - de drukte voorbij en de vroegere rust
			 teruggekeerd. 
		  Was men voldaan?.... Wij willen 't niet beslissen. 
		  De overste greep meer naar zijn knevels dan anders, bromde zijn Hm!
			 hm! dieper en meer gerekt, en Mevrouw klaagde over vermoeidheid en
			 koortsachtigheid. 
		  Alleen Mathilde en de kapitein, die zich meer bepaald met elkander
			 bezig hielden, waren opgeruimd en naar 't scheen, was de laatste in zijne
			 veroveringen aanmerkelijk gevorderd. 
		  De kadet-fourier ging jagen en visschen, en de beide kleinen hielden
			 zich bezig met de kinderen van den direkteur, of speelden met de kleine
			 Kreoolen op het voorplein. 
		  Dat hij den kapitein niet had kunnen gelukwenschen aan tafel en
			 buitendien zijne drift hem tot eene onbezonnenheid verleid had, kon hij zich
			 maar niet vergeven. Was 't laatste niet gebeurd en had hij 't eerste naar
			 wensch kunnen verrichten, de uitkomst zou naar hartewensch geweest zijn. 
		  Niets toch was hem liever en meer welkom dan eene
			 huwelijksverbintenis zijner aangebeden Mathilde met den edelen, fieren,
			 hooggeschatten Louis C. 
			
{==163==} {>>pagina-aanduiding<<}
Hij achtte hem hoog, ja! waarom 't verzwegen? hij had
			 hem lief en zou, om meer dan eene reden, niets vurigers wenschen, dan hem als
			 schoonzoon te begroeten. 
		  Meer dan eens had zijne echtgenoote hem gevraagd, wat er aan tafel
			 was voorgevallen, maar noch hij, noch Rosalie of wie ook, had haar eenige
			 inlichting gegeven. 
		  Rosalie scheen dezelfde als weleer, zorgde voor Mathilde's manja,
			 die deze even als altijd weer van haar vroeg en verkreeg - en - zoo bleef het
			 schijnbaar op den gewonen voet. 
		  Gedachtig aan zijn plicht gaf de kapitein te kennen dat zijn
			 verloftijd verstreken, en hij genoodzaakt was naar stad terug te keeren. Ook de
			 overste begreep, dat hij niet in den weg van den jonkman mocht staan en, hoe
			 gaarne hij 't ook wilde, ter voorkoming van opspraak, zijn verlof niet mocht
			 verlengen. 
		  Den volgenden dag vertrok hij met de tentboot naar
			 Paramaribo, vergezeld van Charles, wien 't nutter was en beter,
			 merkte de overste aan, weêr in dienst dan langer op plantage te zijn. Hij
			 kon, bij langduriger verblijf der familie, terugkomen. 
		  Wij laten hen gaan met een hartelijk: goede reis en wel t'huis! om
			 ons meer bepaald met de familie van den overste bezig te houden. 
		  Sedert Mathilde alleen en haar kapitein vertrokken was, was zij wel
			 niet zoo hartelijk en innig als vroeger, maar voor Rosalie toch weer een goede
			 meesteres. 
		  Zij vergat haar manja niet: - en was zij er niet op den gewonen
			 tijd, dan vroeg zij er naar, zooals in de jaren toen zij school ging, als ze
			 haar niet spoedig genoeg vond in 't mandje, waar Rosalie haar in verborg. 
			
{==164==} {>>pagina-aanduiding<<}
Van tijd tot tijd sloeg Rosalie een doordringenden
			 blik op Mathilde, als deze met eenig handwerk bezig, of lezende in haar boek
			 verdiept scheen. Overigens, al schudde de gekrenkte Mulattin soms het hoofd,
			 als Mathilde opzag of sprak, lachte en snapte zij als ware er nooit iets
			 voorgevallen. En Mathilde?.... Zij dacht er niet meer aan en had sedert lang
			 vergeten, wat op dien avond was gebeurd. En, dacht zij er al eens aan, die
			 gedachte werd door een andere verdrongen, de gedachte aan hem, dien zij liefhad
			 en onuitsprekelijk beminde, - al ware het ook nog tot geene verklaring gekomen.
			 Haar hart zei haar: ‘hij heeft u lief!’ 
		  - - Wel maakte men grootere en kleinere uitstappen; wel werd er
			 gejaagd en gevischt, maar.... 
		  ‘'t Wordt toch eentoonig en razend vervelend!’ riep de
			 overste uit toen hij met de zijnen aan tafel zat, ‘'k zal blijde zijn,
			 als wij weer in stad zitten.’ 
		  Niemand sprak. Mathilde alleen merkte na een poos zwijgens aan, dat
			 de plantagemenschen wel aardig, lief en goed waren, maar voor dames was het
			 toch onuitstaanbaar. Zij kon niet nalaten te vragen, of men nog lang bleef en
			 de tijd van vertrek niet spoedig op handen zou zijn. 
		  ‘Half November is de tijd, melieve!’ viel mama haar in
			 de rede. ‘Als men vroeger terug kwam, liep men gevaar uitgelachen te
			 worden en 't verwijt op zich te laden, dat men zich op plantage niet schikken
			 kon, of armoede leed.’ 
		  ‘Hm! Hm!’ bromde de overste, ‘ik blijf zoolang
			 niet. 't Verveelt mij. Die zoogenoemde en hooggeroemde plantagemannen vallen
			 niet in mijn smaak. Ik dankte den lieven hemel, dat ik dat waardig drietal
			 geloosd had. In 
{==165==} {>>pagina-aanduiding<<}
 't voorbijgaan zal ik er een afscheidsbezoek
			 brengen. Gelukkig! dat het niet zoo verre van hier is, dat ik er tij moet
			 stoppen. Ik vergeet hun gedrag niet gemakkelijk!’ 
		  ‘Archibald!’ klonk het: ‘Saterdag naar stad, hoor,
			 geen minuut langer hier.’ 
			‘A boen, Massera!’ 
			 't Is goed, meester! was 't
			 antwoord. 
		  En.... toen 't Saterdag en het tij goed was, zat de overste in zijn
			 tentboot, terugkeerende van waar hij gekomen was; maar niet zoo opgeruimd en
			 niet met zoo vele schoone plannen in 't hoofd en zulke vooruitzichten voor
			 oogen als toen hij herwaarts vertrok. 
		  Een handdruk, kus en groet,... en - de overste verliet zijn huis op
			 plantage en stapte in zijn boot... overgelaten aan zich zelven en peinzende
			 zoowel over het verleden als over de toekomst. 
		  In zijn geheele lengte, op een der banken uitgestrekt en een Nora in
			 den mond, daagde alles voor hem op, wat hem in zijn leven voorgekomen en door
			 hem misdreven was.... alles week naar den achtergrond en kon hij vergoelijken.
			 Maar!... het voorval aan tafel kon bij niet vergeten. 
		  En geen wonder.... Zoo werd er bij hem nooit gehandeld. Wie misdeed
			 werd gestraft. Maar!... eene vrouw!... in tegenwoordigheid van
			 vreemdelingen?!.. 't was?... onvergeeflijk en een waar schandaal.... En dat,
			 door den overste L.?! die, in dien tijd, philanthroop heette, veel te
			 zachtzinnig, veel te inschikkelijk, ja! laf, tot bespottens toe, tegenover
			 zijne Negermacht. Voor zijne aankomst in stad, was reeds 
{==166==} {>>pagina-aanduiding<<}
 alles
			 bekend, daar had Mr. Sheffield wel zorg voor gedragen.  
		  Immers de champagne aan tafel hem niet verschaft, de rum-grog hem
			 later niet gegeven en de heusche vermaning 's avonds tengevolge zijner
			 onbeschaamdheid, die hem had doen vertrekken, hadden er ruimschoots aanleiding
			 toe gegeven. 
		  Nu kon men eens zien wat man de overste was! Aan een boom, den
			 eerste den beste, ophijschen en afstraffen door een bastiaan, och! dat was
			 niets; maar aan tafel zóó te handelen... 't was een gruwelijke
			 laagheid, en dan nog gasten te noodigen op grooten voet en niet te geven wat
			 ieder verlangde.... 't was om nooit te vergeten. Een gemeen soldaat zou zich
			 beter weten te handhaven en staande te houden. 
		  De overste was niet op zijn gemak. Aan zich zelven overgelaten,
			 terwijl Archibald buiten was gaan zitten, om de vrije natuur op zijne wijze te
			 genieten, lag hij daar ten prooi aan allerlei gedachten. Niets wenschte hij
			 vuriger, dan dat hij thuis en op zijn bureau zat, om zijne gewone dienstzaken
			 te regelen, of zich te bewegen in den kring der zijnen, die hij sedert zijn
			 verblijf op plantage niet gezien en toegesproken had. 
		  Diep ongelukkig als hij zich gevoelde, ja! zelfs verachtelijk in
			 eigen oog, dat hij, een man in dien stand en op zijn leeftijd, zich in 't
			 bijzijn van anderen, zoo had kunnen vergeten, dat hij zich vergreep aan eene
			 vrouw, die niets had misdreven, maar op de meest bescheiden wijze mededeelde,
			 wat hij weten moest en aan niemand anders kon meêgedeeld worden, gevoelde
			 hij ten volle een onrecht te hebben begaan, waarvoor hij haar voldoening
			 
{==167==} {>>pagina-aanduiding<<}
 schuldig was. Immers nooit had zij reden tot klagen gegeven.
			 Trouw en eerlijk had zij zijne familie gediend. Zelfs na 't gepleegde onrecht
			 had zij in 't minst niet laten blijken, dat zij verongelijkt was. 
		  Prijs gegeven aan allerlei zielskwellingen, terwijl verschillende
			 gedachten zijn hoofd doorkruisten en elkander verdrongen, waarbij zijn knevels
			 niet weinig te lijden hadden, scheen hem eindelijk een licht te zijn
			 opgegaan. 
		  James had hij tengevolge dier vergiftiging door den ouden grijskop
			 ontdekt, den vrijdom gegeven en niet minder dan deze had Rosalie dien ook
			 verdiend. Ware het ook alleen om 't gene zij geleden had, en met het oog op
			 hare vele en goede diensten tevens. 
		  Als of hem een zware last van 't harte viel, hief hij zich
			 glimlachend overeinde, kreeg zijn zakboekje voor den dag, schreef er een paar
			 regels in, stak een sigaar op en knoopte met Archibald een gesprek aan, hem
			 bevelende den Negers een soopie te geven en tot spoed aan te sporen. 
		  Nergens tij stoppen! Hij moest nog voor den avond te huis zijn. Men
			 kon onderweg wel even halt houden en hier of daar onder 't bosch eens
			 uitblazen. Morgen was het Zondag, dan konden zij rust houden en den dag in stad
			 doorbrengen, ter vergoeding van de inspanning van heden. 
			Onder een vroolijk hoerah spanden zij al hunne kracht in en
			 roeiden met verdubbelden moed voort. 
		  Klokke vijf lag de boot aan den steenen trap. Eenige minuten later
			 stapte de overste zijne woning binnen. Men had de kreek wel kunnen
			 binnenloopen, maar de vrees voor te laag water, deed hem besluiten een eindwegs
			 te wandelen. 
			
{==168==} {>>pagina-aanduiding<<}
Alles was in de beste orde. 
		  Nog denzelfden avond treffen wij hem aan bij den
			 Gouvernements-Secretaris, om met dezen te overleggen en te bepalen, wat hij ten
			 aanzien van Rosalie besloten had. Hij wilde haar t' huiskomende verrassen met
			 haren vrijbrief, en zoo veel mogelijk zijn vergrijp aan haar goedmaken. 
		  Doch keeren wij terug naar plantage. 
		  't Is Zondag morgen. 
		  De gansche Negermacht met hare bastiaans, de zweep, het teeken van
			 hun gezag, in de hand, zoowel als de kreoolen-Mama met het kleine volkje, stond
			 in een halven cirkel voor den stoep van het woonhuis geschaard, om de gewone
			 inspektie te ondergaan, om Gran Missie en pikien missie met de beide jongste
			 meisjes, alsmede den direkteur en diens huishoudster te begroeten, en 't gewone
			 soopie en de wekelijksche bedeeling van levensmiddelen te ontvangen. 
		  In de daad, een niet onaardig schouwspel. De mannen in zindelijk
			 wit, blootshoofds, en de vrouwen met hare eenvoudige toegestrikte doeken om het
			 hoofd en in hare bonte jakjes en pantjes, de armen over de borst, zoodat de
			 handen ten halve verscholen waren, staan voor den stoep in een halven cirkel.
			 Die zwarte en donkere lichtbruine gezichten, houden allen het oog gericht op
			 dien stoep, waar Mevrouw met hare familie verschijnen zou. - De kreoolen zijn
			 meer voorwaarts geschaard. Allen worden bestraald door de morgenzon, getemperd
			 door de schaduw van het hoog geboomte. Alles, alles vormde een behagelijk
			 geheel, dat, daargelaten het stuitende en onzedelijke, ja! menschvernederende
			 en Godonteerende in de slavernij gelegen, altijd een aangenamen indruk op ons
			 maakte. Vooral 
{==169==} {>>pagina-aanduiding<<}
 dáár waar wij overtuigd waren dat de
			 zweep meer teeken van gezag, dan strafwerktuig was, en de Neger menschelijk
			 werd behandeld. 
		  Dat het moeielijk valt het kleine volkje in bedwang te houden, en de
			 oude opzichteres of kreoolen-Mama de handen vol werks heeft, om hen stil op
			 hunne plaats in 't gelid te doen staan, kunt gij wel hooren en zien. 
		  Kinderen zijn overal en altijd kinderen, of zij zwart, of bruin of
			 blank, vrij of slaaf zijn. Van 't laatste hebben zij geen 't minste bewustzijn
			 of begrip. Van tijd tot tijd bukt er zich een en tuurt vooruit, of hij Gran
			 Missie ziet komen. Een ander in het tweede gelid heft zich op de teenen op, om
			 over 't hoofd, of langs de schouders van zijn voorman, een kijkje te nemen van
			 't geen hij op een afstand, daar binnen in 't groote heerenhuis, te recht of te
			 onrecht meent bespeurd en opgemerkt te hebben. 
		  Ongeduld en verlangen straalt uit de opgesparde, schitterende oogen
			 der kleinen, nu nog eens zoo helder dan anders, naarmate de nieuwsgierigheid
			 hen prikkelt. 
		  Eindelijk nadert zij op wie aller oogen zijn gevestigd en betreedt
			 den stoep, begroet door den Direkteur, diens huishoudster en hare kleinen,
			 zoowel als door de beide blank-officieren. 
		  't Gegons en gejoel houdt op. Een diepe stilte maakte plaats voor 't
			 onderdrukt gefluister, hier en daar al luider geworden. Zij duurde echter kort
		  	en werd door een drievoudig Odi gran missie, goeden morgen, Mevrouw - en
			 even zoo voor Mathilde en de kinderen afgebroken. 
		  De kreoolen-Mama plaatste zich met haar stokje in de hand op den
			 voorgrond, hief het teeken van hare heerschappij op en bromde zoo wat
		  	binnensmonds: hopo! Waar-
{==170==} {>>pagina-aanduiding<<}
op  tegelijkertijd de beide armen
			 der kleinen werden omhoog geheven. 
			Andermaal klonk het kommando: Sakka! en met de meeste
			 vaardigheid daalden de armen en hingen rechtuit langs het lijf. 
			‘Sori hannoe!’ riep de oude en maakte de beweging
			 die gevolgd moest worden en waardoor blijken zou of de handen schoon gewasschen
			 en afgedroogd waren door eerst de benedenarmen op te heffen, en de handen met
			 uitgestrekte vingers binnen en daarna buitenwaarts te laten zien. 
		  Het zelfde werd in acht genomen met de beenen. Een paar malen
		  	opspringende en zich omdraaiende, werd het a noffo uitgesproken en allen
			 stonden de armen over elkander in de vroegere positie, wachtende op het bevel,
			 om zich te verwijderen en te gaan spelen. 
		  Alvorens liet Mevrouw door hare beide jongste dochters eenige
			 versnaperingen, bestaande in koek en vruchten uitdeelen en... onder een
		  	vroolijk grantangi! en een drievoudig hiep! hiep! hoereh!
			 verspreidde zich de kleine schaar om zich te vermaken, met het geurig en keurig
			 geschenk der weldadige vrouw, wier goedheid en rijkdom hemelhoog geprezen
			 werden. 
		  Nu volgden de meerbejaarden. Ze gingen eenige schreden voorwaarts,
			 en sloten den kring nauwer, de mannen ter eene, de vrouwen ter andere zijde,
			 sommigen met hare zuigelingen, schrijlings op de heup geplaatst. Nu kwamen zij
			 nader bij; de bastiaans voorop, bij vernieuwing hunnen groet uitbrengende onder
			 't maken van hun eerbetooning, de vrouwen nijgende, de mannen eenigszins
			 buigende, den voet over den grond sleepende. 
			
{==171==} {>>pagina-aanduiding<<}
De oudste bastiaan vatte in aller naam het woord op,
			 betuigde hunnen dank voor alle goeds, en wenschte heil en zegen aan Gran
			 Missie, Gran Massera, en al de leden der familie in 't bijzonder; hij eindigde
			 met de belofte dat zij hun best zouden doen, om in dit jaar nog meer suiker te
			 maken en goed te zullen werken. 
		  Ieder hunner ontving een klein geschenk. De een een doek, de ander
			 een jakje, deze een pantje, die weer iets anders, behalve 't geen van tafel
			 overgeschoten was, en met luid gejubel werd ontvangen. 
		  Alsnu volgde de gewone uitdeeling der levensmiddelen en.. na luide
			 en hartelijke dankbetuiging, ging ieder zijns weegs. 
		  Wij laten die kinderen der natuur, te weinig gekend en daardoor zoo
			 zelden goed begrepen en beoordeeld, laat staan behandeld, met hunne geschenken
			 en met hunne vreugde alleen, om te genieten wat hun zoo overvloedig verschaft
			 werd. Toch willen wij eene kleine wandeling maken langs de Negerwoningen, die
			 gij daar ginds, links af, achter die manjas en palmieten verscholen ziet. Wij
			 willen de Negers volgen, die belast en beladen met hun voorraad, daar voor ons
			 heen gaan en ons tot gidsen kunnen dienen. Hoort eens hoe druk zij het hebben!
			 De een meer nog dan de ander weidt uit over Gran Missies gulhartigheid. Allen
			 komen daarin overeen dat zij 't beter hebben dan de Negermacht (het woord slaaf
			 komt nooit over hunne lippen,) van Massera Sheffield, die onlangs op plantage
			 zich zoo laag had aangesteld en met die andere masseras was heengegaan en er
			 zich weinig om bekommerde, of hij een armen Neger, te recht of niet verdiend,
			 liet afstraffen, dat 
{==172==} {>>pagina-aanduiding<<}
 hij dagen achtereen nog in 't hospitaal
			 moest verpleegd worden. Men moest hier hard werken! o Ja! maar de uitdeeling
			 had geregeld plaats en was de arbeid wel eens meer, als de maling begon, de
			 belooning bleef nimmer uit. Het volk van Massera Mac-Duncan en Fernholt had
			 dezer dagen, nog bitter geklaagd. In geen jaar waren dekens, duffels en hoeden
			 uitgedeeld. En spek en vleesch en visch waren zelden zooals 't behoorde.
		  	Soesá 
			 Vroeger beschreven. Een dans door jongens
				uitgevoerd. Negerdans begeleid van eenvoudige muziek om de maat te
			 	houden. mochten zij nog wel eens dansen. Maar banjà of
		  	doe 
			 Openbare dans onder een sierlijk ingerichte
				tent. Zij wordt eens in 't jaar uitgevoerd onder begeleiding van verschillende
				instrumenten. Men hoort er geïmproviseerde toespraken en liederen, die wel
				eens zeer bijtende zijn. Bij die gelegenheid wordt veel pracht ten toon
				gespreid. hadden zij nog te goed. Die kostten te veel. 
		  Wij zijn er! Die twee rijen huizen, tegenover elkander vier aan vier
			 onder één dak, met hier en daar eene tusschenruimte, waar ge een
			 op zich zelve staande woning ziet, die voor den bastiaan bestemd is, doen u
			 denken aan onze dorpsstraten met boomen beplant, maar niet bestraat. 
		  Eertijds was het slechts eene rij met twee verdiepingen. Bij
			 vernieuwing der daken en bij uitbreiding van personeel, had de overste de
			 tegenwoordige verandering doen maken. Eensdeels ter verfraaiing, anderdeels ten
			 behoeve en tot meer gemak van enkele ouden van dagen. 
		  Geen enkelen steen kunt gij er aan bekennen. Alles is van zwaar
			 inlandsch hout vervaardigd. Elk huisje heeft 
{==173==} {>>pagina-aanduiding<<}
 een ruim voorvertrek
			 met deur en klapluik, en eenigszins kleinere achterkamer, die tot slaapplaats
			 dient. 
		  Laat u niet afschrikken door het sombere daar binnen, omdat gij
			 gewoon zijt aan vensters met glasruiten, gekalkte of met behangsel beplakte
			 muren. Die kent men hier niet. Het laatste zou spoedig verdwijnen, door 't
			 aantal kakkerlakken, waar vooral de suikerplantage niet van misdeeld is. 
		  Dat donker en dat sombere is meer gevolg der algemeene bouworde en
			 van de inbruine houtkleur. 
		  En waartoe ook meer licht?.. Gewoon in de open lucht te leven, is
			 het den Neger ondoenlijk zich in zijn huis op te sluiten. Het dient hem meer
			 voor slaap- en bergplaats dan voor iets anders. Alleen des nachts of in den
			 regentijd en als hij ziek is heeft hij er behoefte aan. 
		  Wat naar weelde zweemt moet gij er niet zoeken. Toch onderscheidt
			 zich de woning, die ik u wil doen binnentreden, door een en ander, dat gij niet
			 overal aantreft. 
		  Gij vindt hier een eenvoudige, maar net gewerkte vierkante tafel en
			 een seibord, wel niet groot, maar toch van twee kastjes met behoorlijke
			 sluiting voorzien, voorts drie, vier bankjes en een kleerenkist. Alles van
			 cederhout en zindelijk onderhouden. - Ziedaar het meublement van baassie
			 Alexander, timmerneger en kuiper der plantage, die hier met Floortje, waar hij
			 sedert zes jaren meê leeft en twee kinderen bij heeft, zijn verblijf
			 houdt. 
		  Naast het seibord aan den wand ziet gij eenige bontgeschilderde
			 kalabasjes van grootere en kleinere gehalte hangen; terwijl gij een viertal van
			 mindere gehalte en minder sierlijk, als drinkglazen of kommen, voor 't
			 alledaagsch gebruik, met een paar ledige wijnflesschen op 't 
{==174==} {>>pagina-aanduiding<<}

			 seibord zult vinden. Het achtervertrek geeft nog minder te zien. De
		  	papajen of slaapmatten staan opgerold in een hoek, terwijl de kussens op
			 elkaar gestapeld en bedekt door de toegevouwen wollen dekens en slaaplakens
			 over 't geheel uitgespreid er nevens liggen. 
		  In gindschen hoek ziet gij de bergplaats van Flora's toilet. Het is
			 een groote pagaal, die van tijd tot tijd dienst doet als reiskoffer. De
			 nachthemden hangen er boven. 
		  Alles wordt gesloten door een kunstmatigen klink of schuif, waartoe
			 zich de bewoner van een houten pen bedient, die in vorm en aanwending
			 verschillend is, ten einde veilig te zijn tegen indringerij. 
		  De man verdient behaIve de plantagebedeeling een goede daghuur,
			 terwijl zijn Flora uit haar vogel- en varkenskweek een aardig sommetje heeft
			 opgelegd. 't ls echter nog ontoereikend om zich vrij te koopen. Beiden leeven
			 in stillen vrede en gevoelen zich in hun stand, onder meesters als der overste
			 en den direkteur, niet ongelukkig. 
		  Na dezen kleinen uitstap keeren wij naar 't woonhuis terug, om ons
			 bezig te houden met Mevrouw L. 
		  Zij bevindt zich in de kleine benedenzaal. Op de kanapé
			 gezeten, de hand onder 't hoofd en leunende met den elleboog op een der
			 kussens, schijnt haar oog te rusten op hare beide jongste meisjes, die in de
			 ruime vestibule met de kinderen van den directeur spelen. 
		  Het boek, dat naast haar lag en getuigde dat zij zich met eenige
			 lectuur had bezig gehouden, lag opengeslagen, maar scheen haren leeslust niet
			 te boeien. Geruimen tijd lag het reeds onaangeroerd. 
		  Als gij haar bedaard hadt gade geslagen hadt gij bespeurd,
			 
{==175==} {>>pagina-aanduiding<<}
 dat, ofschoon zij 't oog op de spelende kinderen hield gevestigd,
			 hare gedachten op iets anders gericht waren. 
		  Die pijnlijke trek die zich van tijd tot tijd om haren mond
			 vertoonde, terwijl een paar rimpels op 't blanke voorhoofd sterk uitkwamen,
			 verraden duidelijk dat er iets in haar omging dat haar hinderde, ja!
			 griefde. 
		  En inderdaad! Gij bedriegt u niet. Ofschoon niet gebogen onder den
			 last van alledaagsche zorgen en er in den huisselijken kring niets bestond dat
			 haar hinderde of verdriet veroorzaakte, was er toch iets dat haar bijzonder
			 kwelde. 
		  In den laatsten tijd vooral had zij opgemerkt dat de goede
			 verstandhouding tusschen Mathilde en Rosalie zoo hartelijk niet meer was als in
			 vroegere jaren. 't Is waar, haar dochter werd ouder, en had sedert hare
			 kennismaking met den jongen kapitein, naar 't scheen een voorwerp gevonden,
			 waar zij hare aandacht aan wijdde. - 't Is waar, de afstand tusschen Mathilde
			 en Rosalie, eene slavin was zeer groot, maar voor haar gevoel was die
			 ontdekking hoogst onaangenaam. 
		  Zij hield veel van Rosalie. Zij had haar moeder beloofd voor haar
			 kind te zullen zorgen. En die zorg had Rosalie zich nooit onwaardig gemaakt.
			 Zij had haar reeds lang vrijdom willen geven. Maar... de overste was een
			 zonderling. Als hij het niet in 't hoofd kreeg, zou zij door haar verzoek of
			 door zijdelings er op aan te dringen, de zaak allicht nadeel doen, althans
			 vertragen. 
		  Dit smartte haar. Er kwam bij: Rosalie was sedert die partij, die
			 minder in haar smaak was gevallen, stil en dikwijls in zich zelve gekeerd. Zou
		  	er iets zijn voorge-
{==176==} {>>pagina-aanduiding<<}
vallen!  De woorden van Sheffield, 's avonds op
			 het bal, - de man was wel in geen aangename stemming, hij wist misschien niet
			 eens wat hij gezegd had, hadden wantrouwen en vrees bij haar opgewekt die niet
			 weinig vermeerderden door het overhaast vertrek van den overste. 
		  Een paar malen had zij al pogingen aangewend om van Rosalie iets te
			 vernemen, maar deze hield zich, alsof zij van niets wist en ontweek alle
			 navragen. Toch was 't of haar gezegd werd: ‘er is iets.’ 
		  Dan weêr vroeg zij zich. - Zou Rosalie met het oog op een
			 huwelijk van Mathilde, vreezen voor haar eigen lot en toestand, als Mathilde
			 eens uit ons huis was en 't gemis harer vrijheid haar nu ook te smartelijker
			 vallen?... Zij was in een maalstroom geraakt, zij gevoelde het, waaruit zij
			 zich niet wist te redden. 
		  Hartelijker dan ooit, - October was nog niet ten einde en 't was nog
			 wat te vroeg - verlangde zij naar de stad, om ten minste uit de pijnlijke
			 onzekerheid te geraken, waarin zij nu verkeerde. 
		  Zij gevoelde zich eenzaam en verlaten. - Meer en meer verzonk zij in
			 eene uiterst droefgeestige stemming. Zij kon met moeite hare tranen bedwingen.
			 Grootelijks deed het haar leed, dat zij niet met den overste was vertrokken.
			 Was de afstand niet zoo groot en had men de Negers niet zoo noodig bij den
			 veldarbeid, zij zou geen oogenblik hebben geaarzeld en den overste onverwijld
			 gevolgd zijn. 
		  Volgens afspraak zou zij schrijvens wachten. Misschien zou daaruit
			 wel aanleiding te nemen zijn, om 't vertrek te bespoedigen. 
		  Leefde Mevrouw Sommerley nog, zij zou nog eenige 
{==177==} {>>pagina-aanduiding<<}

			 afleiding hebben gehad. Maar Mevrouw Sheffield was niet de vrouw voor haar.
			 Beider karakters strookten niet met elkander. Beider afkomst, stand in de
			 maatschappij en opvoeding verschilden hemelsbreed. Mevrouw L. dreef hare
			 eischen wel niet hoog, maar Mevrouw Sheffield bleef beneden het
			 burgerlijke. 
		  Zij had een klein sommetje meêgebracht, toen zij met haren
			 echtgenoot in 't huwelijk trad, een weduwnaar, die nooit verder geweest was dan
			 op plantage en bij wijlen in de stad, en die door haar geld plantage-eigenaar
			 was geworden. Ze was als kindermeid met een Engelsche familie, al zeer jong te
			 Suriname gekomen, hare vorming en opvoeding had dus veel te wenschen
			 overgelaten. 
		  Mathilde en Rosalie vertoefden in de slaapkamer. 
		  De eerste lag op de kanapé. Lusteloosheid en verveling
			 straalden uit hare oogen. En de laatste, 't was zondag, zat onbewegelijk op
			 eenigen afstand in den hoek, waar zij 't vrije uitzicht had op de uitgestrekte
			 suikervelden, 't molengebouw, het kookhuis en de trasloodsen. 
		  Er heerschte eene doodelijke stilte, van tijd tot tijd afgebroken
			 door 't gefladder en gonzend geluid van een paar kolibrietjes, die in 't ruime
			 vertrek al fladderend rondvlogen. 
		  Eindelijk werd zij afgebroken door de vraag van Matilde om haar
		  	manja die op de toilettafel stond. 
		  In een oogenblik was aan haar verlangen voldaan, met eene vlugheid,
			 die, hadt gij Rosalie zoo even opmerkzaam gadegeslagen, u verbaasd zou
			 hebben. 
		  ‘'t Verveelt mij op plantage!’ ving zij al etende aan.
			 ‘Ik wenschte dat wij naar de stad terug keerden, Rosalie!’ 
			
{==178==} {>>pagina-aanduiding<<}
Met een gedwongen glimlach gaf zij Missie Mathilde te
			 kennen, dat zij in haar geval denzelfden wensch zou koesteren. 
		  ‘In mijn geval?’ vroeg deze. 
		  ‘Ja!’ was 't antwoord en haar zweefde een antwoord op de
			 lippen dat zij terughield. 
		  ‘'t Is sedert die partij, bijzonder stil en eentoonig
			 geworden,’ merkte zij aan. 
		  Mathilde gevoelde weinig lust het gesprek voort te zetten, stond op
			 en verliet de kamer, een blik op Rosalie werpende, die 't midden hield tusschen
			 medelijden en hooghartigheid. 
		  Rosalie had dien echter opgemerkt. Zij zuchtte en sloeg de oogen ten
			 hemel, alsof zij dien te hulpe riep. Een zonderling gebaar verried echter dat
			 zij in geen vredelievende, veel minder godsdienstige stemming was. 
		  De oogen rolden haar door het hoofd. - Een ongewone gloed kleurde
			 haar gelaat, terwijl hare lippen trilden. 
		 
		
{==179==} {>>pagina-aanduiding<<}
 
		  Allerlei brieven.
 
		  Weêr was een week verloopen, een week vol ongeduld en in
			 onbeschrijfelijke verveling doorgebracht, vooral wat Mathilde betrof. De
			 kapitein had bij herhaling en stellig beloofd, toen hij afscheid nam, te zullen
			 schrijven. Dagelijks had zij zich naar de landingsplaats begeven, om uit te
			 kijken of ook een of ander vaartuig in aantocht was, waarmeê zij eenige
			 tijding zou ontvangen.... Edoch! vruchteloos! 
		  Mevrouw verkeerde in pijnlijke onzekerheid en maakte zich doodelijk
			 ongerust. 
		  Beide vergaten den afstand en dat.... daar de maling ophanden was,
			 de gelegenheid om van en naar stad tijdingen te bezorgen, uiterst beperkt was.
			 Alleen in bijzondere en buitengewone gevallen, bood zij zich aan. 
		  Wat de mensch toch vreemd en zonderling denkt en handelt. En dat in
			 Noord en Zuid; Oost en West. Men zou wel alles naar eigen zin en wil en naar
			 eigen inzichten ingericht willen hebben - en, men vergeet dat het algemeen
			 belang boven het persoonlijke gaat. 
		  Och! preek er zoo ernstig en zooveel tegen als gij wilt 
{==180==} {>>pagina-aanduiding<<}
 het égoïsme zit er bij blank en zwart zoo diep in, dat
			 gij bijna wantrouwen zoudt aan, onze zedelijke volmaking. Vallen we daarom de
			 dames niet hard. Wij zouden even zoo zijn, als wij in omstandigheden verkeerden
			 als de hare.... vooral op plantage, verre van alles af. - 
		  En vooral de vrouw uit de stad! op plantage, doodalleen. - Er
			 behoort moed en eene groote mate van lijdzaamheid toe, om er zich in te
			 schikken! Heeft men den man des huizes bij zich en dames in de nabuurschap,
			 waar men zich eenigermate meê verstaat, dan is 't nog maar half. 
		  Maar!... verbeeldt u een dame van stand, fijne manieren en
			 beschaafde opvoeding, te midden van mannen en vrouwen aan niets anders gewoon
			 dan veldarbeid. Menschen voor die taak geschikt en wijders zonder eenige
			 kennis, die u naar de oogen zien zooals de jachthond zijn meester. Die
			 instinktmatig wel een woord of wat begrijpen, en door geknor, gesnuif en
			 lichaamsbeweging kenbaar maken, dat zij u zien, hooren en wat gij zegt
			 verstaan; maar verder niets. 
		  Al wat gij verder behandelt is voor hen onverstaanbaar. 
		  Welstaanshalve was mevrouw L. verplicht met Mathilde wederkeerig een
			 bezoek te brengen bij mevrouw Sheffield. 
		  Ofschoon zij zich bewust was, welkom maar niet op haar gemak te
			 zijn, besloot zij derwaarts te gaan en de beleefdheid in acht te nemen en de
			 plantage-gebruiken te eerbiedigen. 
		  De beide jongere dames zouden onder opzicht blijven van Rosalie, aan
			 wie zij ten volle waren toevertrouwd. Met de meeste welwillendheid en
			 hartelijkheid nam deze die 
{==181==} {>>pagina-aanduiding<<}
 taak op zich, tot groote vreugde van
			 't personeel haar opgedragen, dat zich altijd gelukkig gevoelde en zooveel
			 genoegen met haar had. 
		  De eerstvolgende dingsdag was daartoe bestemd. De direkteur zond een
			 neger met een briefje en liet belet vragen. Het antwoord in vrij gebrekkig
			 schrift was: men zou mevrouw met genoegen verwachten. Zij moest
			 meêbrengen, wie zij verkoos en moest blijven logeeren. 
		  De dinsdag brak aan en Mevrouw met Mathilde, vergezeld door den
			 direkteur, namen de reis aan en bevonden zich alras ten huize van den heer
			 Sheffield, die zijn gasten, op zijne manier, heusch en met uitbundig gejuich
			 ontving en wellekom heette. 
		  Hij was wel in zijn kabaaitje, maar verontschuldigde zich dat hij
			 geen hoofdofficier was en met de bewoners der stad weinig had uit te staan.
			 Mevrouw en de dochter betoonden den gasten alle mogelijke oplettendheid. Wel te
			 verstaan door de negers, die op haar bevel, de gevorderde diensten bewezen....
			 tot niet geringe bevreemding en verbazing der beide dames L. 
		  De direkteur zweeg. Hij kende Sheffields gewoonte. 
		  ‘Een grog of een soopie, Master Vonker?’ vroeg hij met
			 heesche stem. 
		  ‘Liefst een weinig wachten, Sir!’ was 't antwoord.
			 ‘Wij moesten de gronden eens ingaan.... en dan.... met
			 genoegen.’ 
		  De heer Sheffield bromde binnensmonds, verontschuldigde zich bij de
			 dames en verliet de vestibule. 
		  Hij had met die zwarte bl...... nog wat te doen. 
		  Nauwelijks zat ze op haar gemak, met een glas limonade 
{==182==} {>>pagina-aanduiding<<}

			 voor zich of een rauwe gil klonk haar tegen, nog een, nog een, - 't geluid
			 verflauwde. 
		  ‘Wat is dat?’ riep mevrouw L. doodsbleek en eensklaps
			 opstaande. 
		  ‘Och! niets, mevrouw!’ was het antwoord van een der
			 dames Sheffield. ‘Er wordt eene negerin afgestraft. Een slecht schepsel.
			 Gisteren brak zij een bord, en nog onlangs hoe zwaar ook afgestraft, was zij
		  	vrijpostig genoeg om tweemalen te vragen: abri? wat blieft u? zonder er
			 bij te voegen Missie. Zij heeft een duchtige kastijding gehad.’ 
		  ‘En toch!’ ging zij voort, een teug limonade drinkende,
			 ‘helpt het niets, zij moet maar in de bandietenboeien gesloten en naar
			 Nieuw Amsterdam verzonden worden. 't Is anders een flinke, sterke meid. Daarom
			 heeft pa haar ook niet ontzien. Was zij een man neger geweest, hij had haar een
			 Spaanschen bok laten geven.’ 
			 Den negers werden alsdan handen en voeten
				aaneen gebonden zoodat hun lichaam een gebrekkigen cirkel uitmaakte, en op den
				grond gelegd. De handen tusschen de beenen door gehaald naar den rug toe, werd
				in die tusschenruimte een stok gestoken. Alsdan diende men hun, op de eene
				zijde liggende de toegedachte slagen toe, draaide hen door middel van den stok
				om en gaf hun de overige op de andere zijde - en dat met tamarindestokken!...
				Goddank! wij hebben dien tijd niet beleefd. Maar toch personen gekend, die er
				over spraken, wij zeggen niet met genoegen, maar of het zoo
			 	niets was. 
		  Mevrouw L. was zichtbaar aangedaan en diep ontroerd.  
		  Wel wist zij wat er op plantage hier en daar voorviel, maar dat
			 dames, jonge dames nu nog zoo spraken, neen!.... dat was haar ondragelijk! Het
			 was een gruwel in hare oogen. 
			
{==183==} {>>pagina-aanduiding<<}
Ook Mathilde, toen haar door de jonge dames gevraagd
			 werd: ‘wat dunkt u?’ bleef 't antwoord schuldig en vroeg of men ook
			 werk maakte van bloemen. 
		  Mama keek haar dochter en deze haar mama aan en schudde achter hare
			 parasol verborgen het hoofd, ten blijke van afkeuring en verontwaardiging. 
		  Wij willen kort zijn. De familie L. nam deel aan 't breakfast, gaf
			 bevel tot inspannen en.... onder duizend excuses dat men niet kon logeeren
			 omdat men een brief, of den overste verwachtte, keerde men huiswaart. 
		  Nauwelijks was men thuis gekomen of de huisneger berichtte dat er
			 een korjaal was aangekomen met twee negers van plantage D. Een oude Mulat
			 wachtte beneden en had brieven voor Missie. 
		  Rosalie nam een en ander in ontvangst, liet den boodschapper, onder
			 dankbetuiging aan zijn meester, onthalen en stelde hare meesteres het
			 ontvangene ter hand. 
		  Het was een pakket met een brief van den overste, van den kapitein
			 aan mevrouw L. en tevens aan Mathilde en van Charles aan mama en zijn
			 zuster. 
		  Hoe onaangenaam de dag mocht geweest zijn, dit gaf eene gelukkige
			 afleiding niet alleen, maar vergoedde in ruime mate het een zoowel als het
			 ander - al had men ook nog geen inzage genomen der ontvangen schrifturen. 
		  Op verlangen van den Gouverneur met een inspectie-reis belast op de
			 verschillende militaire posten, zag de overste zich verplicht de familie
			 hiervan kennis te geven, opdat men zich gereed kon maken, om voor zijn vertrek
			 uit de stad tijdig genoeg t' huis te zijn en het noodige ter zijner beschikking
			 in orde te maken. 
			
{==184==} {>>pagina-aanduiding<<}
Niets zou hem aangenamer zijn dan nog een paar dagen
			 te midden der zijnen te kunnen doorbrengen. 
		  Hij had wel goed gezelschap aan Charles en den kapitein, maar 't was
			 hem te stil en te eenzaam in zijne woning. Hij verlangde vurig naar oud en
			 jong. Tegen 't einde der week hoopte hij allen rondom zich te zien. 
		  Een ingesloten brief aan den Direkteur hield de bepalingen en
			 voorschriften in, die deze wel in acht zou nemen. 
		  Mevrouw was aangenaam verrast en Mathilde klapte in de handen en
			 danste van blijdschap. Moeder en dochter verlangden beide om 't zeerst naar
			 huis, - ofschoon om verschillende redenen, die de lezer voor zooverre de
			 laatste betreft, zeer goed denken en wel in de jeugdige levenslustige schoone,
			 eenigermate billijken zal. Vooral na de stellige en herhaalde verzekeringen van
			 den kapitein, dat de stad zonder haar voor hem uitgestorven scheen en alle
			 schoons en aantrekkelijks voor hem verloren had. 
		  Och! wie ziet zich, vooral in die jaren, niet gaarne gevleid. Er
			 waren en zijn er en zullen er wel blijven, ouder dan Mathilde, die zich
			 daardoor gelukkig gevoelen en er in 't minste niet ongevoelig voor zijn. 
		  Gelukkig hij, die er zich niet door laat misleiden en
			 verblinden. 
		  Reeds den volgenden morgen liep 't gerucht van mond tot mond, dat
			 Gran Missie naar de stad zou terugkeeren. En eer de avond dáár
			 was, was 't alomme op plantage bekend. 
		  Op Rosalie scheen 't geen den minsten indruk te maken. Zij deed haar
			 werk even als altijd, pakte in en droeg zorg dat alles geregeld werd en in orde
		  	kwam. 't Gemis van Ja-
{==185==} {>>pagina-aanduiding<<}
mes  en Archibald, die in de stad haar
			 hierbij te stade kwamen, werd vergoed door den Direkteur en Alexander den
			 timmerneger, die haar met de meeste bereidwilligheid ten dienste stonden. 
		  Toch, hadt gij haar in stilte kunnen gadeslaan, toch zoudt gij
			 bespeurd hebben, dat zij verlangde naar 't oogenblik van vertrek. Niemand liet
			 zich aan haar gelegen liggen, 't ging zooals het in Holland met bonnes,
			 Gouvernantes en gezelschaps-jufvrouwen gewoonlijk gaat, te voornaam voor het
			 keuken- en te gering voor 't kamerpersoneel. 
		  Met de Negerbevolking liet zij zich niet in. Was zij vrij, 't zou
			 iets anders geweest zijn, maar slavin... foei! al was men nog van haar zoo
			 gediend en over haar tevreden, zij was en bleef slavin, zij stond gelijk met de
			 overige van hare kaste. 
		  Helaas! de mensch ziet aan wat voor oogen is. En nog eens helaas en
			 wee en ach! over hen, die in de sleur meê doen, al zijn ze tot in de
			 ziele overtuigd dat het anders kon en moest zijn. 
		  't Is waar! Rosalie liet zich zelden in met het volk op de plaats.
			 Maar die bevolking in de stad was haar van der jeugd aan bekend. Hier op
			 plantage was ieder en alles haar vreemd. En 't plantageleven en de
			 plantageneger verschilden te zeer, met wat zij in stad gewoon was. Zij kon er
			 zich niet meê bevredigen. 
		  De stedeling en de dorper hebben te veel dat hen van elkander
			 onderscheidt, dan dat zij spoedig verbroederd zouden zijn. 
		  Er ligt een groote klove tusschen stad en plattelandsleven... vooral
			 op plantage, waar sprake is van vrij en slaaf - gezwegen van het overige. 
			
{==186==} {>>pagina-aanduiding<<}
Niet, dat de grens tusschen vrij en vrij niet scherp
			 geteekend zou zijn. O neen! Men denke aan den blankofficier op plantage en zijn
			 direkteur. Maar! Zijt ge maar geen blankofficier och! dan wordt gij overal
			 geduld, gewild en behandeld naar behooren, indien gij u als welopgevoed man
			 weet te gedragen en voordoet, zonder navrage naar afkomst, of het
			 verledene. 
		  Alleen draag zorg, dat gij uwe eischen niet te hoog opvoert! Een
			 vlekje uit de jaren der jeugd wordt u tot vlek en misdaad aangerekend en zou uw
			 ondergang tengevolge hebben. Wie in de kolonie zal komen, als men er maar de
			 reuk van heeft, is voor zijn aankomst in al zijn bijzonderheden, groot of
			 klein, goed of kwaad bekend. De afstand tusschen Holland en de kolonie zij
			 groot - maar zoo groot is hij niet, of eer gij er zijt wordt uw signalement
			 bekend en uw levenskronijk, tot verbazens toe opgedischt. 
		  Doch genoeg! De plantagepont met meublement en wat meer is was
			 vertrokken en daags daarna toen 't water goed was, verliet Mevrouw L. met hare
			 familie en Rosalie de plaats, waar zij zes, zeven weken van den drogen tijd had
			 doorgebracht, minder voldaan en vroolijk, dan men zich voorgesteld had, toen
			 men de reize derwaarts had ondernomen. 
		  Men had de spreuk bewaarheid gezien en bevestigd: Zelden rust, nooit
			 volmaakt. 
		  De overste had zich veel, zeer veel van dien uitstap voorgesteld. En
			 ware Mevrouws verwachting wat lager gesteld - en die van Mathilde nog lager,
			 allen hadden ondervonden: de wereld is vol teleurstelling. Rosalie zou er
			 bijgevoegd hebben: vol van miskenning en zielsgrievende beleediging.
			 
{==187==} {>>pagina-aanduiding<<}
 Zij vooral had stof tot klagen. Dat uitstapje had reeds gelds
			 genoeg gekost. De Negers mochten den overste prijzen en roemdragen op zijn
			 grootheid en rijkdom. De gasten mochten nog lang na zijn vertrek over de
			 schitterende partij en 't vorstelijke bal te praten hebben, - de overste voelde
			 een leegte in zijn beurs en in zijn hart, die hem weken daarna nog zijn hm! hm!
			 veel krachtiger en forscher deed uitkomen, terwijl zijn knevels het moesten
			 misgelden, alsof zij er schuld aan hadden. 
		  Doch genoeg! 
		  Men kwam thuis...... en alles was in orde. 
		  De Negers brachten alles naar binnen wat gelost moest worden, - en
			 Mevrouw, al blazend en met haar zakdoek wuivende, nam plaats op een
			 kanapé in de vestibule beneden, bijna te vermoeid om naar hare kamer te
			 gaan en zich te verkleeden! 
		  Het ware, goede, betere en eeuwig blijvende ligt elders. 
		  Hadden zij allen er aan gedacht........ de familie zou destijds niet
			 zoo teleurgesteld geweest zijn. 
		  De familie L. was wel niet lichtzinnig - o neen! maar.... Dat het
			 zwaarste moest wezen werd te gering geacht, om iets anders te zoeken dat blijft
			 tot in eeuwigheid, en meer waard is, dan al de plantages van Suriname. En 't
			 is? rust der ziele, door eenswillendheid met God in den geest en naar het
			 voorbeeld des grooten Meesters. 
		  Later leerden zij het beter inzien. 
		  Ofschoon de reis niet lang van duur zou zijn, moesten er echter
		  	eenige toebereidselen gemaakt en voorzorgen ge-
{==188==} {>>pagina-aanduiding<<}
nomen  worden, die
			 in latere jaren minder noodzakelijk waren, toen men per stoomboot reizen
			 kon. 
		  Vooralsnog moest men per tentboot en roeiende, of met een schoener
			 naar Coronie en Nickérie reizen, en afhankelijk
			 van weer en wind zich van alles, ruimschoots voorzien. 
		  Reeds den volgenden morgen werden allerlei bestellingen en aankoopen
			 gedaan, opdat de overste, op eene wijze aan zijn stand en vermogen
			 geëvenredigd, zich van den last hem opgedragen kwijten kon. 
		  Dat hij en Mevrouw L. zich niet buitengewoon vermoeiden of met de
			 zaak inlieten, zal ieder gevoelen, die in den loop des verhaals eenigermate met
			 de familie bekend is geworden. 
		  James, Archibald en Rosalie waren genoegzaam in staat zich daarvan
			 te kwijten - en bovendien ook welwillend te over, om in orde te brengen wat
			 vereischt werd en te zorgen voor 't gene zij wisten, dat op reis en elders
			 noodig was. 
		  Onder al die toebereidselen, bevelen en bepalingen had echter de
			 overste zorg gedragen dat zijn plan ten aanzien van Rosalie geen schipbreuk
			 leed. 
		  De vrijbrief was in orde, en lag op zijn bureau. 
		  Die zaak had hem juist aangespoord om zooveel spoed te maken en zijn
			 familie van plantage terug te roepen. 
		  Die plantagegeschiedenis liet hem rust noch duur. 't Was of die
			 slagen een centenaarslast waren geworden, die zijn schouders doorbogen. Hij had
			 veel verduurd en ondervonden, maar nooit was hij sedert zoo te moede geweest.
			 En dat tuimelen en vallen, dat opstaan en zwijgend heengaan 
{==189==} {>>pagina-aanduiding<<}
 van
			 Rosalie... 't was hem of er een vergiftigde pijl door de vaste hand van den
			 scherpzienden Indiaan door zijne borst was gegaan. 
		  Alles brandde hem als vuur op de ziele. 
		  Zoodra zich eene geschikte gelegenheid aanbood, riep hij haar op
			 zijn bureau, reikte Rosalie de rechterhand en gaf haar met de linker den
			 vrijbrief. 
		  Och! had hij het eerste niet gedaan, hij zou door het tweede niet
			 alles hebben bedorven. 
		  Wie reikt ooit den vrijbrief uit met de linkerhand!? 
		  Kende hij den Neger dan niet? En wist hij dan niet hoe nauw op zulke
			 kleinigheden gezien wordt!? 
		  Al weêr: hartstochtelijkheid bedierf alles. 
		  De overste meende het oprecht, maar! - hij sloeg den verkeerden
			 toon, en was onhandig. 
		  Had hij haar den vrijbrief gegeven met de rechterhand - en daarna
			 haar die hand gereikt, alle sporen van vroegere wonden zouden misschien
			 verdwenen en uitgewischt zijn geweest. 
		  Nu was er een nieuwe wonde geslagen, die den vrijdom hatelijk maakte
			 voor eene gevoelige ziel, zooals de hare. 
		  Die gunst zoo links verleend, besliste voor de toekomst. 
		  Rosalie vergat het verledene niet! - en de overste meende met een
			 vrijbrief alles bedekt en goed gemaakt te hebben. 
		  Wel greep zij de aangeboden hand en legde er de hare in. Maar die
			 hand was koud en drukte geen 't minste gevoel uit. 
			Zij dankte den overste voor den onwaardeerbaren schat van
				vrijdom, toen zij hare hand uit de zijne 
{==190==} {>>pagina-aanduiding<<}
 trok en er den
			 vrijbrief mee aannam, maar verrassing of vreugde stond niet op haar aangezicht
			 te lezen. 
		  Een flauwe glimlach - slechts voor een oogenblik zichtbaar en even
			 kalm en bedaard als zij binnentrad verliet zij 't bureau van den overste, om
			 hare bezigheden te hervatten en af te doen. 
		  Door niemand bespied had zij haar vrijbrief geborgen. Geen woord
			 sprak zij over 't groot geluk, dat men aan haar benijden zou en haar thans
			 wedervaren was. 
		  Toch was zij er niet onverschillig onder. Wie in hare ziel had
			 kunnen lezen, zou getuige zijn geweest van hare overgroote blijdschap. Nu toch
			 kon zij gaan, waar zij wilde. Van nu aan was zij eigen meesteresse en behoefde
			 zij de lastige grillen van Mathilde niet langer te verdragen. 
		  Zij liep niet langer gevaar mishandeld te worden door den overste,
			 zooals op plantage 't geval geweest was. 
		  Zij wilde de familie verlaten, waar 't haar in den laatsten tijd
			 ondragelijker werd. Zij zou als waschvrouw en naaister in overvloed bij machte
			 zijn, in hare behoeften te voorzien. 
		  De overste echter, ofschoon hij een en ander opgemerkt en zich
			 voorgesteld had, dat hare blijdschap groot zou geweest zijn, schreef alles op
			 rekening van verrassing en meende dat deze haar den mond gesloten hield. Zelfs
			 droeg het zijne goedkeuring weg, dat zij terstond aan het werk was gegaan en
			 niet zoo als den Neger eigen is, uitbundig en uitgelaten had rondgeloopen, om
			 ieder het heuchelijk nieuws te verhalen, waar het werk onder leed. 
		  Het Nieuwsblad in de hand, liep hij met grooten spoed naar boven, om
			 vrouw en kinderen deelgenooten te maken van het voorgevallene. 
			
{==191==} {>>pagina-aanduiding<<}
‘Is Rosalie niet hier geweest?’ vroeg
			 hij, recht in zijn schik, dat hij een ontkennend antwoord ontving. 
		  ‘Zij is beneden om alles voor uw vertrek gereed te maken en in
			 te pakken,’ liet Mevrouw er onmiddellijk op volgen. 
		  ‘Hm!’ bromde deze, streek over zijn knevels en las:
			 ‘Brieven van vrijdom verleend aan 1{sup}o{/sup}. Rosalia, dochter van
			 Theresia, ook genaamd Maria, oud acht en twintig jaren, aankomende vrouwe
			 Eleonora Betsy Mac Lam echtgenoote van den HoogEd. Gestr. Heere Jacques Henri
			 L... 
		  Mevrouw stond verbaasd en kon een traan van heilige vreugde en
			 dankbaarheid niet weerhouden, toen zij haren echtgenoot in de armen viel en hem
			 innig ontroerd omhelsde. Grooter en aangenamer verrassing kon hij haar niet
			 verschaft hebben. 
		  Zij had er reeds voorlang over willen spreken en er hem toe willen
			 aansporen, maar wetende hoe hij was, en dat hij soortgelijke aangelegenheden
			 liefst zelf afdeed, had zij gezwegen! Zij hoopte dat hij te avond, of morgen,
			 (zij had het toch goed bij de familie,) met haar zou handelen, zooals hij zich
			 ten aanzien van den ouden James gedragen had. 
		  Mathilde neuriede een Engelsch air, trok de schouders op en
			 glimlachte, en de kleinen begrepen niets van 't voorgevallene. 
		  Het laat zich lichtelijk verklaren, dat Mevrouw brandde van
			 nieuwsgierigheid, Rosalie bij zich te zien en haar geluk te wenschen, maar ook
			 om getuige te zijn van den indruk, dien 't gebeurde op de vrijgelatene gemaakt
			 had. 
		  ‘Laat haar eerst gedaan maken,’ merkte de overste aan,
			 toen hij Mevrouws verlangen vernam en bevel gaf de in haar oog gelukkige en
			 opgetogen Rosalie te roepen. ‘Als 
{==192==} {>>pagina-aanduiding<<}
 gij aan 't praten
			 komt,’ vervolgde de overste lachende, ‘komt er geen einde
			 aan.’ 
		  Spoedig kwam Rosalie boven om naar verdere bevelen of beschikkingen
			 te vragen. Mevrouw was hartelijk. Hare aandoeningen nauwelijks meester wenschte
			 zij Rosalie geluk met haren vrijdom en reikte haar de hand, die Rosalie aannam
			 en even drukte. 
		  Zij dankte mevrouw en de overige familie voor alle goeds en wenschte
			 haar een lang leven en allerlei voorspoed toe. 
		  ‘Nu zijt gij Missie Rosalie,’ zei mevrouw, toen de
			 eerste aandoeningen bij haar voorbij waren. ‘Nu kunt gij henen gaan waar
			 gij wilt. Maar! verlaten zult gij ons niet! James is bij ons gebleven en gij
			 zult immers ook bij ons willen blijven! Gij hebt de huishouding zoo lang
			 bestuurd, en kunt dit voortdurend waarnemen. Het is u ten volles
			 toevertrouwd.’ 
		  Rosalie dankte andermaal, zweeg eenige oogenblikken, haalde diep
			 adem en zei: 
		  ‘Mevrouw! ik ben vrij!.... Mevrouw moet niet boos worden. Ik
			 ga henen om te werken en brood te verdienen.’ 
		  Allen zelfs de overste, die niet spoedig vervaard was, stonden als
			 vernietigd. 
		  Dit had men niet verwacht. 
		  Het was haar duidelijk aan te zien, dat haar besluit genomen en zij
			 er niet af te brengen was. 
		  Niemand sprak, en eer men ten volle tot bezinnen was gekomen, had
			 Rosalie afscheid genomen en stapte met haar pagaal op 't hoofd, de negerpoort
			 uit en verdween in een zijlaan op 't kombé. 
			
{==193==} {>>pagina-aanduiding<<}
Niemand der bevolking op de plaats had haar
			 verwijdering opgemerkt. Nooit zag men haar in het huis van den overste
			 terug. 
		  Eenige dagen later vernam men dat zij in de Prinsenstraat, ter
			 hoogte van de Savannah eene kleine nette woning had gehuurd, waar zij met
			 wasschen en naaien haar brood verdiende. 
		  Welke pogingen, rechtstreeks of zijdelings, door de familie werden
			 aangewend, om voor deze het fijnere linnengoed te wasschen en te strijken, zij
			 leden schipbreuk op: Rosalie had het te volhandig. Zij kon niets meer op zich
			 nemen. 
		 
		
{==194==} {>>pagina-aanduiding<<}
 
		  Rampen.
 
		  Drie maanden waren verloopen sedert Rosalie gemanumitteerd was en
			 zij zoo ongedacht en onverwacht het huis van den overste had verlaten. 
		  Zijn inspektie-reis was volbracht en het voorgevallene met de
			 ondankbare, zooals men haar noemde, raakte meer en meer in de vergetelheid.
			 Althans het leverde niet langer stof voor de huiselijke gesprekken op. Haar
			 naam werd zelden meer genoemd. Toch was zij niet uit de gedachten van mevrouw,
			 die bijzonder aan haar gehecht was. Meer dan eens zat zij te peinzen en zich in
			 allerlei gissingen te verdiepen om den sluier, die over dit raadselachtige en
			 geheimzinnige gedrag uitgespreid lag, op te lichten, maar - zij moest het
			 opgeven. 
		  Dat Rosalie de voorkeur had gegeven aan hare tegenwoordige
			 levenswijze kon zij zich verklaren. Maar dat zij weigerde voor de familie te
			 werken, die zij bedienen kon, ware het door meer dienstpersoneel aan te nemen;
			 dat zij die familie, waar zij geboren, opgevoed, en ten laatste door
			 gemanumitteerd was, vergat en niet bezocht - zoo als andere gewoon waren, dat
			 alles was haar een raadsel. Zij kon het niet verzetten en liet er in stilte
			 menigen zucht en 
{==195==} {>>pagina-aanduiding<<}
 traan om. Vooral sedert zij bericht had gekregen,
			 dat zij op Mevrouws uitnoodiging bepaald geweigerd had, ooit den voet in hare
			 woning te zetten. Overtuigd zich niets te wijten en ten aanzien van Rosalie
			 haar plicht gedaan te hebben, deed zij alle moeite om te berusten. 
		  Mathilde had het te druk met haar kapitein, en deze met haar, om aan
			 Rosalie te denken, of over haar te spreken. Vooral vermijdde de laatste dit,
			 ter voorkoming van verkeerde gedachten en vermoedens, - aangezien Mathilde
			 uiterst jaloersch was uitgevallen. 
		  En geen wonder! Zij was een kreoole - en Rosalie eene schoone vrouw.
			 Beiden echter hadden te veel stof voor hunne gesprekken over de toekomst en
			 zagen met reikhalzend verlangen uit naar een of ander schip, dat uit Holland de
			 koninklijke goedkeuring der provisionele benoeming tot kapitein, zou
			 aanbrengen. Was die gekomen dan zou de ouderlijke toestemming worden
			 aangevraagd. Zij kwam niet. Inmiddels liep de kleine regentijd ten einde. De
			 kentering van 't saisoen bracht benauwde en drukkende dagen aan, die op
			 menigeen een onaangenamen invloed uitoefenden. De Februari-maand sleepte er
			 menigeen ten grave. Reeds waren velen aan de Surinaamsche galkoortsen bezweken
			 en dagelijks eischten zij nieuwe offers. 
		  Menige familie was in diepen rouw gedompeld en had meer dan
			 één verlies te betreuren. Het aantal lijders van plantage tot
			 verpleging naar de stad gevoerd werd dagelijks grooter. 
		  Het hospitaal lag vol, en de meeste bewoners hadden hunne huizen
			 geopend om de lijders op te nemen en te verplegen. 
			
{==196==} {>>pagina-aanduiding<<}
Ook de familie van den overste bleef niet vrij. Eerst
			 de kleine Betsy - toen Charles, een paar dagen later werd ook Mevrouw
			 aangetast. 
		  Nu werd het gemis van Rosalie in al zijn omvang gevoeld. Zelfs
			 Mathilde noemde meer dan eens haren naam en zou zich gaarne een belangrijk
			 offer getroost hebben ware zij te bewegen, om in die bange dagen de huishouding
			 waar te nemen en de zieken op te passen. Maar hooghartig als zij was, liet zij
			 niets blijken. 
		  De overste, ofschoon van der jeugd aan gewoon, allerlei bezwaren het
			 hoofd te bieden, scheen verlamd en was buiten staat zijne dienstzaken waar te
			 nemen. Dag noch nacht week hij van de ziekbedden zijner dierbaren en met tranen
			 in de oogen sloeg hij elk hunner bewegingen gade. 
		  Bange, zeer bange uren, bracht hij door. Wie hem toen had
			 gadegeslagen, als hij handenwringende op en neer liep zou in hem den man niet
			 herkend hebben, die zoo menigmalen met ijskoude onverschilligheid en met een
			 moed die aan vermetelheid grensde, door de bosschen zich aan het hoofd zijner
			 manschappen den weg had weten te banen naar de weglooperskampen en met den
			 degen in de hand neer wierp, wat hem in den weg stond. 
		  Een geknakt riet gelijk, stond hij daar bij het leger van zijn
			 Charles, wiens toestand van uur tot uur hachelijker werd. 
		  Wel had hij nooit doen blijken, hoe lief hij hem had. Hij wilde hem
			 immers niet vertroetelen en bederven, maar er een flink soldaat en een ferm
			 officier van maken,.. maar nu eerst kwam het vaderlijk gevoel, in al zijn
			 omvang en kracht boven. De jonkman lag buiten kennis. 
{==197==} {>>pagina-aanduiding<<}
 Diens hand
			 in de zijne geklemd, gaf de overste door tranen aan zijne aandoeningen lucht.
			 Vol was het vaderhart tot berstens toe, en gedurig zag hij het duidelijker in,
			 dat het gevaar klom en zijne krachten geen weerstand konden bieden aan de
			 hevige en brandende koorts. 
		  Alle hoop op behoud was vervlogen. 
		  De geneesheeren, die hem trouw ter zijde stonden, verklaarden op
			 zijn verlangen, dat hij verloren was en binnen weinige oogenblikken de eeuwige
			 rust zou ingegaan zijn. 
		  Nog eer zij hun bezoek bij Mevrouw en Betsy hadden afgedaan, was die
			 voorspelling vervuld. Na vijf dagen lijdens was hij den zijnen ontrukt, gevolgd
			 door Betsy, die aan den avond van dienzelfden dag was ingeslapen. Vreemdeling
			 in de lijdensschool, was hij der wanhoop nabij. 
		  Te troosten was hij niet. Zelfs den kapitein, die zoo hoog bij hem
			 aangeschreven stond, en voor zooverre zijn ambtsbezigheden dit toelieten, nacht
			 en dag bij hem was, evenzeer als zijne boven allen geliefde Mathilde, wees hij
			 terug, wanneer zij hem naderden en troost zochten te bieden. 
		  Aan zijne echtgenoote scheen hij niet te denken. Gelukkig, dat zij
			 sedert den namiddag in een diepen slaap gevallen was, waarvan zich de
			 geneesheeren veel goeds voorspelden. 
		  Wij laten haar over aan de goede verzorging die haar niet ontbrak,
			 om voor een oogenblik de kamers binnen te treden der ontslapenen. 
			Het bevel tot uitwaaien was gegeven en met inachtneming van
			 de meestmogelijke stilte trad het personeel, naar gelang van 't geslacht der
			 lijken, de kamer binnen, voorzien van warm water, zeep, eau de cologne en de
			 noodige sponsen en doeken, om 't lijk behoorlijk te reinigen. 
			
{==198==} {>>pagina-aanduiding<<}
Alvorens men overging tot ontkleeding werd een
			 tamelijk breed gevouwen wit batisten doek om de kin geslagen en stevig boven op
			 't hoofd vastgestikt, om 't afvallen te voorkomen van de benedenkaak, dat zoo
			 lichtelijk in een heet klimaat, waar de ontbinding zoo spoedig volgt, plaats
			 kan hebben. 
		  Na het lijk geheel ontkleed en behoorlijk gewasschen en afgedroogd
			 te hebben, trok men het de gewone onderkleeding aan, zelfs de sokken en legde
			 het op twee kanapé's, de zittingen tegen elkander geplaatst en de ruimte
			 met witte lakens behangen, die naar buiten tot op den grond afhingen, aan 't
			 hoofdeinde eenige kussens. 
		  Een fijnen batisten doek over 't hoofd - het lichaam wijders met
			 witte lakens bedekt, lag daar, tot het oogenblik, waarin de laatste woning
			 gereed zou zijn, die 't stoffelijk overschot in de groeve was toegedacht. 
		  Zes guéridons nog, aan beide zijden drie, voorzien van
			 zilveren kandelaars met waskaarsen onder glazen stolpen, om in den avond en
			 gedurende den nacht licht te verspreiden - en alles was gereed. 
		  De vrouwen in wit rouwgewaad, die bij 't lijk de wacht moesten
			 houden, hadden al spoedig hare plaatsen in de nabijheid van 't lijk
			 ingenomen. 
		  Inmiddels waren anderen bezig om 't fraaie overhemd met kant rondom
			 de borst en den strikdoek in orde te maken, die als 't lijk werd gekist nog
			 moesten aangedaan worden. 
		  In een oogenblik waren spiegels en schilderijen met wit doek
			 bekleed, het seibord, na van alle glas en kristal ontdaan te zijn, evenzeer -
			 en alles getuigde van diepen 
{==199==} {>>pagina-aanduiding<<}
 rouw. Wie kwam of ging, om de
			 nablijvenden te bezoeken, niemand genoot iets. Niemand werd iets
			 aangeboden. 
		  Mathilde als vrouw des huizes, in 't eenvoudig wit met breede
			 zoomen, een soortgelijken doek om het hoofd gestrikt, zonder weelde en zonder
			 pracht, ontving de bezoekers en hun gewoon rouwbeklag. Niet dat de overste zich
			 verwijderde - o neen! maar nu eens bij Betsy en dan weer bij zijne echtgenoote
			 kon hij zich niet lang met iemand bezig houden. 
		  Eer 't avondschot gevallen was, gelijk wij terloops reeds meldden,
			 was ook Betsy's lijden geëindigd. 
		  Na inachtneming van het vroeger meêgedeelde werd haar lijk
			 gebracht in dezelfde kamer, waar dat van Charles geplaatst was. De overste was
			 ontroostbaar. Te meer daar hij niets anders verwachtte dan dat ook zijn
			 geliefde Eleonore, ondanks de hoop der geneesheeren, hem ontvallen zou. 't Was
			 ongeveer tien uren in den avond. Nog was zij niet ontwaakt. De beide
			 geneesheeren stonden reeds geruimen tijd bij haar bed, haar met de meeste
			 opmerkzaamheid gadeslaande. 
		  Eindelijk na een diepen zucht geslaakt te hebben ontwaakte zij, keek
			 verbaasd rondom zich en vroeg naar de patienten... Gelukkig kon men het
			 antwoord schuldig blijven door de vraag, die er met een flauwen glimlach op
			 volgde, naar den overste. Zij verlangde hem te zien. 
		  Het antwoord was: hij slaapt. Sedert den laatsten tijd is hij door
			 aanhoudend waken en dienstzaken zeer vermoeid. ‘Men moest hem laten
			 rusten,’ vervolgde zij en verzocht limonade. 
			Onmiddellijk werd den kapitein bericht gegeven dat Me-
{==200==} {>>pagina-aanduiding<<}
vrouw
			  het gevaar te boven, maar uiterst zwak was en den overste
			 wenschte te zien. Men had haar meegedeeld dat deze sliep, omdat men vreesde dat
			 hij zijne aandoeningen te zeer den teugel zou vieren en den toestand zijner
			 echtgenoote verergeren kon. Men hoopte dat de kapitein er in slagen zou hem te
			 doen bedaren en hij in kalme stemming zijne patiente kon bezoeken. 
		  En in de daad! het gelukte. Nauwelijks vernam de overste een en
			 ander, of met onbegrijpelijke zelfbeheersching, na zich wat verfrischt te
			 hebben, trad hij de ziekenkamer binnen, begroette en kuste zijn vrouw en gaf
			 haar met een vaste stem, op haar vraag naar de kinderen, ten antwoord, dat zij
			 vrij rustig waren, maar zeer onrustige en benauwde uren hadden
			 doorgebracht. 
		  Met de uiterste bedaardheid verliet hij, op raad der geneesheeren de
			 kamer, om in de stilte daar buiten bij vernieuwing zijn gemoed lucht te
			 geven. 
		  Welverre van hem van overdreven gevoeligheid, die in den man
			 misplaatst is, te beschuldigen, bejammeren wij het in hem, dat de anders goede
			 onberispelijke krijgsman, minder doordrongen was van den geest van Hem, die ons
			 in de lijdensschool het schoonste voorbeeld naliet, door Zijne innige
			 gemeenschap met den Vader, dien Hij in alles zag, bij alles opmerkte en
			 stervende aan het kruis niet uit het oog verloor, al was dat oog ook al
			 gebroken onder en door den doodstrijd. Met den Vadernaam op de loodkleurige
			 lippen, boog Hij het hoofd en gaf den geest. 
		  Wij merkten het vroeger op, de overste was niet onverschillig - niet
			 ongodsdienstig. Neen! toen hij met de zijnen in levensgevaar verkeerd had, was
			 't gebleken. Maar 
{==201==} {>>pagina-aanduiding<<}
 dat blijvende, dat innige - ontbrak hem, dat
			 ons godsdienstig leven eigen moet zijn, zal het niet kwijnen en sterven. Doch
			 vallen wij niet in herhaling. 
		  De treurige begrafenisdag - was na een slapeloozen nacht,
			 aangebroken. Nauwelijks had de klok half acht geslagen, of de ambtenaar belast
			 met de begrafenissen, die zich vroeger ter zake het maken van kisten, de
			 regeling der verdere aangelegenheden, ingevolge zijne instructies, aan 't
			 sterfhuis had vervoegd, liet zich ook nu niet wachten. Hij, met zijn acht
		  	huurlingen, sloeproeiers genoemd, die 't lijk zouden uitklaren en
		  	uitgeleide doen waren aanwezig, zich schuilhoudende op de plaats, onder
			 't genot van brandewijn of jenever, die hun naar 't landsgebruik toegediend
			 werd. De hoofdman van den gilde met zijn groot foliopapier met zwarte randen,
			 en lange zwarte linten in de hand, inhoudende de namen en kwaliteiten der
			 personen die op uitnoodiging, het lijk naar zijn rustplaats zouden vergezellen,
			 als ware dat opgerolde papier een maarschalksstaf, stapte deftig op en neer,
			 van tijd tot tijd uitkijkende of de genoodigden in aantocht waren. 
		  's Mans adjudanten waren alleen belast met de taak om de kist naar
			 buiten te brengen, op de baar te plaatsen en op 't kerkhof gekomen, van de baar
			 te nemen, op de draaghouten te zetten en in 't graf neer te laten. 
		  De overste had het aanbod der onderofficieren en korporaals
			 aangenomen, die zich volwaardig aangeboden hadden om 't lijk van hun kameraad,
			 met wien zij veel ophadden, ten grave te dragen. Het salvo, dat men zoo graag
			 had gegeven, toen 't lijk ten huize werd uitgedragen, werd, om den wille van
			 Mevrouw, niet afgeschoten. 
			
{==202==} {>>pagina-aanduiding<<}
Zoodra 't lijk op de baar was gezet, trad met
			 ontblooten hoofde en in 't volle gevoel zijner waarde en onmisbaarheid in deze,
			 de man die 't bestuur der droeve plechtigheid in handen had naar voren,
			 ontrolde zijn papier en las met echte Jeremiasstem de namen op der
			 genoodigden. 
		  Eerst de overste en diens familie en aanverwanten.  
		  Deze trad voor, zijn klak in de hand. Hij was in groot uniform, den
			 rouwband met breede liggende plooien en strik van floers om den linker arm. Ook
			 het degengevest was omwoeld. Hij werd gevolgd door Archibald, geheel in 't wit,
			 den vilten hoed ter halverwege met een doek omstrikt op 't hoofd en de parasol
			 (parapluie) gesloten in de hand - terwijl hij die onmiddellijk boven 't hoofd
			 van zijn Meester opstak en links af van hem ging. 
		  Achter dit paar de kapitein, als vriend van den huize, de majoor en
			 verdere officieren, terwijl bevorens Zijne Excellentie de Heer
			 Gouverneur-Generaal Opperbevelhebber der Land- en Zeemacht met Hoogst Deszelfs
			 Adjudanten afgeroepen, maar niet verschenen waren. 
		  De Majoor verving op diens verzoek de plaats van den Gouverneur en
			 zijn luitenant-adjudant, thans was onze kapitein als huisvriend in het tweede
			 gelid. 
		  Nadat eindelijk allen volgens rang en stand en betrekking waren
			 opgeroepen en uitgenoodigd om het lijk, paar aan paar, te volgen, naar den
			 nieuwen Oranjetuin, en ieder zich geschaard had, namen de onderofficieren
			 twaalf in getal en even zoovele korporaals naast hen gaande de baar op en zette
			 de trein zich in beweging. De ambtenaar der begrafenis ging voorop - zijne
			 helpers naast de kist voortstappende, hadden op eenigen afstand van de dragers
			 post gevat. 
			
{==203==} {>>pagina-aanduiding<<}
De muziek liet zich niet wachten. Welwillend had dit
			 corps zich aangeboden en wachtte het lijk aan den grooten kombéweg af.
			 Doch genoeg! eene militaire begrafenis te beschrijven, zal wel overbodig
			 zijn. 
		  Dit echter mogen wij niet vergeten. Het zwarte lijkkleed lag niet
			 over de roefvormige kist, maar was over de baar uitgespreid. De chévrons
			 en uitgetrokken sabel, waren aan de kist vastgehecht, de chacot was aan 't
			 hoofdeinde geplaatst. 
		  Het salvo viel, de treurmuziek werd aangeheven. 
		  Langzaam trok de trein langs 't kombé door de Gravenstraat,
			 voorbij 't hospitaal waar de wacht uitkwam en in 't geweer, om den overleden
			 kameraad de laatste hulde en afscheidsgroete te brengen. 
		  Eenige voetstappen - en - de rustplaats der dooden was
			 bereikt...... 
		  De kist daalde in den grond...... Vader wierp er de eerste schop
			 aarde op..... 
		  Eer de zon onder gegaan zou zijn, zou hij hier den voet nogmaals
			 zetten, om de jongste der zijnen voor altijd toe te dekken,.... maar niet
			 zooals hij weleer had gedaan, toen zij zich al woelende van alles ontdaan had,
			 en blootstelde aan nachtkoude, muskieten en kakkerlakken. 
		  Wij zullen kort zijn. De droeve plechtigheid was afgeloopen; en met
			 een enkel hartelijk woord van dank, afgebroken door snikken en tranen, verliet
			 men het kerkhof en keerde men in dezelfde orde huiswaarts, met de innigste
			 deelneming afscheid nemende van den overste die zoo zwaarbezocht en zoo diep
			 bedroefd was. 
		  En 's avonds?.... De meeste zijner spitsbroeders lieten 
{==204==} {>>pagina-aanduiding<<}
 zich vinden, om de laatste eer te bewijzen, aan de lieve
			 Betsy...... 
		  ‘Goddank!’ riep de overste toen haar graf was gesloten,
			 ‘die ontzettende dag is voorbij!’ 
		  Die hem 's avonds had gezien, toen hij daar in zijn wipstoel op 't
			 balkon met den kapitein zat te praten, zou niet gezegd hebben, dat hij een dag
			 had doorleefd als wij u hebben beschreven. 
		  Hij was kalm, liep van tijd tot tijd naar de kamer zijner
			 echtgenoote, ried haar aan, zoo bedaard te blijven als maar mogelijk was. De
			 beide lijders sliepen en de overige kinderen waren even welvarende als hij.
		  
		  Langzamerhand week de zwakte en van dag tot dag kwam Mevrouw L. bij.
			 Met de meeste onderwerping - zooals men niet verwacht had, vernam zij de
			 vreeselijke tijding van den dood harer beide kinderen en spreidde zij een moed
			 en kracht ten toon, die allen verbaasde. Zoo zelfs, dat zij den overste
			 meermalen dringend op 't hart drukte, niet zoo toe te geven aan zijn gevoel en
			 droevige stemming. 
		  Zij herstelde langzaam. 't Is waar! haar hoofd was gebogen, zij was
			 niet meer de fiere statige vrouw van weleer, die door hare majestueuse houding
			 ontzag inboezemde. Maar! Zij had geleerd door den last haar opgelegd het hoofd
			 te buigen en de knieën tevens voor Hem, die last en kruis oplegt, om zijne
			 kinderen wijzer te maken en beter - en hen, aardschgezind als zij zijn te
			 vormen voor den hemel, minder een hemel vol poëzij en fantazie maar een
			 hemel in hoofd en hart. Een hemel onder ons bereik, dien ieder meêdraagt,
			 waar hij gaat en staat, onder 
{==205==} {>>pagina-aanduiding<<}
 wel en wee - en dien niemand en
			 niets hem ontrooven kunnen. Zij was vermagerd, verouderd, verzwakt. - Zij had
			 verloren in uiterlijk schoon, maar was sterk en krachtig geworden naar den
			 inwendigen mensch; zij had gewonnen naar den geest. 
		  Er was voor haar een licht opgegaan, dat de grafnacht niet uit kon
			 dooven. Mevrouw L. was Mevrouw L. van weleer niet meer. Zij was, noch wetende
			 van en hechtende aan de kerkleer, een eenvoudig, leergierig kind Gods geworden;
			 eene ware leerlinge in Jezus' leerschool was zij nu. 
		  Steeds was zij eene goede, in veler oog te goede meesteres geweest.
			 Nu werd zij een Dorcas. Helaas! waarom was zij een vrouw, die niet handelen
			 kon? 
		  Emancipatie en vrije arbeid - waren destijds woorden die in 't
			 woordenboek, van eene Surinaamsche vrouw vooral, onbekend waren. Had zij ze
			 gekend en begrepen wat zij beteekenden, zij zou niet geaarzeld hebben, al zou
			 't haar een aanmerkelijk gedeelte van haar vermogen hebben gekost, een
			 volkstoestand te vernietigen, die haar sedert jaren, onuitstaanbaar was, en
			 aanleiding gaf tot allerlei misdaad en ellende. 
		  Maar! nog eens: die woorden kende zij niet, en..... zij was
			 vrouw!... vrouw met hart en ziel aan den overste gehecht, dien zij als den
			 genius van haar huis eerbiedigde en lief had. 
		  Hij was immers alles voor haar - en voor hare kinderen. 
		  Mocht het al zijn dat er een groote leegte in den huiselijken kring
			 was ontstaan, door den dood van Charles en Betsy, aan innigheid had men eer
			 gewonnen. De band 
{==206==} {>>pagina-aanduiding<<}
 der liefde werd nauwer toegehaald en ieder,
			 naar 't scheen, gevoelde meer behoefte aan elkanders bijzijn, dan voorheen.
			  
		  Ofschoon tot geen bepaalde verklaring gekomen, liet het geen twijfel
			 dat er later een huwelijk zou tot stand komen tusschen Mathilde en den
			 kapitein. Iets dat ten volle de ouderlijke goedkeuring mocht wegdragen. Men
			 wachtte alleen op berichten uit den Haag. 
		  Men had wel niets te vreezen. Vermits de kapitein ingevolge
			 diensttijd moest invallen en niemand door zijne bevordering voorbijgegaan en
			 benadeeld werd, maar het was er nu eenmaal opgezet tot zoolang te wachten en
			 dan de zaak onverwijld haar beslag te geven. 
		  De jonge man had bereids een keurigen bruidstooi besteld, die uit
			 Londen komen en waarmee hij zijn Mathilde na de ouderlijke toestemming, waar
			 niet aan te twijfelen viel, verrassen zou. 
		  Vier weken later zou, naar Surinaamsch gebruik, wanneer men na de
			 openbaring van zoo iets aan 't publiek, niet lang gewoon was te wachten, de
			 ondertrouw plaats hebben. 
		 
		
{==207==} {>>pagina-aanduiding<<}
 
		  De noodlottige tijding.
 
		  Reeds gedurende de treurige dagen in 't vorige hoofdstuk beschreven,
			 had de Overste niet zonder bezorgdheid opgemerkt dat Mathilde's stem zekere
			 heeschheid verkreeg, gepaard aan een neusgeluid, dat aan zware verkoudheid deed
			 denken. Meermalen klaagde zij over een gevoel van matheid, dat wel verre van te
			 wijken, in den laatsten tijd toegenomen was en iets traags en sleepends aan
			 haren gang gaf. 
		  Een en ander echter werd op rekening gesteld van vermoeienis en
			 inspanning, waar zij te voren niet aan gewoon was. 
		  Men hoopte als Mama hersteld en alles weêr op den ouden voet
			 was en zijn gewonen gang ging, haar geschokt gestel ook van lieverlede tot rust
			 zou komen. 
		  Wel merkte men een zekere bolheid van 't gelaat, en hier en daar
			 eenige geel- en lichtblauwachtige vlekjes op, maar daar zij in den loop van den
			 dag, verminderden, ja! verdwenen, werd er minder op gelet. 
		  Eindelijk kreeg het wit der oogen iets glasachtigs, en
			 doorschijnends, terwijl de oogleden een vale, loodkleurige tint aannamen,
			 waardoor dat glasachtige scherper 
{==208==} {>>pagina-aanduiding<<}
 uitkwam. Het neus- en
			 keelgeluid verergerde. Eene zonderlinge spanning en stramheid in de gewrichten
			 deed zich gevoelen, die haar wel niet bepaald haar gewone handwerken moest doen
			 staken, maar daarin toch hinderde. Hare vingers gleden niet meer zoo vlug over
			 de toetsen der piano. Aan zingen viel niet langer te denken. Zij leed wel geen
			 pijn, maar haar stem was heesch en verloor gedurig meer en meer hare vroegere
			 zuiverheid en omvang. 
		  Toch behield zij hare opgeruimdheid en deed zij al het mogelijke om
			 haar Mama behulpzaam te zijn. 
		  De gewaande verkoudheid week niet. De verschijnselen, waar wij zoo
			 even van spraken, namen dagelijks zichtbaar toe. Zelfs de vingers bogen zich
			 meer en meer binnenwaarts. 
		  ‘Kort en goed!’ zei de overste op zekeren morgen, toen
			 hij zijn kop koffie leêg gedronken en een sigaar aangestoken had, terwijl
			 hij nog even in de slaapkamer terugkeerde, ‘ik ga mijn ridje maken en wil
			 onzen ouden docter over Mathilde spreken. Zij is of wordt ziek. 't Is of zij 't
			 voor ons verborgen wil houden.’ 
		  Een uur later treffen wij hem aan in de Gravenstraat voor 't
			 Rijkshospitaal, waar hij afsteeg, zijn paard aan een der wachthebbende
			 manschappen overliet en de kleine poort binnentrad, die links af, naar 't
			 bureau van den chirurgijn-majoor leidde. 
		  Eer hij het ruime en bloemrijke voorplein ten einde was, trad deze
			 hem tegemoet en na een hartelijken morgengroet en een: ‘hoe zoo vroeg
			 hier?’ deelde de overste hem mede dat hij niets vuriger wenschte, dan dat
			 docter in den loop van den morgen ten zijnent kwam, vermits hij zich over
			 Mathilde zeer ongerust maakte. 
			
{==209==} {>>pagina-aanduiding<<}
‘En dat onze aanstaande bruid!’ vervolgde
			 de geneesheer met deelneming. ‘Maar!’ liet hij er lachende op
			 volgen, ‘geen zwarigheid. Zij is jong en vroolijk. Het zal zich wel
			 schikken, vriend! Vermoeienissen, en die heeft zij in den laatsten tijd nog al
			 gehad, zullen de hoofdzaak zijn. Wij hopen haar spoedig hersteld te
			 zien.’ 
		  De overste nam afscheid, steeg te paard en reed huiswaarts, waar men
			 hem met het ontbijt wachtte. 
		  Als naar gewoonte begaf hij zich naar zijn bureau, om de dienstzaken
			 met zijne wapenbroeders te regelen. 
		  ‘'t Belooft een drukke dag, overste!’ riep, na 't
			 wisselen van den morgengroet, de majoor hem toe. ‘Behalve de gewone
			 zaken, hebben wij, zooals u bekend is, te half elf krijgsraad, ter zake van
			 dien kerel, die zich heeft schuldig gemaakt aan ongehoorzaamheid, aan een
			 moordaanslag en verwonding met een mes op den onderofficier Willemsen en dat
			 met voorbedachten rade en op verraderlijke wijze.’ 
		  ‘Een treurig geval, majoor!’ hernam de overste.
			 ‘Het doet mij zielsleed van Hendriks. Hij was overigens een knap soldaat.
			 Maar een driftkop van 't eerste water.’ 
		  ‘De wond was diep, gelukkig niet doodelijk!’ liet een
			 der officieren er op volgen. ‘'t Spijt mij ook van den vent.’ 
		  ‘En sergeant Willemsen is een beroerde, lastige snaak,’
			 viel een ander in. 
		  ‘Alles waar en goed! mijne heeren!’ zei de majoor, het
			 woord opvattende. ‘Maar de wet spreekt duidelijk en Hendriks heeft ten
			 volle bekend.’ 
		  Op een wenk van den overste werd het gesprek gestaakt. Ieder nam
		  	zijn plaats in, om de zaken van dienst te rege-
{==210==} {>>pagina-aanduiding<<}
len,  waarna elk
			 zijns wegs ging en de overste zich aan zijn arbeid zette. 
		  Op den bepaalden tijd treffen wij hem ter plaatse aan, waar de
			 krijgsraad zitting zou nemen. 
		  Zijn huis verlatende had hij den geneesheer ontmoet, die na
			 geëindigde dienstzaken in 't hospitaal zijn patient wilde bezoeken. 
		  ‘Was de wond aan Willemsen toegebracht, doodelijk?’
			 vroeg hij den doctor in 't voorbijgaan. 
		  ‘Neen,’ was 't beslissend antwoord. ‘Maar een paar
			 duim hooger - en hij was bezweken. Hij ligt nog altijd in 't hospitaal en zal
			 't vooreerst niet verlaten. 't Is een lastig en onaangenaam schepsel. Ik weet,
			 niet als ik in Hendriks plaats gestaan had, of ik anders had gehandeld. Ieder
			 klaagt over dien Willemsen.’ 
		  De geneesheer trad binnen en de overste vervolgde zijn weg. 
		  De ongelukkige werd veroordeeld tot den kogel, 
		  Met de meeste bedaardheid, ja! koelbloedigheid hoorde hij zijn
			 vonnis aan, beantwoordde de vraag van den rechter, of hij iets te vragen of aan
			 te merken had, met eene buiging, en werd na op militaire wijze gegroet te
			 hebben naar zijne gevangenis teruggebracht. 
		  Weinige dagen later werd op het Gouvernementsplein tegenover 't
			 Gouvernements-hôtel de strafoefening voltrokken. 
		  Tot in de laatste oogenblikken bleef hem zijne onverschrokkenheid
			 bij. 
		  De godsdienstleeraar van zijn kerkgenootschap, die Hendriks in den
			 kerker bezocht en voorbereid had voor zijn treurigen uitgang van hier, bracht
			 een groot gedeelte van 
{==211==} {>>pagina-aanduiding<<}
 den nacht bij hem door. Met de uiterste
			 bescheidenheid en eerbied hoorde hij dien leeraar aan. Geen den minsten wrevel
			 of ontevredenheid legde hij aan den dag. Zijn vonnis was billijk en hij stierf
			 een eervollen soldatendood, zooals hij zich uitliet. Berouw gevoelde hij niet!
			 Alleen het speet hem, dat de stoot niet wat hooger was geweest. Dan zou de
			 kompagnie van dat monster niet meer te lijden hebben gehad. Hij troostte zich
			 daarmede, als hij hem namaals ontmoetten, zou die kerel den dans niet
			 ontspringen. Dan zou hij hem beter raken. 
		  Eer de zon opgegaan was, bevond zich de leeraar weêr bij
			 hem. 
		  Hendriks had zich zeer net, zooals hij gewoon was, in een helder wit
			 kabaaitje en broek gekleed. Witte sokken en glimmende lage schoenen aan de
			 voeten, alsof hij zou uitgaan, zoo trad hij zijn zielzorger tegemoet, hem met
			 de meeste beleefdheid en opgeruimdheid begroetende. 
		  Nog eenigen tijd hield de leeraar zich met hem bezig. En na voor en
			 met hem gebeden te hebben, trad de gevangenbewaarder binnen, te kennen gevende,
			 dat het tijd was. 
		  Aan 't het genaderd, dat het fort Zeelandia van het
			 Gouvernementsplein scheidt, maakte Hendriks, die met opgerichten hoofde naast
			 den leeraar ging, de opmerking, dat de dominé 't exerceeren verleerd had
			 of wellicht nooit in dienst was geweest. Hij hield den pas niet en liep gedurig
			 buiten de maat. 
		  De weg was spoedig afgelegd. Zandhoop, kuil, doodkist niets deed hem
			 aan. Op militaire wijze groetende stelde hij zich in de vereischte positie. Hij
		  	weigerde ge-
{==212==} {>>pagina-aanduiding<<}
blinddoekt  te worden en...... hij viel!... helaas!...
			 niet dood..... Bij het tweede vuur dat terstond volgde, had hij opgehouden te
			 leven. 
		  Doch genoeg!... Het treurig feit, waar de overste steeds met
			 ontroering van sprak, behoorde tot de onaangename bijzonderheden van zijn
			 leven. 
		  Keeren wij terug in zijne woning en volgen wij den geneesheer naar
			 de slaapkamer van Mathilde. Sedert jaren een vriend van den huize, baarde zijne
			 komst geen 't minste opzien. Hij had Mevrouw en Mathilde in de groote zaal
			 aangetroffen en na een korte inleiding en eenige aanmerkingen over de gewaande
			 verkoudheid der laatste, had hij zich met haar in de slaapkamer begeven, om
			 zijn onderzoek in te stellen. Al spoedig deed hij de treurige ervaring op, dat
			 zij was aangetast door eene ziekte, waar de kunst, ondanks hare
			 reuzenvorderingen, voor stilstaat en verstomt. Eene ziekte even ongeneeselijk
			 als huiveringwekkend. In Suriname is zij niet vreemd. 
		  Hij zweeg. 
		  Met de uiterste inspanning gelukte het hem zijne gewone bedaardheid
			 te bewaren en een opgeruimdheid te veinzen, die voor dit oogenblik de
			 beklagenswaardige hoop gaf op althans langzame herstelling. Hij beloofde haar
			 eenige bloedzuiverende geneesmiddelen te zenden en zou zijn bezoek hervatten.
			 Helaas!.. Mathilde was besmet. De vreeselijke melaatschheid had reeds
			 aanmerkelijke vorderingen gemaakt. De aanstaande bruid zou nimmer 't
			 bruidskleed dragen. En de schoone, vroolijke Mathilde, zou, naar 't zich aan
			 liet zien, spoedig een walglijk, afschuwlijk, monsterachtig schepsel zijn. 
			
{==213==} {>>pagina-aanduiding<<}
Levend dood! - en, spoedig, zeer spoedig uit de
			 menschelijke samenleving verbannen worden...... dat was haar lot....... 
		  Met gebogen hoofde en diep zuchtende verliet hij de woning. 
		  Gelukkig had hij Mevrouw niet ontmoet. Zij hield zich in hare kamer
			 bezig. En de geneesheer gevoelde geen lust afscheid van haar te nemen. Daartoe
			 ontbrak hem den moed. 
		  In den loop van den namiddag, terwijl hij zijn siësta nam, werd
			 bij den overste een briefje bezorgd, inhoudende het bericht van den geneesheer,
			 dat hij den volgenden morgen, vóór zeven uren, ten zijnen huize
			 zou verschijnen, met nog een paar burgergeneesheeren, om over Mathildes
			 ongesteldheid te raadplegen. 
		  Niets kwaads vermoedende en eenigszins gerustgesteld door 't
			 bemoedigend bericht van Mathilde liep de avond ten einde. 
		  Mathilde was opgeruimd. Van tijd tot tijd maakte zij gebruik van de
			 haar toegezonden geneesmiddelen en prees zij den doctor, die zooveel belang in
			 haar stelde. Den kapitein beloofde zij dat zij alles zou innemen, hoe
			 onaangenaam ook, om spoedig beter te zijn - althans tegen dien tijd, dat het
			 schip waarmeê zijn aanstelling verwacht werd, aankomen zou. De avond liep
			 zonder stoornis ten einde en ieder zocht zijn slaapkamer. 
			Mathilde had haar kapitein den laatsten kus gegeven.... 
		  Rust zacht diep beklagenswaardige! Morgen, ja in lange niet zult gij
			 zoo gerust het hoofd kunnen nederleggen! Is het ouderhart gewond door 't
			 verlies van Charles en Betsy.... nog een uur of wat, en een zwaard zal door
			 
{==214==} {>>pagina-aanduiding<<}
 uwe ziele gaan, waardoor gij jaren achtereen van smarte zult
			 krimpen... ja! wenschen zult... dat uw Mathilde even als uw beide kinderen
			 gestorven en haar lijk uit uwe woning weggedragen ware. 
		  Moge God u sterken! u en uwe Mathilde! 
		  De morgen daagde; en eer de klok ten volle zeven geslagen had, waren
			 de oude geneesheer, een zijner bekwaamste officieren en drie genees- en
			 heelkundigen der stad, het huis van den overste binnengetreden. 
		  Om alle opspraak te vermijden, nam men bij komen en gaan de
			 voorzichtigheid in acht. Ieder verscheen afzonderlijk. Immers de Commissie,
			 belast met het onderzoek naar de ziekte der melaatschheid en 't personeel
			 daarvan verdacht gehouden, was overvloedig bekend. De vestibule van den overste
			 was tot verzamelplaats aangewezen. Gevolgd van zijn kunstbroeders stapte de
			 geneesheer den breeden trap op naar boven, waar men de familie in de groote
			 zaal aan 't ontbijt vond. Ofschoon niemand dier heeren onbekend kon heeten,
			 maakte hun tegenwoordigheid een minder aangenamen indruk op de familie; vooral
			 op Mevrouw en Mathilde. Zij waren wel niet geheel onvoorbereid, trouwens
			 zoovele mannen van het vak had men niet verwacht. 
		  Eene lichte huivering liep Mathilde door de leden. Die drie
			 burgergeneesheeren waren haar niet vreemd. Ze had ze in de jaren der jeugd,
			 tweemalen 's jaars op de school ontmoet, om de jongelui te onderzoeken, of zij
		  	gezond en vooral niet lijdende waren aan de ziekte 
			 Gewone benaming voor de ziekte der
				melaatschheid.. 
		  Toch hertelde zij zich spoedig, glimlachte, vroeg den 
{==215==} {>>pagina-aanduiding<<}

			 ouden geneesheer, of al die heeren mede zouden gaan en op het toestemmend
			 antwoord, verklaarde zij zich bereid en noodigde zij allen uit haar in de
			 slaapkamer te volgen. Op haar verlangen zouden papa en mama bij elkander in de
			 zaal blijven en niet medegaan. Het onderzoek zou wel spoedig afgeloopen
			 zijn. 
		  En het onderzoek liep spoedig af. 
			Het eenparig getuigenis was: besmet in hevige mate. De ziekte
			 heeft reeds vreeselijke vorderingen gemaakt en groote verwoesting aangericht.
			 Het leed geen twijfel dat zij er reeds lang aan geleden had. Wel had Mathilde
			 geen enkel woord van al wat behandeld en gesproken werd verstaan, maar uit het
			 oog der geneeskundigen had zij haar vonnis gelezen. Een gesmoorde kreet
			 ontsnapte haar. Zip sidderde. Een blik vol afschuw, schrik en zielesmart op
			 zich zelve werpende, barstte zij los in tranen. 
		  Zelfs de oude geneesheer kon de zijne niet weêrhouden. 
		  Allen waren diep geroerd en legden op de ondubbelzinnigste wijze
			 hunne deelneming en hun leedwezen aan den dag. 
		  ‘Wat deert u, Mathilde?’ vroeg de oude doktor. 
			‘Ik heb de ziekte!’ was het antwoord. 
		  ‘Wie zegt dat?’ 
		  ‘Uwe oogen... die drie heeren, die bij u zijn, heb ik op
			 school bij B. dikwijls gezien. Zij hebben mij als kind onderzocht. Zij maken de
			 kommissie uit’... 
		  Ofschoon eenigszins gejaagd, verried de toon waarop zij sprak hare
			 innige overtuiging. Niemand had den moed haar tegen te spreken. Een der
			 geneeskundigen wilde haar troosten met de hoop op beterschap. 
			
{==216==} {>>pagina-aanduiding<<}
Pijnlijk lachende was haar antwoord: ‘Nooit!
			 dat is onmogelijk!’ Op haar verlangen zou de oude doktor de taak op zich
			 nemen, om haar familie de vreeselijke tijding te brengen. 
		  Zoodra de heeren vertrokken waren, moest zij binnen komen. Zij
			 wuifde allen met de hand toe, wierp zich op haar bed neer en gaf het volle hart
			 lucht door zuchten en tranen. 
		  ‘O ware ik in Betsys of Charles plaats gestorven!’
			 jammerde zij en vouwde de handen. 
		  En, in trouwe! Zoo mocht zij wel wenschen! Zij de gevierde, schoone
			 zeventienjarige Mathilde, 't bruidskleed dagelijks wachtende, om met den man
			 harer keuze, dien zij zoo innig lief had eene onbezorgde en schitterende
			 toekomst te gemoet te gaan!.. Hoe zou hij dien slag te boven komen? En dan hare
			 ouders?.. Zij hadden in den laatsten tijd reeds zooveel geleden en
			 verloren! 
		  Nu reeds kromden zich hare vingers. Hare stem werd onaangenamer...
			 De piano zou voortaan voor haar gesloten blijven. Die bonte vlekken in haar
			 aangezicht en over haar geheele lichaam werden grooter en duidelijker
			 zichtbaar. Eerlang zou zij in algeheele afzondering moeten leven. Misschien zou
			 zij de ouderlijke woning wel moeten verlaten en aan de zorg en oppassing van
			 vreemden worden overgelaten. De dood zou haar een reddende Engel zijn. 
		  ‘Rosalie! Rosalie!’ jammerde zij, ‘waart gij nog
			 maar bij ons! Gij zoudt mij niet hebben verlaten.’ 
		  Uitgeput en afgemat viel zij eindelijk in slaap. 
		  Zoo als wij meegedeeld hebben, waren de overste en Mevrouw, op
			 verlangen van Mathilde in de zaal gebleven, om den afloop der zaak af te
			 wachten. 't Was of ze 
{==217==} {>>pagina-aanduiding<<}
 een voorgevoel had van 't gene te wachten
			 stond en zij hare ouders het tooneel wilde sparen van hartgrievend lijden en
			 onbeschrijfelijke zielesmart. 
		  Toen zij haar dochter niet met de Heeren zag binnentreden, ontstelde
			 Mevrouw L. hevig. Zij had haar onderdrukt gegil gehoord, maar denkende aan een
			 of ander kleine operatie was zij om niemand in den weg te zijn en op raad van
			 den overste niet naar binnen gegaan. 
		  Allen zwegen. 
		  ‘In Godsnaam! spreek doctor!’ bulderde de overste. 
		  Diep bewogen en met bevende stem sprak deze, na eene korte
		  	inleiding, het vreeselijk woord besmet uit. 
		  Als had hem een doodelijk schot getroffen sloeg de overste de handen
			 op de borst, wankelde en zonk ineen op den grond. 
		  Ook mevrouw had haar bewustzijn verloren en lag een doode gelijk,
			 uitgestrekt op de kanapé. 
		  Het duurde lang eer het gelukken mocht haar uit dien toestand op te
			 wekken. Na eene behoorlijke aderlating kwam ook de overste tot zich zelven.
			 Beurtelings staarde hij den een dan den ander aan, als ware alles en ieder
			 rondom hem, hem vreemd. Vreeselijker droom had hij heel zijn leven niet
			 gehad. 
		  Langzamerhand werd het hem duidelijker, dat hij niet gedroomd had,
			 maar een slag hem en zijn huis was toegebracht, waarvan hij althans nooit zou
			 herstellen. 
		  ‘Mijn droom is vervuld!’ merkte hij aan, ‘of
			 eigenlijk 't was geen droom!’ 
		  Nu verhaalde hij, en 't scheen hem lucht te geven, dat hij op
			 zekeren avond in den maneschijn op zijn balkon aan 
{==218==} {>>pagina-aanduiding<<}
 de rivierzijde
			 gezeten, den kolonel X. in groote uniform had zien naderen. Hoe nader deze
			 kwam, te duidelijker had hij de vreeselijke sporen der afschuwelijke ziekte op
			 zijn aangezicht bespeurd. Eindelijk, eenige voetstappen van hem verwijderd -
			 was 't niet de kolonel, maar zijn Mathilde geweest. 
		  Mevrouw verkeerde in een staat van gevoelloosheid. Met strakke
			 blikken staarde zij voor zich henen. Het golven van haar boezem, verried dat
			 zij leefde. Eindelijk hief zij zich overeinde, stapte naar den overste, wierp
			 zich aan zijn hart, en barstte los in tranen. 
		  ‘Goddank!’ zei de oude geneesheer. ‘Ik vreesde
			 voor waanzin.’ 
		  Langzamerhand werd zij bedaarder en verlangde hare dochter te
			 zien. 
		  ‘Ik zal haar eerst bezoeken!’ merkte de oude man aan.
			 Terstond gaf hij gevolg aan zijne woorden en keerde terug met het bericht, dat
			 zij gerust sliep en haar gelaat het voorkomen had van iemand, die zich door
			 aangename droomen gelukkig gevoelde. 
		  ‘O mijn vriend!’, jammerde de overste, ‘hoe
			 treurig zal haar ontwaken zijn! Mijn God, wie zal 't haar melden?’ 
		  ‘Stel u gerust?’ viel een der heeren in. ‘Uw
			 dochter kent haar toestand en lot. Zij heeft het ons gezegd, op eene wijze en
			 op een toon, die ons allen in de ziel greep. Zij las het uit onze oogen, merkte
			 zij aan. Terwijl zij ons herkende als leden der Commissie, die haar op school,
			 's jaarlijks even als al de kinderen, gewoon was te onderzoeken.’ 
		  ‘God zorgt!’ zeî mevrouw, en sloeg een dankbaren
			 blik ten hemel. 
			
{==219==} {>>pagina-aanduiding<<}
De heeren namen hun afscheid. Alleen de oude
			 chirurgijn-majoor bleef; zijne dienstaangelegenheden overdragende aan den
			 eersten officier van gezondheid, die hem opvolgde en hier tegenwoordig was.
		  
		  Nauwelijks waren de heeren vertrokken, of de kapitein trad binnen,
			 verwonderd over het talrijk geneeskundig personeel, dat hij had ontmoet. Gaarne
			 had hij hen aangesproken, maar beleefdheidshalve, daar de heeren druk in
			 gesprek waren, had hij hen alleen naar behooren gegroet en was verder
			 gegaan. 
		  Vroolijk en opgeruimd, zooals altijd, stapte hij de vestibule
			 binnen, het portaal door naar den trap, en ging onaangediend als burger en lid
			 van den huize naar boven. In de groote zaal nog eer hij die binnenging had hij
			 den chirurgijn-majoor tegenover den overste en mevrouw gezeten opgemerkt. 
		  Niemand sprak. 
		  Ofschoon dit op zich zelve niets beteekende kwam hem vooral de
			 houding van Mevrouw, die hij 't eerst had opgemerkt, vreemd en raadselachtig
			 voor. Ook de overste, niet in zijn kabaaitje, maar in 't overhemd gezeten in
			 een wipstoel, op eene wijze, die afmatting, ja! wat niet al te kennen gaf, trok
			 zijn aandacht. Hij rookte niet. En dat was voor ieder die hem kende, geen
			 gunstig teeken. De Chirurgijn Majoor voorover gebogen en de handen
			 samengevouwen zonder iets te laten hooren, 't geen zoo zijn gewoonte niet was,
			 deed hem iets vermoeden, dat iemand in geene gunstige stemming bracht.
			 Mathildes plaats was ledig. Wel stond er haar stoel, maar zij ontbrak. Met
			 behoedzaamheid beklom hij de beide laatste treden, groette, maar niet zoo
			 vrolijk als weleer. 
			
{==220==} {>>pagina-aanduiding<<}
't Was of men hem influisterde en alles den kapitein
			 te kennen gaf, dat hier geene vreugde heerschte en iets treffends en
			 onaangenaams voorgevallen was. Van wat er daags te voren had plaats gehad,
			 droeg hij geene kennis. Met de uiterste beleefdheid groette hij.... zijn groet
			 en handdruk werd beandwoord door een zucht en een traan.... 
		  De oude doktor drukte zijn hand, groette den kapitein en....
			 zweeg. 
		  Dat waren pijnlijke oogenblikken. 
		  Te pijnlijker omdat er een schip was geseind, dat de nommervlag
			 voerde van het vaartuig dat verwacht werd en de koninklijke bevestiging
			 meebracht van de benoeming des kapiteins, die er vol zalige vreugde de familie
			 kennis van wilde geven. 
			‘De gouden roos, kapitein Stuiver is binnen
			 Braamspunt,’ klonk het. 
		  Niemand antwoordde. 
		  ‘Wordt heden avond voor de stad verwacht,’ vervolgde de
			 kapitein. 
		  Ware hij niet levendig overtuigd dat hij hier welkom was, en meer
			 dan dat, de kapitein zou diep verontwaardigd over dit beleedigend stilzwijgen
			 afscheid hebben genomen en vertrokken zijn. 
		  Maar hij wist hoe hoog hij aangeschreven stond en dat de overste en
			 mevrouw hem niet in 't minst zouden tegenwerken, integendeel dat zijne
			 verbintenis met Mathilde hun aangenaam was. 
		  Hij zweeg. Een oogenblik later stond hij op, ging naar den overste
			 en vroeg of er iets was te behandelen, waarbij zijne tegenwoordigheid liever
			 gemist werd. 
			
{==221==} {>>pagina-aanduiding<<}
De overste reikte hem de hand, drukte die van den
			 kapitein en zeide, terwijl een traan zijn kaken besproeide: 
		  ‘Jongen! gij zijt ongelukkig. Ik had u graag als schoonzoon
			 begroet.’ 
		  Hij snikte: ‘het kan niet, jongen!.... gij ongelukkig....
			 omdat gij lief hebt.... wij om’.... 
		  Hij kon niet meer. 
		  ‘God in den hemel!’ riep de kapitein uit en greep naar
			 zijn degen, alsof hij den vijand het hoofd moest bieden, 
		  ‘Laat rusten!’ viel de doctor in, ‘houd u bedaard,
			 kapitein! Was 't met wapens te winnen, ik riep uwe hulp in en zou vol
			 vertrouwen op u, er op los gaan.’ 
		  Hij zweeg. 
		  ‘Gij zijt man, kapitein!’ vervolgde hij. ‘Hm!
			 nietwaar? hoor dan wat gebeurd is en beslis.... Mathilde kan nooit de uwe
			 worden.’ 
		  ‘Verdoemd!’ riep de kapitein knarsetandende en
			 stampvoetende uit. ‘Ik acht u als mijn chef, doktor! maar... bij God! gij
			 zijt mij verantwoording schuldig. Ben ik Mathilde niet waardig?.. Men zegge mij
			 wat te doen om haar te bezitten. Mijn leven voor haar!.... God helpe mij!
			 of!’.... 
		  ‘Zwijg! jonkman!’ riep de oude dokter. ‘Tegen God
			 en diens wil vermag niemand... of!’... hij hief den vinger dreigend
			 omhoog en schudde het hoofd. 
		  ‘Vergiffenis, Majoor!’ stamelde de kapitein,
			 ‘maar....!’ 
		  ‘Wees bedaard en betoon u man te zijn, kapitein,’
			 vervolgde de doctor. ‘Mathilde is houw en trouw. Hare ouders zouden niets
			 liever wenschen dan dat gij hun schoonzoon werdt. 
			
{==222==} {>>pagina-aanduiding<<}
‘Maar kapitein, dat kan en dat zal niet.... God
		  	verhindert het.... Zij is...... besmet.’ 
		  ‘God....’ de jonge man kon niet meer. Hij kromp in een
			 en als een razende de zaal doorhollende wilde hij zich verwijderen. 
		  De oude doctor hield hem terug. 
		  Hij nam plaats naast Mevrouw op de kanapé, als 't kleine kind
			 dat...... ja!..... wij weten 't niet. Hij liet zich leiden en was volgzaam...
			 Tranen had hij niet. Geleund op zijn kin, de handen ineen gesloten op zijn
			 degengevest, zoo zat hij daar. 
		  Ieder zweeg. 
		  Het was een vreeselijk, maar toch ook beslissend oogenblik. 
		  ‘Overste!’ zei de kapitein met eene stem die klonk als
			 eene grafstem, ‘ik heb haar lief... eeuwig lief! zij is en blijft de
			 mijne. Overste! Hoor het! Ik heb eens gezworen bij ons vaandel... en dat is
			 genoeg! een eed is een eed. Een eed is heilig en onverbrekelijk. Ik ben
			 soldaat.... Morgen trouwen!’... 
		  ‘Neen! neen!’ zeî Mevrouw, die tot dusverre een
			 diep stilzwijgen bewaard had. ‘Men kan niet trouwen zonder ondertrouw, of
			 bruid en bruîgom zijn.’ 
		  ‘Om 't even!’ viel de kapitein haar hartstochtelijk in
			 de rede, ‘zij zal de mijne zijn. De liefde kijkt naar geen mooi of
			 leelijk. God is liefde, zegt de schrift. Niets kan ons scheiden.’ 
		  't Was een indrukwekkend, hartroerend tooneel!.... 
		  Gelukkig dat Mathilde ontwaakte, schelde en aan alles een einde
			 maakte. 
			
{==223==} {>>pagina-aanduiding<<}
De oude geneesheer stond op, begaf zich in haar kamer
			 en deelde het verlangen van Mathilde mede om allen te zien - en zoo hij er
			 was... den kapitein ook. 
		  Zij was vrij opgeruimd, had den doctor de hand gereikt en
			 vriendelijk toegelachen. Dit alleen verzweeg hij, dat er tranen in haar oogen
			 parelden en 't woord haar ontsnapte: ‘ongelukkig! niet waar?’ 
		  ‘Ik zal haar meêdeelen, wat zij niet bepaald wist en
			 waar zij zoo stellig naar vroeg, of de kapitein er was? Zij zou hem gaarne
			 vooraf ontmoeten.’ 
		  En zij ontmoetten elkander. Zij spraken lang en veel. Hij wilde haar
			 kussen. 
			Zij weigerde.... ik ben.... ik heb.... de ziekte was al wat
			 zij zeî. 
		  ‘Maar!... trouw tot in den dood!’ was zijn woord toen
			 hij heenging. 
		  Toen kwamen ook de overste, zijn echtgenoote en dochter onder
			 geleide van den ouden geneesheer binnen, terwijl de kapitein op 't voorbalkon
			 zat te wachten. 
		  Doch wie zal alles schetsen? Zij en niemand anders verhaalde wat
			 haar lot was en haar deel... En dat met eene bedaardheid en onderwerping, die
			 allen verbaasden en menigen traan deed storten. 
		  ‘Mathilde! o! Mathilde!’ riep de overste uit, toen zij
			 geëindigd had.... 
		  Zij wilde spreken maar kon niet. - Er zweefde haar een naam op de
			 lippen...., Och! de lezer beseft het. 
		  Lief had zij hem zoo als een jong meisje die voor het eerst bemint
			 liefhebben kan. Pas van school, en.... dan verliefd en geliefd, - het
			 bruidskleed in de maak, en een 
{==224==} {>>pagina-aanduiding<<}
 heuchelijk, ja! zalig verschiet
		  	voor oogen. En nu!.... besmet, slagboom tusschen hem en haar, nooit weg
			 te ruimen. 
		  't Was vreeselijk!.... 
		  Verlaten wij met den ouden geneesheer, die den overste een wenk gaf
			 hem te volgen, de kamer van Mathilde, waar mevrouw en hare jongste dochter
			 achterbleven, om de diep beklagenswaardige gezelschap te houden. Begeven wij
			 ons naar 't balkon waar de kapitein in somber gepeins verzonken hunne
			 terugkomst afwachtte. 
		  ‘Houd moed!’ zoo sprak hem de oude man toe, terwijl hij
			 de hand vertrouwelijk op zijn schouder, legde ‘houd moed en betoon u
			 man!’ 
		  De kapitein staarde hem wezenloos aan. Een droeve glimlach speelde
			 om zijne lippen. 
		  ‘Uw hoop en vooruitzichten zijn gedeeltelijk in rook
			 vergaan,’ zoo vervolgde hij op ernstigen toon. ‘Dat valt hard! Maar
			 neem eens aan, dat gij gehuwd waart en kort na uwe huwelijksvoltrekking aan den
			 dag gekomen was wat nu ontdekt is’.... 
		  Hij zweeg en staarde hem eenige oogenblikken aan, als wilde hij hem
			 uit zijne oogen doen lezen, wat hem op de lippen lag. 
		  ‘Vroeg of laat, zoudt gij meer dan waarschijnlijk, even
			 ongelukkig zijn geweest.’ 
		  De kapitein sidderde, terwijl de overste onwillekeurig een paar
			 schreden achterwaarts deed. 
		  ‘Dank God, mijn vriend!’ ging hij met verhoogden ernst,
			 met minzaamheid tevens voort, ‘dank God! dat dit vreeselijk geheim voor
			 dien tijd ontsluierd is. Uw leed, bij een 
{==225==} {>>pagina-aanduiding<<}
 krachtig gezond gestel,
			 als het uwe, was niet te overzien geweest. 
		  ‘Weet! dat Mathilde,’ zijne stem daalde, ‘aan de
		  	vreeselijkste boasie lijdt, zij heeft de zoogenaamde natte
		  		melaatschheid. 
		  ‘Lid voor lid wordt aangetast, gaat tot bederf over en valt
			 af, indien de edele lichaamsdeelen niet worden aangedaan, waardoor er spoedig
			 een einde kan komen aan haar even afschuwelijk en walgelijk, als smartelijk
			 lijden. Nog eens! dank God! Geloof mij! ik heb deernis met u en beklaag u van
			 harte... Maar deernis waar ik geene woorden voor vinden kan, heb ik met de
			 rampzalige Mathilde... Geve God dat zij spoedig inwendig door die afgrijselijke
			 ziekte worde aangetast, opdat zij te eerder uit haar lijden worde
			 verlost!’ 
		  De geneesheer zweeg en liep met afgemeten schreden, de handen op den
			 rug, het lange balkon eenige malen op en neder, als iemand die in gepeins was
			 verzonken en over iets nadacht. 
		  Eindelijk brak hij het stilzwijgen, wendde zich naar den overste en
			 zei: 
		  ‘Vriend! één raad. Luister bedaard! Mathilde kan
			 niet in uw huis blijven. Zij moet ten spoedigste verwijderd worden. Waart gij
			 niet ruimschoots in staat voor haar te zorgen en alles te verschaffen wat tot
			 haar gemak en veraangenaming van haar treurig leven wenschelijk is en verlangd
			 kan worden....’ 
		  ‘Naar Batavia!’ viel de overste met een
			 krijschende stem in, terwijl hem de oogen in 't hoofd rolden. 
		  ‘Volstrekt niet!’ vervolgde de doctor. ‘Batavia in
			 de 
{==226==} {>>pagina-aanduiding<<}
 Coppename is eene heerlijke inrichting, waar men Bisschop
			 Grooff niet dankbaar genoeg voor zijn kan. Zij is uitmuntend. Maar!
			 hoofdzakelijk voor ongelukkigen uit den minderen en behoeftigen
			 stand.’ 
		  ‘Koop of huur een nette woning met een ruimen tuin waarin zij
			 zich vrij en ongestoord, in de frissche lucht kan bewegen. Voorzie haar van
			 geschikt en toereikend personeel van bediening, opdat zij in haar eigen
			 huiselijken kring het bevel voere. Dat geeft afleiding tevens.’ 
		  De overste antwoorde niet. 
		  Wat er in zijne ziele omging wagen wij niet te onderzoeken, nog
			 minder te beschrijven. Hij doorzag en besefte ten volle dat het noodig was zijn
			 kind te verwijderen. Maar zijn hart bloedde, bij de gedachte, dat hij haar bij
			 levenden lijve zoo zijne woning moest doen verlaten. 
		  Is 't wonder, dat hij diep zuchtte en een traan in zijn oog
			 blonk?.. 
		  Voor korten tijd had hij twee zijner kinderen verloren en hun lijk
			 naar den Oranjetuin gebracht. Nu moest hij de derde zien heen gaan, niet als de
			 gelukkige echtgenoote van den man, dien hij hoogachtte, maar als een
			 rampzalige, voor wie van dag tot dag de lijdenskelk bitterder zou worden. 
		  Al het verledene stond, als met een tooverslag voor zijne oogen. Hij
			 dacht aan de avonden vol genot, dat hij muziek met haar maakte. Hij zag haar
			 met haren kapitein al dansende, het oog vol zoet genot voor zich henen
			 zweeven. 
		  Haar schoone stem klonk hem in de ooren, als zij zijn spel of dat
			 van beiden, al zingende begeleidde. 
		  Hij snikte als een kind dat tranen stort van zielsleed en zielerouwe
			 bij moeders lijk dat daar ter neder ligt. 
			
{==227==} {>>pagina-aanduiding<<}
Eindelijk richtte hij zich overeind, reikte den ouden
			 geneesheer de hand en zeide: 
		  ‘Trouwe vriend! ik dank u voor alles. - Ik zal uw raad volgen.
			 Nog eens ik dank u!’ 
		  Acht dagen later had Mathilde het ouderlijke huis voor altijd
			 verlaten en hare nieuwe woning betrokken. 
		  De overste was er in geslaagd een zeer net en doelmatig huis met
			 fraaien tuin in de nabijheid van zijn eigen woning te koopen en met den meesten
			 spoed in orde te laten brengen. 
		  Nog goed ter been had Mathilde onder geleide van hare familie het
			 elken morgen in de vroegte bezocht, om de noodige beschikkingen te maken, en
			 alles naar haren wensch in gereedheid te doen brengen en te plaatsen naar haren
			 smaak. 
		  Wetende dat zij niet langer tot de maatschappij behoorde, had zij
			 nog denzelfden dag terwijl zij met mama in hare slaapkamer was en de heeren
			 zich op 't balkon bevonden de goede vrouw daarop opmerkzaam gemaakt. 
		  Dit hoopte zij echter, dat hare woning niet te verre van 't
			 ouderlijke huis zou verwijderd zijn, dat anders hinderlijk zou wezen om haar
			 een bezoek te brengen. 
		  ‘Gij komt mij immers dagelijks zien?’ vroeg zij met een
			 smeekenden blik. 
		  Met kinderlijke vreugde in haren tuin rondwandelende had zij
			 bespeurd, dat zij van daar in dien van den overste kon zien, ja dat ze van 't
			 balkon elkaâr konden gadeslaan en verstaan. 
		  Kon zij dan al het ouderlijke huis niet meer binnentreden, zij had
			 het toch altijd voor oogen. 
			
{==228==} {>>pagina-aanduiding<<}
Van 't afscheid en 't heengaan geen enkel woord.
			 Evenmin van den avond die den morgen vooraf ging en de laatste was in het
			 ouderlijke huis. 
		  Het waren smartelijke en aandoenlijke uren. Geen enkele plek bleef
			 onbezocht. Zelfs haar rijpaard, dat zij echter in de laatste tijden niet
			 gebruikt had, werd niet vergeten. Ook de piano, die zij niet verlangde
			 meê te nemen, werd geopend. Zij sloeg een paar akkoorden aan... maar trok
			 de handen terug. 't Geluid deed haar aan. 
		  ‘Papa!’ ving zij met eene al heescher wordende stem aan,
			 de piano verlatende, ‘hebt gij mij die piano niet op mijn verjaardag
			 gegeven?’ 
		  ‘Ja!’ snikte deze nauw hoorbaar. 
		  ‘En mijn ponny?’ 
		  ‘Ook!’ 
		  ‘Welnu, Susette!’ vervolgde zij zich tot hare zuster
			 wendende: ‘dan geef ik ze u tot een aandenken aan mij!’ 
		  Allen waren diep geroerd. 
		  Alleen Mathilde scheen kalm en bedaard, wenschte ieder goeden nacht.
			 ‘Morgen vroeg dag!’ merkte zij vriendelijk groetende met de hand
			 aan en vertrok naar hare slaapkamer. 
		  Niemand had den smartelijker blik bespeurd, dien zij bij 't
			 heengaan, vooral op den kapitein had geworpen. 
		  Stilzwijgend reikte deze ieder de hand en verliet de zaal. 
		  Ter hoogte van Mathildes slaapkamer genaderd stond hij stil. Zijne
			 lippen bewogen zich. 
		  ‘Trouw tot in den dood!’ stamelde hij, ging den breeden
			 trap af en verdween onder de schaduw van de hooge tamarinden. 
		 
		
{==229==} {>>pagina-aanduiding<<}
 
		  Trouw tot in den dood!
 
		  Sedert Mathildes vertrek uit de ouderlijke woning was ongeveer een
			 half jaar verloopen. Haar toestand verergerde. De vreeselijke ziekte richtte
			 met verbazende snelheid in 't oog loopende verwoestingen aan en sloopte hare
			 krachten dermate, dat zij zich niet meer in den tuin kon bewegen, anders dan in
			 een laag gemakkelijk wagentje, dat de overste voor haar had laten vervaardigen
			 en door den een of ander getrokken werd. 
		  Aan geschikt vrouwelijk personeel ter harer bediening ontbrak het
			 niet. Een drietal dienstboden, door haar zelve uitgekozen, zorgde voor keuken
			 en kamers en wat zij verder behoefde. 
		  Evenmin had zij te klagen dat zij eenzaam en verlaten was.
			 Integendeel, hare woning was sedert de verzamelplaats geworden, van wat zij
			 liefs en dierbaars in het ouderlijke huis had gekend en rondom zich gezien.
			 Zelfs de Negermacht bleef niet in gebreke Missie Mathilde dagelijks te bezoeken
			 en te begroeten of hare diensten aan te bieden, of iets meê te
			 brengen. 
		  Van twee personen moeten wij vooral melding maken, den ouden vrijman
		  	James en kapitein Louis, die sedert ge-
{==230==} {>>pagina-aanduiding<<}
ruimen  tijd de koninklijke
			 bekrachtiging van 's Gouvernements besluit, waarbij hij als kapitein benoemd
			 was, ontvangen had. 
		  Geen dag was, sedert Mathildes aankomst in haar tegenwoordig
			 verblijf, voorbijgegaan dat zij hare familie en de beide laatsten niet zag.
		  
		  De oude vrijman zorgde voor den tuin en had geene enkele reize
			 vergeten de bloemen en vruchten te brengen waar Missie Mathilde altijd zoo op
			 gesteld was geweest. 
		  Hij was wel een vrijman, die gaan kon waar hij verkoos, maar van
			 Massera wilde hij niet scheiden - anders had hij Missie Mathilde reeds lange
			 zijne diensten aangeboden en bij haar op de plaats, er was ruimte genoeg, komen
			 wonen. 
		  En was hij ook al oud en deed ook Archibald al 't werk door James
			 weleer verricht, toch zou hem de overste niet graag gemist hebben. 
		  Intusschen zag deze met groot genoegen, dat de oude man al het zijne
			 en zoo ongevraagd deed, om zijn ongelukkige Mathilde het leven dragelijk te
			 maken. 
		  Elken morgen eer zij den tuin inging bracht hij haar bericht van
			 haar ponny, die nu aan Missie Susette behoorde en voor de honderdste maal
			 vertelde hij, hoe zij de ooren spitste en niet tevreden scheen toen Missie
			 Susette haar voor 't eerst zou berijden. 
		  Nu raakten zij aan elkander gewend en Missie was heel goed voor 't
			 dier. Maar rijden zoo als Missie Mathilde kon zij nog niet. Hij vreesde zelfs
			 dat zij 't nooit zoo leeren zou. 
		  En de kapitein?.... hij kwam bijna nergens meer. Ofschoon hij met de
			 wereld niet gebroken had noch in stille 
{==231==} {>>pagina-aanduiding<<}
 afzondering leefde, had
			 hij, na het treurig ongeval in de familie L., den kring waarin hij zich bewoog
			 zeer beperkt. Hij leefde uitsluitend voor zijn dienst en wat daarmede in
			 verband stond, zonder de plichten der samenleving en 't maatschappelijk verkeer
			 uit het oog te verliezen. 
		  Wijders was zijn gansche leven en al zijn tijd aan die familie en
			 hoofdzakelijk aan Mathilde gewijd. 
		  Zijn liefde was niet verkoeld. Naarmate haar lijden toenam en zij in
			 't oog van anderen afschuwelijker werd, verdubbelde hij zijne zorgen. Met de
			 meeste hartelijkheid en opoffering wist hij hare wenschen te voorkomen en haar
			 in haren toestand te troosten en op te beuren, nu eens door zijne gesprekken,
			 dan weer door haar voor te lezen, of met het nieuws der buitenwereld bekend te
			 maken. 
		  Uren achtereen, als zijne dienstzaken het veroorloofden, bracht hij
			 bij haar door. 
		  't Is waar, van beide zijden werden alle voorzorgsmaatregelen in
			 acht genomen, maar in elkanders bijzijn gevoelde de een zich gelukkig, en de
			 ander minder rampzalig. 
		  Eens, Mathilde had de treurige ontdekking gedaan van de ontzettende
			 en huiveringwekkende verwoesting, die de ziekte in- en uitwendig had teweeg
			 gebracht, bezwoer zij hem, dat hij zijne bezoeken staken en haar niet weerzien
			 zou. 
		  ‘Ik ben een monster en schrik voor mij zelve, Louis,’
			 zoo sprak zij. ‘Laat dit de laatste maal zijn, dat wij elkander
			 ontmoeten. Ik bid, ik smeek het u!’ 
		  ‘Nooit Mathilde! bij God! dat nooit!’ voerde hij haar op
			 plechtigen toon tegemoet. ‘Voor God hebben wij elkander trouw gezworen.
			 Met zulke eeden speelt men niet. 
{==232==} {>>pagina-aanduiding<<}
 Toen gij schoon, ja! de
			 schoonheid zelve waart, had ik u lief en zwoer voor God, u in leven en dood, in
			 lief en leed getrouw te zullen zijn. Nu! - daar gij ongelukkig zijt en u een
			 monster noemt, nu zijt gij mij nog dierbaarder om uw ongeluk en de waardigheid
			 waarmeê gij het draagt.’ 
		  ‘Al wordt gij nog afschuwelijker, ik zal u blijven beminnen.
			 Trouw tot in den dood!’ klonk beider eed. ‘Die eed blijft
			 ongeschonden.’ 
		  ‘Eerst dan verlaat ik u, als 't graf uw ongelukkig en misvormd
			 overschot zal ontvangen hebben. Dan en daar het jongst vaarwel uit mijn mond op
			 aarde. Het uwe vroeger, Mathilde! mijn Mathilde. De liefde, ware liefde is
			 eeuwig en onveranderlijk als God.’ 
		  Beiden waren aangedaan. 
		  Voor 't eerst zag men tranen in 't oog van den jeugdigen krijgsman.
			 Tot heden had hij zich bij alles kunnen bedwingen. Nu echter was hij zijne
			 aandoeningen niet langer meester. 
		  Mathilde zuchtte en toch! uit den hemelwaarts gerichten blik
			 straalde vreugde, liefde en dankbaarheid. 
		  Louis vergat haar niet en wilde alleen haar toebehooren. Stervende
			 bleef zij de zijne. 
		  ‘Één vraag, Louis!’ zoo liet zij zich
			 eenige oogenblikken later hooren. ‘Één vraag! Maar word
			 niet boos!’ Zij hield hare verglaasde, waterachtige oogen, zoo strak
			 mogelijk op hem gevestigd en vervolgde: ‘Zou mijn bruidsjapon mooi
			 geweest zijn?’ 
		  ‘Mathilde!... ik weet het niet. Maar hebt gij moed hem te zien
			 en 't zelve te beoordeelen?’ 
		  ‘Is hij gekomen?’ vroeg zij eenigszins driftig. 
			
{==233==} {>>pagina-aanduiding<<}
‘Sedert lange!’ was 't antwoord.
			 ‘Maar!...’ 
		  Zij begreep hem. Toch zou zij dien gaarne zien. 
		  Den volgenden morgen, na geëindigden diensttijd werd aan dat
			 verlangen voldaan. Gevolgd van zijn oppasser, die een paar groote doozen droeg,
			 trad Louis hare vriendelijke woning binnen. 
		  Zij beefde van vreugde, toen zij 't kostbaar kanten kleedingstuk en
			 het kostbaar zijden onderkleed te voorschijn zag komen en voor haar uitgespreid
			 lag. Ook de sluier, niet minder kostbaar en prachtig, deed haar tranen van
			 blijdschap storten. Zij had veel, iets kostbaars en prachtigs zelfs verwacht.
			 Maar zoo!.... Zij wist niet dat zoo iets bestond en vervaardigd kon worden.
			 Alles getuigde hoe lief hij haar had. Nu kon zij begrijpen waarom hij haar niet
			 verlaten wilde. Dit kostbaar geschenk haar toegedacht, drukte het zegel op
			 alles. 
		  Lang verlustigde zij zich in den aanblik van een en ander. Zij
			 durfde het nauwlijks aanraken. 
		  Een weemoedige en pijnlijke trek om haar mond getuigde hoe diep het
			 haar smartte, dat kostelijk sieraad nooit te zullen dragen. 
		  ‘Laat het papa en mama eens zien, Louis!’ 
		  ‘Ik? neen, Mathilde! dat gaat mijne krachten te
			 boven.’ 
		  ‘Berg het op, mijn vriend!.... Voor mij is alles
			 verloren.’ 
		  ‘Neen! Mathilde! het is voor u bestemd. Het behoort u. Dit
			 bruidskleed zal uw lijkwaad zijn. Dat kleed zal niemand dekken dan
			 u.’ 
		  Weinige oogenblikken later was alles in haar linnenkast
			 geplaatst. 
			
{==234==} {>>pagina-aanduiding<<}
‘Louis! Louis! ik heb u lief en dank u!’
			 stamelde zij snikkende en drukte een kus op de doozen. 
		  Hoe gaarne had zij dien op de lippen gedrukt van hem die daar stond
			 en haar met verhoogden ernst en diepe ontroering gadesloeg. 
		  Beiden hadden elkander begrepen. 
		  Zoo verliepen er dagen en weken. 
		  Zij putte kracht uit zijne tegenwoordigheid en liefde - en hij, de
			 gevoelige Louis werd zonder dit te willen of te weten haar opvoeder voor hooger
			 en beter leven, dan dat, wat de aarde heeft en geeft. Hij werd gedurig
			 ernstiger - en zij kinderlijker, vromer en eenswillend met God. 
		  Haar toestand echter werd van dag tot dag treuriger. Haar voorkomen
			 was afschuwelijk. Susette had geschreid en mocht haar niet meer bezoeken.
			 Slechts enkele woorden afgebroken door een akelig snorkend neus- en keelgeluid
			 had Mathilde kunnen uitbrengen. 
		  Er behoorde meer dan gewone moed toe, om in hare tegenwoordigheid te
			 blijven. 
		  Zelfs mevrouw moest hare bezoeken meer en meer bekorten. 
		  Toch week de kapitein niet van hare zijde. - 
		  Kon zij niet meer met hem spreken, hij liet niet na, haar voor te
			 lezen en haar door bemoedigende toespraak troost te verschaffen. Kon hij haar
			 al geene hoop op herstel geven, de hope eener betere toekomst wist hij dermate
			 op te wekken, dat zij, hoe misvormd haar gelaat mocht zijn, hem door teekens en
			 gebaren te verstaan gaf, dat zijne woorden haar welkom waren en haar gelukkig
			 maakten. 
		  Somtijds had zij oogenblikken, dat haar denkvermogen 
{==235==} {>>pagina-aanduiding<<}

			 helder en de spraak verstaanbaar was. Helaas! die oogenblikken waren zelden van
			 langen duur. Maar dan bleef zij ook niet in gebreke, haren Louis vurig te
			 danken voor zijne liefde, geduld en opofferingen. 
		  ‘In den hemel zal het beter zijn. Daar zullen wij elkander
			 voor eeuwig wederzien!’ merkte zij aan. ‘O! was ik maar thuis bij
			 den Vader.’ 
		  ‘Moed gehouden, dierbare Mathilde!’ merkte de kapitein
			 aan, ‘uw tijd kort op! uw lijden is spoedig geëindigd.’ 
		  ‘Ik heb u eeuwig lief!’ hernam zij.... 
		  ‘Ik weet het, Mathilde! Mijne liefde jegens u is niet
			 verminderd! Het oog op God! en niet vergeten hoe Jezus leed en stierf! In hem
			 bezitten wij het grootste voorbeeld van lijdzaamheid en geduld.’ 
		  Zoo veel haar stem het toeliet gaf zij hem haar vurig verlangen te
			 kennen om 't Avondmaal te gebruiken. Maar zij was geen lidmaat der Gemeente.
			 Zij had wel vroeger de catechisatie bezocht, maar de afwezigheid van den
			 Leeraar had hare aanneming vertraagd. Kort na zijn terugkomst viel de groote
			 droge tijd in en nam de vacantie een aanvang. Sedert was zij ziek geworden. Wel
			 had zij meermalen verzocht, dat hij haar mocht bezoeken, verder onderwijzen en
			 aannemen zou. Maar! Hij was niet verschenen. 
		  Dat drukte haar ter neêr en woog haar zwaai op 't harte. 
		  En geen wonder. 
		  Zij was immers een kind van haar tijd en eene Surinaamsche Kreoole!
			 in wier schatting dit verzuim en deze nalatigheid doodzonde was, waar men in de
			 eeuwigheid voor boeten 
{==236==} {>>pagina-aanduiding<<}
 moest en den weg ten hemel versperden.
			 Drijve men den spot niet met dit kindergeloof! En veroordeele men Mathilde
			 niet, vooral niet in haren toestand. Zelfs in later jaren hebben wij ze
			 ontmoet, vooral onder die ongelukkigen, wier smeekend vragen getuigenis gaf van
			 de hooge waarde die zij daaraan hechtten en van hun reikhalzend en innig
			 verlangen om 't gewijde brood en den wijn uit onze hand te ontvangen. Men moet
			 dit hebben bijgewoond en de kalmte en de rust gade hebben geslagen, die den
			 lijdende ten deele viel, na ingewilligd verzoek. 
		  Nooit hebben wij den moed gehad te weigeren. En nooit hebben wij een
			 oogenblik geaarzeld de wet der Nederlandsche Hervormde kerk, die zoo iets
			 verbiedt, voorbij te zien en inbreuk op die bepaling te maken. 
		  Doch genoeg! 
		  Mathildes wensch bleef niet onbevredigd. 
		  Een waardig Roomsch Geestelijke met haar verlangen bekend gemaakt en
			 die haar sedert trouw bezocht, willigde dien wensch met de meeste
			 bereidvaardigheid in. 
		  Sedert werd zij bedlegerig. 't Gevoel verstompte. 
		  Op zekeren morgen gaf haar zielzorger, door ondervinding bekend met
			 het ziektebeloop, aan de familie te kennen, dat haar einde spoedig
			 dààr zou zijn. Ook de oude geneesheer, die haar gedurig bezocht,
			 bevestigde 's mans verklaring. 
		  Op zijn verzoek verzamelde zich de familie in Mathildes woning. 
		  Bediend volgens zijne kerkleer en gebruik, kon zij niet worden.
			 Alles, alles was verwoest. Alleen 't gehoor was nog overgebleven. Hij bad - hij
			 bad hartelijk. 
			
{==237==} {>>pagina-aanduiding<<}
De lijderes was geheel gehoor en aandacht. 
		  Met de uiterste inspanning trachtte zij het akelig neus- en
			 keelgeluid, dat haar in 't hooren hinderde, te bedwingen. 
		  Diep geroerd hadden allen hem aangehoord en betuigden hem hun dank
			 voor zijne zorg en dienstbetoon, toen hij na zijn handen zegenend boven haar
			 opgeheven te hebben, afscheid nam en vertrok. 
		  Wij schetsen het tooneel niet!... De overste, Mevrouw en Susette...
			 geen hunner kon een woord uitbrengen. 
		  Slechts de kapitein bleef bedaard en nam de plaats van den
			 zielezorger in; haar troostende en bemoedigende met de hope des beteren levens
			 en 't op handen zijnde heengaan naar de vaderlijke woning. Zijne laatste
			 woorden waren: ‘Mathilde! ik heb u lief! eeuwig - eeuwig als de mijne!
			 Trouw tot in den dood!’ 
		  Een zucht nog - en 't lijden was geëindigd. 
		  Lang nog voor de zon ter kimme ging was zij ontslapen, en lag zij op
			 verlangen van den kapitein in haar bruidstooi neder. 
		  God had zich harer ontfermd. 
		  Louis haar zielevriend had haar niet verlaten. 
		  Hij had zijn woord ten volle gestand gedaan. 
		  Den volgenden morgen stond hij bij haar graf, waar zij zonder praal
			 in stilte werd neêrgelaten, vergezeld naar die rustplaats door den
			 overste en Mathildes vriend, Louis C. 
		  Lang overleefde hij dien slag niet. De edele man had zich te zeer
			 ingespannen. Reeds in de laatste weken gevoelde hij zich niet meer dezelfde
			 krachtvolle man van weleer. Gewoon als hij was zijn dierbare Mathilde dagelijks
			 te bezoeken en uren in hare nabijheid door te brengen, 
{==238==} {>>pagina-aanduiding<<}
 bracht haar
			 dood een leegte voor hem te weeg, die hij niet kon, of wilde aanvullen. 
		  Dagelijks vond men hem bij den overste. Maar ook deze was een kind
			 gelijk. Krachteloos en moedeloos.... Zoo was hij. 
		  De kapitein vond niet wat hij zocht. 
		  Mathildes beeld zweefde hem steeds voor oogen. Dierbaar was zij hem,
			 ondanks al het afschuwelijke en ontzettende van haar voorkomen in latere
			 dagen. 
		  Eene hevige, maar kortstondige typhus maakte een einde aan zijn
			 leven. Hij voelde zijn einde naderen en verzocht den overste, die uren
			 achtereen aan zijn ziekbed doorbracht - en bijna ontroostbaar was, naast
			 Mathilde begraven te worden. 
		  Zacht en kalm, vol hope des beteren levens en des weerziens voor
			 altijd, sluimerde hij in.... 
		  Thans rust zijn stof naast dat zijner Mathilde. 
		  Geen grafzerk of monument met titel en opschrift wijst hunne
			 rustplaats aan. De wereld heeft niet te weten wat hier rust, was 's mans woord.
			 God kent ons en weet, 
		  dat wij trouw waren tot in den dood. 
		 
		
{==239==} {>>pagina-aanduiding<<}
 
		  Reisplannen.
 
		  Zooals wij gemeld hebben, was ook de waardige kapitein voor 't
			 betere vaderland ingeslapen. Zijn wensch was vervuld, en als de hemel door
			 goede daden verdiend zou kunnen worden, dan maakte hij er dubbel aanspraak op,
			 om 't gene hij voor de ongelukkige en diep beklagenswaardige Mathilde gedaan
			 had. 
		  Hij ruste in vrede! 
		  Na zoovele slagen en zulke vreeselijke teleurstellingen, als de
			 familie L. getroffen hadden, laat het zich gemakkelijk verklaren en behoeft het
			 geen verontschuldiging dat zij zich aan alles onttrok, wat vermaak heet en de
			 Surinaamsche samenleving aanbiedt.... 
		  Mevrouw, hoezeer zij zich geweld aandeed en kalm en opgeruimd wilde
			 schijnen, leed veel. 
		  Van 't viertal was haar slechts één kind
			 overgebleven. 
		  Al haar vooruitzichten waren verijdeld! Alles, alles in rook en damp
			 vergaan. 
		  Toch zweeg zij, en droeg haar kruis en last in stilte. 
		  Met hart en ziel soldaat, nam de overste zijn dienst waar, met die
			 stiptheid, alsof hij generaal kon worden en op die bevordering wachtte. 
			
{==240==} {>>pagina-aanduiding<<}
Helaas!... in 't stiefmoederlijk bedeeld en bovendien
			 zoo schandelijk miskend Suriname, was er 't minste uitzicht niet voor. Zijn
			 rang was de hoogste in die ongelukkig kolonie. 
		  Suriname werpt immers geene voordeelen af!... Die kolonie is veeleer
			 een lastpost voor 't moederland. 
			Poti! poti Srenami! arm! arm Suriname! 
		  Trouwens is 't niet anders! 
		  Wat doet Holland met de West?... Van de Oost hoort gij spreken. Voor
			 de Oost wordt geijverd. Die Oost heet Indië.... alsof de West een
			 achterbuurt van Holland was, - een buitenwijk, zoo als Scheveningen
			 vis-à-vis het vorstelijk 's Gravenhage. 
			Nog eens: poti Srenami! kende men uw grond, uw klimaat, uwe
			 bevolking... men zou zoo niet spreken en u niet zoo stiefmoederlijk behandelen
			 en vertrappen. 
		  Edoch! alles voor de Oost - voor de West betrekkelijk niets. 
		  Men sla maar 't oog op onze dagbladen en spoedig zal men zich
			 overtuigen dat, wanneer het de Oost geldt, halve couranten vol zijn over dat
			 gedeelte onzer overzeesche bezittingen. Een regel of wat komt er gewoonlijk in
			 voor over de West, bij niemand onzer kamermannen bekend en door geen enkelen
			 hunner bezocht..... 
		  Is 't wonder dat de Neger vraagt: wie, wat is een koning??? Voor
			 dien titel heeft hij geen woord en zoekt hij er ook geen; omdat hem een koning
			 of troonsopvolger nooit een bezoek bracht. 
			Hooger dan Gran-man, Gouverneur, reikt zijn vorstelijke
			 standaard niet. 
		  Dan... genoeg!.... Over een jaar of wat zeggen wij 
{==241==} {>>pagina-aanduiding<<}

		  	misschien 't zelfde van de Oost, ook: poti Inja, Hollands Eldorado en
			 goudmijn... Zoolang althans als 't stand houdt en Indië goud afwerpt - hoe
			 dan ook - om Hollands schuld te dekken.... 
		  De tijd, die roozen baart, brengt ook doornen voort. 
		  Wij zullen zien en wachten. Doch ter zake. 
		  Met buitengewone geestkracht en zelfbeheersching droeg de overste
			 zijn leed. Hij bracht den meeste tijd op zijn bureau door. Trouwens het werd
			 meer en meer zichtbaar dat hij gebukt ging onder zijn last. Hij vermagerde en
			 zat soms uren achtereen in diep gepeins verzonken. Zijn overigens krachtig
			 gestel was deerlijk geschokt. Meermalen had zijn vriend, de oude geneesheer,
			 hem den raad gegeven, ter herstelling zijner gezondheid en tevens in 't belang
			 zijner echtgenoote, verlof aan te vragen en eene reis naar Europa te maken.
			 Edoch te vergeefs! De overste wees dien voorslag zoo bepaald af, dat de oude
			 doctor er niet meer op terugkwam. De overste kon niet inzien dat zoo iets eenig
			 voordeel zou opleveren, terwijl hij ondanks alle treurige herinneringen aan
			 zijn huis verbonden, niet kon scheiden van de plek, waar hij nog altijd zijn
			 Mathilde meende te zien en te hooren. 
		  Eindelijk, 't was een goddelijk schoone avond, op 't balkon
			 zittende, omringd van Mevrouw, Susette en zijn vriend, kwam hij er zelf op
			 terug en deelde hij hun mede, dat hij in den loop van den dag over den raad des
			 geneesheers had nagedacht. Hij gevoelde behoefte aan afleiding en frissche
			 lucht. Hij hoopte zoodoende weêr op zijn verhaal te komen. Ook Mevrouw en
		  	Susette hadden er behoefte aan, merkte hij aan. Een reis naar en door Eu-
{==242==} {>>pagina-aanduiding<<}
ropa
			  zou allen goed doen. Was kapitein K. te Suriname hij zou er toe
			 besluiten kunnen om met hem de reis naar Holland te maken, hij had een
			 uitmuntend schip, en was een zeer beschaafd man. 
		  ‘Dat zou u weinig baten!’ viel de doctor hem in de rede.
			 ‘De man is gewoonlijk pas aangekomen, of hij heeft gelost en geladen eer
			 men er aan denkt. Hij is een van de gelukkigen die nooit op lading te wachten
			 heeft; evenmin als S., volg mijn raad! Vraag verlof, maak alle toebereidselen
			 voor uw vertrek en komt een van beiden aan, neem passage! Zoo doende komt alles
			 behoorlijk en gemakkelijk gereed. Inmiddels erlangt gij afleiding. Mij althans
			 heeft mijn reisje goed gedaan. Was mijn pensioen niet zoo gering, ik was niet
			 terug gekomen, maar had mij in 't Zuiden van Frankrijk gevestigd. 
		  Trouwens zonder fortuin zoo als ik, viel er niet aan te denken.....
			 Ik moet dienen zoolang ik voortkan,’ liet hij er met een zucht op
			 volgen. 
		  't Is waar, hij was alleen, en leefde met een dochter, die weduwe
			 was en een dochtertje had van Susette's leeftijd; maar de noodlottige
			 wederwaardigheden en vreeselijke slagen die hem getroffen hadden, hadden zijn
			 vermogen verslonden. Langzamerhand was hij die verliezen in zoo verre te boven
			 gekomen, dat hij onbezwaard en uit zijne schulden geraakt was. Trouwens
			 middelen bezat hij niet. Hij moest van zijn traktement leven. 
		  Na een oogenblik zwijgens vatte de Overste het woord op en zei met
			 eene levendigheid hem sedert lang niet eigen en strijkende langs zijn
			 knevels. 
		  ‘Hm! oude! ik wil morgen verlof vragen.... maar!... onder eene
			 voorwaarde! kunt gij die raden?’..... 
			
{==243==} {>>pagina-aanduiding<<}
‘Onmogelijk!’ was 't antwoord. 
		  ‘Hm!... dat gij 't ook voor u aanvraagt!.. Neen! neen!.. val
			 mij niet in de rede!’... 
		  ‘Met uw verlof, overste! dat kan niet! Ik heb geen geld.... en
			 buitendien, het zou mij geweigerd worden. Ik ben nog geen drie jaren
			 terug.’ 
		  ‘Welnu! vraag dan uw pensioen! Gij hebt er al meer dan
			 vijftien jaren aanspraak op!’ 
		  ‘Om armoede te lijden?’ vroeg de doctor met zekere
			 bitterheid en wrevel. ‘Gij weet dat ik van veertien honderd gulden niet
			 leven kan.’ 
		  ‘Hm!’ bromde de overste. ‘Hm! wij vragen morgen
			 beiden verlof aan. Geen vrees. Gij zijt mijn gast! uw dochter en kleindochter
			 zijn de gasten en reisgezellinnen van mijne dames.’ 
		  Allen waren verrast. Mevrouw juichte het plan van den overste toe en
			 bleef niet in gebreke den ouden geneesheer dringend aan te sporen, dien
			 voorslag aan te nemen. 
		  De goede man schudde het hoofd en wist niet wat te antwoorden. Die
			 aanvrage om verlof kon wel eens beantwoord worden met de heusche vermaning om
			 ten gevolge zijner vergevorderde jaren zijn pensioen aan te vragen. En
			 dan?.... 
		  Hoe wellekom hem dit aanbod was, en hoe gaarne hij Europa nog eens
			 wilde bezoeken, hij weigerde, terwijl hij de reden daarvan onbewimpeld bloot
			 legde. Weerhield hem die vreeze niet, hij zou geen oogenblik aarzelen. Een
			 aanbod als dit zou hem nooit weder gedaan worden. 
		  ‘Zielsleed doet het mij,’ zei de oude man, ‘dat ik
			 mij dat genoegen moet ontzeggen en u iets weiger, waar gij 
{==244==} {>>pagina-aanduiding<<}
 op
			 gesteld zijt en dat gij mij zoo gulhartig en edelmoedig aanbiedt. Maar gij
			 weet, hoe 't in dienst gaat.’ 
		  ‘Maar uwe dames dan?’ viel mevrouw hem in de rede.
			 ‘Zij worden toch niet door zulke redenen weerhouden. Wij zouden aan
			 elkander uitmuntend gezelschap hebben.’ 
		  ‘Wat mij betreft,’ was 't antwoord, ‘van harte
			 gaarne! 't Zij mij vergund haar bij mijne t' huiskomst met uw lief aanbod
			 bekend te maken.’ 
		  ‘Welnu!’ zeî de overste, ‘weest morgen den
			 ganschen dag onze gasten, dan zullen wij de zaken gemeenschappelijk verder
			 behandelen.’ 
		  De doctor nam afscheid, vertrok en gunde zich nauwelijks den tijd om
			 zich bij zijn thuiskomst van jas en hoed en stok te ontdoen, en dochter en
			 kleindochter naar behooren met het gewichtig nieuws bekend te maken. 
		  Hij zag er wel tegen op zoovele maanden alleen te zijn, trouwens dat
			 zou zich wel schikken. Hij gunde de dames dien uitstap gaarne. 
		  Dat deze opgetogen waren van blijdschap, is licht te begrijpen. Wie
			 zou eene reis als deze niet gaarne meêmaken? Immers behalve
			 Demarary en Rio-Essequebo, hadden zij nooit iets van
			 de buitenwereld gezien. Het overige van den avond werd onder stil genot en
			 allerlei plannen doorgebracht, terwijl men zich niet weinig beloofde voor den
			 volgenden dag. 
		  Doch keeren wij terug tot de familie L. 
		  ‘Ik vind uw plan uitmuntend,’ zeide Mevrouw, toen de
			 doctor vertrokken was, en zij haren echtgenoot hartelijk omhelsde en kuste.
			 ‘Reeds lang koesterde ik dien wensch, toen ons die rampen niet getroffen
			 hadden. En zeker zou 
{==245==} {>>pagina-aanduiding<<}
 ik u dien voorslag gedaan hebben, als 't
			 huwelijk onzer onvergetelijke Mathilde ware doorgegaan. Maar nu vind ik het
			 voor ons allen hoogst noodzakelijk en wenschelijk. Ik hoop maar dat uw
			 verlofsverzoek wordt ingewilligd.’ 
		  ‘Hm!’ viel de overste in, ‘zoo niet, dan neem ik
			 mijn pensioen en deel het met onzen ouden, trouwen doctor. Want hij gaat ook
			 mede.’ 
		  ‘Dierbare vriend!’ riep, Mevrouw uit. ‘Zoudt gij
			 daartoe kunnen besluiten?’ 
		  ‘Twijfelt gij, melieve? Welnu luister dan. Ik vraag geen
			 verlof!.... Toen ik den doctor over 't Zuiden van Frankrijk hoorde spreken,
			 gevoelde ik een vreemdsoortigen trek naar mijn vaderland dat mij alleen bij
			 name en uit geschriften bekend is. Mijn brave onvergetelijke moeder heeft er
			 mij veel van verteld en werd alleen weerhouden derwaarts terug te keeren, omdat
			 zij ons dan verlaten moest en wellicht op aarde niet weêr zou zien. 
		  Niets boeit mij langer aan Suriname, waar wij zoo veel zieleleed en
			 rouwe hebben doorgestaan. 'k Heb vijf en dertig dienstjaren. Aan middelen
			 ontbreekt het ons niet. Susette is de eenige voor wie wij te zorgen hebben.
			 Onze Majoor heeft een talrijk gezin en er is voor hem geene bevordering te
			 wachten. Welnu, hij is een te knap en te braaf officier om nog langer voor
			 karig loon te zwoegen. Ik sta hem in den weg en.... zal plaats voor hem maken.
			 Wij verlaten Suriname.... Nu weet gij alles!’ 
		  Zoo ernstig en bepaald had de goede vrouw haar echtgenoot nooit
			 hooren spreken. Maar ook nooit had hij haar aangenamer tijding kunnen brengen,
		  	dan zij nu vernam. Tra-
{==246==} {>>pagina-aanduiding<<}
nen  van blijdschap vloeiden langs hare
			 wangen. Niet dat zij Suriname haatte. Neen! maar na zoo vele slagen en
			 hartverscheurende verliezen had het alle aantrekkelijks voor haar verloren.
		  
		  In stilte zond zij een vurig dankgebed ten hemel, terwijl weemoedige
			 vreugde over haar gelaat lag uitgespreid. 
		  Ook Susette gevoelde zich gelukkig. Hare blanke armen om den hals
			 van den overste geslagen, juichte zij zijn voornemen toe en op zijn knieën
			 gezeten dankte zij hem voor 't nieuws zooeven vernomen. 
		  De avond was schoon.. 't was of de onbewolkte maan, die al hooger
			 steeg en de duizende flonkerende sterren de onder leed en rouw gebogenen
			 eerbiedig gadesloegen en troost in hunne harten wilden uitstorten. 
		  ‘Neen! God heeft ons niet verlaten!’ riep mevrouw uit op
			 een toon zoo plechtig en zielingrijpend, dat zelfs de overste een traan
			 wegpinkte en vervolgde: 
		  ‘Ik hoop dat wij in den vreemde nog eens rustige dagen zullen
			 slijten!’ 
		  Overtuigd dat de overste in eene aangename en hoogstgelukkige
			 gemoedsstemming verkeerde, waagde Mevrouw het, zich die te nutte te maken, en
			 knoopte het volgende gesprek aan. 
		  ‘Gij zijt alzoo besloten de kolonie vaarwel te zeggen en uw
			 pensioen te nemen.’ 
		  ‘Ja!’ was 't antwoord. ‘Het laatste vraag ik niet
			 voor mij zelven, maar in 't belang van onzen Eskulaap en den Majoor. Ik weet,
			 de doctor verlangt naar rust. Maar zijne omstandigheden zijn hem in den weg. En
			 toch spoediger.... 
{==247==} {>>pagina-aanduiding<<}
 dan hij 't misschien vermoedt zal men hem
			 beleefd te kennen geven, dat het tijd is het aan te vragen. 
		  Ik heb 't verleden jaar nog weten te verhinderen. Trouwens 't kostte
			 mij moeite. Van mijne afwezigheid zal licht worden gebruik gemaakt en... tegen
			 wil en dank zal hij er toe moeten besluiten.’ 
		  ‘Maar onze vaste goederen?’ vervolgde Mevrouw. 
		  ‘Verkoopen,’ was 't antwoord, ‘verre van uw goed,
			 dicht bij uw schade, zegt het spreekwoord. Geen administrateur! Wij weten hoe
			 't gewoonlijk gaat. 
		  De prijzen der plantages staan tegenwoordig vrij hoog. En daarom
			 alles vereffend en te gelde gemaakt. Geen zorg en angst over Surinaamsche
			 aangelegenheden en bezittingen, als wij Braamspunt achter den rug hebben! Mijn
			 oom heeft leergeld betaald. 't Is waar, zijn meeste bezittingen lagen in
			 Berbice maar..... schandelijk is er meê omgesprongen. Wie zich aan een
			 ander spiegelt, spiegelt zich zacht.’ 
		  Mevrouw hechtte hare volle en onvoorwaardelijke goedkeuring aan dit
			 plan, en wenschte niets vuriger dan dat de Dames en de oude doctor zouden
			 kunnen besluiten met de familie heen te gaan. 
		  ‘Geene zwarigheid!’ zei de overste, toen zij dien wensch
			 uitsprak. ‘Morgen avond is zijn aanvrage om pensioen op 't Gouvernement,
			 evenzeer als de mijne. De man maakt zich er, niet zonder reden, bezwaard over
			 dat dat pensioen niet toereikende is, om er met de zijnen in zijn stand van te
			 leven. Allerminst, omdat hij 't 's buitenslands wil verteeren en er zoodoende
			 een aanmerkelijke korting op valt.’ 
		  Mevrouw begreep, de oude man zou zich zoo gemakkelijk niet laten
			 vinden. Hij was wel eens wat eigenzinnig 
{==248==} {>>pagina-aanduiding<<}
 en hooghartig. Behalve
			 dat het nog al iets in had hem behoorlijk aan 't verstand te brengen wat hem
			 wachtte. De zaak was van teederen aard. 
		  ‘Laat maar aan mij over,’ vervolgde de overste,
			 ‘wij kennen elkander. Onze vriend gaat mede.’ 
		  Weinig kon men vermoeden dat dit bezwaar op geheel andere wijze uit
			 den weg zou worden geruimd. Had de overste dien avond de receptie op 't
			 Gouvernementshuis bijgewoond, hij zou vernomen hebben dat zijn vriend eervol
			 ontslag was verleend, met aanspraak op pensioen en ter belooning zijner vele en
			 langdurige diensten benoemd was tot ridder der orde van den Nederlandschen
			 Leeuw. De hem in dienst volgende geneesheer, was benoemd tot Chirurgijn
			 Majoor. 
		  In den laten namiddag was een schip uit Holland opgekomen, dat een
			 en ander had meegebracht. 
		  Den volgenden morgen treffen wij den overste reeds vroeger dan naar
			 gewoonte op zijn bureau aan. Het voor hem liggend gezegeld papier, zooeven nog
			 eens ingezien en nagelezen, getuigde dat hij geschreven had. 
		  't Was zijn verzoek om eervol ontslag uit zijner Majesteits dienst
			 en 't aan zijn rang verbonden pensioen. Redenen in 't belang zijner gezondheid
			 en die zijner diep geschokte familie noopten hem tot dien stap. 
		  Nauwelijks sloeg de klok half negen, of in groot uniform zien wij
			 hem zijne woning verlaten en eenige minuten later de ruime vestibule van 't
			 gouvernementshôtel binnengaan. 
		  De overste werd verzocht binnen te treden. De ordonnans opende de
			 beide vleugeldeuren en liet hem vrijen toegang tot zijne Excellentie. 
			
{==249==} {>>pagina-aanduiding<<}
De ontvangst was hartelijk. 
		  Eerst trachtte de gouverneur hem te bewegen, zijn verzoek in te
			 trekken en met verlof te gaan, maar bekend met het karakter van den overste,
			 die 't eens gezegde en geschrevene niet introk, - maar ook deernis met zijn
			 toestand en dien zijner familie hebbende, moest hij berusten en zag hij van
			 verdere pogingen af. 
		  Toen vooral, toen de overste hem wees op zijn langdurigen diensttijd
			 en het wenschelijke, dat het lot van den majoor wierde verbeterd, aarzelde de
			 gouverneur geen oogenblik hem bij monde eervol te ontslaan en binnen weinige
			 dagen het schriftelijk bewijs daarvan onder nadere goedkeuring des konings te
			 doen geworden. 
		  Niet weinig stond hij verbaasd toen hij vernam, wat zijn vriend den
			 chirurgijn-majoor was toegedacht. 
		  ‘Op twee en zestigjarigen leeftijd,’ merkte de
			 gouverneur aan, ‘en in 't belang van den dienst en 't overig personeel
			 der geneeskundige macht, had hij zich gedrongen gevoeld hierop aan te dringen.
			 Hij had reeds bericht dat het hem aangenaam zijn zou den majoor tegen tien uren
			 bij zich te zien. Hij zou hem dan op de meest heusche wijze van een en ander
			 verslag geven.’ 
		  De overste boog en wilde zich verwijderen. 
		  ‘Een enkel woord nog!’ merkte zijne excellentie aan.
			 ‘Vertrekt gij spoedig?’ 
		  ‘Zoodra mogelijk!’ was 't antwoord, ‘Dit hangt van
			 uwe excellentie af. Zij wete echter dat ik gaarne zou zien dat men voortgang
			 maakte, mijn opvolger benoemde en ik daardoor in staat gesteld wierde mijne
			 zaken te regelen.’ 
			
{==250==} {>>pagina-aanduiding<<}
‘Komt gij dan niet terug?’ vroeg de
			 gouverneur eenigszins verbaasd. 
		  ‘Neen! uwe excellentie!’ was 't antwoord. ‘Ik zal
			 alles vereffenen en te gelde maken. Ik ben voornemens mij in Europa te
			 vestigen. Suriname heeft voor mij niets aantrekkelijks meer.’ 
		  ‘Ook dan niet als gij mijn opvolger kondt worden?’ 
		  ‘Ook dan niet, excellentie, ik haak naar rust. En zoo ik ooit
		  	een welgemeend Goddank heb uitgesproken, 't zal dan zijn, als ik met de
			 mijnen Braampunt ben uitgezeild.’ 
		  ‘Overste! het doet mij leed. Mijn tijd is in de kolonie
			 verstreken. U heb ik tot mijn opvolger voorgedragen. Ik kan u onder
			 geheimhouding verzekeren dat gij het zoudt worden.’ 
		  ‘Dank voor die eervolle onderscheiding en uw
			 vertrouwen!’ 
		  De overste boog andermaal. 
		  De gouverneur reikte hem de hand, drukte de zijne en na een
			 hartelijk afscheid, keerde de overste huiswaarts, in 't voorbijgaan den majoor,
			 die 't gouvernementshuis passeerde, uitnoodigende hem ten spoedigste te komen
			 zien. Hij had veel met hem te behandelen. 
		  ‘Alles in orde!’ riep hij met vaste stem, toen hij t'
			 huis gekomen, den trap opklom, die naar de zaal geleidde. ‘Alles in
			 orde!’ herhaalde hij glimlachende terwijl hij zijn klak op tafel legde en
			 zijn degen losgespte. ‘Onder nadere goedkeuring des konings
			 gepensioneerd. Dat is de eerste stap!’ 
		  ‘Is 't waar?’ klonk het uit twee monden. 
		  ‘In den loop der week schriftelijk. Bij monde is 't reeds
			 gegeven.’ 
			
{==251==} {>>pagina-aanduiding<<}
Nu verhaalde hij hoe heusch hij was ontvangen en zijn
			 diensten op prijs werden gesteld. Eerst had de gouverneur al het mogelijke
			 beproefd, om hem te bewegen dat hij verlof zou vragen, om eene buitenlandsche
			 reize te doen, - en eindelijk dat deze hem meegedeeld had hoe zeer 't hem
			 speet, dat de overste de kolonie voor goed verliet. De gouverneur had hem
			 voorgedragen als gouverneur-generaal van Neerlands West-Indië. Die
			 voordracht was in den Haag gunstig opgenomen. 
		  Mevrouw verbleekte. En Susette? 
		  ‘Papa, wij komen immers terug en gij wordt gouverneur!’
			 riep zij uit, de handen vouwende, alsof zij haren vader wilde bidden, dat
			 aanbod niet af te wijzen. 
		  ‘Papa wordt geen gouverneur. Susette!’ was 't beslissend
			 antwoord. ‘Wij hebben rust noodig. Eens was er een tijd, en dat was goed,
			 toen ik naar bevordering jaagde. Die tijd is voorbij. Ik ben als soldaat in
			 dienst gegaan en geworden wat ik thans ben. Meer verlang ik niet. Had ons dit
			 niet getroffen’..... zijne stem daalde, ‘wat Gods hand ons heeft
			 toegebracht, nooit had ik de kolonie verlaten. Maar nu..... neen! geen
			 gouverneur van Suriname. Ik ben er na zoovele wederwaardigheden niet geschikt
			 voor. Ik verlang naar rust.’ 
		  ‘Voor een paar jaren,’ vervolgde hij langzaam.
			 ‘Ja! dan had mij zoo iets gestreeld. Ware het met goud te koopen geweest,
			 mijne eerzucht zou geen offer te groot hebben geacht. Maar!... na zoovele
			 offers... vraag ik naar rang, stand of grootheid meer.’ 
			‘Majoor N.!’ berichtte de foetoeboi. 
		  ‘Ik kom!’ klonk de stem van den overste. 
			
{==252==} {>>pagina-aanduiding<<}
Een oogenblik later zaten beide hoofdofficieren in
			 vertrouwelijk gesprek met elkander. De een vernam zijn heuchelijke
			 lotsverwisseling met innige blijdschap, en dankte zijn chef voor zijne
			 edelmoedige handelwijze. Terwijl de overste hem verzocht, den volgenden morgen
			 de bureaudienst over te nemen en zich voorloopig te belasten met alles, wat aan
			 die betrekking verbonden was. Nauwelijks had deze zich verwijderd of de oude
			 doctor werd aangediend en trad binnen. 
		  De brave man had den gouverneur gesproken en deze had hem met de
			 meeste voorkomendheid rneêgedeeld, wat de Hooge Regeering in 't
			 moederland had besloten. 
		  Dat het op zijner Excellenties voordracht was geschied, was
			 verzwegen. Zijn eervol ontslag had hem gegriefd. Maar! Zijne benoeming tot
			 ridder had den goeden oude verkwikt en goed gedaan aan 't harte. 
		  Hij had er lang op gehoopt en gedurig lint en kruis verwacht als er
			 iets bijzonders was gebeurd; maar altijd te vergeefs. 
		  Trouwens, wat gezegd en wat gedaan, als hij thuis kwam bij zijn
			 dochter en kleinkind. Veertien honderd gulden pensioen! En zij waren vreemd in
			 Holland, ja! overal in de wereld. 
		  Wel lachte het ridderkruis hem aan... maar!.... 't geeft geen brood.
			 En zielslief als hij de zijnen had, kon hij ze niet zien lijden en
			 ontbeeren. 
		  Dat nooit! 
		  Hij durfde niet naar huis gaan. 
		  ‘Eerst naar den overste!’ sprak hij in zich zelven, toen
			 hij den Gouverneur verlaten had. ‘Zou hij 't geweten hebben?’ 
			Moed had hij om dezen, niet om zijne dochter en klein-
{==253==} {>>pagina-aanduiding<<}
dochter
			  onder de oogen te zien. En... in trouwe! hij deed wel, dat hij
			 naar den overste ging. 
		  Naast God - niemand beter. De overste kende en schatte hem hoog -
			 zeer hoog! De man verdiende het ook ten volle. 
		  De overste zweeg. Een oogenblik later toen de doctor plaats genomen
			 had, bracht hij 't gesprek terug op 't gene den vorigen avond was behandeld,
			 eindigende met de vraag: 
		  ‘De dames komen toch?’ 
		  ‘Ongetwijfeld!’ was het antwoord. 
		  De overste zag het rijtuig terug komen, waar hij ze meê had
			 laten halen. 
		  Beiden stapten uit, gingen de vestibule door naar de bovenzaal. 
		  ‘Zijn reeds gearriveerd!’ merkte de overste aan.
			 ‘Laat ons naar boven gaan.’ 
		  ‘Om Gods wil! neen!’ riep de doctor uit. ‘Ik
			 ben,’... hij stotterde en zuchtte diep. 
		  ‘Gepensioneerd!’ vulde de overste aan,
			 ‘en’... ging hij langzaam en met nadruk voort, ‘benoemd tot
			 Ridder van den Nederlandschen Leeuw. Van harte geluk! met het een zoowel als
			 het ander.’ 
		  ‘Ook met mijn pensioen?’ 
		  ‘Gewis! Die boodschap wint mij iets uit, oude! daar ik meer
			 mee verlegen zat, dan weleer als ik bevel ontving om boschpatrouille te maken
			 en de weglooperskampen op te zoeken en te verwoesten.’ 
		  ‘Overste, ik kan er niet van leven!’ riep de doctor diep
			 geroerd uit. 
		  ‘Dat is ook niet noodig!’ vervolgde deze.
		  	‘Luister, ka-
{==254==} {>>pagina-aanduiding<<}
meraad! ik werd ook gepensioneerd. De
			 mondelinge toezegging heb ik, de schriftelijke wacht ik. Wij trekken beiden op.
			 Gij zijt mijn gast en mijne echtgenoote heeft de dames voor hare rekening. Waar
			 wij 't anker uitwerpen is nog onbekend. 't Zal later blijken. Blijft gij
			 buitenslands, dan verliest gij door eene aanmerkelijke korting op uw pensioen,
			 veel van uwe inkomsten. Hoe het zij - handel naar welgevallen! Behalve uw
			 pensioen hebt gij 's maandelijks honderd gulden om in de behoeften uwer
			 kleindochter te voorzien.’ 
		  ‘Overste!’ riep de oude geneesheer uit.
			 ‘Overste!’ Hij kon niet meer. 
		  ‘Welaan, kameraad! naar boven, de dames wachtten. Maar!..
			 halt!..’ vervolgde hij lachende, ‘niet zoo! heer Ridder! hier hebt
			 ge een stukje lint en een klein formaat kruisje! dat in 't knoopsgat hoort!....
			 En nu naar boven!’.. 
		  ‘Dames!’ riep de overste zoodra zij de zaal
			 binnentraden, ‘ik heb de eer u voor te stellen den heer... Gepensioneerd
			 Chirurgijn Majoor bij 't leger in Neerlands West-Indië en benoemd volgens
			 zijner Majesteits besluit tot ridder van den Nederlandschen Leeuw.’ 
		  ‘Mevrouw L.,’ vervolgde hij, ‘mijn en uw
			 reismakker!’ 
		  ‘Onbegrijpelijk!’ stamelde deze. 
		  ‘En toch zeer eenvoudig!’ liet de overste er opvolgen.
			 ‘Onze vriend kreeg wat hij niet vroeg. En nu houdt hem niets terug in de
			 kolonie.’ 
		  In weinige woorden was alles verhaald en opgehelderd, - en uiterst
			 voldaan over en ingenomen met de aanbieding van den overste en Mevrouw L. namen
			 de dochter en kleindochter van den ouden doctor volgaarne het voorstel aan, dat
			 zoo ten volle met aller wenschen strookte. 
			
{==255==} {>>pagina-aanduiding<<}
Wij laten hen plannen maken en beschikkingen zooals
			 voor eene zaak als deze vereischt worden. 
		  Alle man was in de weer, om 't noodige in orde te brengen.  
		  Dagelijks waren de dames bij elkander. En aangezien Mevrouw D.
			 dochter van den ouden doctor, tot groot genoegen van Mevrouw L. zich aangeboden
			 had om alles te regelen en aan te koopen, terwijl de Heeren zich belastten om
			 alles te vereffenen wat vereffend moest worden, betrok de doctor met de zijnen
			 de ruime woning van den overste, nadat bevorens zijn huis en inboedel te gelde
			 gemaakt waren. Veertien dagen later was kapitein K. uit Holland aangekomen en
			 voor den overste L. en de zijnen passage genomen. De overste had suiker genoeg
			 in voorraad, om 't schip onmiddellijk te bevrachten en de reis naar Holland aan
			 te nemen. 
		 
		
{==256==} {>>pagina-aanduiding<<}
 
		  De overste zorgt.
 
		  De plantage was zeer voordeelig verkocht en in goede handen
			 overgegaan. Kapitein K. was bezig suiker in te nemen en alles ging naar
			 behooren zijn gang. De huizen waren uit de hand verkocht en de meubelen en
			 slaven zouden eerlang door den vendumeester in publieke veiling worden
			 gebracht. 
		  Niemand echter die onder dit alles meer leed, dan de oude James.
			 Ofschoon hij den overste het volste recht liet wedervaren en zijn vertrek, na
			 zoo vele treurige wederwaardigheden billijkte, zag hij vreeselijk tegen 't
			 afscheid op. 
		  En geen wonder!.... Hij was oud en af. Waar zou hij heen? Hij was
			 vrij! Maar wat is een vrij man zonder fortuin en buiten staat iets te
			 verdienen. Was hij nog slaaf!... Ja! hij zou weinig opbrengen, maar dan kon hij
			 toch nog altijd voor bastiaan, of wacht-Neger op plantage gebruikt worden. Dan
			 had hij nog vrij wonen, bedeeling en verpleging. Maar nu!.... 
		  De overste had er voor gezorgd. 
		  Het huis en de tuin van zijn Alexander waren niet verkocht. Beide
			 zoowel als de zijgebouwen op de plaats waren in goeden staat. Hoogst voldaan
			 over Alexander 
{==257==} {>>pagina-aanduiding<<}
 zijn timmer-Neger en kuiper op plantage, had hij
			 dezen en zijn huishoudster met de kinderen vrij gegeven. 
		  Op zijn verlangen waren zij door den directeur stadwaarts gezonden
			 en wachtten zij in de vestibule op de bevelen van den overste. Ook Archibald,
			 tot loon van zijnen ijver en trouwe diensten, mocht niet langer in slavernij
			 voortleven en in andere handen vallen. 
		  Nauwlijks had Archibald hem de aankomst van Alexander gemeld, of van
			 zijn vriend den ouden doctor vergezeld, trad hij zijn bureau binnen en noodigde
			 de overigen hem te volgen. Ook de oude James verscheen. 
		  ‘Dat ik naar Bakkra-kondre of Holland vertrek,’ zoo ving
			 hij aan, ‘zult gij wel weten. Dat de plantage verkocht is ook. Een nieuwe
			 meester. - Hm!....’ 
		  Hij zweeg. 
		  Alexander sloeg een somberen blik op zijn huishoudster en kinderen,
			 terwijl Archibald zijne beide armen vaster aan zijn borst drukte. 
		  ‘Alles wordt verkocht!’ vervolgde de overste.
			 ‘Maar gij.... gij niet! gij zijt vrij! zietdaar uw vrijbrief! Gij zijt
			 vrij, zeg ik..... Alexander! gij blijft in de stad en gaat op 't kombé
			 wonen. Het huis met den tuin en de zijgebouwen van mijn geliefde Mathilde geef
			 ik u. Ziehier 't eigendomsbewijs. Zoolang de oude James leeft, woont hij bij u
			 in en hebt gij voor hem te zorgen. Van daag nog betrekt gij uwe woning. 
		  ‘En gij, oude grijskop!’ vervolgde hij zich tot James
			 wendende, ‘gij behoudt zoolang gij leeft uw maandgeld. Het zal u worden
			 uitbetaald door den nieuwen overste.’ 
		  De oude doctor zat sprakeloos en staarde de kleine, dankbare en
			 opgetogen groep, die geene woorden kon vinden, 
{==258==} {>>pagina-aanduiding<<}
 om haar
			 dankbaarheid te betuigen, met verrukking aan. 
		  Een schouwspel als dit had hij nooit aanschouwd. 
		  De beweldadigden knielden erg verdrongen elkander rondom den
			 overste, die met welgevallen op hen neerzag en allen de hand reikte. 
		  Eensklaps maakte hij een einde aan alles door het bevel: 
		  ‘Gaat naar Mevrouw en dankt haar. 't Is op haar verzoek
			 geschied.’ 
		  Ook Archibald wilde zich verwijderen. 
			‘Tan boi!’ voegde hem de overste langzaam toe:
			 ‘wacht eens, jongen! Gij zijt vrij... wat wilt gij voortaan doen om door
			 de wereld te komen?’ 
		  ‘Bij Massera blijven! als 't mag,’ riep hij vol vuur
			 uit. 
		  ‘En meê op reis gaan?’ 
		  ‘Ja Massera! en trouw dienen!’ 
		  Hij had het gewenscht, maar niet verwacht. Dat trof hem. Ten blijke
			 van zijne ingenomenheid, reikte de overste hem de hand en gaf hem een zilveren
			 horologie, dat hij op reis gewoon was bij zich te dragen. 
		  Een oogenblik later waren allen in de zaal bij Mevrouw en de Dames,
			 die blijde met de blijden, deelnamen in de vreugde dier gelukkige zielen. 
		  Zoodra allen vertrokken waren nam de overste de gelegenheid te baat
			 om Mevrouw L. deelgenoot te maken van Archibalds besluit. 
			‘Hij gaat meê naar Bakkra-kondre!’ riep hij
			 in vroolijke stemming uit. ‘Wij kunnen dienst van hem hebben,’
			 vervolgde hij. ‘Ik wil bekennen, 't zou mij gespeten hebben als hij
			 achter ware gebleven.’ 
		  ‘'t Was edel gehandeld!’ zei de oude doctor. Verbeeld
			 
{==259==} {>>pagina-aanduiding<<}
 u, Mevrouw, de overste vroeg hem wat hij zou aanvangen en -
			 zonder te aarzelen verklaarde hij bij zijn Meester te willen
			 blijven.’ 
		  Nu volgde een verslag van de beschikkingen ten aanzien van James en
			 Alexander met de zijnen genomen, dat door allen toegejuicht werd en levendigen
			 bijval vond. 
		  En toch geen onvermengd genot. 
		  Ook die vreugde werd gestoord en op eene vreesselijke wijze
			 verbitterd. 
		  Er werd een Negermeid aangediend, die dringend verzocht Mevrouw L.
			 te spreken. Haar boodschap was in weinige woorden vervat. Zij behelsden het
			 verzoek eener stervende, die Mevrouw voor haren dood verlangde te spreken. Zij
		  	moest Mevrouw zien, vermits zij niet gerust sterven kon. 
		  Die stervende was Missie Rosalie! Dezelfde wier plotseling
			 verdwijnen stof tot allerlei gissingen en gesprekken had opgeleverd. En die,
			 zoo als ons gebleken is, sedert nooit iets van zich had laten hooren, ja!
			 geweigerd had tegen billijke belooning voor de familie te naaien en te
			 wasschen. 
		  Lang stond Mevrouw in beraad wat te doen. Zij was ondankbaar
			 behandeld, ja! gegriefd.... 
		  Eindelijk had haar beter gevoel de overhand. Den wensch van een
			 stervende wilde zij niet onvervuld laten. 
		  Een uur later reed Archibald haar met de tilburry naar de aangewezen
			 woning, terwijl zij zich, even als de huisgenooten, in allerlei gissingen
			 verdiepte. 
		  De Heeren begaven zich intusschen naar 't bureau, om een en ander te
			 regelen, dat spoed vereischte en afgedaan moest worden. 
		 
		
{==260==} {>>pagina-aanduiding<<}
 
		  Een vreeselijk geheim ontsluierd.
 
		  Uitgeteerd en gekweld door hevige benauwdheid, minder 't gevolg van
			 lichaams-, dan van zielelijden en gewetenswroeging lag eene dertigjarige vrouw
			 op haar matras, in een tamelijk ruim en luchtig vertrek van een net zijgebouw,
			 op eene binnenplaats, aan 't einde der Prinsenstraat. 
		  Ofschoon hier geen weelde heerschte, ademde alles eene groote mate
			 van zindelijkheid en orde. 
			't Gewone ledekant, of bed (in de volkstaal) met koper
			 beslagen, blinkende als goud met al zijn toebehooren, al werd het niet
			 gebruikt, werd niet gemist. Evenmin datgene wat in een burgerslaapkamer thuis
			 behoort. 
		  Ook de voorkamer was net gemeubeleerd. Seibord met glaswerk, een
			 paar kanapés, stoelen, tafel, spiegel en een paar wand- of
			 schotlantarens, alles in de beste orde.... doen u zien, dat de bewoonster geen
			 gebrek lijdt. 
		  Ofschoon nauwlijks dertig jaren, heeft de lijderes het voorkomen van
			 een afgeleefde zestigjarige. Zij is vergrijsd, niet van ouderdom maar door
			 folteringen van een knagend geweten, dat haar dag noch nacht rust laat. 
		  Haar wijd opgesperde oogen, die uit hunne kassen schijnen
			 
{==261==} {>>pagina-aanduiding<<}
 te puilen, houdt zij onafgebroken naar de deur gericht, alsof zij
			 van daar iets wachtte. 
		  En zoo was het. De ongelukkige, die daar aan helsche benauwdheid ten
			 prooi nederlag, was niemand anders dan Rosalie. Alle sporen van vroegere
			 schoonheid waren te eenemalen verdwenen. 
		  Wie haar nu zag, vermagerd, ja! uitgeteerd, zou in haar de edele,
			 statige en indrukwekkende Mulattin niet meer herkend hebben. 
		  Maanden lang had zij geleden, buiten staat haren arbeid te
			 verrichten en vreeselijk was zij gefolterd door.... verwijt, over een
			 gruweldaad door haar gepleegd, die een edele familie in diepen rouw gedompeld
			 had. 
		  Vóór haar uiteinde wilde zij haar misdrijf belijden en
			 vergiffenis smeeken aan hen, die zij zoo zwaar gegriefd en in ellende
			 neêrgestort had. 
		  Nauwelijks had zij mevrouw L. bespeurd, of zij slaakte een rauwen
			 hartverscheurenden gil en kromp ineen. Haar aangezicht bedekte zij met de
			 handen. 
		  Lang duurde het eer zij bedaard en kalm werd. 
		  De ongelukkige wilde,... helaas! zij kon niet spreken. 
		  Woest rolden haar de oogen door het hoofd, terwijl zij door eene
			 beweging met de hand te kennen gaf, dat ieder zich verwijderen moest. 
		  Op verlangen van mevrouw verliet ieder het vertrek. 
		  Zoodra zij zich overtuigd had, dat niemand haar beluisterde, ving
			 Rosalie aan met een heesche holle stem, vaak, door hoest en gekuch afgebroken,
			 terwijl wanhoop en angst uit hare oogen straalden: 
			‘Mevrouw! ik kan niet sterven en toch kan ik niet le-
{==262==} {>>pagina-aanduiding<<}
ven
			 blijven. Ik kan niet beter worden. Bloedspuwingen en teering. -
			 Lang en veel geleden, mevrouw! Dat is niets!... als mevrouw mij maar
			 vergiffenis schenkt... dan gerust sterven... 
		  Een hevige hoestbui overviel haar. 
		  Hoe afgemat en uitgeput greep zij de knieën der hevig ontstelde
			 vrouw en herhaalde de bede om vergiffenis. Zij kon anders niet sterven. 
		  Niet anders vermoedende, dan dat zij zooveel berouw gevoelde over
			 haar vroeger gedrag en zonderling en onverklaarbaar verdwijnen uit hare woning,
			 schonk de waardige vrouw die verlangde vergeving zonder eenig voorbehoud en
			 zonder aarzelen. 
		  Weinig kon zij denken dat haar een geheim zou worden ontsluierd, dat
			 de haren ten berge deed rijzen en een mannenhart zou kunnen verpletteren. 
		  Bij herhaling smeekte de ongelukkige vergiffenis. Bij herhaling werd
			 haar de verzekering gegeven dat zij die had. 
		  ‘God is mijn getuige!’ eindigde mevrouw, ziende dat zij
			 gewantrouwd werd, ‘God is mijn getuige, dat ik u alles van harte vergeef!
			 Sterf gerust! Hadt gij mij maar vroeger geroepen en kennis van uw toestand doen
			 geworden.’ 
		  Met gesmoorde stem, herhaalde de ongelukkige hare vraag er
			 bijvoegende, dat zij veel, groot, heel groot kwaad gedaan had. 
		  ‘Ik heb u vergiffenis geschonken!...’ zeî mevrouw
			 op plechtigen toon. ‘Wat hebt gij dan misdreven, dat u zoo
			 beangstigt.’ 
		  Arme moeder! Ware de rampzalige gestorven, eer zij u 't antwoord op
			 die vragen gegeven had. Had zij haar 
{==263==} {>>pagina-aanduiding<<}
 geheim met zich genomen in
			 het graf, eer dan u te martelen door haar verhaal, dat den onpartijdige met
			 afschuw vervult en huiveren doet, en eene moeder waanzinnig, zoo niet woedend
			 en tot alles in staat kan maken. 
		  Thans volgde het ijzingwekkend verhaal, dat ons in der tijd deed
			 huiveren en wij zoo veel mogelijk willen bekorten. 
		  Het afzichtelijk lijden en de dood van Missie Mathilde waren haar
			 werk. Zij had haar uit wraakzucht manjas toegediend, waarin de smetstof, door
			 wrijving over de windsels en doeken van een besmette in de hevigste mate, was
			 doorgedrongen, terwijl zij die vrucht, opdat het gif er beter en dieper
			 intrekken zou, gansche nachten in die doeken gewikkeld hield. Wraak over de
			 mishandeling van den overste op die partij op plantage en daarop gevolgde
			 minachting van Mathilde hadden er haar toe aangespoord. 
		  Dit was dan ook de reden dat zij onmiddellijk het huis van mevrouw
			 had verlaten, toen zij den vrijdom ontving, en later halsstarrig had geweigerd,
			 iets voor de familie te verrichten. 
		  Zij had daarom Mathilde tot haar slachtoffer gekozen omdat zij wist
			 dat de overste haar zoo bijzonder lief had, en zij hem in dat kind het meest
			 grieven en martelen kon. Zij had er eerst aan gedacht zich op den overste
			 zelven te wreken, maar dat kwam haar minder uitvoerbaar voor. 
		  Zij kon niet meer... uitgeput zonk zij achterover. Een hevige
			 hoestbui overviel haar. Het bloed stroomde uit den mond. 
		  Nog eenmaal sloeg zij een smeekenden blik op mevrouw en trachtte zij
			 de armen naar haar uit te strekken 
		  ‘God zij u genadig! ik vergeef het u, ongelukkige!’
			 
{==264==} {>>pagina-aanduiding<<}
 riep deze in hevige ontroering, sidderend en klappertandend
			 uit. 
		  Rosalie sloot hare oogen, zij had opgehouden te leven en te
			 lijden. 
		  Een paar Negerinnen brachten de beklagenswaardige mevrouw L. naar
			 haar rijtuig. 
		  Zij kon niet meer. 
			‘Heesie boi! maak spoed, jongen!’ was al wat zij
			 uit kon brengen. 
		  Het hoofd tegen de borst van Archibald geleund, terwijl deze zijn
			 forsch gespierden arm om haar heen had geslagen, reed ze pijlsnel
			 voorwaarts. 
		  Zes minuten later werd zij bewusteloos in haar slaapkamer
			 neêrgelegd. 
		  Na verschillende vruchtelooze pogingen, mocht het eindelijk den
			 waardigen ouden doctor gelukken haar weder bij te brengen. 
		  Doodelijke ongerustheid had allen bevangen. Niemand, zelfs
			 Archibald, die buiten bij het rijtuig de wacht had gehouden, was in staat
			 inlichtingen te geven. Alleen dit kon hij melden, dat mevrouw, ondersteund door
			 twee Negerinnen, naar het rijtuig was gewankeld, door hem in 't rijtuig was
			 getild en tegen zijn borst geleund, toen zij huiswaarts keerden. 
		  Dat men zich in allerlei gissingen verloor, laat zich denken. Op
			 last van den overste was Archibald spoorslags naar de woning van Rosalie terug
			 gereden. Maar ook daar kon men geene opheldering geven. Toen men na 't vertrek
			 van mevrouw, zich naar de lijderesse had begeven, had men slechts een lijk
			 gevonden. 
			
{==265==} {>>pagina-aanduiding<<}
Ofschoon buiten staat te spreken werd mevrouw L.
			 kalmer. Op raad van den geneesheer werd de meest mogelijke stilte in acht
			 genomen. Hij belastte zich met hare verzorging en oppassing en verwijderde
			 allen uit de kamer. 
		  Het leed geen twijfel dat haar zenuwstelsel deerlijk geschokt was.
			 Hij voorspelde zich alles goeds, indien zij het geluk had in slaap te
			 vallen. 
		  En in de daad! zijn wensch werd vervuld. De diep geschokte vrouw
			 viel in zachte sluimering - die alras in een weldadigen en verkwikkenden slaap
			 overging, waaruit zij eerst laat in den avond ontwaakte. 
		  Zij was afgemat, maar bedaard en wenschte den overste en Susette te
			 zien. 
		  Aan haar verlangen werd onverwijld voldaan. Zij verklaarde dat zij
			 zich veel beter gevoelde. Men moest zich niet ongerust maken. Zij was wel te
			 afgemat om veel te spreken, maar hoopte spoedig hersteld te zijn. 
		  Ook den nacht bracht zij vrij rustig door, en ofschoon niet ten
			 volle hersteld, gevoelde zij zich in staat een paar uren op te zitten. 
		  Op dringend verbod van den geneesheer deed niemand onderzoek naar
			 het voorgevallene, dat wellicht noodlottige gevolgen kon hebben. Vier dagen
			 later was echter alles bekend. 
		  ‘Ik ben u allen opheldering schuldig,’ merkte zij aan,
			 toen men aan 't ontbijt zat, ‘van 't gene u ongetwijfeld deerlijk deed
			 ontstellen en raadselachtig was. Ik dank u intusschen, waarde doctor, voor uwe
			 zorg en u allen voor uwe hartelijkheid en inschikkelijkheid, waardoor ik
			 verschoond bleef van op vragen te antwoorden, waarop ik 
{==266==} {>>pagina-aanduiding<<}
 het
			 antwoord schuldig moest blijven, al ware ik ook bij machte geweest te spreken.
			 De spraak was mij echter ontnomen. Mijn gedachten waren verward. Ik zag de
			 afschuwelijkste voorwerpen voor mij, die mij op allerlei wijze
			 martelden.’ 
		  ‘Nu is alles, God zij geloofd, voorbij. De goede God geeft mij
			 kracht om de ontzettende ontmoeting bij Rosalie mede te deelen.’ 
		  ‘Het bericht dat zij stervende was, had mij geschokt. Had zij
			 ons niet zeer hartelijk behandeld, toch heb ik dikwijls met innige
			 belangstelling aan haar gedacht, en gewenscht dat zij ons bezocht. Ja! ik wil
			 't u gul bekennen, meermalen heeft het mij groote moeite gekost niet in persoon
			 tot haar te gaan.’ 
		  ‘Welkom was mij dus haar dringend verzoek haar
			 vóór haren dood te komen zien. 't Bevreemdde mij wel eenigermate
			 dat zij niet sterven kon zonder die ontmoeting - maar ik schreef het op
			 rekening van haar toestand. Zij wil zich vast verontschuldigen, of dat verzuim
			 goed maken. Zietdaar mijne gedachte.’ 
		  ‘In die verwachting trad ik hare woning binnen. Ik ontstelde
			 toen ik haar zag en was een en al medelijden. Geen woord van verwijt had zij
			 van mij te duchten.’ 
		  ‘Geen wonder dat, toen zij vergiffenis vroeg, ik geen
			 oogenblik aarzelde haar die zonder eenig voorbehoud te schenken. Ik troostte
			 haar met God en diens liefde.’ 
		  ‘Bij herhaling drong zij bij mij aan dat ik haar vergiffenis
			 zou schenken.’ 
		  ‘Ik schreef dit toe aan verwarring van gedachten, aan ziel- en
			 zinsverbijstering, en verzekerde haar dat ik haar alles vergaf, God tot getuige
			 nemende.’ 
			
{==267==} {>>pagina-aanduiding<<}
‘Maar! o mijn vrienden! wat ik toen vernam,
			 doet mij nog sidderen. Ik meende het te besterven. God echter ondersteunde mij,
			 om tot het einde een verhaal aan te hooren, dat mijn moederhart dreigde te
			 verscheuren.’ 
		  ‘Zij was schuldig aan eene misdaad, die op zich zelve
			 vreeselijk mag heeten, maar door de wijze waarop en de redenen waarom,
			 afschuwelijk, duivelachtig moet genoemd worden.’ 
		  ‘Zij heeft uit wraak onze dierbare Mathilde de smetstof dier
			 ijzingwekkende ziekte.... die haar dat martelend en walgelijk lijden
			 berokkende, doen inzuigen. Manjas, gij weet hoe 't lieve kind er op verzot was,
			 manjas heeft zij haar toegediend, waarin de smetstof met het meeste beleid
			 ingetrokken was. En dat, omdat Mathilde haar miskende en de overste haar op
			 plantage mishandeld had.’ 
		  ‘Zietdaar! waarom zij ons verliet en weigerde eenigen arbeid
			 voor ons te verrichten.’ 
		  Allen huiverden. 
		  ‘Groote God!’ stamelde de overste
			 ‘vloek!’.... 
		  ‘Vloek niet!’ hervatte Mevrouw. ‘Zij heeft
			 vreeselijk geboet en geleden. Ik heb haar Gode bevolen en schonk haar
			 vergiffenis. Badende in haar bloed stierf zij!’ 
		  ‘Maar ook nu schoten mijne krachten te kort. Eerst toen ik den
			 doctor bij mijn bed bespeurde, ontwaakte ik. Maar mijn tong was
			 verlamd.’ 
		  ‘Almachtige in den hemel!’ viel de overste in en hief de
			 gebalde vuisten omhoog, ‘onder mijn handen zou zij bezweken zijn. Ik had
			 haar vermoord!...’ 
		  ‘Hadt gij dien smeekenden blik, dat oog vol wanhoop gezien,
			 gij hadt niet anders gehandeld dan ik, mijn beste!’ 
{==268==} {>>pagina-aanduiding<<}
 liet
			 mevrouw er op volgen. ‘De schoonste en zoetste wraak is.., vergiffenis te
			 schenken. God is genadig. En als die Vader genade schenkt, past het ons niet
			 den boeteling in de ure des doods te verstooten.’ 
		  ‘Mevrouw! ik bewonder u!’ viel de oude doctor in.
			 ‘Gij zijt een Engel!’... 
		  ‘Met uw verlof! doctor! ik ben geen engel, maar een zwak
			 mensch, dat al struikelend en vallend den grooten Meester, onzen oudsten
			 broeder, tracht na te volgen.’ 
		  ‘Prijs mij niet te zeer! Er was een oogenblik, dat ik
			 aarzelde. God heeft mij doen handelen, zooals 't plicht is. Zelfbeheersching is
			 de schoonste zegepraal, - en vergevingsgezindheid is deugd.’ 
		  ‘Geen uur langer in Suriname, dan noodig is!’ riep de
			 overste uit, reikte zijn echtgenoote de hand en vervolgde: ‘ik zal
			 trachten te worden zoo als gij zijt.’ 
		  ‘Zoo als Jezus, mijn vriend!’ vulde mevrouw aan, terwijl
			 een hemelsche glimlach zich op haar gelaat vertoonde. 
		  ‘Hij bad voor zijne beulen en moordenaars. Ik heb de
			 ongelukkige alleen aan Gods genade aanbevolen.’ 
		  Langzamerhand kwamen allen in bedaarder stemming, waartoe mevrouw
			 door hare kalmte en waardigheid niet weinig bijbracht. 
		  ‘Wij willen nu hopen dat alle stormen voorbij zijn en
			 uitgewoed hebben,’ liet zij zich ontvallen, toen Susette op het
			 vreeselijk verhaal terug kwam. ‘Storm en donder zuiveren den dampkring.
			 Zij zijn even onontbeerlijk als regen en zonneschijn.’ 
		  ‘Wat mij betreft,’ vervolgde zij een oogenblik later,
			 ‘ik ben er dankbaar voor. Die rampen en verliezen hebben 
{==269==} {>>pagina-aanduiding<<}

			 mij leeren beseffen dat leven iets anders is, dan de meeste menschen er in
			 zien. Leven is handelen. Zal 't goed zijn, dan moet men handelen zoo als Jezus.
			 En daartoe moet men bezield zijn door zijn geest, die een geest der liefde en
			 heiligheid is. Zonder dat is 't leven beuzelen, waardoor men in plaats van
			 echte kinderen van den Vader des heelals te worden, nietsbeteekenende
			 beuzelaars in de leerschool hier beneden blijft.’ 
		  ‘Daartoe zegen en ramp! De hemelsche opvoeder bedient zich van
			 beiden, naar gelang van onze omstandigheden en behoeften.’ 
		  En in de daad, opmerkelijk was het dat sedert de vreeselijke
			 wederwaardigheden, die deze familie getroffen hadden, een gansch andere geest
			 zichtbaar was geworden. 
		  De hemelsche geleigeesten Geloof, Hoop en Liefde oefenden er meer en
			 meer invloed uit. 
		 
		
{==270==} {>>pagina-aanduiding<<}
 
		  De laatste uren.
 
		  Ons verhaal spoedt ten einde. Onder allerlei toebereidselen voor de
			 afreize benoodigd, was de tijd ongemerkt daar, dat men de kolonie verlaten zou.
			 De beide heeren hadden hunne zaken geregeld en afgedaan. Wat aan boord moest,
			 was ingescheept. De laatste pont 
		  	Pont een lomp groot platbodems vaartuig,
		  		met pina of gedroogde palmboombladeren gedekt. suiker was in
			 aantocht en zou den volgenden dag voor de stad zijn. 
		  De afscheidsvisites waren, op zeer weinige na, gemaakt. Die er nog
			 overig waren, konden spoedig worden afgelegd. 
		  Toch waren er nog drukke en aandoenlijke uren ophanden. 
		  Naarmate de dag naderde, dat zij voor altijd Suriname verlaten zou,
			 werd Mevrouw L. in zich zelve gekeerd. 
		  Niet dat het haar berouwde - o neen! Zij verlangde er zelfs naar:
			 vooral sedert de treurige ontdekking bij Rosalie. 
		  Gevoelde zij er zich niet zoo gelukkig meer en op haar gemak, zij
			 had in Suriname toch veel genoten. De jaren harer kindschheid en vroegere jeugd
			 in 't ouderlijke huis doorgebracht, waren gelukkige jaren. Toen kende zij geen
			 zorg. 
			
{==271==} {>>pagina-aanduiding<<}
Had zij ze ooit gekend? Zij was immers de gelukkige
			 gade van den alom geëerden Overste L.... Zij was eene gelukkige moeder
			 geweest.... totdat de dood hare kinderen wegrukte.... Ja! sedert scheen 't, dat
			 de lijdensbeker niet van hunne lippen mocht wijken.... maar!... aan aardsche
			 goederen hadden zij nooit gebrek gehad, terwijl menigeen bovendien ook daar nog
			 onder zucht. 
		  Bittere tranen had zij in Suriname gestort, maar ook zalige vreugde
			 gesmaakt. Surinames bodem bood rust aan 't stoffelijk overschot harer ouders en
			 van hare kinderen.... die bodem was haar dierbaar en zou haar onvergetelijk
			 blijven. 
		  Suriname was haar van kindsbeen af bekend van zijn goede en kwade
			 zijde. Zij zou het verlaten om een land te zoeken, dat van nu aan haar tweede
			 vaderland zijn zou. Een land, een streek, een volk haar ten eenenmale vreemd.
			 Wat zou haar dáár treffen?.... 
		  De volmaaktheid zou er evenmin te vinden zijn, als in Suriname, dat
			 zij eerlang verliet. Verlaten, voor altijd verlaten?... Ja!... de wereld zou
			 zij ook eens verlaten. 
		  Hier zijn wij slechts te gaste, tot dat het den Vader behaagt zijne
			 kinderen tot zich te roepen. 
		  Toch zou 't haar hard vallen van hen te gaan, al ware het ook nog
			 zoo zeker, dat zij weêr zag, die zij verloren had en haar nog altijd, zoo
			 na lagen aan 't harte. Scheiden valt hard en scheiden baart smart... vooral
			 scheiden van haar man en kind. Zij wist het hoe lief zij haar hadden en zij
			 beminde hen wederkeerig zoo innig. 
		  Zij werd gestoord in haar gepeins, door de komst van eenige dames,
		  	die haar een afscheidsbezoek wilden bren-
{==272==} {>>pagina-aanduiding<<}
gen. Het waren wel
		  	inlandsche burgervrouwen, kottoe-Missies, maar van weigeren en belet
			 geven, kon bij Mevrouw L. geene sprake zijn. Het was haar zelfs goed, die
			 eenvoudige zielen nog eens te zien. 't Bezoek was kort en 't afscheid
			 hartelijk, en waren de geschenken niet van groote waarde - eenige eieren of
			 vruchten, een Indiaansche waaier of kleine pagaaltjes voor haar werk, of iets
			 dergelijks - zij getuigden van een goed hart, en moesten strekken om bij
			 Mevrouw in aandenken te blijven. 
		  Zij was door zooveel goedheid en hartelijkheid getroffen.  
		  Ook eenige Negermeiden namen 't oogenblik waar, om Mevrouw nog eens
			 te groeten en goede reis te wenschen. 
		  De eene bracht Chinaasappels, de andere fijne pepersoorten. Kortom
			 ieder wat. Geen die met ledige handen kwam. 
		  Den ganschen dag was 't een komen en gaan zonder einde. Vooral nu
			 men vernomen had, dat de laatste suiker werd ingenomen. Een paar dagen nog
		  	en,... dan was 't: uitklaren, afzakken, om den volgenden dag in
			 zee te gaan. Misschien den zelfden avond nog. 't Hing er maar van af, of 't
		  	schip over de yankiebank van Jachtlust kon komen. Raakte het niet
			 vast dan liep alles spoedig af. 
		  De heeren kwamen thuis, met een hartelijk ‘blij toe! 't is
			 gedaan.’ Beiden hadden hunne afscheidsbezoeken afgedaan en verzekerden de
			 dames, dat zij moe en af waren en geen voet weêr op straat zouden zetten,
			 dan op 't oogenblik dat men naar boord ging. 
		  Zijn Excellentie, 't hospitaal, de kazerne allen en alles waren voor
			 't laatst bezocht. 
		  De eerste had den overste andermaal gevraagd, of zijn besluit
			 onherroepelijk was. Hij was uiterst voorkomend en 
{==273==} {>>pagina-aanduiding<<}
 buitengewoon
			 vertrouwelijk geweest. Ook Mevrouw. Zij hoopte de dames nog te mogen ontmoeten.
			 Het dienstpersoneel was diep getroffen. De officieren en onderofficieren hadden
			 geen afscheid willen nemen. De overste had het kommando wel neêrgelegd en
			 overgedragen aan den Majoor, maar zij hoopten den man, die zich bemind gemaakt
			 had, nog vóór zijn aan boord gaan, een laatsten groet te mogen
			 brengen en uitgeleide te doen, waartoe zij van den nieuwen overste toestemming
			 hadden ontvangen. 
		  Ook de oude doctor was niet minder voldaan. 
		  ‘De oude man is niet vergeten!’ sprak hij en keerde zich
			 om, ten einde niet te laten blijken, hoe aangedaan hij was, terwijl hij een
			 oogenblik later een gouden bril en potloodpen van 't zelfde metaal liet zien,
			 dat hem in 't hospitaal door zijn opvolger, namens het personeel van
			 officieren, was overhandigd. 
		  De hospitaalmeester en verdere beambten hadden hem een zilveren
			 inktkoker aangeboden. 
		  ‘En als u iedereen in de kolonie bewijzen geeft van
			 hoogachting en vriendschap,’ liet mevrouw L. er op volgen, ‘en de
			 koning uwe verdiensten huldigt, dan wil 'k ook toonen, dat ik uwe diensten en
			 vriendschap weet te waardeeren. Zij reikte hem een klein pakje over.’
		  
		  't Bevatte een gouden snuifdoos. 
		  De goede oude schreide als een kind. 
		  ‘Voor de snuif zal ik zorgen!’ zei de overste, zich
			 lachende in de handen wrijvende. ‘Gij, zijt mijn gast, oude, en de dames
			 zijn voor rekening van Mevrouw, die mij zoo fijn en lief verrast
			 heeft.’ 
		  ‘Hum!’ zoo vervolgde hij en reikte mevrouw beide zijne
			 
{==274==} {>>pagina-aanduiding<<}
 handen, ‘ik dank God voor uw bezit. Gij zult een lastigen,
			 maar toch leergierigen en gehoorzamen discipel aan mij hebben!’ 
		  ‘Beloof niet te veel!’ hernam zij. ‘Beloften maken
			 schuld.’ 
		  ‘Aan tafel, dames en heeren!’ riep de overste, die 't
			 bericht van Archibald had ontvangen, dat alles gereed en de soep op tafel was.
			 ‘Straks komt onze eerzame kapitein K.’ 
		  ‘Daar luidt de scheepsklok! Het laatste vat is aan
			 boord!’ merkte de oude doctor aan. 
		  ‘Goddank!’ liet er de overste op volgen. ‘Wat
			 juicht en jubelt Janmaat.’ 
		  En zoo was 't! 
		  Het laatste vat was aan de strophaken geslagen, opgeheeschen en
			 daalde in 't ruim. 
		  Andermaal werd de scheepsklok geluid, de vlag drie malen op- en
		  	neergelaten en toen 't op den bodem was, een langdurig hiep! hiep!
		  		hoereh! aangeheven. 
		  Terwijl men aan tafel zat, liet kapitein K. zich aanmelden. 
		  ‘Laat boven komen, zet een bord en een stroel!’ beval de
			 overste. 
		  De kapitein zat aan, at meê.... wie niet in 't gastvrij
			 Suriname? dat is immers 't gebruik! - Een oogenblik later deelde hij mee dat
			 alles in orde was, dank betuigende dat de overste hem zoo spoedig lading
			 bezorgd had. 
		  Den volgenden morgen wenschte hij uit te klaren. 
		  ‘Uitmuntend!’ was aller antwoord. ‘Maar!..... niet
			 aan boord. De muskieten! de muskieten!’.... 
		  ‘Ja!’ zeî de kapitein, ‘maar de maan en 't
			 water!’.... 
			
{==275==} {>>pagina-aanduiding<<}
‘Een brief van Gran Man,’ liet Archibald
			 er op volgen. ‘De ordonnans wacht op antwoord.’ 
		  ‘Ga uw gang, kapitein! klaar uit, zak af en wacht ons bij 't
			 fort Nieuw Amsterdam. De Gouverneur heeft Gouvernements booten met roeiers
			 beschikbaar gesteld.’ 
		  ‘Ik kom nog heden avond bij zijne Excellentie,’
			 vervolgde de overste, getroffen door die bijzondere onderscheiding. 
		  ‘Leve de gouverneur!’ riep bij uit, zijn glas omhoog
			 heffende en met een enkele, lange teug leedigende, terwijl allen in dien dronk
			 instemden en hem bescheid deden. 
		  ‘Overste!’ liet de koopvaarder er op volgen, ‘het
			 past mij 't allerminst praatjes te maken. Maar dit kan ik zeggen, ieder
			 betreurt uw vertrek. Deedt gij een reisje en keerdet terug, 't zou niets zijn.
			 Maar!.... maar! toch! de overste komt nog eens als gouverneur terug.’
		  
		  ‘Nooit!’ klonk het. ‘Vult uwe glazen! Kapitein K.,
			 ik acht u hoog. Wat mij het dierbaarste is, vertrouw ik u toe. God geleide, God
			 behoede en bescherme u, u en ons.... is 't niet zoo, doctor!’ sprak de
			 overste. 
		  Ieder nam zijn siesta... te vijf ure was de overste op 't
			 Gouvernementshuis, om beleefdelijk dank te betuigen voor 't aanbod en
			 verzekering van hoogachting. 
		  ‘Overste! God zij met u en de uwen!’ was de
			 afscheidsgroet van den Gouverneur. ‘Het spijt mij!.... Toch vergeet ik u
			 niet!’ 
		  En de man hield woord. 
		  Een halfjaar later las men in onze dagbladen, dat de overste
			 gepensioeneerd was en bevorderd tot kommandeur van den Nederlandschen Leeuw,
		  	uit aanmerking van zijn langdu-
{==276==} {>>pagina-aanduiding<<}
rigen diensttijd en vele en
			 belangrijke diensten in West-Indië..... 
		  De avond was lastig en toch niet vervelend druk. De een verdrong den
			 ander, om afscheid te nemen en zich aan te bevelen. 
		  Immers de overste had geld - en geld is macht en geeft invloed. Was
			 hij een Lazarus geweest vol zweren en zonder geld, men had hem zien vertrekken
			 en van zijn heengaan gesproken, zoo als men gewoon is van alle armen. 
		  Gelukkig dat hij en zijne echtgenoote het edele van het mindere
			 metaal wisten te onderscheiden, zonder het anderen te laten gevoelen, of hen te
			 krenken. 
		  Het nachtschot viel. De scheepsklokken werden geluid. Ieder
			 vertrok,... tot groot genoegen zelfs van Mevrouw L. die overigens zeer geduldig
			 en inschikkelijk was.... ‘Dat geeft rust!’ riep zij uit. 
		  Toch werd men weêr gestoord.... gelukkig niet onaangenaam.
		  
		  De oude James was beneden en wenschte.... Alexander was er
			 ook!..... 
		  ‘Ja! ik begrijp hen!’ zei de overste, ‘laat boven
			 komen. Op aarde zien wij elkander niet weêr!’ beiden kwamen
			 boven. 
			James had Oranje tiekies of stokjes voor de Dames gesneden.
			 ‘Zij hielden er zooveel van en zij waren uitmuntend voor de
				tanden.’ Voorts koroefaija, houtskool van gebrande tamarinden.
			 Niets beters dan dat. - En Alexander had een kistje gemaakt van satijnhout, om
				er mooi-mooi Sanni, iets van waarde, in te bergen. 
		  't Viel den overste hard van den ouden grijskop te scheiden, die hem
		  	en de zijnen 't leven had gered en on-
{==277==} {>>pagina-aanduiding<<}
der lief en leed een trouwe
			 slaaf, een dankbare knecht, en een eenvoudige maar hartelijke vriend was
			 geweest. 
		  ‘Massera goed doet, - Archibald meê gaat.... vreemde
		  	blanken!.... hm! hm!.... Sja! alle male vreemd! Archibald loekoe
		  		boen! goed oppassen Massera! Missie! - Ouwe oude James niet weêrzien;
		  	vaarwel, Massera, Missie allemale - James oppassen op Missie grebi,....
		  	graf!.... Jeri! tan boen!’ 
			‘Tan boen!’ was aller woord. - ‘Vaarwel,
			 James! wij hebben u goed gehoord.’ 
		  De oude wuifde met zijn hand en gluurde bij herhaling door 't
		  	latwerk aan den trap. ‘Adjosi Massera! adjosi Missie!’
			 klonk het, zijn stem beefde. 
			‘Tan boen! Ja! vaarwel brave ziel!’ klonk het nog
			 eens uit zes monden, ‘wij zullen u niet vergeten!’ 
		  Nauwlijks vertrokken traden zijne voormalige medeofficieren
			 voorafgegaan door den nieuwen overste de zaal binnen, gevolgd door een paar
			 manschappen, die een kist op tafel plaatsten en zich verwijderden. 
		  De nieuwe overste sprak zijn voorganger op een waardige wijze aan en
			 bood hun namens zijne kameraden het nevensgaande aan. 
		  Het was een prachtig zilveren theeservies met schenkblad, benevens
			 twee dito banket- en presenteertrommels en blad, alle voorzien met een
			 randschrift. 
		  Woorden ontbraken den waardigen L. om zijne gevoelens uit te
			 drukken..... Dat was te veel! wel was 't hem bewust, dat men hem graag mocht
			 lijden en hoogachtte, maar dat hij zoo hoog bij hen aangeschreven stond,... dat
			 had hij nooit vermoed. 
			
{==278==} {>>pagina-aanduiding<<}
Innig aangedaan sloeg hij beurtelings 't oog op zijn
			 kameraden, en 't hem aangeboden geschenk. 
		  Ouder gewoonte greep hij naar zijn knevel en kwam 't Hm! Hm! over de
			 lippen. 
		  ‘Kameraden!’ ving hij eindelijk aan, ‘bijna
			 veertig jaren heb ik in uw midden doorgebracht. Wij waren altijd goede makkers.
			 Had ik zoo goed leeren praten en aanspraken houden, als boschpatrouilles maken,
			 gij weet het, ik hield een aanspraak, die klonk als een klok. Maar dat kan ik
			 niet. Nu allerminst. Maar!... kameraden! broeders! ik dank u voor uw prachtig
			 geschenk, dat mij zoo schitterend bewijst, hoe goed gij 't met mij en de mijnen
			 meent! Nog eens dank! hartelijk dank! Ik vergeet u nooit. En gij overste, die
			 mij opvolgt, ik ken u en stel het volste vertrouwen in u. Zorg, dat bid ik u!
			 voor onze manschappen. Handhaaf de eer van onzen soldatenstand. Ik beveel mij
			 en de mijnen in uw aller aandenken en vriendschap!’. 
		  ‘Wijn!’ liet hij er op volgen, terwijl hij zijn knevel
			 glad streek en plaats nemende allen 't sein gaf om zijn voorbeeld te
			 volgen. 
		  En Archibald zorgde voor champagne en sigaren. 
		  Pratende over oud en nieuw, weleer en thans, de reis en zoo al meer,
			 werd menig glas geledigd en na wederzijdsche groete afscheid genomen. 
		  De laatste krijgsmakker was vertrokken. 
		  Nog eens verzamelde men zich op 't balkon, om vrij en ongestoord een
			 blik te werpen op de breede, schoone Suriname. 
		  ‘Zes glazen!’ klonk het op het wachtschip - en de
			 
{==279==} {>>pagina-aanduiding<<}
 scheepsklok liet zes heldere slagen hooren, herhaald en
			 beantwoord door al de scheepsklokken op de ree. 
		  't Was elf uren in den avond. 
		  Stil en rustig lag het wachtschip daar, als of 't zich nooit had
			 bewogen, en een kasteel was op vasten bodem gebouwd. 
		  ‘Dat was voor 't laatst!’ merkte de overste aan niet
			 zonder weemoed. Zijn stem trilde. ‘Morgen avond, om dezen tijd, buiten
			 Braamspunt! 't Komt juist uit met het water, en wij hebben de maan bovendien in
			 ons voordeel!’ 
		  ‘Maar nog iets,’ liet de oude doctor er op volgen.
			 ‘Weet gij wel, waarom de kapitein zooveel haast maakt? 't Is morgen
			 Donderdag!’... 
		  ‘Dat spreekt!’ merkte de overste aan. ‘Van daag
			 Woensdag, morgen Donderdag!’ 
		  ‘Uitmuntend!’ hernam de ander. ‘Maar hebt gij ooit
			 gehoord dat men Vrijdags van Suriname vertrekkende, in zee ging? Weet gij 't
			 waarom niet?’ 
		  ‘Neen!’ was 't gemeenschappelijk antwoord. 
		  ‘Elk kapitein zal u zeggen: “wij laten 't na om 't volk.
			 Wij zijn niet bijgeloovig - al zijn zij 't nog zoo zeer - maar!... men weet
			 nooit wat er gebeuren kan. Het volk is zoo als het is. Gebeurde er een ongeluk,
			 men zou 't ons wijten en zeggen: wij moesten ook Vrijdags in zee gaan. Daarom
			 liever een dag later, dan is men voor hen verantwoord.”’ 
		  ‘Let er op! hij make het zoo het kan... Vrijdags niet buiten
			 Braamspunt!’ 
		  Nog pratende over en lachende om 't volksbijgeloof trad Kapitein K.
			 binnen en door de zaal gaande, begaf hij zich 
{==280==} {>>pagina-aanduiding<<}
 naar 't balkon, om
			 te berichten, dat alles reeds in orde was. Voor geld en goede woorden kan men
			 overal terecht. De zeilen waren reeds aangeslagen, de ankers gelicht en 't
			 schip zakte af. 
		  't Zou zoo aanstonds den hoek bij 't fort Zeelandia omgaan. 
		  ‘Nog een glas, kapitein K.!’ merkte de overste aan,
			 ziende dat deze toebereidselen maakte om te vertrekken. ‘Wel aan
			 boord!’ 
		  ‘Verd...! O! 'k mag niet vloeken!’ zeî K. toen hij
			 reeds afscheid had genomen en terugkeerde, ‘waarachtig nog wat vergeten.
			 Niet later dan te een ure aan boord!’ 
		  ‘Een zonderling!’ merkte Susette aan, ‘komt hier
			 om ons meê te deelen dat alles in orde is en vergeet den tijd op te
			 geven, dat men aan boord moet zijn. En..... en... let wel! straks zeilt hij nog
			 uit en laat ons achter. Wij mogen wel op onze hoede zijn.’ 
		  ‘Met uw verlof!’ viel de oude doctor haar in de rede,
			 ‘de goede man heeft veel aan 't hoofd. De laatste oogenblikken brengen
			 voor zoo iemand vrij wat drukten aan. 't Spreekwoord zegt niet ten onrechte: de
			 laatste lootjes wegen het zwaarste.’ 
		  ‘De een stelt zijne betalingen uit tot het laatste oogenblik.
			 De ander heeft nog een kleine kommissie op te dragen, die de goede kapitein
			 toch wel op zich wil nemen. Een derde heeft nog een regaalte te bezorgen,
			 brieven meê te geven..... en zoo al voort!’ 
		  ‘Op onze behouden aankomst!’ riep de overste uit en liet
			 de glazen vullen. 
		  ‘Dat geve God!’ zeî mevrouw L. 
			
{==281==} {>>pagina-aanduiding<<}
Allen ledigden hunne glazen en herhaalden die
			 woorden.  
		  De maan kwam op, als of zij ook meê deed en af scheid nam.
		  
		  Niemand sprak. 
		  Er heerschte een plechtige stilte! Slechts afgebroken door 't gebrom
			 en 't geknor der todden en 't eentoonig gekwaak der kikvorschen, of 't
			 geschreeuw der Negers, die in hunne tentbooten op de rivier lagen. 't Was of
			 die opkomende maan op ieder een buitengewonen indruk maakte en hen tot
			 weemoedige vreugde, of verhoogden ernst stemde. 
		  Eindelijk brak de overste het zwijgen af. 
		  ‘Een heerlijke avond!’ zoo ving hij aan. ‘Daar
			 zullen wij in Europa veel in verliezen.’ 
		  ‘Vooral in Holland,’ liet de oude doctor er op volgen.
			 ‘Men heeft er schoone avonden, trouwens zij zijn er zeldzaam. Nooit
			 althans zoo als hier. Zij worden er lastig en onaangenaam gemaakt door scherpen
			 wind en een schraal koud klimaat. Let eens op als wij de keerkringen gepasseerd
			 zijn.’ 
		  Na een heildronk op Suriname's bloei en welvaart, begaf ieder zich
			 naar zijn kamer, om na een woeligen dag een uur of wat rust te genieten. 
		 
		
{==282==} {>>pagina-aanduiding<<}
 
		  'T vertrek.
 
		  Nauwelijks was de zon boven de kimmen of rondom 'thuis en op de
			 ruime plaats van den overste L. heerschte groote bedrijvigheid. 
		  Zijne vroegere slaven en slavinnen met het huiswerk belast, ofschoon
			 in andere handen overgegaan, hadden aan hunne nieuwe meesters verlof gevraagd
			 en bekomen, om den overste en diens gezin uitgeleide te doen. Behalven deze
			 treft gij nog een groot getal vrijen en slaven aan, die naar lands gebruik zich
			 bij hen aansloten, ten bewijze van hoogachting en erkentelijkheid, of uit
			 nieuwsgierigheid en om er zich later op te kunnen beroemen, dat zij niet
			 ontbraken en ook de eer hebben gehad, tot dit getal te behooren. 
		  De gouvernementsslaven in hun staatsiegewaad kwamen berichten, dat
			 het vaartuig aan den steenen trap lag en naar bevelen vragen. 
		  't Was een gedruisch en eene bedrijvigheid, waarbij 't hooren en
			 zien vaak vergingen. Ook in 't benedenhuis, de vestibule en 't voormalig bureau
			 kondt ge u nauwelijks bewegen. 
		  De muzikanten der jagers, onderofficiers en korporaals, 
{==283==} {>>pagina-aanduiding<<}
 voor zoo verre hun dienst het gedoogde, hadden zich daar verzameld,
			 om op plechtige wijze en met muziek hun voormaligen bevelhebber naar het
			 vaartuig te vergezellen, dat ginds op hem en de zijnen wachtte. 
		  Te nauwernood bleef er ruimte voor de officieren over, om zich naar
			 de bovenzaal te begeven. 
		  De menigte groeide gedurig aan, en nog zag men van alle kanten
			 nieuwsgierigen en belanghebbenden aankomen. 
		  Geen vaartuig op de ree, groot of klein, dat geen vlag op had. De
			 koopvaardijvloot vooral wedijverde onderling. Sommige hadden seinvlag, wimpel,
			 nommer, kortom alle vlaggen aangehecht, ter eere van den overste L. 
		  De officieren der landmacht en eenigen der marine hadden zich nog
			 eens rondom den waardigen man geschaard, om hem daarna den laatsten handdruk en
			 afscheidsgroet te brengen. 
		  Innig aangedaan wachtte hij met de zijnen in hun eenvoudig
			 reisgewaad het oogenblik af, dat zij de woning zouden verlaten waaraan zoo vele
			 verschillende herinneringen van wel en wee, voor- en tegenspoed verbonden
			 waren. 
		  Ongemerkt was het genaderd. 
		  En nauwelijks had de klok acht uren geslagen, of het teken van
			 vertrek werd gegeven, terwijl de boot-Negers zich onverwijld naar den steenen
			 trap begaven. 
		  Eenige oogenblikken later had de overste voor altijd de woning
			 verlaten, omringd van zijne officieren, voorafgegaan door het corps muzikanten,
			 dat zich hooren liet. Zoodra de voormalige bevelhebber zich met de zijnen
			 vertoonde, gevolgd door de onderofficieren en korporaals, sloeg men den weg in
			 naar 't groot Kombé, om langs 't Gouvernementsplein den waterkant te
			 naderen. 
			
{==284==} {>>pagina-aanduiding<<}
Eene ontzettende volksmenigte had zich achter het
			 voormeld personeel aangesloten, terwijl ter hoogte van het fort
		  	Zeelandia een niet minder aantal verzameld was, waaronder menig
			 krijgsman, die den voormaligen chef, nog een laatsten groet wilde brengen. 
		  't Afscheid was kort maar aandoenlijk. 
		  Na allen in zijne nabijheid de hand te hebben gedrukt klom men den
			 trap af, stapte onder een drievoudig hoerah der menigte de boot in en.... op 't
		  	bevel van den Heddeman van 't vaartuig, stak men af. 
		  Alomme, zoowel die voor 't Gouvernementshuis, als die van het fort
			 Zeelandia en van de verschillende vaartuigen, alomme werden de vlaggen, als
			 afscheidsgroet en hulde, drie malen statig naar beneden gelaten en opgehaald.
			 Waarna de vlag op de tentboot op dezelfde wijze dank betuigde en afscheid
			 nam... 
		  Spoedig was 't vaartuig uit het gezicht. 
		  Er werd weinig gesproken. Ieder hield zich met zijne eigene
			 gedachten bezig. 
		  Op 't Fort Nieuw-Amsterdam werden de overste en de doctor, met
			 militaire eerbewijzen begroet.... Dat waren de laatste van dien aard. 
		  Een kwartier later stapte men over aan boord van 't barkschip, dat
			 hen naar Holland zou overvoeren. 
		  ‘Anker op!’ klonk het, terwijl men een flink en keurig
			 ontbijt nam. 
		  Eer nog de klok acht slagen, of 't uur van twaalf had gemeld was men
			 buiten de laatste uiterton en in volle zee. 
		  Een nieuw leven ving voor hen aan. 
		 
		
{==285==} {>>pagina-aanduiding<<}
 
		  Besluit.
 
		  Als gij in den grooten en in den kleinen drogen tijd, wanneer beide
		  	zich voor goed ingesteld hebben, langs 't kombé gaande, de
			 Gravestraat door, naar den nieuwen Oranjetuin wandelt, zult gij er te eenigen
			 tijde een ouden vrijman met grijs kroezig hoofdhaar, leunende op een zwaren
			 koffiestok, ontmoeten, gevolgd door een paar ezelkarren, beladen met schelpen,
		  	terwijl de wagiman, de sleeper, zijn ezel langzaam doet voortstappen.
		  
		  Tweemalen 's jaars op den aangegeven tijd kunt gij dien ouden man
			 dezelfde wandeling zien maken, altijd gevolgd door wat wij beschreven. 
		  Ter hoogte van den Oranjetuin laat hij voor een woning, zoo wat
			 eenzaam maar toch niet ver van den weg gelegen, halt houden, tot dat hij met
			 een grooten sleutel in de hand, die woning verlaat, eenige schreden verder gaat
			 en een dubbel ijzeren hek opent, en die sleepers met hunne karren doet binnen
			 rijden; is hij op zekere hoogte genaderd, zoo houdt hij andermaal halt en geeft
			 bevel, de schelpen op een hoop te werpen. 
		  Is daaraan voldaan, dan betaalt hij, zendt hen weg en sluit het hek
			 achter hen. 
			
{==286==} {>>pagina-aanduiding<<}
Nu vangt zijn taak aan. 
		  Zie eens! hij bezoekt andermaal de woning waar hij dien sleutel
			 haalde, brengt dien terug en verschijnt met een schop en een mandje, beide
			 benoodigd voor den arbeid, dien hij zal verrichten. 
		  Hulp verlangt hij niet. Hij wil niet bespied zijn. Wat hier te doen
			 valt, moet alleen door hem gedaan worden. 
		  Hij heeft zijn mandje gevuld, plaatst het op 't hoofd en gaat er
			 eenige schreden zijwaarts mee voort en ledigt het met de meeste behoedzaamheid
			 op vier graven naast elkander, als ware hij bevreesd de dooden in hunne
			 sluimering te stooren. 
		  Wat hij alles gelijk verdeelt en netjes uitspreidt. 
		  De laatste mand is aangebracht en geledigd. 
		  Nu eens met de schop, dan weêr met de handen, brengt hij alles
			 bijeen en maakt het zoo vlak en effen, als 't noodig is. Om zeker te zijn dat
			 hij zich goed gekweten heeft, ziet hij alles nog eens bedaard na. - 
		  Met onbegrensden eerbied staart hij op die graven, prevelt
			 binnensmonds, wuift met de hand, zet den hoed op.... keert nog eens terug,
			 ontbloot het hoofd, groet andermaal.... en vertrekt. 
		  Alles is vast naar zijn zin. 
		  Toch schudt hij het hoofd eer hij in die woning zijn gereedschap
			 terug heeft gebracht. Geen wonder! allerlei oude herinneringen komen bij hem
			 op.... wat zou die familie gelukkig geweest zijn, had Rosalie niet zoo
			 schandelijk gehandeld.... Die oude vrijman is James, die tweemalen 's jaars,
			 getrouw aan zijne beloften, de graven bezoekt van de kinderen van den overste
			 L. en dat van Kapitein Louis.... 
{==287==} {>>pagina-aanduiding<<}
 en ze belegt met schelpen, opdat zij een goed
			 voorkomen hebben. 
		  Menig jaar kweet hij zich van dien plicht. 
		  Ten laatste werd die door Alexander vervuld. 
		  De goede oude ontsliep. 
		  Hij sluimert op Jacobus-rust.... aan 't einde der Burenstraat. 
		  Wel stond er geen Leeraar bij zijn sterfbed of bij de groeve, want
			 nooit ging hij tot eenig kerkgenootschap over. Maar Alexander had hem niet in
			 een zwart geschilderde en dichtgespijkerde kist laten begraven, maar een
			 fatsoenlijke roefvormige kist met koperen schroeven vervaardigd, om er zijn
			 stoffelijk overschot in neêr te leggen. Hij plaatste een paaltje bij zijn
			 graf en laat het 's jaarlijks met schelpen beleggen. 
		 
	
	  
  
