
   
        
           
               Alexander, keizer aller Russen
               Robert Hendrik Arntzenius
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Alexander, keizer aller Russen van Robert Hendrik Arntzenius uit 1814.
               
               
                   
                       p. 12: ‘neigde:’ → ‘neigde.’: ‘Toen 't al ten afgrond neigde.’
                   
               
           
           
           
               
                   
                   
                   
                   
               
           
           
               arnt001alex01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20011
               
               Robert Hendrik Arntzenius, Alexander, keizer aller Russen. A. Loosjes Pz., Haarlem 1814
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Alexander, keizer aller Russen
               Robert Hendrik Arntzenius
               
               
                   
                   
               
           
           
           
               
               
           
           
           
           
       
       
           
               Alexander, keizer aller Russen
               Robert Hendrik Arntzenius
               
               
                   
                   
               
           
           
           
               
               
           
           
           
           
       
       
           
               2011-07-04
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Robert Hendrik Arntzenius, Alexander, keizer aller Russen. A. Loosjes Pz., Haarlem 1814
 
Zie: https://www.dbnl.org/tekst/arnt001alex01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







 

{==1==} {>>pagina-aanduiding<<}

ALEXANDER
KEIZER aller RUSSEN.

{==3==} {>>pagina-aanduiding<<}

ALEXANDER,
KEIZER aller RUSSEN.
LIER ZANG,
DOOR
MR. R.H. ARNTZENIUS.

{== afbeelding 
	
==} {>>afbeelding<<}
    

Te HAARLEM, bij
A. LOOSJES Pz.
MDCCCXIV.


   

{==5==} {>>pagina-aanduiding<<}

Alexander, keizer aller Russen.


Lierzang.


{== afbeelding 
	
==} {>>afbeelding<<}
    


Niet om het schittr'en van zijn kroon, 
Hoe glorierijk bepaereld; 
Niet om de vastheid van zijn troon, 
Geëerbiedigd door de waereld; 
Niet om zijn vreeslijke oorlogsmagt, 
Zijne onweêrstaanbre reuzenkracht, 
Verhef ik Alexander. 
Hoe heerlijk de triumph ook schijn', 
Eens was ze, en kan dit weder zijn, 
Het deel ook van een ander. 

{==6==} {>>pagina-aanduiding<<}

Neen! hing de waare grootheid af 
Van zegepraal en luister, 
Dan stoof ze, als voor den wind het kaf, 
Bij 't breken van de kluister. 
Dan ware op menig zegefeest 
Ook Bonaparte groot geweest, 
Door 't krijgszwaard zonder scheede, 
Maar aan zijn wufte lauwerkroon 
Was ieder blad een nieuwe hoon 
Voor Menschlijkheid en Vrede. 
 
Neen! 't is de magt en krijgsbuit niet, 
Die Vorsten vormt tot helden. 
Geen schutgebrom of logenlied 
Kan hunne deugd vermelden. 
De dwingland zwaait den staf van lood, 
Het zuchtend menschdom noemt hem Groot, 
En strooit hem 't dorrend lover; 
Het licht breekt door; de logen zwicht; 
De mom valt hem van 't aangezicht; 
De zwakke mensch blijft over. 

{==7==} {>>pagina-aanduiding<<}

't Was, Alexander, schoon en groot, 
Alleen hem 't hoofd te bieden, 
Voor wien de halve waereld vlood, 
Met all' haare oorlogslieden! 
't Was groot, door voorbeeld en door staal, 
Door 't oorlogsvuur en heldentaal 
Europes boei te breken; 
Vasallen van uws vijands rijk 
Tot helden, schier aan U gelijk, 
Tot Vorsten aan te kweeken. 
 
't Was groot, dat steeds de Moskowa 
En Seines bange boorden, 
In spijt van 's Winters ongenâ 
Uw zegeliedren hoorden. 
Groot, dat de fijn verdunde lucht 
Den blijden galm van 't krijgsgerucht 
Europa rond moest dragen; 
En 't ijs van Weichsel en van Rhijn 
De diamanten brug moest zijn, 
Voor uwen zegewagen. 

{==8==} {>>pagina-aanduiding<<}

Maar grooter was 't, rechtschapen held, 
En edel en verheven, 
Nog klam door 't zweet van 't oorlogsveld, 
De vrede aan de aard' te geven! 
Ja! de Overwinning, lang gewoon 
Om, 't vaal scharlaken van den troon 
Ten verwe, bloed te plengen, 
Vloog op uw paden reeds vooruit; 
En dacht niet dat uw wenk haar stuitt', 
Haare offers om te brengen. 
 
Maar Gij, die niet de zuchtende aard 
Wilt klemmen in uw banden, 
Gij rukt haar zelf het dreigend zwaard 
Uit de opgeheven handen; 
Gij voert op uwe zegekoets 
Den milden hoorn des overvloeds, 
En dwingt haar dien te kusschen. 
Gij gunt haar wel op haare kruin 
Den lauwer, groeijend' op het puin, 
Maar vlecht d' olijf er tusschen. 

{==9==} {>>pagina-aanduiding<<}

De Rijksstad, voor uw wraak beducht, 
Wier regt haar kon verpletten, 
Vind hulp noch baat bij strijd of vlugt, 
En bukt voor uwe wetten. 
De Wanhoop wacht, in dezen nood, 
Geene andere uitkomst dan de dood, 
En schikt zich, ten gebede; 
Gij ziet haar aan; - de donder loeit; 
Gij wenkt, - en van uw lippen vloeit 
Zachtmoedigheid en Vrede. 
 
Nu blijft Parijs van eerbied stom, 
En staroogt op uw wezen. 
En 't fransch gemeen en adeldom 
Schijnt thans uw kroost te wezen. 
Gij brengt het volk, welks legermagt, 
Uw volkren dood en armoê bragt, 
Bevrijding, kalmte en zegen; 
En zendt uw naauw bedwingb'ren stoet, 
Langs paden, rood nog van hun bloed, 
Hun dankb're huisgoôn tegen. 

{==10==} {>>pagina-aanduiding<<}

Aan 't hoofd der Vorsten, 't perk der eer, 
U volgende, ingetogen, 
Buigt ge u, demoedig dankend, neêr 
Voor 't eeuwig Alvermogen. 
Hem volgend, die uw voorbeeld is, 
Schenkt ge alles grootsch vergiffenis 
Wat ooit uw grootheid tartte. 
Gij spaart den overwonnen Staat, 
't Vernederd Volk, den veegen Raad, 
Ja, spaart zelv' Bonaparte! 
 
Groot zijt gij, Alexander, groot, 
Met de u verbonden Vorsten! 
Gij hebt op aard' geen lotgenoot, 
Wie ooit naar grootheid dorstten. 
Het menschdom valt voor U te voet, 
Heel de aard' verheft uw magt en moed, 
Is op uw wenken vaardig, 
Wat Gij beveelt en wilt, geschiedt, - 
En toch Gij, Edle, duizelt niet, 
Maar blijft U zelven waardig! 

{==11==} {>>pagina-aanduiding<<}

Ach, had gij met gespierde vuist 
Het West aan 't Oost verbonden, 
En wat u weêrstand bood, vergruisd, 
Wat voor u boog, verslonden, 
Dan had de vleijer u geroemd, 
Uw zwakheid en uw' val verbloemd, 
Verlooren ware uw waarde. 
Doch nu ge olijf en palmen strooit, 
Nu hebt gij 't Godenwerk voltooid, 
En zijt Gods beeld op aarde. 
 
Nooit heeft de vuige vleijerij 
In mijnen zang geklonken; 
Mijn lier is maagd van poëzij, 
Waarin tirannen blonken. 
De Tijd wierp op die lier het stof, 
Maar, Edel Mensch, uw deugd ten lof, 
Trilt zij weêr in mijn ving'ren. 
Ja, dichters, ja die heil'ge kruin, 
Moogt gij met loof uit Hollands tuin, 
Met palm en eik, omsling'ren. 

{==12==} {>>pagina-aanduiding<<}

Als door 't gelukkig nageslacht, 
Op 't vreedzaam graf der helden, 
Erkentlijk eens word nagedacht 
Wie 't heil der aard herstelden; 
Als 't jongske eens aan de moeder vraagt, 
Wie 't gruwlijk monster heeft verjaagd, 
Dat alles goeds bedreigde; 
Wiens hart, door edlen moed bezield, 
De halve waereld staande hield, 
Toen 't al ten afgrond neigde. 
 
Dan wijst ze op Fredrik Willems beeld, 
En Bluchers eerlauwrieren, 
En wie hebbe in den roem gedeeld 
Van 't heerlijk zegevieren. 
Een traan welt op in 's jongskens oog, 
Hij slaat het dankbaar naar omhoog; 
Maar 't zoekt nog naar een ander. 
‘Door wien nam Vrede en Heil begin?’ 
De Heldenmoed noemt ‘Rastopchin!’ 
De Deugd noemt ‘Alexander!’ 


Haarlem Meij 1814.
R.H. ARNTZENIUS.




