 
   
	 
		 
		  Over kinderpoëzy 
		  P.A. de Genestet 
		
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1107 G 44 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een
			 diplomatische weergave van Over kinderpoëzy van P.A. de
			 Genestet uit 1865. De tekst was al eerder verschenen in 1858. 
		    
		  REDACTIONELE INGREPEN 
		  Op pagina 5 is tussen vierkante haken de kop ‘Voorwoord’ toegevoegd;
			 op pagina 7 de kop ‘Over kinderpoëzy’. 
		    
		  Bij de omzetting van het oorspronkelijke tekstverwerkingsbestand
			 naar deze publicatie in de dbnl is een aantal delen van de tekst niet
			 overgenomen. Hieronder volgen de tekstgedeelten die wel in het origineel
			 voorkomen maar hier uit de lopende tekst zijn weggelaten. Ook de blanco
			 pagina's (p. II, 2 en 4) zijn niet opgenomen in de lopende tekst. 
		    
		  [pagina ongenummerd (p. I)] 
		  Over kinderpoëzy. 
		    
		  [pagina ongenummerd (p. 1)] 
		  Over kinderpoëzy 
		    
		  door 
		  P.A. de Génestet 
		    
		  Amsterdam, gebroeders Kraay 
		    
		  [pagina ongenummerd (p. 3)] 
		  Over kinderpoëzy. 
		    
		  Eene voorlezing, 
		  gehouden te Rotterdam in de Hollandsche maatschappy van fraaije
			 kunsten en wetenschappen, 
		    
		  door 
		  P.A. de Génestet. 
		    
		  Amsterdam, 
		  gebroeders Kraay. 
		    
		
		 
		   
			 2004 dbnl 
			   
		   
		  gene002over01_01 
		
		 
		  P.A. de Genestet, Over kinderpoëzy. Gebroeders
			 Kraay, Amsterdam z.j. [1865] 
		    
		
	  
	  
		DBNL-TEI 1 
	  
	  
		 
		  2004-08-17 
		   
			 LvtL 
		   
		  colofon toegevoegd 
		 
		 
		  2005-07-05 
		   
			 LS 
		   
		  conversie van het bestand naar teixlite 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: P.A. de Genestet, Over kinderpoëzy. Gebroeders Kraay, Amsterdam z.j. [1865]
 
Zie: https://www.dbnl.org/tekst/gene002over01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
	  
		 
	  
	  
		 
{==5==} {>>pagina-aanduiding<<}
 
		  [Voorwoord]
 
		  
			 De Génestet's 
		  Voorlezing over kinderpoëzy
		  verscheen in het jaar 1858 in het Tijdschrift Nederland.
		  Zij is door ons van den uitgever aangekocht, en wij zenden haar thans op nieuw
		  in het licht, in de verwachting, dat deze uitgaaf den vereerders van den
		  talentvollen schijver aangenaam wezen zal. 
		    
		  
			 Amsterdam, 
		  Maart 1865. 
		  Gebroeders Kraay. 
		
		 
{==7==} {>>pagina-aanduiding<<}
 
		  [Over kinderpoëzy]
 
		  Eer ik u aankondige de zeer hollandsche, lieflijke, populaire
			 letterkundige stoffe, die ik in dit gezellig avonduur met u wenschte te
			 bespreken, zij het my vergund u eenige oogenblikken te onderhouden over iets
			 minder populairs en minder beminnelijks, namelijk oyer.... over iemand, dien gy
			 u nog wel herinneren zult uit vroeger' tijd. 
		  Ik reken op uwe toestemming. Voorts, zoo gy misschien aanvankelijk
			 mijne inleiding een weinig onbescheiden mocht vinden, later zult gy zeker
			 erkennen, dat ze verdient genoemd te worden: boetvaardig en onvermijdelijk.
		  
{==8==} {>>pagina-aanduiding<<}
 
		  Daarom begin ik nu ook maar, zonder schroom. 
		  Eenige jaren geleden dan, had een jong dichter, zeer jong, en ach!
			 zeer overmoedig, de eer, in uw midden, aan deze plaats, van deze zelfde
			 verhevenheid, een verhaal in vaerzen voor te dragen, waarin onder meer werd
			 beschreven, hoe een zeker Amsterdamsch Heer, X. genaamd, (X. was de bedoelde
			 persoon!) die een lieve dochter had en een geestige vrouw, benevens veel
			 ‘Russen’ en vooroordeelen, op den vijfden December des jaars 184... des avonds
			 in den kring zijner familie van een hem onbekenden Sint-Nikolaas, een pakjen
			 ten geschenke ontfing, een surprise, waaruit zich van lieverlede tot elks
			 verbazing een aardige kleinigheid ontwikkelde, gezegden Amsterdammer
			 toebedeeld, als onderscheidingsteeken zijner zedig verborgen verdiensten. Dat
			 dichtstuk, hoewel in de stad van den Amsterdammer zelve, als in deze 
{==9==} {>>pagina-aanduiding<<}
 hare fiere zusterstad, met indedaad onverdiende goedheid ontfangen, is
			 door zijn auteur nimmer overgeleverd aan de gretige pers
			  1). Misschien
			 geeft hy het eenmaal zijnen vrienden ten geschenke. Evenwel, in een nederig
			 boeksken, waarmeê de bewuste ‘overmoedige jeugd’ den dichterlijken lentehof
			 heeft gegroet, vindt ge een onschuldig fragment, uit die vrij bekende
			 Sint-Nikolaas-historie, onder het opschrift: Sint-Nikolaas
			 in een Amsterdamsche familie. Ik zou u daarheen kunnen
			 verwijzen en dan - zeggen, wat ik te zeggen heb. Edoch - daar gy dat boeksken
			 juist niet by de hand hebt - moet ik, voor uw gemak en tot mijn doel, het een
			 en ander daaruit ophalen en aanhalen. In dat ‘fragment’ 
{==10==} {>>pagina-aanduiding<<}
 dan,
			 worden, uit de zoete erinneringen der kindsheid, de eigenaartigheden van dien
			 geurigen December-avond, die schrik en weelde verspreidt onder een talrijk
			 gezin, met korte trekken geschetst. Daar wordt vermeld, hoe eenige knapen en
			 meisjens, na bekomen te zijn van hun eersten angst, voor den alouden Bisschop
			 van.... Luilekkerland, straks een voor een tot hem naderen, schichtig en
			 blozend, om proeven te geven van hun deugden en talenten, en hun expresselijk
			 voor dien grooten avond geleerde en gerepeteerde vaersjens en kunstjens aan den
			 man te brengen, waarop dan de belooning volgt, de verwachte belooning, want
			 even als de groote menschen, zy doen niets voor niemendal. 
		   
			 Zy brengen een voor een aan Sint-Niklaas hun
				groet,  
			 Die zegt een vaersjen op, een ander kent de namen  
			 Der maanden uit zijn hoofd; een derde doet examen;  
{==11==} {>>pagina-aanduiding<<}
 
			 Een vierde spreekt wat fransch, een vijfde
				reciteert,  
			 Met gesten van Papa, een fabel versch geleerd,  
			 En elk, als zijn talent en deugden zijn gebleken,  
			 Mag beî zijn handjens in den groenen reiszak steken.  
		  
 
		  Eindelijk wordt in die beschrijving ook de opmerking gemaakt, dat
			 het - in tegenoverstelling met de bescheidenheid en schroomvalligheid, die over
			 het wezen der kinderkens lag, by 't opzeggen van hun gemoedelijke vaersjens -
			 dat het zoo klassiek is om te zien, 
		   
			 hoe diep zoo'n kleine man  
			 Zijn grijpers in een zak met lekkers domplen kan,  
			 Nadat hy juist zoo pas het ouderhart mocht zalven  
			 Met vrome vaerskens van 
				Hieronymus van Alphen.  
		  
 
		  En dan wordt er bygevoegd.... ik heb noodig moed te grijpen, mijne
			 T., want gy kent allen mijn zeer naauwe betrekking tot den besprokene en daar
			 naderen pijnlijke oogenblikken van schuldbeken-
{==12==} {>>pagina-aanduiding<<}
tenis en
			 zelfgericht.... dan wordt er bygevoegd: 
		   
			 Hieronymus is hier 't volmaakt epitheton -  
		  
 
		  (een epitheton, lieve hoorderessen! is een byvoegelijk naamwoord,
			 waardoor eenige persoon of zaak nader wordt gekarakterizeerd; vergeeft het
			 lesjen, zoo gy 't al wist!) 
		   
			 Zoo juist en schoon als geen Homerus....  
		  
 
		  de grootste der dichteren, die byzonder ver was in het scheppen of
			 kiezen van schilderachtige en karakteristieke epitheta; 
		   
			 ooit verzon.  
			 Voorts wil ik verder van van Alphen liever zwijgen,  
			 Om 't vrouwlijk Nederland niet aan den hals te krijgen.  
		  
 
		  Had hy nu ook maar gezwegen, die ongelukkige! maar dat heeft hy niet
			 gedaan. Maar hy kon toen niet zwijgen, geloof ik, vooreerst niet, van wege zijn
			 eenzijdige antipathie, uit indrukken der kindsheid geboren en jaren lang
			 gekoes-
{==13==} {>>pagina-aanduiding<<}
terd jegens den meesterachtigen kinderdichter; en ten tweede
			 niet, omdat hy destijds een weinig behebt was met de liefhebbery, de jeugdige
			 liefhebbery, ook ouderen niet vreemd, om tusschenbeiden iets overluid te
			 zeggen, dat alleen maar gedacht mocht worden of in strijd was met het
			 konventioneele, met de algemeene opinie 
		  My dunkt, deze biecht is vrij openhartig. 
		  Had hy nu ook maar gezwegen, ja! Doch neen, in jeugdigen overmoed
			 heeft hy straks gepoogd den dichter, die eerbied en liefde verdient, zij het
			 dan ook niet onvoorwaardelijk, met aardigheden die gansch niet aardig zijn,
			 ridikuul te maken voor zijne landgenooten! en helaas, hy vond meer sympathie,
			 dan hy immer verwacht kon hebben, toen hy by van Alphens voornaam, met
			 onbedachte veder, de volgende kommentariën voegde: ‘Hieronymus! daar ligt voor
			 my in dien 
{==14==} {>>pagina-aanduiding<<}
 naam iets deftigs, gemoedelijks, breeds, iets
			 zwaars-op-de-hand, iets, hoe zal ik zeggen, de
			 naarstigheid-die-kinderdeugd-achtigs, dat byzonder overeenstemt met den
			 persoon, beschouwd als vervaardiger van allerlei ouwe mannetjens-gedichtjens en
			 allerlei onaangename, onnatuurlijke Jantjens en Pietjens, kleine
			 Hieronymusjens. Het voorgeslacht vergeve my.... ik ben terstond bereid toe te
			 geven dat er wel vier (neen maar, daar zijn er waarlijk meer
			 dan vîer!) aardige kindervaersjens in 't beroemde bundeltjen te vinden
			 zijn. Maar vele kinderen van mijn kennis en ik vinden die gedichtjens in 't
			 algemeen te wijs en te pedant voor ons en de zedelijke heldjens van die
			 gedichtjens min of meer onuitstaanbaar! Wy hebben meer sympathie voor de
			 hollandsche jongens van 
			 Hildebrand. - Hildebrand, die 
			 van Alphen en
			 passant, ook wel 
{==15==} {>>pagina-aanduiding<<}
 eens een stootjen heeft gegeven! - Van zoo
			 een kan iets groeien, maar wat moet er worden van zoo'n zoet wijsgeertjen à la
			 van Alphen? Zijn toekomst bezwaart my: Arm kind, arme jongen, gy hebt uw eisch
			 niet gehad. Uw spelen was leeren. En dat is de schuld van vader
			 Hieronymus!’ 
		  Ziedaar nu, dat is gedacht, gezegd, geschreven. Alzoo heeft een
			 roekelooze knaap, met baldadige hand, zich vergrepen aan den lauwerkrans van
			 den meest populairen, vaderlandschen zanger; den lieflijken krans, door jong en
			 oud gevlochten, die eene halve eeuw - en welk eene halve eeuw! - onaangeroerd
			 groende en bloeide! Alzoo heeft hy miskend en gelasterd de eere en de waarde
			 des voortreffelijken, van wien de beroemde en beminlijke 
			 Clarisse, (in zijn voorlezingen over van
			 Alphen) getuigde, dat het reeds een eere was, hem, den eenige, maar van verre
			 te volgen! 
{==16==} {>>pagina-aanduiding<<}
 
		  Alzoo, met lichtzinnigen lach en drieste beschuldiging poogde hy te
			 verkleenen, te bezwalken den roem van den man, den Vondel, den Apollo der
			 kinderwaereld; den meest-bekende, ten minste den eerst-bekende, geloof ik, der
			 vaderlandsche dichteren, wiens kleene gedichtjens herhaaldelijk, in drie talen
			 vertolkt, (schoon sommige zelve van hoogduitsche afkomst zijn) in ons
			 vaderland, op vele wijzen, onophoudelijk herdrukt, reeds drie geslachten hebben
			 geleerd en gestreeld en nog leven in de harten, nog zweven op de tongen van u
			 en van uw kinderen: ja, nog weêrklinken zelfs in het geheugen van den oude van
			 dagen, die, wat lange, prozaïsche loopbaan van handelaar, van ambtenaar hy
			 vervuld hebbe, en met wat diepe verachting, hy, dienende den Mammon, niet de
			 muze, ten allen tijde neêr mocht zien op al wat vaers, rijm of gedicht heette;
			 en, - 
{==17==} {>>pagina-aanduiding<<}
 al zou hy u, neen zelfs voor goud! niet een enkelen
			 beroemden dichtregel kunnen aanhalen noch van 
			 Vondel, noch van 
			 Cats, noch van 
			 Bilderdijk of 
			 Tollens; - die evenwel niet vergeten is de
			 poëzy zijner kinderjaren, smakelijker gedachtenisse: 
		   
			 Wij zaten laatst bij Saartjen  
			 Onze oude goede baker,  
			 En dronken chocolade,  
			 En aten dikke wafels!  
		  
 
		  Wee, wee, niet waar? over den vermetelen en ongevoeligen aanrander
			 van zulk een liefelijken, beproefden, onsterfelijken dichternaam? Vaderlandsche
			 recensenten, waar was uw roede, uw toorn, uw bliksem? Zonen van IJntema, hoe
			 hebt gy gezwegen en verschoond, waar de gelegenheid schooner was dan ooit, een
			 verwaten jongeling te zetten op zijne plaats? Men had uw 
{==18==} {>>pagina-aanduiding<<}
 vonnis
			 verwacht voor uw lof, en uw oordeel zou billijk geweest zijn. Maar zie,
			 geenerlei berisping heeft hem - of, zal ik nu maar liever zeggen, heeft my? -
			 getroffen. Het inkognito is toch niet houdbaar en het hatelijk ik, ik, met den
			 besten wil, niet te vermijden op den duur. - Neen geenerlei! Het is dan ook
			 geen invloed van buiten, die my drong dezen avond, min of meer, al schertsend,
			 toch ernstig, amende honorable te doen, voor mijn vergrijp
			 van vroeger jaren. Immers zelfs by velen heeft die jeugdige aanval tegen van
			 Alphens geest en richting sympathie gevonden, en onder die velen waren er wel,
			 die zeker vrij wat meer dan wy mogen meêspreken op 't gebied des levens en der
			 kinderliteratuur. Zou het dan waar zijn, dat het vaderland van den braven
			 Hendrik verbastert? 
		  Toch ook, in lieve blaauwe en bruine oogen heb 
{==19==} {>>pagina-aanduiding<<}
 ik byna
			 tranen zien wellen, omdat ik 
			 van Alphen, haar van Alphen, den dichter
			 harer jeugd, had miskend en beleedigd met grievenden spot. En beide, zoowel die
			 sympathie als die tranen, heb ik leeren begrijpen. Want.... er zijn
			 twee van Alphens, heb ik bedacht. En nu berouwt my dat
			 eenzijdig, roekeloos daarheen geworpen oordeel mijner jeugd. Maar helaas, wat
			 eenmaal is geschreven en gedrukt, kan ik niet uitwisschen met al mijn tranen,
			 neen, evenmin als gy de donkere bladzijde kunt wegscheuren uit het boek van uw
			 verleden. 
		   
			 Een uur van onbedachtzaamheid  
			 Kan maken dat men jaren schreit,  
		  
 
		  zegt onze vriend, wel te recht. Maar wat ik doen kan, wil ik doen.
			 Laat my aanstonds dat onbezonnen oordeel plechtig herroepen! Het is eenzijdig,
			 valsch, onedel - neen, neen, schim van Hieronymus 
{==20==} {>>pagina-aanduiding<<}
 van Alphen, dat
			 hebt ge niet verdiend van een hollandschen zanger! 
		  G.T.! ik had my voorgenomen dezen avond eenige gedachten voor u te
			 ontwikkelen omtrent kinderpoëzy. Wie echter zou daarvan kunnen spreken, zonder
			 van Alphen's naam te noemen? Doch ook juist daarom koos ik my die stoffe. Ik
			 zocht aanleiding om van hem te gewagen en te zeggen, wat gezegd is. Dat was
			 behoefte, plicht, schuld. 'k Vond meteen een gepaste inleiding. In ons verder
			 onderhoud nu - want gy zult wel zoo vriendelijk zijn ons gekeuvel niet te
			 houden voor een pretentieuse redevoering of ‘doorwrochte’ verhandeling - in ons
			 verder onderhoud wilde ik eenige gedachten en opmerkingen omtrent het bekende
			 onderwerp, als 't ware, groepeeren rondom de figuur van Hollands kinderdichter.
			 Zoo moge het my gelukken eene juiste, althans eenigzins ge-
{==21==} {>>pagina-aanduiding<<}
gronde
			 beschouwing van den edelen zanger in de plaats te stellen van het
			 onberedeneerde oordeel, dat wy - veroordeelden. En misschien legt een goede
			 geest, hier en daar, in de losse vormen nog wel een dieper zin, een gedachte,
			 vruchtbaar voor het leven. De profeten-mantel maakt toch den profeet niet, en
			 gaarne, achter den glimlach schuilt de liefelijke, niet de sombere, ernst. 
		  Het ligt in de menschelijke natuur uitersten te zoeken. Wie van
			 meening verandert, hy keert meestal het blaadjen geheel om. Van 't eene
			 dwaalspoor raakt men licht op een ander - maar den rechten weg, (die toch ook
			 niet altijd juist in 't midden ligt, als het spreekwoord beweert!) weinigen
			 zijn er, die hem vinden. Wat leert de ondervinding? De al te vrijzinnige
			 verandert van opinie en - wordt een farizeër of ketterjager. De vyand wordt
			 vriend; de vriend, vyand. Neen 
{==22==} {>>pagina-aanduiding<<}
 wordt ja, en zoo voorts. Dus ook,
			 de jeugdige tegenstander van 
			 Hieronymus van Alphen verandert van opinie
			 en wordt - een dweepend vereerder van denzelfden.... Neen, T.! dat niet. Al had
			 dit, in den gewonen loop der dingen, het geval behooren te zijn, nogtans om den
			 wille der waarheid voel ik my verplicht u aanstonds meê te deelen, dat ik my
			 niet schaar onder de onvoorwaardelijke bewonderaars van Hollands grooten
			 kindervriend. We zullen niet vergoden, dien we verguisden, al moeten wy hem
			 achten en in vele opzichten beminnen. 'k Heb ook niet beleden dat het oordeel
			 van vroeger was ten eenemale onwaar, uit de lucht gegrepen. In dat geval zouden
			 wijzer dan ik ook niet hebben erkend, dat er ‘iets van aan was.’ 't Was
			 eenzijdig en daarom onrechtvaardig. Intusschen daar is wel eenige waarheid,
			 veel waarheid in; en na ruiterlijk schuld 
{==23==} {>>pagina-aanduiding<<}
 te hebben beleden, zal
			 ik trachten u daarvan te overtuigen ook. De beroemde man, eigentlijk de eenige,
			 dien over 't algemeen (ten minste naar onze ervaring)
			 Hollandsche moeders, als kinderdichter kennen en vereeren, beantwoordt niet
			 geheel (vroeger zeiden we: in 't geheel niet!) aan het ideaal, dat wy ons
			 voorstellen by dien lieflijken eernaam. Er ontbreekt zelfs veel aan. Wat dan?
			 Dat gaan wy u uiteenzetten en beginnen dus met de kritiek, overleggende dat het
			 voor den goeden indruk beter is met de bewondering te eindigen.... 
		  Kindergedichtjens, kinderpoëzy - ik hope toch maar dat er hier
			 niemand moge wezen, die het onbelangrijk of kinderachtig zal vinden, voor
			 groote menschen! over dit onderwerp eens een weinig te spreken en na te denken.
			 Het zou my spijten voor hem. 
{==24==} {>>pagina-aanduiding<<}
 
		   
			 Mijn hart heeft steeds de kinderkens geschat,  
			 Wie hen niet eert, heeft nimmer lief gehad!  
		  
 
		  Kinderpoëzy - weet gy wel; sommigen uwer weten en beamen dit
			 zekerlijk aanstonds; weet gy wel, dat daar misschien geen soort van dichtkunst
			 is, zoo moeilijk, zoovele gaven des geestes en des harten vereischend, als
			 juist deze? Hetzelfde geldt, van de kinder-literatuur in 't algemeen. En ach,
			 ook onder de vele boekjens voor de kleine menschen, met den schoonen titel:
			 Zedelijke verhaaltjens voor de Jeugd, de lieve Jeugd - alsof men de andere voor
			 onzedelijk wilde verklaren! - die daar jaarlijks by feestelijke gelegenheden
			 uit de boekwinkelen stroomen, hoe zelden is daar iets byzonder aantrekkends;
			 iets van eenige letterkundige waarde, dat studie en talent verraadt. - De
			 bekende treffelijke uitzonderingen zijn daarom wel zeer te waardeeren. - Hoe
			 dik-
{==25==} {>>pagina-aanduiding<<}
wijls heb ik opgemerkt, dat de jongens en meisjens het grooter
			 deel dier boekjens recenseerden op hun manier, niet zeer vleiend voor de
			 literarische Ooms en Tantes. En zy-zelve zijn in deze toch maar de beste
			 recensentjens! Doch wy spreken nu van de kinderpoëzy. Poëzy zeg ik, met opzet,
			 om alle bepaalde rijmelarytjens terstond uit den kring onzer beschouwingen te
			 weeren. De uitnemende dan is schaarsch. Daar zijn, geloof ik haast, zoovele
			 heldendichten, als echte en voortreffelijke kindergedichtjens. Maar ook in hem,
			 die waarlijk uw dichter wezen zal, die u, o mijn lieve en dartele, mijn rijke
			 en heerlijke kinderwaereld! uw poëzy zal geven; poëzy, die uwe ooren kluistert,
			 uw hartjen kloppen doet - en wie u kent, weet, gy zijt gevoelig voor vrolijk
			 rijm en huppelende maat! - poëzy, die niet alleen uw gemoed stemt en treft,
			 maar ook tege-
{==26==} {>>pagina-aanduiding<<}
lijk uw fantazy ontwikkelt, (dat doet 
			 van Alphen nooit!) uw vernuft scherpt, uw
			 geest bezielt; poëzy, die u niet tot zoete, schoolsche knapen, tot ondenkbare
			 engeltjens opleiden wil; maar u vormen kan tot frissche wakkere jongens, vol
			 edel gevoel, vol levensmoed en lust, en kracht, 
		   
			 Mat daden in de kleine vuist,  
			 En liefde en trouw in 't hart;  
		  
 
		  in hem, wat al gaven moeten daar vereenigd zijn! Hoe moet hy,
			 doorluchtige maestro, met fijne menschenkennis weten te bespelen het wonderlijk
			 instrument eener ontwakende kinderziel: en daartoe allereerst meester zijn over
			 de taal, om haar te kneeden, lieflijk, poëtisch, naief, naar die schalke
			 bevallige lippen! Een ieder, die ooit heeft beproefd op recht kinderlijke en
			 toch ook dichterlijke wijze niet wijs, niet deftig, niet pedant en wederom ook
			 niet kinderachtig, zóo dat de 
{==27==} {>>pagina-aanduiding<<}
 kinderen het voelen en aardig
			 vinden, eenige denkbeelden uit te drukken, zal deze opmerking verstaan. Met wat
			 wijs overleg en juisten takt moet hy weten te kiezen zijn beelden, vormen,
			 fabelen, dat ze den kinderen toespreken. Wat keurig oordeel hoort er toe om te
			 weten, in hoeverre en op wat wijze men in de poëzy der kinderwaereld het
			 wonderlijke, het fastastische, het sprookjens-element, op moet nemen en
			 gebruiken, zonder nogtans bygeloof of angst te kweeken; maar om het gemoed als
			 open te stellen voor de stemmen en indrukken der ideëele, der geestelijke
			 waereld; want het hoort er in thuis; geen volle kinderpoëzy zonder fee of
			 asschepoester, en o, pas op! ik beef voor de toekomst van dat kleine
			 sceptikusjen, dat, zeven jaren oud, al op stelliger toon dan vele Theologen,
			 aangaande den zwarten Man verklaart: 
{==28==} {>>pagina-aanduiding<<}
 
		   
			 Wie aan zulk een man gelooft,  
			 Is van zijn verstand beroofd!  
		  
 
		  Ja, pas op, dat wijsneusjen wordt stellig een wijsgeertjen;
			 misschien een ongeloovige, een materialist, die er ‘geen been in vinden zal’,
			 later nog 't een en ander weg te redeneeren van ‘de dingen, die nien niet en
			 ziet.’ Weet intusschen, mijne T.! dat ik dit vaersjen niet aanhaal, omdat ik nu
			 juist zou willen, dat de kinderen wel aan den zwarten Man
			 geloofden - maar alleen om te karakterizeeren de onkinderlijke, pedante
			 richting, die zich vooral ook uitspreekt in dat opgeblazene, ‘groote
			 menschachtige:’ is van zijn verstand beroofd, en die met
			 den zwarten man, alle feeën en gratieën tevens op de vlucht jaagt! - Voorts hoe
			 moet hy kennen en deelen, met hart en ziel, hun lief en leed, hun kleenen
			 ‘strijd op aarde’; kinderen hebben ook strijd, hun ram-
{==29==} {>>pagina-aanduiding<<}
pen! hoe
			 moet hy weten te spekuleeren op hun jeugdige eerzucht; hen niet al te klein
			 willen houden; hen niet al te zoet en braaf willen hebben; hen niet alles wijs
			 willen maken, en zorgen meteen hen niet te maken al te wijs, te groot, te
			 verhelen! hoe moet hy weten party te trekken van hun ondeugendheid, hun
			 schalkheid - zonder te zeer de wenkbraauwen te fronsen! Hoe moet hy ze
			 bestudeeren, die kleine karaktertjens, onbuigbaar soms voor de Wet, als was
			 voor de Liefde; listig als de slangen en tegelijk onnoozel als de duiven en
			 wier plooi voor het leven, wier ontwikkeling naar deze of gene zijde soms
			 afhangt van éen indruk, éen oogenblik van ouderlijke klacht of zwakheid,
			 gevatheid of misverstand! Welk een' natuurlijken, prettigen, vertrouwelijken
			 toon moet hy weten aan te slaan, om die harten te trekken, te treffen, te
			 stemmen 
{==30==} {>>pagina-aanduiding<<}
 en als van zelve te doen opengaan, niet voor de deugd van
			 een of ander modelkind, maar voor al wat goed en edel is en lieflijk, wat rein
			 is en wèl luidt! Hoe moet hy die kinderwaereld, met al haar verscheidenheid,
			 vatten en omvatten, eeren en liefhebben! Hoe moet zijn harte kloppen voor de
			 vrolijkheid en het geluk, voor het Heden en de Toekomst van dat kleene
			 wondervolkjen, dat iets heeft van de groote menschen en iets van de engeltjens
			 uit der Dichteren hemelrijk, en iets van de duiveltjens, en iets van de
			 bloemen, van de leliën des velds: zy bloeien en groeien onbekommerd en in 't
			 gewaad van hun eenvoud en natuurlijkheid zijn ze heerlijker en bekoorlijker dan
			 Salomo, met al zijn pracht en wijsheid, dan vele grooten en geleerden! en iets
			 van de vogelen des hemels: zy zaaien niet en maaien niet en hebben geen zorgen,
			 maar zy zingen en zweven, want 
{==31==} {>>pagina-aanduiding<<}
 het leven draagt hen en zy dragen
			 nog het leven niet! Ja, hoe moet zijn boezem gloeien van liefde en sympathie
			 voor dat kleene wondervolkjen, dat wy menschen, kinderen noemen en dat niet
			 velen onzer kunnen aanzien, met de zelfvoldoening der gedachte: wat zijn we
			 toch veranderd in ons voordeel! dat ons veeleer herinneren mag aan 't goede
			 woord des rechtvaardigen: Zijt mannen in 't verstand en kinderen in de
			 boosheid! Hoe moet hy, eindelijk, met hen, niet uit de hoogte, maar uit den
			 drang en den overvloed des harten, weten te spelen, te stoeien, te zingen en
			 hen tevens te leeren, zonder dat zy 't bemerken, waarlijk niet te veel en niet
			 altijd door een plechtstatig en vervelend: Wat leert men nu hieruit en daaruit?
			 niet door zedelesjens, maar door goede, bezielende indrukken te geven! Hoe moet
			 hy den takt en de gave bezitten, niet om van buiten de goede 
{==32==} {>>pagina-aanduiding<<}

			 denkbeelden en de wijze lessen hun aan te voeren, hun als op te plakken (die
			 leerwijze heeft ook geen vat!) maar innerlijk de gedachte
			 in hen op te wekken, te ontwikkelen, aan te kweeken en straks te doen
			 uitspreken in hunne eigene en in zijne taal, kinderlijk en poëtisch, eenvoudig
			 en schoon! - Ja wel, voorwaar, zoo wie daar, o mijn gezegende kinderwaereld,
			 wil dingen naar den zedigen, maar des te zaliger lauwer, die uw Dichter beloofd
			 is, een koning in het rijk der dichtkunst moge hy wezen, en ook een kind, een
			 rein, een vroom, een vrolijk kind in 't rijk van God.... 
		  Wy hebben, al voortpratende, in vluchtige trekken, eenige eischen
			 gesteld voor de ware kinderpoëzy en u gewezen op het vriendelijk ideaal van den
			 kinderdichter! 't Zou my verblijden, indien mijn woord tevens mocht hebben
			 gestrekt, om u een weinig dankgevoel in te boezemen voor 
{==33==} {>>pagina-aanduiding<<}
 diegenen
			 onder onze dichters, die hunne luite uwen kinderen toewijdden, en om u te
			 herinneren hoeveel waarde daar te hechten zij aan die eenvoudige - maar
			 uitnemende kindervaersjens, gegelijk onze taal er sommigen bezit, die uw geest
			 en smaak wete te kiezen uit den overvloed! Want het koomt er op aan wàt de
			 kleine menschjens van buiten leeren. 't Heeft invloed van binnen. De vaersjens
			 der kindsheid beteekenen iets voor het leven. 
		  En thands, niet waar? rijst als van zelve de vraag: In hoeverre
			 beandwoordt Hieronymus van Alphen aan het ideaal, het vriendelijk beeld, dat wy
			 u te denken gaven? My dunkt, in vele opzichten, gantschelijk niet. 
			 Van Alphen - herinnert u, dat ik de
			 oprechte bewondering heb beloofd na de kritiek en oordeelt mijne vrijmoedigheid
			 niet vóór het einde - van Alphen was zeker 
{==34==} {>>pagina-aanduiding<<}
 een goed en edel
			 dichter, maar sporen van oorspronkelijkheid, vernuft, genialiteit zult ge
			 zeldzaam by hem vinden. Daar klinken weinig nieuwe toonen van zijn gemoedelijke
			 luite. Vele zijner dichtregelen getuigen niet van zeer fijnen smaak of keurig
			 oordeel. Schoon dichter - hy is geen zeer dichterlijke persoonlijkheid. Aan
			 zijn kinderwaereld ontbreekt dan ook veelal in hooge mate dat onuitspreeklijke,
			 dat onbeschrijflijke, dat men noemt, de Poëzy, en - de naieveteit. 't Is, voor
			 een goed deel, een ontzettend prozaïsche sfeer, waarin de Jantjens en Pietjens
			 zich bewegen, zelfs wanneer ze een stoute vlucht nemen. Zelfs die Willem, die
			 by 't opgaan van de zon, aan een bron van goederhart zit te
			 galmen, is een even ondenkbaar als ondichterlijk persoontjen. Wat
			 ontbreekt? Het naieve, het natuurlijke, het ware. 's Mans gedichtjens spreken
			 zeer weinig 
{==35==} {>>pagina-aanduiding<<}
 tot de fantazy. Zy roepen, behalve die vereeniging by
			 Saartjen met de chocolade, de sprookjens en de wafels - geen vriendelijke
			 tooneeltjens voor den geest. Een enkel evenwel, dat ik het niet vergete,
			 oefende in der tijd op onze kinderlijke imaginatie een zeer mysterieusen
			 invloed. Velen met ons hebben datzelfde ondervonden. 't Was, het gevonden
			 liedtjen: 
		   
			 'k Vond daar even dit papiertjen,  
			 'k Hoop dat ik het lezen kan,  
			 Boven staat er op geschreven....  
			 Hoe? - de vergenoegde man.  
		  
 
		  Deze ‘greep in de kinderwaereld’ is stellig zonderling. Ook wy
			 begrepen er niets van. Wy vonden nooit zulke papiertjens. En die vergenoegde
			 man, met zijn verhaal: 
{==36==} {>>pagina-aanduiding<<}
 
		   
			 'k Heb dikwijls water uit een bron  
			 Met meerder smaak gedronken,  
			 Dan ooit de wijn mij geven kon,  
			 Bij bekers ingeschonken.  
		  
 
		  was voor ons een geheimzinnig wezen. - Nu echter begrijpen wy dat de
			 vinding van dit vaersjen volkomen prozaïsch is, en dat men kinderen op
			 gelukkiger wijs tot vergenoegdheid kan stemmen. Dan, wat het ergste is, de
			 helden en heldinnen van dezen Homerus der kinderpoëzy, boezemen den kinderkens
			 weinig enthusiasme, weinig liefde, weinig zucht tot navolging in. Ziet, ik heb
			 wel eens een jongsken van acht of negen jaren, by het lezen der
			 levensbeschrijving van Michiel Adriaanszoon de Ruiter; by de bezielende
			 geschiedenis van dien wilden, ondeugenden, maar open, ronden jongen, die naar
			 zee woû en, uit den nederigsten stand, opklom tot den rang van
			 Luitenant-Admiraal-
{==37==} {>>pagina-aanduiding<<}
Generaal..... van dien held, die in zijn jeugd
			 ook al zoo hoog klom op den Vlissinger toren en nederklauterde, met
			 levensgevaar, en meer dan eens misschien, ‘verscheiden glazen brak voor aan de
			 straat’ - maar op wiens overwinnende Admiraalsvloot, straks geen vloek werd
			 gehoord van hollandsche lippen en die door een koninklijken vijand ‘een eere
			 der menschheid’ werd genoemd...... ziet, ik heb wel eens een jongsken van acht
			 of negen jaar, onder 't lezen van dat doorluchtige leven, beschreven door ik
			 weet niet wie, met schitterende oogen en gloênden blos, hooren uitroepen: 'k
			 woû dat ik ook zoo'n man kon worden! En hy dacht er by: zoo edel, zoo fiksch,
			 zoo vroom, zoo groot en goed! En de bezielende indruk was niet verloren. En dat
			 jongsken zocht, van dien dag aan, zijn jolige wildheid niet te vergoêlijken met
			 het luisterrijk voorbeeld - noch stelde zich voor (weest 
{==38==} {>>pagina-aanduiding<<}
 maar
			 gerust, teedre moeders!) óok eens op het dak des huizes te klimmen; neen, maar
			 hy wilde rond en oprecht zijn te allen tijde en gevoelde zeer diep de
			 heerlijkheid der godsvrucht, die met ware grootheid zich paart. Dit heb ik
			 gezien. Doch nooit ofte nimmer heb ik een knaapjen van genoemden leeftijd in
			 eenige geestdrift zien ontsteken voor de.... Hieronymusjens. 'k Heb er nooit
			 een hooren zeggen: 'k woû dat ik was, zoo als dat Jantjen, dat Keesjen by 
			 van Alphen. Maar integendeel, ik heb meer
			 dan éen wilden en schalken jongen, die toch lang zoo kwaad of slechtleersch
			 niet was, tegenover die modelkinderen, een veelbeteekenende pantomime zien
			 spelen, waarby de ‘waereld van ongerechtigheid’, die wy allen tusschen de
			 kiezen dragen, de voornaamste rol vervulde. - Nog laat van Alphens taal soms
			 veel te wenschen over, wat aangaat de kinderlijkheid, de 
{==39==} {>>pagina-aanduiding<<}

			 bevalligheid en ook de bevattelijkheid. Straks volgen bewijzen. Ons gevoel moet
			 het desgelijks tegenspreken, dat v. A. den indruk zou maken van een kinderlijk
			 man. Hy heeft veeleer, altijd iets wijs en deftigs. Hy speelt nooit van harte
			 meê. Hy is zelden of nooit eens recht aardig, vrolijk, blijde, in zijn
			 vaersjens. En zoo dunkt my, moet toch ook het kinderlied wezen. Hy zegt
			 wel: 
		   
			 De vrolijkheid past aan de jeugd,  
		  
 
		  Maar, pas op! 
		   
			 Die naarstig zich betoont.  
		  
 
		  Pietjen Naarstig is toch altijd maar zijn lieveling, zijn ideaal.
			 Wat zou hy wel van een ‘Michiel’ hebben gezegd? Voorts, hy stelt zich in den
			 regel meer als een ernstig, vriendelijk leeraar tegen-
{==40==} {>>pagina-aanduiding<<}
over de kinderen, dan dat hy als hun vriend en
			 zanger zich met hen vereenzelvigt, zich onder hen beweegt. 
		  Hebt gy het wel eens opgemerkt, daar is ook een klove, geen
			 intimiteit tusschen hem en zijn jeugdig publiek? Hy is niet van het geslachte
			 der kinderen. Den indruk, dien de figuur van 
			 v. Alphen, als kinderdichter, nog te
			 dikwerf maakt op my, behoef ik u niet te beschrijven. Want die staat, als het
			 ware, afgedrukt en uitgeteekend op het eerste printjen van de geïllustreerde
			 uitgave. Dit printjen nu geeft ons het volgend tooneel te aanschouwen: een
			 gezet oud heer, gewikkeld in een langen, breeden kamerjapon, is gezeteld in een
			 leuningstoel, voor een schrijftafel, in een boekvertrek, een hoog, kaal,
			 ongezellig boekvertrek. Op een respektabelen afstand van zijne deftigheid,
			 staan bedremmeld en bedeesd, elkanderen vasthoudende, 
{==41==} {>>pagina-aanduiding<<}
 eenigzins
			 alsof ze bang zijn om te worden opgegeten, een paar wurmpjens van kinderen, met
			 buisjens aan, wien ZEd. uit den armstoel eenige papieren overreikt, zeggende -
			 gelijk onder 't printjen staat te lezen - 
		   
			 Ziedaar, lieve wichtjens  
			 Een bundel gedichtjens!  
		  
 
		  Nu, van mijn kinderdichter wil ik gantsch anderen indruk ontfangen.
			 Hem wil ik zien, hem moet ik my denken kunnen tusschen een troepjen lieve,
			 schalke, jolige knapen en meisjens, buiten in de frissche lucht, de vrije
			 natuur. En hy neemt er den een op zijn knie, en een kleiner in zijn arm,
			 terwijl een derde hem beklautert, en waarlijk al spelende leert hy hen,
			 ontwikkelt hy hen, zingt met hen, en laat voor hen spreken de bloemen, de
			 boomen, de vogelen, de lente, den 
{==42==} {>>pagina-aanduiding<<}
 hemel - of ook, het spel dat zy
			 spelen en bovenal hun eigen hart. Ik moet my hem kunnen denken ook, in 't
			 midden van zijn volkjen, 's winters aan den haard, en hy weet heerlijke
			 dichtjens en vertellingen, waarby die vrolijke oogen tintelen van deelneming,
			 verwachting, verrassing.... Maar zulk een prettigen indruk maakt 
			 van Alphen volstrekt niet op mijn gemoed,
			 noch op het uwe, geloof ik. Integendeel. Ook weet ik van goeder hand, dat de
			 voorstelling op het bewuste printjen uit het leven is gegrepen. Mag dit geen
			 bewijsjen zijn voor de juistheid onzer opmerking? Wy herhalen dan: van Alphen
			 is een deftig, altijd hoogernstig man, die zoo niet immer, toch meestal
			 leerende tegenover de kinderwaereld staat, niet in haar
			 midden, vol kinderzin en jeugd. Hy vertelt geen vriendelijke sprookjens. Hy
			 heeft geen schalke liedjens. Hy is niet thuis van spelen of stoeien.
			 
{==43==} {>>pagina-aanduiding<<}
 Van Alphen, met de kinderen krijgertjen spelende of zoo iets, is
			 ondenkbaar. Hy heeft een zekere waardigheid, welke zeer in strijd is met de
			 waarheid, de natuurlijkheid, die wy zoo gaarne in alle menschen ontmoeten -
			 maar die wy recht hebben te eischen in den kinderdichter. - Vele zijner
			 zoogenaamde kindergedichtjens zijn dan ook eigenlijk meer voor óns geschikt.
			 Dit gevoelde en verklaarde ook de hoogleeraar 
			 Clarisse, van Alphens lofredenaar. Deze
			 echter vond juist hierin een nieuwe loffelijke eigenschap van 's mans poëzy. Hy
			 achtte sommige van die vaersjens, gelegd in der kinderen mond - al pasten zy
			 daar, gelijk hy erkende, dan ook niet volkomen - zeer treffende en leerzame
			 herinneringen voor de.... ouders. En hier is wel iets van aan. Zoo zou het
			 ongetwijfeld zeer treffend en leerzaam wezen, wanneer byv. als er eens, hier of
			 daar, een verschil van 
{==44==} {>>pagina-aanduiding<<}
 opinie mocht zijn ontstaan tusschen ‘papa
			 en mama’ - gelijk dat van tijd tot tijd in ieder huisgezin gebeuren kan, en de
			 eene wilde niet toegeven en de ander keek wat boos; - wanneer dan op eens de
			 kinderen begonnen aan te heffen: 
		   
			 Vader leeft met onze moeder  
			 Altoos vergenoegd en blij,  
			 O, hoe lieven zij elkander,  
			 Nimmer knorren zij als wij.  
			    
			 Toont er een' iets te verlangen  
			 Dan zegt de ander: dat is goed!  
		  
 
		  Past op, mijn lieve vrienden, die een van Alphen in uw huis hebt,
			 past op toch voor de - Hieronymusjens! 
		  Wy zullen nu maar niet verder onderzoeken, in hoeverre deze
			 ‘loffelijke eigenschap’ van van Alphens kinderpoëzy gelukkig, in hoevele
			 gevallen 
{==45==} {>>pagina-aanduiding<<}
 zy minder gelukkig moet worden genoemd. Wy voor ons
			 zouden overigens meenen, dat de waarheid, die gehoord wil worden uit der
			 kinderen mond en die het harte treft, haar kracht ontleent juist aan de heilige
			 naïveteit, en houden niet van een kind dat preêkt. Nu - gelijk wel volgt, uit
			 hetgeen wy opmerkten - vele van van Alphens kinderfiguren zijn alles behalve
			 naief! Ze hebben veeleer iets redeneerends, deftigs, zoetelijks of verhevens:
			 iets dat de hollandsche jongen saai noemt en flaauw; of ook iets onkinderlijks,
			 dat hy volstrekt niet begrijpt.... ‘Daar gaat ge nu wederom een éénzijdig en
			 roekeloos oordeel vellen’ - zegt een voorstander. ‘Wees dus gewaarschuwd; o, ik
			 erken met u, dat onze vaderlandsche kinderdichter niet altijd aanslaat dien
			 juisten, prettigen toon, welken gy verlangt, ja soms wel wat heel deftig en
			 ernstig spreekt of spreken 
{==46==} {>>pagina-aanduiding<<}
 laat, maar - dit moet ge in 't oog
			 houden - hy is ook een by uitnemendheid godsdienstig kinderzanger en al zijn
			 gedichtjens hebben een zedelijke, godsdienstige strekking en daarom....’ Wat
			 daarom? bid ik u. Daarom zou die opgeschroefde, verheven toon eenigzins te pas
			 komen! Daarom zouden op kinderlippen regels voegen als - maar eer wy vervolgen,
			 moet ik noodzakelijk een breeden tusschenzin maken, opdat niemand my kwalijk
			 begrijpe. Want de eerste ergernis komt voort uit misverstand. Gy zult er dan,
			 hope ik, niet aan twijfelen, G.T., of ook wy eischen van de ware kinderpoëzy,
			 dat zy de godsdienstige snaar, de mysterieuse, in het menschelijk en zeer zeker
			 ook in het kinderlijk gemoed, weêrklinken doe, teeder en luide. Hebben we u
			 niet reeds gezegd, hoe hy, dien wy bekwaam achten tot de groote taak om voor
			 die kleene waereld hare liederen te dichten, bezield 
{==47==} {>>pagina-aanduiding<<}
 moest wezen
			 door den geest des Evangelies? Des Evangelies, herhalen wy, niet der dogmatiek,
			 die zich wel eens in de plaats van het Evangelie wil dringen, en die helaas!
			 ook op sommige bundeltjens voor kinderen een invloed heeft uitgeoefend, welke
			 verwonderlijk is, om niets anders te zeggen; die kinderdichtjens in 't leven
			 riep, beleedigend voor het christelijk gevoel en verstand. Heb ik me daar niet
			 onlangs een kindervaersjen gelezen - ik zal maar niet vermelden waar - dat als een treffend staaltjen en tegelijk als een
			 parodie van het genre dienen kan? 't Was getiteld: Het
			 kleed. Een meisjen ‘naar 'k gis van acht of negen jaar,’ wat jonger of
			 ouder misschien (het byvoegde houtsneetjen, meen ik, stelde iets dergelijks
			 voor) verklaart in dat gedichtjen: 
{==48==} {>>pagina-aanduiding<<}
 
		   
			 Hoe zou ik trotsch zijn op mijn kleed?  
			 Ik, die uit 's Heeren Woord toch weet,  
			 Dat kleederpracht eerst oorsprong nam  
			 Toen zonde in de waereld kwam.  
			    
			 Toen 't eerst gewaad werd aangedaan,  
			 Was onschuld van ons weggegaan, enz,
				 1  
		  
 
		  De diepzinnige, dichterlijke beeldspraak der Schrift op deze wijze
			 te gebruiken, te misbruiken, acht ik verderfelijk. Maar dit in parenthesi. - Wy
			 stemmen dan, zeiden we, volstrekt niet in met hen, die beweren - daar zijn
			 wijsgeeren geweest, die deze stelling hebben verdedigd, Rousseau, onder
			 anderen; daar zijn nog vele niet buitengewone menschen, die zóo meenen - wy
			 stemmen geenszins in, met hen, die beweeren, dat 
{==49==} {>>pagina-aanduiding<<}
 men de kinderen
			 niet van God moet spreken, noch van den Heiland, noch van goddelijke dingen,
			 omdat, zeggen ze met een bedenkelijk gezicht, de lieve kleenen er toch niets van begrijpen; omdat zy zich temet allerlei rare,
			 onwaardige denkbeelden van God gaan vormen, omdat.. omdat... ach, is het
			 ook, mijne heeren! omdat gy eigentlijk, in den grond, tot deze teedere taak der
			 religieuse opvoeding, in u-zelve, noch lust, noch behoefte, noch bekwaamheid
			 gevoelt? De menschen bedekken vele dingen zoo gaarne met een of ander onoprecht
			 filozofietjen! 
		  Op genoemde bedenkingen en anderen van diergelijken aart, willen wy
			 andwoorden, met eenige treffende opmerkingen en gedachten
			  1), niet van
			 
{==50==} {>>pagina-aanduiding<<}
 ons, doch ook de onze. Wy willen andwoorden, vooreerst, dat het
			 aan een kind volstrekt geen moeite kost - ja veel minder vaak, dan aan de
			 groote menschen - om het begrip van een Hoogste Wezen te vatten, want hy voelt
			 en ziet zich omringd van wezens, die boven hem verheven zijn. Maar wat zeg ik?
			 Zoekt ook niet zelfs het kind zijn God, in heilig voorgevoel? En voorts, ik
			 weet zeer goed, dat God voor hem aanvankelijk niet meer is dan een Wezen,
			 grooter, machtiger dan vader en moeder, maar wat komt er het beeld op aan, dat
			 hy zich vormt van den Oneindige? 't Is het eigenaartige van alle groote ideeën,
			 die als behooren tot het wezen van den menschelijken geest, dat zy zich
			 schikken naar iedere bevatting, dat zy zich proportioneeren naar alle kaders,
			 groot in de groote, klein in de kleine. Zoo is het vooral met de idee van God.
			 Zy spreekt zich uit in on-
{==51==} {>>pagina-aanduiding<<}
telbare vormen; zy is verscheiden naar de
			 eindelooze trappen van ontwikkeling, toch in den grond blijft zy dezelfde.
			 Vergelijk de idee van God, zoo als zy is in den geest van een Leibnitz met de
			 idee van God, zoo als zy is in den geest van het oude moedertjen, dat haar
			 rozenkrans bidt; welk een verschil, en toch in den grond welk een overeenkomst!
			 Immers, daar Leibnitz en 't oud moedertjen, beide, denken aan een Wezen, groot
			 en almachtig, wien zy hun gehoorzaamheid, hun vertrouwen betuigen, zoo is er,
			 wel bezien, meer overeenkomst in 't gevoel, dan verschil in het begrip. En nu
			 is het juist het besef, dat wy hebben van God, den Onzienlijke, ‘die alles
			 ziet,’ 't welk noodig is tot vorming, tot besturing van het menschenhart, het
			 kinderhart. 
		  Wy eischen dus, met recht en met reden, dat in het kinderlijk
			 gemoed, als in de kinderpoëzy de 
{==52==} {>>pagina-aanduiding<<}
 religieuse snaar niet blijve -
			 onaangeroerd. Maar dit nu is de groote kunst en de zeldzame gave, om die snaar
			 te doen weêrklinken, zuiver en teeder, om de kinderkens te spreken van God,
			 zóo, dat die gedachte hen niet, vol bevreemding en verbazing, omhoog of in de
			 rondte doet staren en - voorbijgaat, maar ingang vindt en werkt, en zich
			 ontwikkelt in hunne ziele. Dit is de kunst en dit is de gave, om de kinderen in
			 hunne vaersjens te laten denken, spreken, zingen, zóo, dat ze begrijpen en
			 gevoelen, wat zy zeggen, dat zy-zelve worden geroerd en getroffen, dat het is,
			 vooral, of de gedachten oprijzen uit hun eigen hart, in hun eigen kunstelooze
			 vormen! Een voorbeeld tot opheldering. Ik kies (veel keus is er juist ook niet)
			 het beroemde dichtjen van 
			 Goeverneur: 
{==53==} {>>pagina-aanduiding<<}
 
		   
			 	Wat heb ik al? 
			 Twee oogen heb ik tot mijn wil,  
			 Die draaijen rond en staan niet stil,  
			 Zien land en water, zee en lucht,  
			 En boom en plant, en bloem en vrucht,  
			 Al wat ik zie en nog veel meer  
			 Is 't werk van onzen lieven Heer.  
			    
			 Twee ooren heb ik ook van Hem;  
			 Daarmede hoor ik moeders stem,  
			 Wanneer zij roept of me iets verbiedt  
			 En zegt: mijn kindtjen doe dat niet;  
			 Ook vaderlief, als hij mij vraagt:  
			 Of ik de poes ook heb geplaagd?  
			    
			 Aan éenen mond heb ik genoeg  
			 Die staat niet stil van 's morgens vroeg.  
			 - - -  
			 Ook bid ik daarmeê elken dag  
			 Dat God toch voor mij zorgen mag!  
		  
 
		  enz. enz., tot aan het mooie slot: 
{==54==} {>>pagina-aanduiding<<}
 
		   
			 Een hartjen tikt hier in mijn zij:  
			 Dat klopt recht vergenoegd en blij.  
			 't Mint vaderlief en moeder zeer  
			 Maar bovenal den lieven Heer.  
			 Want o, die doet mij zooveel goed,  
			 Dat ik Hem wel beminnen moet!  
		  
 
		  Aandoenlijk, niet waar? De eischen, die wy zoo even stelden, zijn in
			 deze regelen vervuld. De gedachten rijzen op als uit het kinderhart-zelf, in
			 kunstelooze, kinderlijke taal! De religieuse toon is hier aangeslagen, naar ons
			 oordeel, volkomen zuiver, treffend, innig. Ik weet wel: hy kan, hy moet nog een
			 weinig klimmen met de jaren. Maar hoeveel? Een nootjen te hoog kan veel
			 bederven. 
		  Wilt ge een tweede proeve van andere soort, doch niet minder
			 gelukkig? Merkt dan eens op wat al kinderzin en humor en tevens welk een
			 diep-religieuse gedachte daar is in dit fabeltjen: 
{==55==} {>>pagina-aanduiding<<}
 
		   
			 	De knaap en de ezel. 
			 De Knaap.  
			 Hoor ezel, als gij daarnaar vraagt,  
			 Ik vind u toch een leelijk dier!  
			 Zijn dat ook ooren, die gij draagt?  
			 Neen, ze bevallen mij geen zier.  
			 De Ezel.  
			 Heb met mijn ooren toch geduld,  
			 Zijn ze al wat lang en niet heel net,  
			 Ik heb ze zelf niet opgezet,  
			 En draag aan hun fatsoen geen schuld.  
			 God, die ze gaf, weet echter vast  
			 Wel 't best wat soort van oor mij past.  
			    
			 De knaap keek eens oplettend rond,  
			 Hoe 't hier en daar geschapen stond,  
			 En merkte, waar hij de oogen sloeg,  
			 In dier en plant, verschil genoeg.  
			 Hier groot, daar klein, hier breed, daar smal.  
			 Verscheidenheid heerschte overal,  
			 Zoodat hij dacht: God heeft aan allen  
			 Toch zekerlijk zijn welgevallen!  
		  
 
{==56==} {>>pagina-aanduiding<<}
 
		  Ik bewonder in dit vaersjen de gelukkige en eenvoudige vinding. De
			 knaap en de ezel worden hier sprekende voorgesteld. 't Is ook waar, in anderen
			 zin: zy spreken elkanderen toe. ‘Zijn dat ook ooren, die je draagt?’ is
			 gegrepen uit het kinderhart, het knapenleven. De jongen pleegt den ezel te
			 verachten, te bespotten. Maar Langoors gemoedelijke redeneering brengt hem tot
			 nadenken, en mag hem leeren niets of niemand gering te achten. Evenwel, deze
			 les wordt hem nu niet nader aangekondigd in een of ander zedespreukjen, aan 't
			 slot, als byv.: 
		   
			 Bedil nooit, wat de Schepper doet:  
			 't Is alles even wijs en goed.  
		  
 
		  Maar wederom, hy-zelf denkt na, ziet rond, merkt op en verheft zich,
			 gantsch ongedwongen tot de heerlijke gedachte, vol ootmoed en gelove,
		  
{==57==} {>>pagina-aanduiding<<}
 
		   
			 God heeft aan allen  
			 Toch zekerlijk zijn welgevallen!  
		  
 
		  Zoo maakt de kleine vertelling op het kinderderhart een aartigen,
			 levendigen en tegelijk diepzedelijken indruk. Dit is kinderpoëzy. Gantsch
			 begrijpelijk, doet zy nogtans ook nadenken en stemt het hart mild en goed. Wy
			 stonden er een oogenblik by stil, omdat éen voorbeeld vaak onze gedachten
			 verklaart, beter dan duizend woorden. Behoef ik u eindelijk nog te doen
			 opmerken, hoe eenvoudig en toch bevallig dat alles is gezegd, gedicht, gerijmd!
			 Niet waar? Dood-eenvoudig! Intusschen poogt het eens na te doen en ziet wat er
			 van te recht koomt. Maar gy, die kindergedichtjens schrijven wilt, bestudeert
			 met ernst deze modelletjens. Rijkdom van wijsheid en religieuse gedachten,
			 vruchtbaar voor het leven, kunt ge nederleggen in die kleine zangen, zoo gy
			 maar 
{==58==} {>>pagina-aanduiding<<}
 allereerst meester zijt over taal en vorm en den rechten toon
			 weet te treffen! Doch tevens, wat ik u bidden mag, leg den kinderen geen
			 woorden op de lippen, al te groot en al te vroom. Laat hen geen dingen zeggen,
			 al te hoog en te wonderlijk. Laat hen geen vrome gevoelens uiten, ja
			 uiten alleen, die ze niet gevoelen kunnen, opdat zy ons
			 niet het schrikkelijk effect maken van kinderkens in den farizeënmantel, of van
			 papegaaien, die gebedjens doen en het heilige napraten, zonder daar iets van te
			 verstaan. Bewaar die snappende mondjens voor plechtstatige frazes, diepzinnige
			 vergelijkingen, witgedaste redeneeringen. Waarlijk, de religieuse toon in de
			 kinderpoëzy moet al zeer innig, teeder en vertrouwelijk zijn - om geen wanklank
			 te wezen in het aesthetisch, Christelijk oor, En nu vrage ik u - schoon wel
			 overtuigd, dat volstrekt niet alle ‘hoor-
{==59==} {>>pagina-aanduiding<<}
ders’ onze ergernisse
			 zullen vatten: dat hangt van onze respektieve ooren af - nu vrage ik u dan, of
			 op kinderlippen, jongenslippen, regels voegen als byv. deze: 
		   
			 Gij vraagt mij waarom Ik aan God gehoorzaam ben?  
			 't Is daarom, dat ik Hem voor wijs en goed erken, enz.  
		  
 
		  Kunt gy u kind of knaap denken, die uit eigen vroom hart alzoo
			 spreekt, op dien toon? Een kind, dat redeneert over God? Gy vraagt my, waarom
			 ik, Jantjen, Pietjen - of, zoo gy wilt, Jan, Piet - aan God gehoorzaam ben? 't
			 Is daarom, dat ik, Jantjen, Pietjen, of enz., Hem voor wijs en goed erken! Ja
			 zelfs, al had ik dezen aanhef van het ‘Verstandig andwoord’ nu ook slechts te
			 beschouwen als godvreezende mannentaal, gericht tot een
			 kind - dan nog klonk die taal my veel te boekachtig. De kinderkens en de
			 
{==60==} {>>pagina-aanduiding<<}
 kinderen Gods spreken anders van den Vader - En wy althans zeggen
			 dan maar liever, in goede uren, met onze kinderen, wat minder verstandig en wat
			 meer oodmoedig: 
		   
			 Want ô, Die doet mij zoo veel goed,  
			 Dat ik Hem wel beminnen moet!  
		  
 
		  Voorts, wat dunkt u, is het een religieuse Kinderzang, dat bekende,
			 hooggestemde vaersjen: 
		   
			 Geen geld bekore ons jong gemoed,  
			 Maar heiligheid en deugd,  
			 De wijsheid is het noodigst goed,  
			 Het sieraad van de jeugd....  
		  
 
		  Ja wel, maar kinderzin is nog lieflijker tooi, en die is hier verre
			 te zoeken. Ook heeft my, toen ik een zorgloos kind was het geld nooit zóo
			 byzonder bekoord, en mijn vriendtjens even min. 
{==61==} {>>pagina-aanduiding<<}
 We dachten daar
			 zoo ernstig niet aan, al mochten wy, in onze onnoozelheid eens opgewonden
			 zijn.... met een vijfjen of zoo iets! Ook - doch ik zal er maar niets meer van
			 zeggen, want dit kindergedichtjen is stellig éen van die, welke bijzonder
			 treffend en leerzaam zijn, in der kinderen mond.... voor Papa, die van de beurs
			 komt. 
		  Het is mogelijk evenwel dat nu verder de hooge moraal een weinig
			 wordt ontwikkeld naar de behoefte van het jongenshart. Laat ons zien. 
		   
			 Wat is toch rijkdom? wat is eer?  
			 Een handvol nietig slijk!  
		  
 
		  Gy ziet, het is mis.... Het is volstrekt geen knaap, die hier
			 spreekt, maar Mr. 
			 Hieronymus van Alphen, de
			 Christen-wijsgeer, in eigen persoon. Mag ik in 't voorbygaan ook nog een
			 algemeen zedekundige opmerking maken? Het is, dat men noch by 
{==62==} {>>pagina-aanduiding<<}

			 kinderen, noch by menschen, met diergelijke frazes en groote woorden iets
			 uitricht. Ze gaan de harten en conscientiën voorby. Zy zweven boven de hoofden
			 van klein en groot. Ze hebben op niemand vat. Waarom niet? Omdat ze niet
			 waarachtig zijn. Daarom ook, wees zoo verheven als ge wilt, doch blijf waar!
			 Voor wie nu eenmaal leven moet in dit leven, daar God hem gesteld heeft, is
			 geld.... geen handvol nietig slijk. Gy moogt er niet voor leven, gy kunt er ook
			 niet van leven in den waren zin; gy zult er niet aan
			 hechten; Gods vriend te wezen is veel meer, dan alle schatten der aarde, en de
			 vrede der ziele het eenig ware goed - maar geld is.... geen slijk. Geldzucht is
			 een algemeen kwaad, maar geld is eene algemeene behoefte. Voor geld moet ge uw
			 daaglijksch brood koopen. Met geld kunt ge veel goeds doen. Geld met eere
			 verdiend, is eene gave en, wèl besteed, 
{==63==} {>>pagina-aanduiding<<}
 een kostelijk ding. Geld
			 is geen slijk. Dat weet de arme wel beter. En de rijke, die 't beweert, temet
			 in den geest gezeten op zijn effektentrommel, desgelijks. Er is lang genoeg met
			 zoodanige geijkte, maar nogtans valsche, voorstellingen en uitdrukkingen
			 gestreden - zonder veel vrucht. Ook voor de Moraal mag het gelden:
			 Qui dit trop ne dit rien. Zoo wy eens wat oprechter
			 werden! Zoo wy de frazes en de groote woorden eens konden afschaffen! Het rijk
			 der waarheid en der gerechtigheid zou er zeker niet by verliezen. 
		  Het kindergedichtjen nu, dat wy beschouwden, verheft zich verder in
			 den aangeslagen kinderlijken(!) toon. Het plechtstatige, dat volgt: 
		   
			 Komt vallen we onzen God te voet  
			 Om deugd en heiligheid!  
		  
 
{==64==} {>>pagina-aanduiding<<}
 
		  zou, naar onze bescheiden meening, uitnemend voegen in.... den
			 tempelpsalm der godvruchtige schare. Ook is menig Evangeliesch gezang beter
			 geschikt om door kind of knaap te worden van buiten geleerd, dan zulk een
			 pseudo-kinderlied. 
		  Een andere proeve. Indien ze niet te lezen stond in een
			 kinderbundeltjen, zou dan iemand onzer een kindervaersjen vermoeden in die ode
			 op het onweder, gesteld in den deklamatie-toon: 
		   
			 Hoe schoon schiet daar de bliksem neêr,  
			 Hoe statig rolt de donder;  
			 De wolken pakken saäm of drijven heen en weêr,  
			 Terwijl ik in dat al, geduchte Hemelheer, 
			 
			 Uw majesteit bewonder....  
		  
 
		  welke ode dan besloten wordt met den inval: 
		   
			 Wat zie ik, Kaatjen,....  
		  
 
{==65==} {>>pagina-aanduiding<<}
 
		  Dat Kaatjen koomt hier nu wel wat heel naief; 
		   
			 Wat zie ik, Kaatjen, hoe, gij beeft?  
			 Ach wil daar nooit voor vreezen:  
			 't Is een geschenk, dat God ons geeft,  
			 En daarom, lieve meid, moest Kaatjen dankbaar wezen.  
		  
 
		  Of Kaatjen nu evenwel recht begrepen heeft, waarom zy dankbaar moest
			 wezen, en de les heeft opgevolgd, wordt niet gemeld. Den kinderen zulke
			 gevoelens op te leggen, die ze niet dragen kunnen, vind ik geen gelukkige
			 methode. 
		  Zoo kan ook geen kind gevoelen of denken, of zeggen, al is het zijn
			 moeder na, dat 
		   
			 het leven is zoo kort;  
		  
 
		  noch spreekt - gelijk 
			 van Alphen hem spreken laat in een
			 vaersjen, overigens rijk aan gelukkige toonen - noch spreekt, terwijl hy
			 vrolijk en zalig is in de liefde zijner moeder: 
{==66==} {>>pagina-aanduiding<<}
 
		   
			 'k Zal haar naam mat eerbied noemen,  
			 Als zij neêrdaalt in het graf!  
		  
 
		  Zijn dan de kinderkens in hun denken en doen juist niet de zeer
			 lieflijke predikers van het goede woord: Zijt niet bezorgd tegen den dag van
			 morgen? Voorzeker wel. Maar dit ook heb ik tegen onzen dichter, dat hy, met
			 zijn bundeltjen, te vroeg een zekeren somberen, drukkenden ernst verspreidt of
			 wil verspreiden in de kinderwaereld, in het kinderleven. Onder zijn
			 kindergedichtjens vindt gy er een, getiteld: Het lijk. Dit
			 is karakteristiek. Maar laat ons onderscheiden. Ik wil geenszins beweeren dat
			 men de gedachten, in dat vaersjen uitgesproken: 
		   
			 Mijn lieve kindren schrik toch niet  
			 Wanneer gij doode menschen ziet.  
			 Zoudt gij voor lijken beven?  
{==67==} {>>pagina-aanduiding<<}
 
			 Koomt hier! deez' bleeke, koude man,  
			 Die voelen, zien, noch hooren kan,  
			 Houdt nu niet op te leven.  
			    
			 enz. enz.,  
		  
 
		  voor de kinderen in 't geheel niet uitspreken moet. Waarlijk niet.
			 Maar of het nu juist, naar den aart en de roeping der kinderpoëzy is, een
			 onderwerp als het bovengenoemde te behandelen, meen ik te mogen betwijfelen.
			 Zulke ernstige dingen, als de hier besprokene, klinken ons toch oneindig beter
			 tegen van de lippen onzer moeder, of uit den Bybel, dan uit.... onze
			 kindervaersjens. Ook beschikt God voor die openbaringen van 's levens weemoed
			 de tijden en gelegenheden. Anderen mogen anders oordeelen. Ik oordeel een
			 weinig naar de ervaring mijner kindsheid. Lang reeds was my van Alphens
			 dichtjen bekend, eer ik immer een doode had gezien. Ik lees het nu met een
			 geheel 
{==68==} {>>pagina-aanduiding<<}
 ander oog. Maar ik herinner my nog levendig den vroegeren
			 indruk. Die was vrij onbestemd, geheimzinnig bange. Door mijn brein spookte
			 voornamelijk ‘die bleeke koude man, dat leelijk overschot.’ Straks, toen ik
			 voor het eerst een doode zag, was de indruk der werkelijkheid zachter en
			 weldadiger dan de indruk der poëzy. - In 't algemeen, toen ik een kind was,
			 heeft my van Alphens boeksken zelden ‘vermaakt,’ menigmaal
			 geërgerd en somtijds diep ter neêr gedrukt. En dat is nóg wel het geval. Nog
			 altijd hinderen my, min of meer, sommigen van 's mans ‘dichten en wichten.’
			 Zijn kinderfiguren lachen ons niet dikwijls toe. Hun blos is niet frisch, hun
			 toon niet blijmoedig. Zy verkwikken, vertroosten, verheffen ons niet. Ze zijn,
			 temet, zoo somber, zoo gedrukt. Laat my het gezegde u staven en ophelderen met
			 een ontroerend voorbeeld. In zeker gezin is een meisjen 
{==69==} {>>pagina-aanduiding<<}
 gestorven,
			 ‘pas veertien maandjens oud.’ Welke taal legt nu 
			 van Alphen op de lippen van de andere
			 kinderen.... van het zes- of zevenjarig broêrtjen, dat zijn zusjen zoo liefhad?
			 Wy zouden meenen - gesteld namelijk dat er in deze omstandigheden ook een
			 gedichtjen vereischt werd - wy zouden meenen een teeder, liefelijk, naar boven
			 wijzend vaersjen, waarmeê de kleene jongen zijn bedroefde moeder troosten kon:
			 waarin hy, vriendelijke engel op aarde, sprak van zijn zusjen, engeltjen in den
			 Hemel, op heiligen, geloovigen kindertoon. Maar neen, daar is geen gedachte van
			 troost, geen engel, geen hemel, geen God, geen levensgeurtjen, in den
			 klaagzang, waarin het broertjen zijn gevoel uit. De christen-wijsgeer van
			 Alphen laat het kind - het kind, dat, het is zoo opmerkelijk! den dood niet
			 begrijpt en van het sterven niets weet te maken, maar dat wel begrijpt, als
			 
{==70==} {>>pagina-aanduiding<<}
 van-zelf begrijpt, de gedachte des eeuwigen levens, - 
			 van Alphen laat het kind zingen, of liever
			 klagen: 
		   
			 Ach, mijn zusjen is gestorven,  
			 Nog pas veertien maandjens oud,  
			 'k Zag haar dood in 't kistjen liggen.....  
			 Ach, wat was mijn zusjen koud.  
		  
 
		  En zoo gaat het voort. Alles dood en koud! Aan het slot grijpt het
			 knaapjen de angst aan, dat ook voor hem het gevaar van sterven groot is. Maar
			 hebt ge nu ooit een kind ontmoet, dat bang was voor den dood? Is dit niet juist
			 het eigenaartige van den kinderlijken leeftijd, voor het sterven niet te
			 vreezen? O dichter, dichter, welk een misgreep! Ach wy staren hier beneden,
			 dikwijls al vroeg genoeg, somber en vragend naar de graven; leer ons daarom, o
			 zanger, als we 
{==71==} {>>pagina-aanduiding<<}
 kinderen zijn, toch bovenal, met frisschen
			 levenslust en moed en vertrouwen op te zien naar omhoog! Waarlijk, my dunkt,
			 het beroemde vaersjen van 
			 Vondel: Kinder-lijk,
			 dat toch niet voor een kinderbundel is gedicht, zou in soortgelijke
			 omstandigheden, met kleene wijziging, dan nog vrij wat beter passen en
			 lieflijker klinken op de lippen van het kind: 
		   
			 Konstantijntje,  
			 't Zalig kijntje,  
			 Cherubijntje  
			 Van omhoog,  
			 De ijdelheden,  
			 Hier beneden  
			 Uitlacht met een vriendlijk oog.  
			    
			 Moeder! zeit hij,  
			 Waarom schreit gij?  
{==72==} {>>pagina-aanduiding<<}
 
			 Waarom kreit gij  
			 Op mijn lijk?  
			 Boven leef ik,  
			 Boven zweef ik,  
			 Engeltje van 't hemelrijk!  
		  
 
		  En de bedroefde moeder mocht dan zelve vervolgen en besluiten, in
			 gedachten: 
		   
			 Leer dan reizen  
			 Met gepeizen  
			 Naar paleizen,  
			 Uit het slik  
			 Dezer werreld,  
			 Die zoo dwerrelt,  
			 Eeuwig gaat vóór oogenblik.  
		  
 
		  Uit de aangevoerde proeven heeft elk, die gehoor, smaak en gevoel
			 bezit, reeds kunnen opmaken, hoevéél van Alphens kinderpoëzy, wat naieveteit en
			 kinderzin, taal en toon betreft, te wen-
{==73==} {>>pagina-aanduiding<<}
schen overlaat, somtijds
			 ten minste. Wy zouden nog een en ander staaltjen van dit gebrek kunnen
			 bybrengen. Wy doen dat, niet uit vitlust, maar om u duidelijk te maken wat de
			 dichter van kindervaersjens niet al in het oog heeft te houden, en hoe soms éen
			 woord genoeg is om al zijn werk te bederven. 
		  Zie, ik erken gaarne, dat ik in mijn jeugd veel te dom was, om
			 regels te begrijpen, als deze: 
		   
			 Een vriend die mij mijn feilen toont,  
			 Gestreng bestraft en nooit verschoont.  
		  
 
		  Die taal op kleene lippen dreunt akelig. Zoo'n vriend heeft voor het
			 kind iets benaauwends. Maar ook woorden als feilen en
			 verschoont, nooit verschoont, klonken my weleer, in dit
			 verband, ten eenemale onverstaanbaar, stichten verwarring in mijn brein en
			 wekten gantsch andere 
{==74==} {>>pagina-aanduiding<<}
 ideeën by my op, dan ze moesten. Ik troost
			 my met het bewustzijn, dat ik in deze mijne domheid wel niet alleen heb
			 gestaan. 
		  Een ander voorbeeld. Gy laat uw kinderen het beroemde vaersjen:
			 de Spiegel, van buiten leeren. 
		   
			 Wie telkens in den spiegel ziet  
			 En zich met schoonheid vleit,  
			 Beseft de ware schoonheid niet,  
			 Maar jaagt naar ijdelheid.  
			    
			 Dit glas maakt trotsch of geeft ons pijn;  
			 Wil 'k weten, wie ik ben,  
			 Laat dan Gods Woord da spiegel zijn,  
			 Waar ik mijn hart uit ken.  
		  
 
		  't Is zeker een der meest populaire dichtjens. Gy vindt het
			 kernachtig, mooi. Welnu, ik niet minder, maar niet als kinderdichtjen. Het is
			 een heel geschikte overdenking voor een achttienjarige 
{==75==} {>>pagina-aanduiding<<}
 schoone,
			 ter gelegenheid van haar eerste Casino, na afgelegde
			 geloofsbelijdenis, maar niet voor een zevenjarig nufjen. En, zoo ik my niet
			 bedrieg, van het vierde tot het achtste of negende jaar wordt van Alphen het
			 meest beoefend. Beproeft eens of uw kinderen het begrijpen, dat:
			 die jaagt naar ijdelheid; en voorts dat diepzinnige,
			 ingewikkelde beeld! Indien zy er niets van beseffen,
			 waartoe dan die groote woorden op die reine, kleine lippen? Laat hen, leert hen
			 waar zijn bovenal. Kinderen moeten met kinderlijke, geen
			 kinderachtige vaersjens worden opgevoed, ook om later natuurlijke en
			 kinderlijke menschen te worden. Wy hoorden onlangs eene lieve vijfjarige, met
			 een stemmetjen vol gevoel, het volgende vaersjen reciteeren, dat, daar het
			 dezelfde gedachte bevattelijker uitspreekt, misschien voorloopig
			 de Spiegel zou kunnen vervangen. 't Is ietwat langer,
			 
{==76==} {>>pagina-aanduiding<<}
 tot mijn spijt, doch laat zich zeer gemakkelijk van buiten leeren.
			 't Was ‘het Viooltjen’, uit het merkwaardig bundeltjen der
			 Maatschappy tot Nut van 't Algemeen. 
		   
			 Viooltjen zacht van kleuren,  
			 Gij siert mijn kleinen hof.  
			 Viooltjen zoet van geuren!  
			 Ik zing eens tot uw lof.  
			 Als alle bloempjes rusten  
			 En sluimren in heur knop,  
			 Dan snuif ik nog met lusten  
			 Uw lekkre geurtjes op.  
		  
 
		  De beide laatste naieve regeltjens werden recht gewaardeerd door het
			 kleine, bevallige neusjen, en tegelijk wèl gevoeld door het kinderlijk gemoed,
			 dat alzoo openging voor de geuren der poëzy en der natuur. 
{==77==} {>>pagina-aanduiding<<}
 
		   
			 En daarom, steek je kopjen  
			 Gerust maar uit het gras  
			 Zoo goed als of-je een knopje  
			 Van roos of lelie was!  
			 Ei, waarom weg te schuilen,  
			 Mijn kleine hartedief?  
			 Zeg, waarom zou je pruilen?  
			 Ik heb u net zoo lief.  
			    
			 Wie lieflijk is van wezen  
			 En nedrig van gemoed, -  
			 Dat heb ik laatst gelezen -  
			 Is dubbel schoon en goed; - 
			 
		  
 
		  Ho! deze wending nu is minder gelukkig en bederft, voor mijn gevoel,
			 het vrindelijk liedtjen. Wèg vliegt de poëzy by dat nuchtere, dat heb ik laatst gelezen, en de charme
			 is gebroken. 't Is zeer jammer. Waarlijk, ik had een lief ding gegeven, indien
			 wy, zonder op dit vlekjen te 
{==78==} {>>pagina-aanduiding<<}
 stuiten, het zangerig vaersjen hadden
			 mogen brengen tot aan het zoet besluit: 
		   
			 En daarom, zedig bloempje!  
			 Zing ik reis tot uw lof,  
			 En prijs u als het roempje,  
			 Het roempje van mijn hof!  
		  
 
		  En nu, na dit alles koomt mijn groote grief tegen 
			 Hieronymus van Alphen. Die grieve staat in
			 verband met een gantsche levensbeschouwing. Het is dat onze Dichter of de
			 kinderen zijner muze, door wie hy zijn stellingen en denkbeelden, zoowel in de
			 kinderwaereld, als in de ouderwaereld, maar toch voornamelijk in de laatste
			 heeft voortgeplant; veel te druk spreken van leeren, leeren en nog eens leeren.
			 O wy weten wel: 
		   
			 Denken en werken en leeren is leven!  
		  
 
{==79==} {>>pagina-aanduiding<<}
 
		  O wy hebben allen eerbied voor de wetenschap; maar nog tans, als
			 wy een Licht van een jaar of acht hooren verklaren: 
		   
			 Mijn hoepel, mijn priktol verruil ik voor boeken:  
			 't Is wijsheid, 't zijn deugden, naar welken ik
				haak.  
		  
 
		  Of wanneer ik, als het speelsche Klaartjen zegt, zoo goêlijk en
			 aardig: 
		   
			 Somtijds spelen, somtijds lezen,  
			 Dat zal wel het beste wezen,  
			 Keetjen lief, kom speel met mij!  
		  
 
		  spinnig Keetjen hoor andwoorden: 
		   
			 Leer nu eerst, dan spelen wij.  
		  
 
		  Of, wanneer ik een jeugdig beminnaar der eenzaamheid hoor
			 deklameeren: 
{==80==} {>>pagina-aanduiding<<}
 
		   
			 Denkt niet, lieve speelgenooten,  
			 Dat de tijd mij heeft verdroten  
			 Toen ik gistren zat alleen....  
			    
			 Vader zegt dat brave menschen  
			 Dikwijls naar die uurtjens wenschen,  
			 Dikwijls naar hun kamer gaan,  
			 Om in oude of nieuwe boeken,  
			 Wijze lessen op te zoeken,  
			 En dat staat mij wonder aan!  
		  
 
		  dan moet ik erkennen, dat ik dien weetgierigen ruilhandelaar en dat
			 wijze Keetjen en dien jeugdigen vriend der eenzaamheid, alles behalve
			 kinderlijk en beminlijk vinden kan. En zoo menigmaal als ik door kind of knaap,
			 deze of diergelijke vaersjens hoorde opzeggen, dacht ik: nu zijt ge op dezen
			 oogenblik, een huichelaartjen, schoon van de onschuldigste soort, of ge zijt
			 een ware wijsneus, veel te vroeg rijp. Maar meestal zijn de kinderen, wan-
{==81==} {>>pagina-aanduiding<<}
neer
			 zy op ouderlijk verzoek of.... bevel, zoodanige gevoelens moeten uiten, meer
			 huichelaars dan oprechte wijsneuzen. Gelukkig. Ja, mijn lieve hoorderes, uw
			 blonde, wilde, hartelijke jongen, die gisteren voor grootpapa zoo leuk heeft
			 opgezegd: Mijn leeren is spelen, enz. en na volbrachten
			 arbeid wegholde in den tuin en - de kippen joeg en gantsch andere beginselen in
			 praktijk bracht; hy was, by zijn reciet, een huichelaartjen. Hy meende er niets
			 van. Hy zou zijn rekenboek gaarne verruilen voor een hoepel of priktol. Hy zou
			 - gy kunt het lezen in ‘de Hollandsche Jongens’ van 
			 Hildebrand; zeker een van de beste en
			 praktikaalste en.... amusantste vertoogen, ooit over
			 opvoeding geschreven, vol diepe jongenskennis - hy zou zoo'n mannetjen van 
			 v. Alphen misschien wel met plezier eens
			 een blaauw oog slaan, des noods twee, liever dan hem tot exempel te kiezen! Hy
			 
{==82==} {>>pagina-aanduiding<<}
 meende er niets van. En dat is maar goed ook. Ik wensch u geluk.
			 Want kinderen moeten kinderen, jongens moeten jongens wezen, en kinderpoëzy....
			 geen schoolsche moraal. - Dat, mijn spelen is leeren, enz,
			 zegt onze Hildebrand weêr, wil er maar by de meeste kinderen niet in. En de
			 ouderen moeten het er ook maar niet in willen hebben, niet kunstmatig in willen
			 brengen, niet in willen pompen, vooral. Dit laatste nu schijnt in van Alphens
			 tijd nog al eens geschied te zijn, waar de jongens uit zich zelve minder
			 sympathie voor de wijsheid openbaarden. Ten minste, wy ontmoeten onder de
			 naarstige heeren in van Alphen's kinderwaereld ook een zeker Flipjen - een
			 schurft schaap onder de kudde - die, na er over geklaagd te hebben, dat hy zijn
			 drijftol altijd moet slaan, daar ze er anders niet loopen wil, - alsof dat
			 slaan voor zoo'n jongen niet juist 
{==83==} {>>pagina-aanduiding<<}
 de heerlijkheid was van 't
			 spel! - straks tot zich-zelven inkeert, met de overlegging: 
		   
			 Maar is 't ook zoo met Flipjen niet?  
			 Ja,  
		  
 
		  (de jongen maakt een krommen rug) 
		   
			 Ja, had ik nimmer slaag te vreezen,  
		  
 
		  (ach! zou de leerzaamheid er dan by wijlen op deze wijze zijn
			 ingebracht?) 
		   
			 'k Zou zelden in mijn boeken lezen!  
		  
 
		  O lieve duiven-oprechtheid en ronde bekentenis! 'k Zou zelden in
			 mijn boeken lezen! Waarlijk, schoon wy deze gantsch onwetenschappelijke
			 richting nu ook niet ten eenemale goedkeuren mogen, toch doet die natuurtoon
			 ons weldadig aan, te midden van zooveel opgeschroefds. Wat betreft het
			 opvoedings-systeem, door middel van slaag en 
{==84==} {>>pagina-aanduiding<<}
 vrees, daartegen
			 gewis protesteeren met my, al mijn hoorders en hoorderessen. Ik voeg er nog
			 bescheidenlijk een protestjen by. Zie, leeren, vroeg leeren, veel leeren
			 predikt de geest van 
			 Hieronymus van Alphen. Onze tijd heeft ook
			 niet weinig op met die schoone leuze! Och, het is verschrikkelijk om te
			 herdenken, met welk een ballast van geleerdheid, onvruchtbaar voor alle
			 ontwikkeling, onvruchtbaar voor het leven, ja erger dan onvruchtbaar, ze ons al
			 bezwaard hebben, toen wy kinderen waren. Het is er sinds niet beter op
			 geworden. Het is verschrikkelijk ook, zooveel en zoo vroeg als tegenwoordig de
			 kinderen leeren moeten, zoo wijs en knap als sommigen reeds zijn, niet lang na
			 hun geboorte. En als het zoo voortgaan moet met die gezegende ontwikkeling, dan
			 zien wy den dag genaken, dat het spelen zuiver
			 leeren zal worden: dat een jongsken van zeven, 
{==85==} {>>pagina-aanduiding<<}
 wandelend encyklopedietjen, het druk zal hebben, niet slechts met
			 reken- en aardrijkskunde, maar met physica, mathematiques, geodesie, chemie,
			 oeconomie politique, met alles; en dat het speelgoed zal bestaan uit leien,
			 passers, printen met allerlei raadselachtige figuren, chemische praeparaten,
			 kas- en contraboeken, enz. Ja, lieve jeugd, ziedaar uw toekomst! En ach, of nu
			 de mannen der kunst en der wetenschap - wilt gij namen? uit velen noem ik u
			 gaarne den beroemden en geliefden naam van den schrijver der anthropologie - al
			 prediken en herhalen, dat alles wat de kinderen leeren vóor hun achtste jaar,
			 overdaad is; dat het leeren vóor dien tijd waarachtig spelen moet zijn; dat al
			 die vroege naarstigheid, geleerdheid, wijsheid schadelijk is voor ligchaam en
			 geest, vergeefs, vergeefs! Sommige zien hun knapen liever onnatuurlijk, knap,
			 wijs, dan frisch, 
{==86==} {>>pagina-aanduiding<<}
 vrolijk, gezond! Och wy, zelve slachtoffers
			 temet van het bezwarend onderwijs der negentiende eeuw, vervolgen wy onze
			 kinderen toch niet te vroeg en te veel met de wijze boeken. Dompelt ze niet te
			 jong, kopjen onder, in den grondeloozen oceaan der kennis, opdat ze niet
			 verdrinken. Laat hen liever springen en plassen in 't frissche, versterkende
			 bad, opdat zy eens als krachtige mannen, ook moedig mogen zwemmen door den
			 levensstroom! Drijft ze niet te vroeg al te hoog op den ladder der wetenschap,
			 die naar den hemel reikt opdat zy den hals niet breken, gelijk zoovelen ouder
			 dan zy, op, of liever ten gevolge van de gevaarlijke sporten! Laat hen liever
			 op de Gymnastie klimmen in den mast en trekt hen niet te vroeg het school-. het
			 dwangbuis aan, opdat zy gezond van lijf en leden, ook te eer gezond mogen
			 worden naar de ziel! Laat hen zich een wei-
{==87==} {>>pagina-aanduiding<<}
nig mogen ontwikkelen
			 vrij en blij, naar hun aart, zoo als God wil en niet zoo als de menschen
			 willen. ‘Eerbiedigt als iets heiligs het levensgenot uwer kinderen.’ Dat is een
			 gulden spreuke. Die plantjens om te bloeien en te groeien hebben noodig het
			 zonnelicht, de frissche lucht, de milde liefde. En daarom laat hen uitspelen!
			 Velen worden àfgeleerd en òpgeleerd. Vervolgt hen niet te zeer met het
			 vaersjen, met de leuze ‘de naarstigheid, die kinderdeugd’, al geeft ge ook een
			 perzik er by. Weest tusschenbeide eens royaal. Geeft de perzik voor niemendal
			 en voegt er het liedtjen by uit de 
			 Camera: 
		   
			 Frisch op maar jongen, vroeg en spâe  
			 Den lieven langen dag!  
			 Loop over 't veld de vlinders na,  
			 Zoo lang het duren mag.  
		  
 
{==88==} {>>pagina-aanduiding<<}
 
		  Ziedaar eene heele ontboezeming! En wy zouden wel gaarne onze
			 gedachten nog een weinig meer hebben ontwikkeld. Maar éen ding weêrhoudt ons.
			 De vrees namelijk, dat gy, T.! mijn wijze van handelen, om niet te zeggen
			 verhandelen, zoo ik het niet verhoede by tijds, zult gaan
			 houden voor een trouwelooze mystifikatie. Immers de boetvaardige inleiding
			 beloofde gantsch andere dingen dan wy vernamen tot nu toe. Ja, de bedenking is
			 misschien reeds by u opgerezen, dat ik, in plaats van een lichtzinnig oordeel
			 der jeugd plechtig te herroepen, veeleer dat oordeel slechts bevestigde, en het
			 mocht den schijn hebben, of ik in den beginne alleen uw goede gunsten had
			 zoeken te winnen, om straffeloos een oude veete te koelen. Intusschen - al
			 mocht de schijn ook een weinig tegen my getuigen - mijn doel bleef ongeveinsd
			 hetzelfde. En zelfs de kritiek, 
{==89==} {>>pagina-aanduiding<<}
 die wy oefenden met een
			 vrijmoedigen lach, was bestemd daartoe meê te werken. Nu toch kan ik u te beter
			 aantoonen, waarin de fout, het onware en onwaardige, onzer vroegere beschouwing
			 van den vaderlandschen kinderdichter gelegen was. Want door tegenstelling komt
			 het te beter uit. Hierin dan, dat wy alléen die zwakke, nare zijde van van
			 Alphens kinderpoëzy - daar wy even een blik op wierpen - wilden zien; en niet
			 tegelijk het vele treffende en voortreffelijke daarin, luide en dankbaar
			 erkenden. Hierin, dat wy den merkwaardigen dichter, spottende, alleen
			 beoordeelden naar zijn gebreken - gebreken, die hun grond hadden in zijn
			 persoonlijkheid, maar ook in den tijd, waarin hy leefde - en niet naar zijne
			 uitnemende deugden. Zulk een oordeelvelling is slecht en oneerlijk, altijd,
			 tegen iedereen, zoowel op zedelijk als letterkundig gebied. Bovendien een
			 
{==90==} {>>pagina-aanduiding<<}
 dichter moet men waardeeren en beoordeelen, mijns inziens, naar 't
			 beste dat hy heeft voortgebracht. Waar zou 't ook anders heen? By vele voorname
			 schrijvers en poëeten toch is het niet opmerkelijk, maar in 't oog vallend, dat
			 zy onder veel schoons zooveel leelijks, en naast meesterstukken zooveel prullen
			 hebben geschreven of gedicht, een waarheid stellig buiten kijf, al zijn er ook,
			 die gaarne prullen bewonderen, om den naam, die er onder prijkt. Men heeft
			 prullen van naam. Ja zelfs voor den roem van onzen grooten 
			 Bilderdijk zou het misschien gelukkiger
			 zijn geweest, indien hy, in plaats van driemaal-honderdduizend dichtregels -
			 volgens een bekende statistieke opgave - een paar ton minder hadde nagelaten.
			 Nu, óok van onzen 
			 Hieronymus van Alphen geldt het gezegde
			 wel vooral. Twee van Alphens zijn er. En dien we tot nu toe beschouwden - die
			 is 
{==91==} {>>pagina-aanduiding<<}
 ook niet meer, ten minste gantsch niet meer in 't algemeen, de
			 nog beminde, populaire, in eere gehouden door groot en klein. Ik weet niet of
			 's mans stichtelijke mengelpoëzy u bekend is, zes malen in ons vaderland
			 herdrukt? Daar vindt ge, onder de schoonste en aandoenlijkste proeven van van
			 Christelijke poëzy, de bewijzen van den grofsten wansmaak, of wel plotseling in
			 een heerlijk lied stuit ge op eene uitdrukking, vreemd in des Christens mond,
			 wanklank op de Christelijke harpe.... 
		  Datzelfde dan heeft my getroffen, toen ik onlangs den beroemden
			 kinderbundel weêr eens oplettend doorbladerde. En ik dacht, ik sprak tot
			 my-zelf: vriendtjen, de overheerschende toon hier moge u niet bevallen, moge
			 wat deftig, wat ernstig, wat onkinderlijk, wat zwaar-op-de hand zijn, voor
			 iemand, die in de poëzy der kinderwaereld als 
{==92==} {>>pagina-aanduiding<<}
 lentegeuren wil
			 rieken en vrolijke lentekeeltjens hooren slaan - nogtans gy moet erkennen, daar
			 klinken in deze dichtjens toch ook wel zeer gelukkige toonen. Neen, ontken het
			 niet, daar zijn er onder, die u zeer weldadig aandoen, ware meesterstukjens; en
			 andere, waarin ge niet kunt nalaten treffelijke regels op te merken, waardig al
			 hun populariteit, schoon dan ook het geheel door sommige feilen wederom bedorven wordt. Terwijl ik zoo als tot
			 my-zelven sprak, sloeg ik, in gedachten, een blik op het eerste printjen. En
			 het was my of ik achter die figuur van den deftigen Hieronymus, in den
			 kamerjapon, met de naarstigheid-vaersjens, een ander zag verrijzen, een
			 dichter, vriendelijk en jong, een lach om de lippen, een vrolijk kind in den
			 arm. En ik besloot toen om dien eersten, die my altijd had gehinderd, eens voor
			 goed te zeggen, wat ik meende, om 
{==93==} {>>pagina-aanduiding<<}
 hem dan te kunnen vergeten, om
			 my nimmer weêr met hem te bemoeien, opdat ik den anderen te beter, ongehinderd
			 kon liefhebben en vereeren. Korter en zonder beeldspraak: onlangs het beroemde
			 bundeltjen nog eenmaal doorlezende, werd ik, onder groote gewetensonrust,
			 gedrongen tot de erkentenis, dat diezelfde man, die vaersjens heeft gedicht,
			 welke men schier parodieën op echt-kinderlijke poëzy kan noemen - tevens der
			 kinderwaereld de naiefste en heerlijkste poëzietjens heeft geschonken;
			 vaersjens, wier wedergaê - ik zeg het van harte den bewonderaars na - men niet
			 vindt in eenige tale. Ja waarlijk, mijne T.! En ons berouw drijft ons niet tot
			 overdrijving, wanneer wy u thans belijden, dat wy dien 
			 Hieronymus van Alphen achting en liefde
			 zouden verschuldigd zijn, al ware hy maar de dichter alleen van dat kinderlijke
			 en diepzinnige, dat vrolijke 
{==94==} {>>pagina-aanduiding<<}
 en vrome, dat men een wichtjen van
			 drie jaren op de lippen kan leggen, en dat als men drie-, neen zesmaal tien is
			 geworden en de hairen beginnen te grijzen, en de strijd des levens is bange
			 geweest, nog het harte mag stemmen weêr kinderlijk en goed en vertrouwend, en
			 roert als een heilige erinnering van het kinder-Eden, dat aandoenlijke: 
		   
			 Ik ben een kind  
			 Van God bemind  
			 En tot geluk geschapen!
				 1)  
		  
 
{==95==} {>>pagina-aanduiding<<}
 
		  Maar wy hebben hem te danken voor meer. En nog springt in ons
			 geheugen zijn dankbre, kleine hond, die kwispelstaart en loopt in 't rond, en
			 zoo'n frisschen, levenden indruk maakt op het kinderhart, daar hy tegelijk,
			 gantsch ongezocht en natuurlijk, er een teeder plichtgevoel in opwekt: 
		   
			 Hoe kan een beest zoo dankbaar zijn,  
			 Wat wacht men niet van my!  
		  
 
		  En men moet het, ouder geworden, nog maar eens weêr hebben gehoord
			 uit een kleinen, dier-
{==96==} {>>pagina-aanduiding<<}
baren mond om te weten hoe geestig gevonden,
			 hoe lieflijk en welluidend het is, dat innige: 
		   
			 Welkom, lieve kleine zus,  
			 Welkom in dit leven!  
		  
 
		  En wy herhaalden toch ook wel menigwerven in de Oktobermaand, de
			 borst vol weemoed en stil herdenken, dien gelukkigen aanhef van onze eerste
			 najaarsmijmering: 
		   
			 'k Zie de gele bladers vallen,  
			 Met den zomer is 't gedaan!  
		  
 
		  of ook zomeravonds, als van zelve, zweefden ons op de lippen de
			 zangerige regeltjens: 
		   
			 Het starregeflonker  
			 Vervrolijkt het donker,  
			 De lichtende maan  
{==97==} {>>pagina-aanduiding<<}
 
			 Begint op de weiden,  
			 Haar glansen te spreiden  
			 En speelt door de blaén.  
		  
 
		  En de eerste poëzy, die ooit een traan deed wellen in onze oogen -
			 dat is van Alphens stemmend en vertroostend kinderlied geweest: 
		   
			 Wanneer ik neêrgezeten  
			 Bedaard het beeld aanschouwe  
			 Van mijne lieve moeder....  
		  
 
		  En in de samenleving, met vrienden en huisgenoten, herinneren wy ons
			 nog vaak niet zonder zegen dat voor kleenen en grooten, zoo begrijpelijke, zoo
			 aangrijpende, 
		   
			 Alexis heeft zijn zusjen lief....  
		  
 
		  dat eindigt, als gy weet, 
{==98==} {>>pagina-aanduiding<<}
 
		   
			 Een liefde, die zoo ras verkoelt,  
			 Die slechts op eigen voordeel doelt,  
			 Zou dat wel rechte liefde wezen?  
		  
 
		  En als wy eens dingen begeeren, te hoog en te wonderlijk, ‘die wy
			 niet krijgen kunnen’, dan nog gedurig rijst het oude kinderliedtjen in ons op,
			 en voor een lach wijkt de begeerte: 
		   
			 Daar zie ik een konijn!  
			 Wat zou 'k gelukkig zijn,  
			 Had ik het, om er meê in onzen tuin te loopen!  
			 Zeî Jan, maar schoon 'k mijn geld  
			 Al driemaal heb geteld,  
			 Ik heb geen geld genoeg om 't lieve dier te koopen.  
			    
			 Wel laat u dit geval dan leeren,  
			 Mijn lieve Jan,  
			 Dat een verstandig mensch geen dingen moet begeeren,  
			 Die hij te voren weet, dat hij niet krijgen kan.  
		  
 
		  En nevens dat konijn eer ik een zekeren haas, 
{==99==} {>>pagina-aanduiding<<}
 
		   
			 ô Die zoo gaauw kan loopen!  
		  
 
		  maar die - zoo mocht men zeggen, met een weinig valsch vernuft - als
			 't ware, door 
			 van Alphen werd gevangen en, in een
			 allergelukkigst vierregelig dichtjen, tot een onsterflijk, waarschuwend
			 voorbeeld gesteld, voor allen, die niet tevreden met de gaven, hun geschonken,
			 anderen, steeds kniezend, benijden! 
		  En och, zoo wy maar altijd hadden geluisterd naar die les, die zoo
			 vriendlijk en geestig wordt meêgedeeld: 
		   
			 Zie Keesjen, deze doode mug,  
			 ----------  
			 Zij had in 't kaarslicht zulk een zin  
			 En vloog er onvoorzichtig in.  
		  
 
		  wy zouden het zeker al een weinig verder hebben gebracht in de
			 waereld. En wy belijden gaarne, dat wy een goede leering en een greintjen
			 levens-
{==100==} {>>pagina-aanduiding<<}
wijsheid hebben te danken, niet aan uw leerzame wijsneuzen,
			 maar zelfs aan uw poes, o 
			 Hieronymus van Alphen, uw poes, die zoo
			 natuurlijk en welsprekend getuigt: Geduld is zulk een schoone zaak! - En -
			 toch, niettegenstaande al deze onze minnende bewondering, of liever juist van
			 wege deze onze minnende bewondering, leggen wy in uw midden de gelofte af, dat
			 wy het gevierde bundeltjen, zoo als het daar ligt, onzen kinderen nimmer in
			 handen zullen geven. 
		  Waarom niet? vraagt gy verwonderd. Wy andwoorden met overtuiging:
			 omdat wy meenen, dat wy èn de nagedachtenis van Hollands Kinderzanger èn onzen
			 kinderen een goeden dienst zouden bewijzen, met voor hen een goede keuze uit de
			 beroemde gedichtjens te doen - en de min gepaste, min gelukkige, de ‘saaie’ en
			 ‘nare’, als de jongens zeggen, kon het zijn, voor hun oogen 
{==101==} {>>pagina-aanduiding<<}
 te
			 verbergen. Waarlijk, geeft hun de zoodanige alleen, die eigenaartig weêrklinken
			 mogen in hun gemoedsleven, in de kinderborst, de jongensziel. Leert hen voelen
			 en denken, met smaak en oordeel, ook en niet het minst, door middel van hun
			 kleene gedichtjens - maar ziet toe, dat gy niet zondigt tegen dezen: de
			 kindsheid, de natuur, de harmonie. Geeft hun de zoodanige niet, waarmede zy,
			 reeds nu, of later, met goed recht den draak zullen steken. 
		  De kinderpoëzy moet van dien aart zijn, dat zy iets lieflijks, iets
			 geurigs, iets heiligs behouden mag, ook voor den jongling, ook voor den
			 gevormden man, zoo als, dunkt my, eenigzins het geval is met de geprezen ‘van Alphentjes’ en onder deze, vooral met dat
			 eenige, innige: ‘Ik ben een kind, van God bemind’ - waarvan wy de schoone
			 vaerzen laten gelden: 
{==102==} {>>pagina-aanduiding<<}
 
		   
			 C'est étrange, il ne faut qu'une simple romance,  
			 Le souvenir lointain d'un air de notre enfance,  
			 Pour rendre à notre coeur, toute sa pureté,  
			 Ses premières pudeurs et son honnêteté.  
		  
 
		  Voorts wy hebben, in dezen tegenwoordigen tijd, nog iets meer tot
			 onzen dienst, dan, eenig en alleen, den bundel van 
			 van Alphen; al zijn er steeds velen, die
			 hém slechts kennen en vereeren, als den éenige, na wien geen kinderdichter meer
			 geboren is of geboren worden kan. Waarlijk, door wel te kiezen uit het beste,
			 dat sinds onze hollandsche kinderliteratuur verrijkte, kan men voor zijn
			 kinderen al een vrij aardig, dichterlijk lusthofjen scheppen. In de uitstekende
			 boekjens van 
			 Goeverneur, - uitstekende, helaas! ook
			 door afschuwelijke prentjens - vindt gy vaersjens voor wichtjens voor een jaar
			 of drie, of vier, of zes, bevattelijk en eenvoudig en toch volstrekt geen
			 
{==103==} {>>pagina-aanduiding<<}
 rijmpjens, maar in de daad geestige poëzietjens, die ook de kinderkens aantrekken met zoete
			 tovermacht en zeer geschikt zijn, om te vormen hun gehoor, hun smaak, hun
			 oordeel; om een zekeren toon aan hunne ziele te geven;
			 melk der poëzy, die den aesthetischen mensch - wien de opvoeding meestal ten
			 eenemale verzuimt - kan voeden en ontwikkelen. 
		  Maar gy kent toch dat liefelijke: 
		   
			 Het roodborstjen pikt tegen 't venster tin, tin  
			 En roept, o lief meisjen, och laat mij er in.  
			 enz.  
		  
 
		  of dat pittoreske, de Raaf: 
		   
			 Zie mij dien bedelaar eens staan,  
			 Hij heeft een pikzwart rokjen aan  
			 En stapt, zoo lang de winter duurt,  
			 Langs al de huizen van de buurt,  
			 En roept: Kras, kras, och geef me een beentje.  
			 Ik ben tevreê, al is 't maar éentje!  
		  
 
{==104==} {>>pagina-aanduiding<<}
 
		  of dat aandoenlijke: 
		   
			 Er loopt geen muisje op 't veld of 't heeft  
			 Een moeder, die het te eten geeft,  
			 Die 't steeds voorziet van kruimpjens brood  
			 En trouw verzorgt in elken nood.  
			    
			 Er zit geen vogeltje' op het dak  
			 Of 't heeft een kostlijk veerenpak,  
			 Dat kleedt en warmt in sneeuw en koû,  
			 Daar 't anders vast bevriezen zou.  
		  
 
		  of Mie-poes, dat meesterstukjen, tot oefening van de stem en 't
			 geheugen eigenaartig geschikt: 
		   
			 Kleine guit  
			 Van een kat,  
			 'k Weet niet wat  
			 Het beduidt,  
			 Dat ge uw nek  
			 En uw staart  
			 En uw bek  
			 En uw baard  
{==105==} {>>pagina-aanduiding<<}
 
			 Tienmaal vast  
			 Op éen dag  
			 Likt en wascht.  
			 Zeg, wat dat beduiden mag?  
			    
			 Ik doe dat, wijl het leelijk staat,  
			 Dat iemand vuil en morsig gaat,  
			 Mijn lijf, mijn kop en al het mijn  
			 Moet altijd net en proper zijn.  
			 enz, enz.  
		  
 
		  Of - maar doorleest zelve eens met aandacht: Moeders Schoot, Fabelen
			 en Vertellingen, 't laatste Boekjen - en kiest, voor uw kinderen, de schoonste
			 en geurigste bloempjens, uit den vrolijken hof. Want dit is wáar: gelijk by 
			 van Alphen, dus ook by 
			 Goeverneur, schoon diens toon en geest
			 over het algemeen gelukkiger is, moet men weten te kiezen en te ziften. 
		  Zal ik thans nog een paar model-vaersjens voor 
{==106==} {>>pagina-aanduiding<<}

			 rijperen, dat is acht-, negen-jarigen leeftijd, u noemen? Die afbreekt, moet
			 ook opbouwen. Dan wijze ik u vooreerst op dat: Onpartijdig, van 
			 Heije, te vinden in het reeds vermelde,
			 met goud bekroonde bundeltjen, uitgegeven door de Maatschappy tot Nut van 't
			 Algemeen. 
		   
			 Braaf is braaf en slecht is slecht!  
			 Of het vrind of vijand doet;  
			 Daarom jongens! hoû-je goed,  
			 Dat ge trouw uw meening zegt:  
			 Dat ge spreken durft in 't regt;  
			 ‘Dát is braaf en dát is slecht.’  
			    
			 Heb-je een goeijen kameraad,  
			 Daar ge magtig veel van houdt,  
			 En hij is 'reis boos of stout,  
			 Zeg hem dan: ‘Mijn beste maat!  
			 Dat is slecht, - of, dat is kwaad!’  
			 'k Wed dat hij het verder laat.  
{==107==} {>>pagina-aanduiding<<}
 
			 Vond-je er een, een raren kwant,  
			 Maar ge zaagt er, nu of dan.  
			 Reis wat braafs of nobels van,  
			 Geef hem dan uw regterhand  
			 En vertel aan alle kant:  
			 ‘Hij is toch een ferme klant!’  
			    
			 Maar bedenk u eigen goed,  
			 Eer ge tot een ander spreekt,  
			 Of je-zelf ook wat ontbreekt,  
			 Dat ge nog verhelpen moet:  
			 Zeg dan eerlijk, wat ge ook doet,  
			 ‘Dát was kwaad en dát was goed.’  
		  
 
		  Wat dunkt u? Is dit geen voortreffelijk jongensdicht, dat door zijn
			 fikschen, nobelen toon het knapenhart streelt en leert, aantrekt en vormt
			 tegelijk? Zoo kan, zoo moet de kinderdichter zingen, spreken, naar het hart der jeugd, en toch ook niet minder
			 tot het hart! Dit is hier het 
{==108==} {>>pagina-aanduiding<<}
 geval. Het
			 vaersjen is éen moraal. De dichter predikt: oprechtheid, eerlijkheid, liefde,
			 zelfkennis. Nogtans, niet als een zedemeester staat hy tegenover de
			 kinderwaereld. Hy staat in haar midden. Zy luistert! Hy spreekt haar beter
			 gevoel, haar eigen gedachten uit, in zijne en in hare taal. Zijn lied vind een
			 echo in elke borst. Een krachtige en bezielende indruk is gegeven. Het woord
			 zal vruchten dragen. 
		  Op het jongensdicht laat ik eene proeve volgen, meer bepaald voor
			 meisjens geschild. En merkt eens op, bid ik u, hoe kinderlijk en recht poëtisch
			 tevens, een wijze zedeles voor 't leven is uitgesproken in dit kleine liedtjen,
			 dat u treffen moet, vooral wanneer gy kinderen hebt, een tuinkamer, een platjen
			 en een weinig dichterlijk gevoel. 
		  Het heet Broodkruimels en luidt:
		  
{==109==} {>>pagina-aanduiding<<}
 
		   
			 Wat pikt er tegen 't vensterglas,  
			 Alsof het vroeg: doe open?  
			 Zoo 't eens die kleine vogel was...  
			 Die 'k op de plaats zag loopen!  
			 Och ja! daar zit hij, koud en stram:  
			 Hoe sjilpt hij om wat eten....  
			 Och, dat ik nu mijn boterham  
			 Maar niet had opgegeten!  
			    
			 Of had ik al de krummels maar,  
			 Die moeder weg moest vegen,  
			 Dan was het arme diertje klaar  
			 En ik stond niet verlegen!  
			 Och, moeder, help mij uit den nood  
			 En 'k zal het nooit vergeten,  
			 Dat ook geen krummeltje van brood  
			 Mag worden weggesmeten.  
		  
 
		  Niet waar? dit is wel een ‘juweeltjen’ van kinderpoëzy. En toch zoo praktisch ook. Zelfs 
{==110==} {>>pagina-aanduiding<<}
 de
			 meest-prozaïsche, huishoudelijke, zuinige, hollandsche moeder, die vrij wat
			 anders te doen heeft dan zich te bemoeien met dichtkunst of aesthetica, zou er
			 by in de handen klappen. En nog eenmaal, voor de zaak die wy bepleiten, waag ik
			 een beroep op uw oordeel en vraag: is het niet bekoorlijk en aandoenlijk, het
			 huislijk tafereeltjen, in dit volgende 's avonds laat, dat
			 ons verplaatst in den werkzamen stand der maatschappy en des zeker niet minder
			 aantrekkelijk is? Luistert maar, des timmermans of metselaars zoontjen
			 zingt: 
		   
			 Des avonds laat, des avonds laat,  
			 Dan koomt mijn vader, loom en moê,  
			 En dikwijls straat en grachten ver,  
			 Van 't werk af naar ons huisjen toe.  
			 Dan sta ik voor ons kleine raam  
			 Te hunkren of ik hem bespeur,  
			 En als hij dan den hoek om slaat,  
			 Dan loop ik haastig naar de deur.  
{==111==} {>>pagina-aanduiding<<}
 
			 Des avonds laat, des avonds laat,  
			 Als moeder koffij heeft gezet,  
			 Schuif ik mijn vaders leuningstoel  
			 In 't hoekjen tusschen haard en bed.  
			 Ik zet zijn sloffen op de plaat  
			 En dan, voorzigtig opgepast,  
			 Krijg ik mijn vaders lange pijp  
			 En zijn tabakspot van de kast.  
			    
			 Des avonds laat, des avonds laat,  
			 Als dan mijn vader huiswaart keert,  
			 Dan geeft hij mij een fikschen zoen,  
			 En vraagt: wel, heb je braaf geleerd?  
			 Dan val ik vader om zijn hals  
			 En zeg: ik heb mijn best gedaan,  
			 Omdat ik gaauw zoo knap woû zijn,  
			 Om reis voor u naar 't werk te gaan!  
		  
 
		  Dit is ontroerend. Waarlijk zulk een dichtjen heeft meer te
			 beteekenen en kan grooter zegen stichten in 't huisjen des daglooners, des
			 arbeiders, dan 
{==112==} {>>pagina-aanduiding<<}
 vele vertoogen! Hoe aartig, hoe innig, hoe
			 treffend mag dat klinken van kinderlijke lippen! Hoe weldadig, hoe versterkend
			 en heiligend, ja, voor den man, die thuiswaart keert, loom en moê. Eere den
			 Dichter, die met zijn eigenaartige gave, zijn kunsteloos lied, dus het
			 kinderhart treft en stemt en vormt, en niet minder het volksleven bestuurt en
			 bezielt! 
		  Ik hope nu maar, G.T! dat gy de aangehaalde proeven van kinder- en
			 jongenspoëzy even mooi zult vinden als ik. Want ik heb ze lief - alsof ik-zelf
			 ze had bedacht en gedicht, ja nog veel meer, 't geen een dichter zeker niet
			 altijd gebeurt met het werk van anderen. Ook wenschte ik wel vurig dat ze in uw
			 aller kring en huis en hoofd wat meer bekend waren. Immers dan zou meteen de
			 bedenking vervallen zijn, die thans nog op sommiger lippen zweeft - de
			 bedenking, dat de kinderen ‘toch maar niets zoo gemakkelijk van 
{==113==} {>>pagina-aanduiding<<}

			 buiten leeren als juist de vaersjens van van Alphen,’ dat ‘niets daarby halen
			 kan in populariteit’, enz. Waarlijk, zonder iets af te dingen op de ook door
			 ons luide erkende verdiensten der gelukkige van
			 Alphentjens - ik wil het wel gelooven, indien gy-zelve toch hun niets
			 anders weet voor te zingen of te lezen dan altijd weêr ‘Jantje zag eens
			 pruimpjens hangen!’ 
		  My dunkt het wordt op den duur wel wat eentonig ook. Voorts mijn
			 verzameling van schoone proefjens is niet ten einde, maar zoo ik niet genoeg
			 heb gezegd naar den eisch van mijn hart, ik heb misschien reeds te veel
			 gesproken - voor de mate van uw geduld. Doch gy weet: geduld is zulk een
			 schoone zaak! Daarom, wy gaan besluiten; besluiten met de bede dat ons tweede
			 deel u, indien noodig, moge hebben verzoend met het eerste. Ach, indien zich
			 iemand mocht hebben ge-
{==114==} {>>pagina-aanduiding<<}
ergerd aan den glimlach, ons ontlokt door
			 de erinneringen der kindsheid en jeugd; aan onze opinies omtrent kinderzin,
			 kinderdeugd, kinderpoëzy, eenigzins verschillend van de zijne - hy vergeve ons
			 en bedenke verschoonend, dat wy hebben geredeneerd onder de leuze: 
		   
			 Hoû-je goed  
			 Dat ge trouw uw meening zegt,  
			 Dat ge spreken durft, in 't regt:  
			 ‘Dat is goed en dát is slecht!’  
		  
 
		  Maar ook al bleef te met eenig ‘voorvaderlijk’ voorhoofd gefronsd,
			 wegens de vermetelheid van den jongen Nederlander, die het waagde 
			 van Alphen te ‘halveeren’ - wy vreezen
			 niet. Want met eenig vertrouwen wachten wy uw oordeel - in dezen zóo beslissend
			 - vriendelijke hoorderessen, die toch ook uw ‘idealen van kinderen’ niet vindt
			 in 
{==115==} {>>pagina-aanduiding<<}
 de zoete en wijze Jantjens en Kaatjens - maar veeleer onder
			 Hildebrands wilde, vrolijke groepjens. Ja, wy rekenen op uw sympathie, ook al
			 deeldet gy onze gevoelens niet in alles. Want immers wy hebben gesproken uit
			 hartelijke liefde tot die kleene waereld, die uw waereld is bovenal, waar uw
			 hart is en uw schat, uw roeping en uw kroone. Naar ons hart hebben wy gesproken
			 in 't belang van die lieve, schalke, stoute, heerlijke kinder- en
			 knapenwaereld, wier levenslust en genot wy als iets heiligs eerbiedigen; wier
			 frissche, gezonde, natuurlijke ontwikkeling wy begeeren, en die wy niet
			 schroomen nog steeds te begroeten met ons eigen jongenslied van weleer: 
		   
			 Wie nimmer dwaas was in zijn jeugd,  
			 Wordt nimmer recht verstandig.  
			 Een fiksche jeugd baart mannendeugd,  
			 Maakt handelbaar en handig.  
{==116==} {>>pagina-aanduiding<<}
 
			 'k Vertrouw die wijze jongens niet  
			 Van acht of negen jaren....  
			 Och geef den knaap een vrolijk lied  
			 En eer zijn wilde hairen.  
			    
			 De jeugd zij als een korenveld,  
			 Verruklijk schoon voor de oogen,  
			 Dat joelt en woelt en bruischt en zwelt,  
			 Door de' uchtendwind bewogen;  
			 Staan eens die wilde velden kalm,  
			 By schoven saamgebonden,  
			 Dan worde aan iedren gouden halm  
			 Een rijpe vrucht gevonden.  
		  
 
		  1857. 
{==117==} {>>pagina-aanduiding<<}
 
		  P.S. De welwillende, onbekende lezer verschoone den eigenaartigen
			 vorm van dit opstel, geschreven met het oog op een bekend en genegen publiek.
			 By verandering van dien vorm zou licht de gedachte vervlogen zijn. En dan ook: 
		   
			 Es ist nie mein Brauch gewesen  
			 Abgethanes neu zu thun.  
		  
 
		 
	  
  
1) By den herdruk der Eerste
				Gedichten die in 1860 verscheen, is daarin, door den auteur, aan ‘de
				Sint-Nikolaasavond’ in zijn geheel eene plaats gegeven.

1 By de voordracht van dit opstel werd
				  bovenstaande mededeeling, met betamende kieschheid, terug gehouden. Al weêr een
				  bewijs van verloren onschuld!

1) Ontleend aan Saint-Marc
				Girardin, Jean-Jacques Rousseau, sa vie et ses ouvrages.

1) Ik noem dit zeer eenvoudige vaersjen....
				  diepzinnig. Immers ook, daar ligt een heilige en veel
				  omvattende gedachte, in dat, toch zoo recht kinderlijke ‘van
				  God bemind, en tot geluk geschapen.’ De hoogbejaarde en zwaarbeproefde kan
				  er nog eens over nadenken. - Maar wat ik eigentlijk by de bovenstaande regelen
				  wilde aanteekenen, is dit: Clarisse verhaalt ons, dat hy in zijn kindsheid, by
				  't lezen of leeren van van Alphens meesterstukjen in groote verlegenheid
				  geraakte. Waarom wel, denkt ge? Omdat - omdat hy het niet overeen kon brengen
				  met de leer der praedestinatie, die hem destijds, in al
				  haar steil- en hardheid, werd ingeprent! Genadige Hemel! welke gedachten mogen
				  die kinderziele in deze verlegenheid geschokt hebben! Als ik deze dingen
				  bedenk, acht ik van. Alphen te hooger, die ten minste in zijn kleine
				  gedichtjens aan dezen dogmatischen geest geheel vreemd gebleven is.
 
