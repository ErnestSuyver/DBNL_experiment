
   
        
           
               De koningin der poppen
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van De koningin der poppen uit 1867.
               
               
                   
                       De keerzijde der illustraties is onbedrukt.
                   
               
           
           24
           
               
                   
                   2, 4, 7, 11, 15, 19, 23, 27, 31, 35, 39, 43, 47
                   
                   
               
           
           
               _kon002koni01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: Ki 1862
               
               De koningin der poppen. G. Theod. Blom., Amsterdam 1867
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De koningin der poppen
               
               
                   
                   
               
           
           
           
               
               
           
           
           
           
       
       
           
               De koningin der poppen
               
               
                   
                   
               
           
           
           
               
               
           
           
           
           
       
       
           
               2010-11-09
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: De koningin der poppen. G. Theod. Blom., Amsterdam 1867
 
Zie: https://www.dbnl.org/tekst/_kon002koni01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==1==} {>>pagina-aanduiding<<}

DE KONINGIN DER POPPEN.

{==3==} {>>pagina-aanduiding<<}


{== afbeelding 
	
==} {>>afbeelding<<}
    


    


{==5==} {>>pagina-aanduiding<<}

Het Magazijn.

In een groot speelgoed-magazijn was eene pop, die in pracht en
schoonheid alle andere poppen verre overtrof. Hare oogen waren
hemelsblaauw, en haar zwart, golvend haar viel in lange krullen
langs hare schouders neder. Zij had een allerliefst mondje, waarom
altijd een vriendelijke glimlach speelde en een heel mooi figuurtje.
Zij was prachtig gekleed. Men had haar een gouden kroon op het
hoofd gezet. Zij droeg een rose, zijden kleedje, dat met een licht
blaauw lint met zilveren lovertjes was versierd, en aan hare kleine
voeten droeg zij rose, satijnen schoentjes.
Ieder, die haar zag, riep uit: ‘O, dat is de koningin der poppen!’
Eens, toen zij met al de andere poppen alleen was, zeide de
koningin tot haar: ‘Mijne lieve kinderen! daar men ons tegenwoordig
toch laat spreken, kunnen wij wel wat met elkander praten; dan
vervelen wij ons niet!’
De poppen waren zeer verwonderd, toen zij hare koningin zoovele
woorden na elkander hoorden zeggen. Zij wilden antwoorden, doch
riepen allen te gelijk: ‘Piep, piep!... Piep, piep!’ Zij konden nog
niet goed praten.
‘Gij weet, mijne lievelingen!’ hernam de koningin, ‘dat men
mij tot vorstin verkozen heeft, en dat er zoo veel geld voor mij moet
worden betaald. Dus zal niemand mij durven koopen en ik hier zeer

{==6==} {>>pagina-aanduiding<<}
lang moeten blijven. Met u allen zal het beter gaan. Gij zult voor
meisjes van verschillenden leeftijd worden gekocht. Gij zult veel zien
en vooral veel hooren. Van tijd tot tijd zal men u wel eens weder
hier brengen, om het een of ander aan uw persoon of uwe kleeding
te laten herstellen. Doet mij dan toch het genoegen en vertelt mij
eens, hoe het u in de wereld gaat en hoe ge u daarin gedraagt!’
De poppen riepen allen in verrukking uit: ‘Piep! piep!... Mie!
mie!’ doch zoo hard, dat onze koningin er bijna doof van werd.
‘Men kan wel aan u hooren, dat ge nog nieuwe poppen zijt!’
sprak Hare Majesteit tot haar. ‘Maar ik hoop, als ik u wederzie, dat
ge dan even zoo spreken zult als de jonge meisjes, aan wien ge zult
toebehooren, en ik ben er nieuwsgierig naar, wie van u mij dan het
meest te vertellen zal hebben!’
Op eens hoorde onze koningin een geraas achter zich, alsof er
iemand op klompen kwam aanloopen.
‘Rouic. ouic. ic!’ riep te gelijker tijd eene spotachtige stem. ‘Wat
vertellen die jonge dames daar toch aan elkander?... Rouic. ouic. ic!’
‘Mijnheer Jan Klaassen!’ zeide de koningin, zich omkeerende,
tot den nieuw aangekomene. ‘Ge moogt deelgenoot onzer geheimen
zijn; want, hoewel het uwe gewoonte is, met alles te spotten, zoo
weten wij toch, dat gij een goed hart hebt!... Maar stil! Daar komen
menschen aan! Laat toch niemand bemerken, dat ge kunt spreken,
mijne lievelingen! want men koopt niet gaarne eene pop, die alles
kan vertellen, wat zij hoort en ziet!’


    
{==8==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==9==} {>>pagina-aanduiding<<}

Het poppetje leert loopen.

Eene jeugdige moeder, die haar dochtertje, Louise genaamd, aan
de hand hield, trad het magazijn binnen. Louise mogt voor
zich-zelve eene pop uitkiezen, en eene voor haar nichtje Anne.
Het kleine meisje vond al de poppen zoo mooi, dat zij bijna niet wist,
welke zij nemen zou. Voor haar nichtje Anne verzocht zij hare mama
een lief klein piep-poppetje te koopen, dat in een wiegje lag, en waarbij
eene mooije luijermand behoorde, om het poppetje aan te kleeden.
Voor zich-zelve koos zij eene dame uit, die gekleed was, om naar
eene partij te gaan.
Het lichte, blaauwe, gazen jurkje van deze pop was met gouden
sterretjes bezaaid. Zij droeg een kransje van rozen en vergeet-mijnietjes
in het haar, en een bouquet van de schoonste bloemen in hare
hand. Om haren hals droeg zij een gouden kettingje, met eene médaillon
er aan, en twee gouden armbanden versierden hare armen.
Louise en Anne kwamen iederen dag bij elkander. Zij hadden
vele vriendinnetjes, die dikwijls bij haar mogten komen spelen. Toen
de twee nichtjes hare poppen aan de vriendinnetjes lieten zien, vonden

{==10==} {>>pagina-aanduiding<<}
allen het piep-poppetje allerliefst, en kusten het verscheidene malen;
maar de schoone dame, met de bal-jurk aan, werd zóó mooi gevonden,
dat men haar niet genoeg kon bewonderen.
Marie, de oudste en verstandigste van de vriendinnetjes, was
een zeer lief meisje. Zij wist altijd aardige spelletjes te verzinnen,
zoodat iedereen haar gaarne bij zich had. Marie bezat zelve geene
pop; doch zij gevoelde dit gemis minder, daar zij altijd met de poppen
van hare vriendinnetjes mogt spelen.
‘Wat zult ge toch met die mooi aangekleede dame doen?’
vroeg Marie, toen men haar de nieuwe pop van Louise liet zien.
‘Wij kunnen niet met haar spelen. Het beste is, haar op eenen
grooten stoel te plaatsen, en haar van tijd tot tijd eens te bewonderen.
Wij kunnen haar zelfs niet mede nemen, als wij visites gaan maken;
want men maakt geene visites met eene bal-jurk aan. Kom! wij zullen
liever met het piep-poppetje gaan spelen! Arme kleine! Zij huilt in
haar wiegje! Zij verveelt zich zeker! Zie eens, hoe lief zij de armpjes
naar ons uitsteekt! Zij wil loopen! Kom dan, lieve kleine!... kom
    dan!... kom dan!... Wij zullen u leeren loopen.’
    
   

    
{==12==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    

{==13==} {>>pagina-aanduiding<<}

Goeden avond, lieve pop!

Louise was zeer te leur gesteld, dat zij eene pop had gekozen,
die te mooi was gekleed, om er mede te kunnen spelen, en
zij verzocht hare mama, om haar te mogen verruilen voor eene,
die eenvoudiger kleèren droeg. Hare mama stemde hierin toe, en de
pop werd naar het magazijn terug gebragt.
‘Goeden avond, lieve Pop!... Wat zie ik!... Komt gij nu al
terug?’ zeide de koningin tot de mooi aangekleede pop. ‘Gij ziet er
nog zoo mooi uit en zijt nog zoo geheel nieuw! Waarom heeft men
u weèr hier gebragt?’
‘Helaas, shoone koningin!’ antwoordde de pop, ‘mijne nieuwheid
en frischheid bewijzen u, hoe weinig men zich met mij
bemoeid heeft. O, wat ben ik blijde, dat ik weder in de glazen
kast te pronk sta! Ik gevoelde mij zoo ongelukkig in die kartonnen
doos, waarin ik bewaard werd! Het geluk der jonge meisjes,

{==14==} {>>pagina-aanduiding<<}
aan wie ik toebehoorde, bestaat op dit oogenblik in een piep-poppetje,
waarvoor zij allerlei jurkjes en mutsjes maken. Telkens zien zij, of
de tandjes van de kleine schreeuwster al uitkomen, en verzorgen haar
op allerlei wijzen. Anna vraagt iederen avond aan hare mama, of
het 's nachts ook te koud voor de kleine zou zijn, en of men haar ook
een warm kruikje zou geven. Zij bakert haar iederen avond in, en
wiegt haar in slaap. Daarna zet zij de wieg achter hare bedgordijnen,
opdat het poppetje geen togt zal vatten.
Ik hoop maar, dat mij nu iemand koopen zal, die meer gevoel
voor mijne schoonheid zal hebben, van wie ik vele mooije jurkjes
krijg en die dikwijls met mij zal gaan wandelen; want bewonderd te
worden en uit te gaan, is mijn grootste geluk.’
De koningin antwoordde niets; maar wij gelooven, dat zij er
zich over bedroefde te bemerken, dat deze pop aan niets anders dacht
dan aan ijdelheid en vermaak.
    
    

    
{==16==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==17==} {>>pagina-aanduiding<<}

Het ontbijt van Betsy.

Onze kleine Louise was zoo bevreesd, dat zij weder eene verkeerde
keuze zou doen en eene ijdele pop zou kiezen, dat zij
besloot, nu een boerinnetje te nemen, met eene kap op, korte
rokken aan en een wit, linnen boezelaar voor. Het kleine dienstmeisje,
dat men Klaartje noemde, zag hare meesteres wel een beetje dom
aan, maar toch zoo goedhartig en vrolijk, dat al de meisjes er verrukt
over waren.
Eenige dagen daarna werden de vriendinnetjes zeer aangenaam
verrast. Twee van haar, Charlotte en Ida genaamd, die beiden op
denzelfden dag jarig waren, kregen van hare mama, de eene eene mooije
pop, en de andere eene groote, mooi gemeubeleerde poppenkamer,
waarin niets ontbrak. Er stond zelfs eene bloemvaas in, die met
frissche bloemen was gevuld, op een rozenhouten tafeltje, waarop
een klein, prachtig fluweelen portret-album lag.

{==18==} {>>pagina-aanduiding<<}

De nieuwe pop, die men Betsy noemde, was ook wel waardig,
zulk eene mooije kamer te mogen bewonen. Zij werd er onder
algemeene toejuichingen heen geleid. Klaartje werd tot haar dienstmeisje
benoemd. Gekleed in een helder ochtendgewaad, werd de
nieuwe Mevrouw in een vergulden stoel bij den schoorsteen geplaatst,
en op een tafeltje, naast haar, werden een bordje, een kopje en
een schoteltje gezet.
‘Komaan, Klaartje!... Maak wat voort!’ riepen de meisjes,
‘Mevrouw verlangt haar ontbijt te gebruiken! Breng spoedig de
    chocolade!’
        


    
{==20==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    

{==21==} {>>pagina-aanduiding<<}

De poppen zijn ziek.

Eenige maanden daarna kwam Klaartje in het magazijn terug.
Haar regterarm was in een' doek gewikkeld.
‘Wel, kindlief!’ zeide de koningin tot haar, ‘vertel mij
eens!... zijt gij tevreden in uwe nieuwe betrekking?’
‘Dat gaat nog al. Mevrouw de koningin!’ zeide Klaartje, ‘hoewel
jufvrouw Louise niet zeer gemakkelijk is. Men moet in de zaal komen,
als het tijd is om in de keuken te zijn. Telkens roept en beknort
zij mij, waar iedereen bij is. Voor de kleinste onachtzaamheid zet zij
mij de kamer uit. Daardoor is mijn arm nu ook gekneusd! Indien
de wezenlijke meiden zulk een lot moeten ondergaan, o! dan ben ik
blijde, dat ik maar eene pop ben!’
De koningin keek ernstig voor zich, terwijl Klaartje vervolgde:
‘Jufvrouw Marie is een allerliefst meisje. Iedereen is blijde, als zij
mede speelt. Zij beveelt met zulk een bedaard en zacht gezigtje,

{==22==} {>>pagina-aanduiding<<}
zoo als iedereen het zeker doet, die waarlijk welopgevoed is. Gisteren
had men ons allen te bed gelegd; want wij waren verkouden. De
poppen kregen gerstewater te drinken. Zij mogten mooije platen zien,
en de meisjes lazen haar verhaaltjes uit prenteboekjes voor, opdat
zij zich niet zouden vervelen; doch niemand dacht aan mij, omdat ik
maar eene meid ben! Maar jufvrouw Marie, die altijd even lief is,
kwam bij mij zitten en zeide tot mij: Arme Klaartje! ik zal u een
poosje gezelschap houden; want gij hebt geene moeder en geene
    vriendinnetjes, die voor u zorgen!’
        


    
{==24==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==25==} {>>pagina-aanduiding<<}

De poppen krijgen les.

Men had den arm van Klaartje weder gemaakt, en nu wachtte
zij, dat men haar terug kwam halen. Zij hield hare groote
oogen gedurig op de deur van het magazijn gevestigd, en
strekte hare armen uit, alsof zij naar buiten wenschte te gaan.
‘Verlangt gij er zoo naar, mij te verlaten, Klaartje?’ vroeg de
koningin droevig. ‘O, vergeef het mij, mijne koningin!’ antwoordde
Klaartje, ‘dat ik zoo gaarne wil vertrekken; want de poppen krijgen
dezen morgen les van de jonge meisjes, en jufvrouw Marie heeft mij
een nieuw schrijfboekje beloofd. Zij zal mij zelve leeren. Het is
waarlijk een genoegen, door haar te worden onderwezen! Zij is zoo
zachtzinnig en geduldig; maar als jufvrouw Louise zich met mijne lessen
bemoeit, mag ik zeker niet naar de bruiloft van mijn nichtje gaan;

{==26==} {>>pagina-aanduiding<<}
want jufvrouw Louise is zoo gaauw boos! Zij zal mij gedurig beknorren,
mij in een hoek zetten, en zeggen, dat ik een domoor
ben, waar iedereen bij is. Verleden zeide zij: dat zij het zoo aangenaam
vond gestreng te zijn, als men meesters is!’
Naauwelijks had Klaartje dit gezegd, of men kwam haar halen.
Toen zij in het papier werd gewikkeld, gaf zij zulk eene luiden kreet
van blijdschap, als zij nog nimmer in haar poppenleven geslaakt had.



    
{==28==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==29==} {>>pagina-aanduiding<<}

Mevrouw Betsy brengt de Koningin der Poppen een bezoek.

Op hare beurt kwam Mevrouw Betsy eenigen tijd in het speelgoed-magazijn
doorbrengen.
‘Het leven in de groote wereld zal u zeker wel goed bevallen?’
zeide de koningin tot hare bezoekster. ‘Gij bewoont een prachtig en
gemakkelijk huis en zijt omringd door lieve vriendinnetjes, die u allerlei
oplettendheden bewijzen!’
‘Uwe Majesteit schijnt zeer goed onderrigt te zijn!’ antwoordde
Betsy. ‘Ik moet dikwijls visites maken en terug ontvangen. Dat gaat
zoo, als men een zekeren rang in de maatschappij bekleedt. Gij zult
u wel kunnen voorstellen, Vorstin, hoe moeijelijk het mij daardoor
wordt, voor mijne huishouding te zorgen. Gelukkig, dat de meisjes, die
mij omringen, zoo vriendelijk voor mij zijn en mij zoovele beleefheden
bewijzen, zoo dat alles steeds in de beste orde bij mij is. Mijn linnengoed
ligt altijd netjes gevouwen in de kast. Nimmer ontbreken er

{==30==} {>>pagina-aanduiding<<}
haken of oogen aan mijne japonnen en nooit ligt er stof op mijne
meubelen. Na al hetgeen ik wel eens door eenige mama's heb hooren
vertellen, is het zoo netjes niet bij alle poppen. Ik geloof zelfs, dat,
indien Jufvrouw Marie niet altijd zoo oplettend was, mijne kamer er
dikwijls zeer slordig zoude uitzien. Klaartje zeide mij gisteren, dat
mijn mooije hoed met veêren uit den zak van Louise te voorschijn
kwam, en een van mijne laarsjes werd verleden week in haar werkdoosje
gevonden, toen zij op theevisite was!’
De poppen hadden gaarne eens hartelijk gelagchen; maar zij
durfden niet, daar de koningin nimmer gedoogde, dat men zich met
    de gebreken van anderen vermaakte.
        


    
{==32==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==33==} {>>pagina-aanduiding<<}

Het arme kind krijgt ook een popje.

Op zekeren morgen, toen de zon het magazijn met hare vriendelijke
stralen verlichtte, zagen de poppen in eenen hoek een poppetje
zitten, dat er zeer leelijk en slordig uitzag en met een verlegen
gezigtje naar haar opzag. Indien de poppen gevoel hadden gehad,
zouden hare hartjes zeker van aandoening hebben geklopt en hare
roode wangetjes verbleekt zijn, bij het aanschouwen van zulk een
voorwerp, dat bijna niet als eene pop te herkennen was. Hare
wangen waren paars. Eene groote, zwarte pleister was op haar
voorhoofd, digt bij haar oog, geplakt. Hare roode armpjes waren
gebroken en met eenen band aan hare schouders genaaid; terwijl zij,
helaas! geene beenen meer had. De koningin, die zeer zachtzinnig
van aard was, zeide met eene vriendelijke stem tot de ongelukkige pop:
‘Ik zie aan u, dat ge eene vreemdelinge zijt! Wees maar niet
bang voor ons! Wij zullen u wel helpen en beschermen! Vertel ons
eens, hoe gij hier zijt gekomen!’

{==34==} {>>pagina-aanduiding<<}

‘Mevrouw!’ zeide de ongelukkige pop, ‘ik kom uit Duitschland,
waar men niet zoo bekwaam is als hier, en ook niet zoo goed voor
de poppen zorgt. Gisteren hebben eenige lieve meisjes mij voor vijf
stuivers gekocht, en nu maken zij nieuwe kleêrtjes voor mij, en dan
zullen zij mij aan een arm, ziek kindje geven, dat Mietje heet en geen
speelgoed heeft. Mietje zal zeker wel blijde met mij zijn, en terwijl zij
met mij speelt, kan hare moeder werken, om den kost te verdienen!’
De koningin was zeer tevreden over dit verhaal en verliet de
pop met een vriendelijk lachje.
Weldra hadden de vriendinnetjes de kleêrtjes gereed gemaakt
en bragten de pop toen aan het arme, zieke kindje, dat haar hartelijk
bedankte voor het fraai geschenk, de pop in hare armen nam en
daarna naast zich op het kussen legde, en haar van het lekkers gaf,
dat de meisjes voor haar hadden medegebragt. O, Mietje was zoo
blijde met haar poppetje, en hare moeder niet minder; want nu kon
zij rustig bij haar bedje zitten werken, zonder telkens door haar
    te worden geroepen.
        


    
{==36==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==37==} {>>pagina-aanduiding<<}

Het gekostumeerde bal.

Al onze lieve, jonge meisjes hadden poppen gekregen van hare
mama's, om zich in het knippen en naaijen te oefenen. Zij
mogten hare poppen zoo mooi aankleeden als zij maar wilden;
doch de kleêrtjes moesten zij-zelven maken, hetgeen zij dan ook
gaarne deden. Marie was altijd meesteres en knipte de patronen.
Charlotte deelde het werk uit en Ida moest opletten, of er wel netjes
genaaid werd, en of de steken ook te groot werden.
Eens gingen onze vriendinnetjes te zamen wandelen, en de poppen,
die alleen te huis waren gebleven, namen deze gelegenheid waar, om
zamen wat te praten.
‘Het schijnt wel,’ zeide Mevrouw Betsy, ‘dat men zich op dit
oogenblik niet veel met ons bemoeit! Het is waar: wij worden redelijk
wel onderwezen, en voor ons toilet hebben wij niets meer noodig!’

{==38==} {>>pagina-aanduiding<<}

‘Ja!... Dat is zoo!’ zeide Klaartje. ‘Ik heb zoovele jakken en
boezelaars, als ik voor mijne dienst noodig heb!’
‘En wij hebben zoovele mooije jurken, mantels en hoeden!’
riepen de andere poppen.
Er behoefde dus waarlijk niets meer voor haar te worden
gemaakt. Maar daar bragt de naaister van de mama van Marie, den
volgenden dag, een stapel mooije lappen gaas en tulle van allerlei
kleuren voor Marie mede, benevens eenige groote, satijnen linten en
strikken. O, hoe blijde waren die lieve meisjes, toen Marie haar alles
liet zien. Zij besloten, een gekostumeerd bal te geven; ofschoon de keuze
van de kostumes nog al moeijelijk was. Men bedacht en maakte alles.
Eindelijk brak de gelukkige dag aan, dat het werk gereed was, en het
bal zou gegeven worden. O, hoe sierlijk waren de poppen nu gekleed!
Men kon ze waarlijk niet meer herkennen met hare fraaije pakjes aan.
De eene was gekleed als eene Amerikaansche-, eene andere als eene
Oostersche slavin. Hier danste een Chinees met een heidinnetje, en
daar wandelde een Afrikaan zeer vertrouwelijk met een herderinnetje.

 

    
{==40==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==41==} {>>pagina-aanduiding<<}

Het souper.

Eene der poppen, die naar het magazijn werd terug gebragt,
omdat hare tanden door het eten van suikergoed en koekjes
waren beschadigd, vertelde aan de koningin, hoe alles zich op
de partij had toegedragen.
‘Nadat wij genoeg hadden gedanst,’ zeide zij, ‘kwam Klaartje
ons zeggen, dat het souper gereed was. Wij gingen toen aan tafel,
en Klaartje stond met een servet over den arm achter ons, om ons
te bedienen. Wij aten van een fijn, porselein servies. Door den glans
van al het licht schitterden het zilverwerk en de verguldt vazen met
bloemen in al hun luister. Wij zelven lachten van vreugde en bewondering.
De vriendinnetjes bedienden ons eerst en daarna zichzelven
van al het lekkers, dat op de tafel stond.
Toen het souper was afgeloopen, verzamelde Marie de overgeschoten

{==42==} {>>pagina-aanduiding<<}
brokjes in een mandje, en verzocht zij de meisjes, om deze met haar
naar het zieke kindje te brengen. Men was verrukt over dit voorstel,
en wij mogten met haar medegaan naar het arme Mietje, dat nog
nooit zulk een mooi gekleed gezelschap in hare koude, sombere kamer
gezien had. Toen de meisjes in hare eigene, mooije kamer terug keerden,
waren zij niet vrolijk gestemd en hadden ook geen lust meer
in het spelen. Ida zeide: dat zij bemerkt had, dat het arme, zieke
Mietje gerstewater zonder suiker dronk. en dat vond het snoepstertje,
dat zooveel van suiker hield, al heel erg. Charlotte was verkleumd
van koude; want er was geen vuur bij Mietje in de kamer. En
eindelijk had Marie de moeder van het zieke kindje zien weenen.’
‘Ik weet,’ zeide zij, ‘dat de arme vrouw morgen hare huur
    moet betalen, en zij heeft geen geld!’
        

    
        
{==44==} {>>pagina-aanduiding<<}

        
{== afbeelding 
            	
        ==} {>>afbeelding<<}
    

        
        
{==45==} {>>pagina-aanduiding<<}

De poppenkast.

Elk meisje beloofde zooveel te geven als zij bezat, om de arme
vrouw te helpen; doch, toen alles bij elkander was gelegd,
bemerkte zij, helaas! tot hare groote droefheid, dat er nog
niet genoeg was! Eensklaps sprong Marie van blijdschap in de kamer
rond en klapte in hare handen.
‘O, daar bedenk ik iets!’ riep zij uit. ‘Mijn broeder heeft
eene poppenkast, waarmede wij tooneeltje kunnen spelen!’
Daarop nam zij Charlotte, die het grootste praatstertje van het
geheele gezelschap was, bij de hand, en fluisterde haar iets in het
oor, dat Charlotte zeker heel aardig vond; want zij zette dadelijk
een vrolijk gezigt en plaatste met Marie de stoelen naast elkander,
tegenover het tooneeltje. Die zitplaatsen werden bestemd voor de
vriendinnetjes met hare poppen. Daarna gingen zij naar de mama's
van de meisjes, en verzochten haar, bij de voorstelling tegenwoordig
te willen zijn.

{==46==} {>>pagina-aanduiding<<}

Nadat ieder plaats had genomen, werd het scherm opgehaald,
en zag men Pierrot met Colombine, zijne vrouw, die in eene mand
hunne geheele kleine familie wegdroegen; terwijl de eigenaar van het
huis, waarin zij gewoond hadden, hen achtervolgde, omdat zij waren
verhuisd, zonder hem de huur van zijne woning te betalen.
Jan Klaassen sloeg daarop, volgens gewoonte, den commissaris
van policie en de dienders, die het arme huisgezin naar de gevangenis
wilden geleiden, zette hen de deur uit, en vertelde aan de toeschouwers,
dat de meisjes, die dit vermaak hadden bedacht, ook eene arme moeder
kenden, die hare huur niet kon betalen, en wier kindje erg ziek was.
Daarop gaf Marie de mooiste der poppen een mandje in de
hand, en geleidde haar naar iedere mama, zeggende, terwijl zij eene
vriendelijke buiging maakte:
‘Voor de armen, als het u belieft, Mevrouw!’
De mama's begrepen weldra, wat de bedoeling der meisjes was.
    Zij juichten haar hartelijk toe, en vulden het mandje met zilvergeld.



    
{==48==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
    
{==49==} {>>pagina-aanduiding<<}

De prijsuitdeeling.

Bij het vervullen van zijn' liefderijken rol, om de geregtsdienaars
te verjagen, was Jan Klaassen zoo in vuur geraakt, dat hij een
van zijne mooije klompen had verloren. Men bragt hem dus
naar het speelgoed-magazijn terug.
‘Rouic... ouic... ic!’ riep hij luidkeels uit, terwijl hij buiten
adem voor de voeten der koningin nederviel. ‘Ik heb zulke lieve
meisjes leeren kennen!’
Daarop verhaalde hij aan hare Majesteit al wat er was voorgevallen.
‘Helaas!’ zuchtte de koningin. ‘Ware ik slechts eene eenvoudige
pop, om ook aan zulke beminnelijke meisjes te mogen toebehooren!’
Het Paaschfeest naderde, en de meisjes hadden te zamen afgesproken,
dat zij bij die gelegenheid prijzen aan hare poppen zouden
uitdeelen. Zij hadden fraaije armbanden, oorbellen, ceintuurs, werkdoosjes
en boekjes van hare mama's gekregen en dat alles sierlijk op
eene tafel geplaatst. De poppen hadden allen voor het feest nieuwe
witte jurkjes gekregen en zagen er allerliefst uit.
Eene aangename verrassing viel onze vriendinnetjes tevens te
beurt. Toen zij de kamer binnentraden, om met de uitdeeling der
prijzen te beginnen, zagen zij de koningin, de schoone koningin der
poppen, voor de tafel zitten, en hoorden zij eene stem, die zeide:
‘Mijne lieve meisjes! het aangenaamste voorregt eener koningin
is: de goede daden harer onderdanen te beloonen. Ik heb vernomen,
dat uwe mama's zeer tevreden over u zijn; daarom ben ik met

{==50==} {>>pagina-aanduiding<<}
genoegen hier gekomen, om u de belooningen te schenken, die gij
verdiend hebt!’
Het kleine poppetje en Anne kregen ieder prijzen tot aanmoediging.
Klaartje en Louise ieder een prijs voor het lezen, het schrijven,
en voor gehoorzaamheid en vlijt.
Betsy en Charlotte een prijs voor orde en een prijs voor de
handwerken.
Marie een prijs bij uitnemendheid.
Toen vervolgde Hare Majesteit:
‘Wij verklaren, als koningin der poppen, dat wij onze kroon
en onzen titel gaarne willen afstaan, om aan het lieve gezelschap,
dat hier tegenwoordig is, te mogen toebehooren, en aan jufvrouw
Marie inzonderheid!’
Een daverend gejuich en handengeklap, waaraan geen einde
scheen te komen, liet zich daarop hooren.
Toen de opschudding, die de woorden der koningin hadden te
weeg gebragt, eenigszins was bedaard, zag men Jan Klaassen te midden
van het gezelschap verschijnen. Daar stond hij met doordringende
oogen iedereen aan te kijken, terwijl hij zijne regter hand op het hart
legde. Hij groette eerbiedig en zeide:
‘Rouic, ouic, ic!... Ik had niet gedacht, mij in uw midden te
zullen bevinden, lieve meisjes! Men heeft mij altijd gezegd, dat de
Jan Klaassens zeer ondeugend zijn en ik geloofde het ook; want ik
gevoelde mij altijd regt gelukkig, als ik klappen mogt uitdeelen,
vooral aan slechte menschen! O, die kon ik nimmer hard genoeg
naar mijn zin raken! Maar nu ik mij in uw midden bevind, gevoel
ik, dat ik ook een hart bezit, omdat het goode, dat gij doet, mij treft!
Ik heb u lief, mijne kinderen!... Rouic, ouic, ic!... Indien gij nu
gaarne eens een mooi verhaaltje wilt hooren, kom dan maar bij Jan
Klaassen; die zal u met genoegen altijd iets vertellen, als ge ten
    minste lust hebt om te luisteren!... Rouic, ouic, ic!’





