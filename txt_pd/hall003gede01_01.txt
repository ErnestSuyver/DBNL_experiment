
    
        
            
                Gedenkschriften van en door Frank Floriszoon van Arkel
                M.C. van Hall
            
            
                GEBRUIKT EXEMPLAAR
                exemplaar universiteitsbibliotheek Leiden, signatuur: 1175 D 7
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Gedenkschriften van en door Frank Floriszoon van Arkel van M.C. van Hall in de tweede druk uit 1832. De eerste uitgave was in de Recensent ook der Recensenten van 1829-1832. Frank Floriszoon van Arkel en Lubbert Ignatius Bril Junior zijn pseudoniemen van M.C. van Hall.
                
                REDACTIONELE INGREPEN
                 Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. π2, π4, II, 212 en 214) zijn niet opgenomen in de lopende tekst.
                
                [pagina π1]
                GEDENK-SCHRIFTEN van VAN ARKEL.
                
                [pagina π3]
                GEDENKSCHRIFTEN van en door Frank Floriszoon van Arkel.
                
                [pagina I]
                Gedenkschriften van en door FRANK FLORISZOON van ARKEL.
                Tweede verbeterde uitgave, VOORZIEN VAN EENE OPDRAGT en EENE AANPRIJZENDE VOORREDE van den Vermaarden Heere LUBBERT IGNATIUS BRIL Junior.
                MET PLATEN.
                
                Te AMSTERDAM, bij
                JOHANNES van der HEY en ZOON.
                MDCCCXXXII.
                 
            
            
                
                    2009 dbnl
                    
                
                hall003gede01_01
            
            ebook
                unicode
                scans
            
            
                M.C. van Hall, Gedenkschriften van en door Frank Floriszoon van Arkel. Johannes van der Hey en Zoon, Amsterdam 1832
                
            
        
        
            DBNL-TEI 1
        
               
           
               Gedenkschriften van en door Frank Floriszoon van Arkel
               M.C. van Hall
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Gedenkschriften van en door Frank Floriszoon van Arkel
               M.C. van Hall
               
               
               
                   
                   
                   
               
           
           
           
           
               
           
           
               
               
           
           
           
           
       


            
                2009-09-30
                
                    CB
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: M.C. van Hall, Gedenkschriften van en door Frank Floriszoon van Arkel. Johannes van der Hey en Zoon, Amsterdam 1832
 
Zie: https://www.dbnl.org/tekst/hall003gede01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            
            
            
            
        
        


{==III==} {>>pagina-aanduiding<<}

    Aan de vermogende bescherming der Maatschappij: tot redding van letter- en dichtlievende drenkelingen,

    onder de zinspreuk:


Ga wakker voort en schrijf en zing! 
Bekreun u toch aan smaad noch prijs! 
En valt gij ook door 't krakend ijs/ 
Wij redden elken drenkeling. 



{==IV==} {>>pagina-aanduiding<<}

WORDEN DEZE GEDENKSCHRIFTEN MET DERZELVER AANPRIJZENDE VOORREDE EN OPDRAGT, DEMOEDIG AANBEVOLEN,

door derzelver opstellers en schrijvers, Frank Floriszoon van Arkel en Lubbert Ignatius Bril, junior.



{==V==} {>>pagina-aanduiding<<}

Voorrede van Lubbert Ignatius Bril, Junior,

Aan alle gedenkschriftminnende lezers en lezeressen.

Zij die, zoo als de loffelijke gewoonte van velen voorzeker is, een Boek van achteren beginnen te lezen, zullen uit het acht en twintigste Hoofdstuk dezer Gedenkschriften spoedig kunnen weten wie ik ben; in welke betrekking ik tot den schrijver stond, en op welke toevallige wijze wij onze oude kennis, tot heil van alle tegenwoordige en toekomende Schrijvers en Dichters, in Lentemaand dezes jaars weder hebben aangeknoopt.
Wat mijne bevoegdheid tot het schrijven van Voorredenen aangaat, deze zal bij den Lezer aan geenen twijfel meer onderhevig zijn, wanneer ik hem verzeker, dat mijn Vader lubbertus ignatius bril, naar wien ik, met weglating van de us in den eersten voornaam, genoemd ben, een zeer voornaam Apotheker

{==VI==} {>>pagina-aanduiding<<}

en dus in de Latijnsche taal eenigzins ervaren was, en dat hij mij reeds vroeg al wat hij daarvan wist geleerd, en mij daarin zoo wel als in de Pharmacie en Pharmaceutische Chemie zelf onderwezen heeft, terwijl mijn oom nellius tot mijne verdere kennis in de taal der Geleerden het zijne heeft toegebragt.
Waarom ik lubbert en niet lubbertus gedoopt ben? Dit was op aandrang mijner Moeder, die, om welke reden is mij nooit duidelijk gebleken, wel niets tegen mijnen Vader, maar echter altijd zeker iets tegen den uitgang us had; alleen herinner ik mij haar wel eens tegen mijn' Vader, die dan eene kleur als bloed kreeg, spijtig te hebben hooren te gemoet voeren: ‘wij hebben ussen genoeg in de familie.’ Misschien echter is mijn grootvader, de Wel Eerwaarde job nellius, die in weerwil van zijn' voornaam, zeer driftig was, en dikwerf zijnen zoon abraham nellius tot kort vóór dat hij Proponent werd, maar voor de eer der familie altijd in het Latijn, voor een' ezel (asinus) uitschold, de onschuldige oorzaak van haren afkeer voor de uitgang us geweest.
Behalve eenige moeijelijkheden daar mijn Vader somtijds in geraakte door het bezoeken van en practiseren over zieken, is hij slechts

{==VII==} {>>pagina-aanduiding<<}

eenmaal voor het Collegium Medicum in een proces betrokken geweest, en wel omdat hij geweigerd had, ingevolge het recept van den Medicinae Doctor, waarop duidelijk te lezen stond: applicetur clysma, eene klisteer te zetten bij een' broeder Diaken, die, na het bijwonen van een' synodalen maaltijd, zware hoofdpijn had gekregen en aan de gevolgen daarvan, of wel zoo als mijn Vader altijd heeft staande gehouden, aan die zijner onmatigheid, zou bezweken zijn, indien mijn Vader op zijn eigen houtje, hem niet door eene infusio laxans gered had. Daar ik toen dit gebeurde nog zeer jong was, weet ik alleen, dat mijn Vader in eene geldboete is verwezen geworden, niettegenstaande hij beweerd had, dat, zoo al het zetten van een clysma op zich zelve geen onbetamelijke daad was, men echter die niet kon verrigten zonder de anus, in zijn oog, het verachtelijkste en morsigste deel van iemands ligchaam naauwkeurig te bekijken, en dat daarenboven het hoofd, als het edelste en verhevenste gedeelte van den mensch nooit door middel van het onedelste en laagste behoorde geholpen worden.
Over het ongelijk in dit geval mijn' Vader, die in deszelfs verdediging zulk eenen geneeskundigen en daarbij philosophischen en op de

{==VIII==} {>>pagina-aanduiding<<}

natuurkunde van den mensch gegronden zin aan den dag leide, aangedaan, zal ik hier niet uitweiden, maar alleen aanmerken: dat groote vernuften doorgaans bij hun leven benijd en vervolgd, eerst na hunnen dood naar waarde geschat worden. Dit gebeurde ook mijnen Vader, want bij monde van den man zelfs, die hem over de klisteerweigering met zoo veel bitterheid had aangeklaagd, werd over hem in het Chemisch Pharmaceutisch Gezelschap eene Lofrede gehouden, uit welker hooggestemden maar ongevoeligen toon men wel kon bemerken, dat de Redenaar niet weinig in zijn' schik was, dat hij door het overlijden van mijnen Vader, dien hij telkens (vrij dubbelzinnig) onzen ignatius noemde, kans had, om weder in het bezit te geraken van de behandeling van eenige Patienten, die sedert eenige jaren door mijnen Vader uitsluitend waren bediend.
Dat de Redenaar op het voetspoor van velen zijner voorgangers, hierdoor het ijs voor de latere Lof- en Lijkredenaren al verder gebroken heeft, is meer dan waarschijnlijk.
De grootste verpligting ondertusschen, die ik aan mijnen Vader heb, is deze, dat hij mij steeds voor oogen heeft gehouden, dat niets gevaarlijker was dan een Boek, hetzij dan in Proza of in Poëzij, te schrijven; nog (dunkt

{==IX==} {>>pagina-aanduiding<<}

mij) hoor ik hem zeggen: ‘lubbert! lubbert! indien gij volstrekt schrijven, en het door u geschrevene gedrukt wilt zien, schrijf dan, maar laat nooit anders drukken dan de opschriften voor de medicalia van uwe Apotheek, al hebt gij ze ook bij een' Chemist laten bereiden, of hetgeen nog veiliger is, schrijf alleen voorredenen voor Boeken, al zijn zij ook door anderen gemaakt of slechts vertaald.’
Geene gelegenheid liet de goede man voor het overige voorbijgaan, om mij het nuttige van dezen wijzen raad op alle mogelijke wijzen te verduidelijken en in te prenten. Nu eens met den vliegenklap of waaijer zijnen winkel in de hondsdagen rondloopende, vergeleek hij eene voorrede bij eenen vliegenklap; en (maar dit, bescheidene lezers en lezeressen blijve onder ons!) sommige Recensenten bij vliegen; ja zelss als de hitte hem wat te sterk had aangedaan, bij hommels en wespen; dan weder stelde hij den Schrijver eener voorrede gelijk met den Kamerheer van eenen Vorst; het lezend publiek met den Vorst zelven, en den Schrijver van het werk met den onderdanigen dienaar, die zich zijner Doorluchtige Hoogheid laat aanbieden. Ik twijfel echter, naardien mijn Vader veel las en daarbij een goed

{==X==} {>>pagina-aanduiding<<}

geheugen bezat, of deze zoo gepaste als treffende vergelijkingen wel oorspronkelijk waren. Op de laatste nogtans kan hij gebragt zijn toen hij in mijne jeugd eens als Diaken en Lid van den Kerkeraad in commissie naar 's Gravenhage, en aldaar ter audiëntie bij den toenmaligen Stadhouder was. Ik weet ten minste zeker, dat hij zich eerst na dien tijd van deze vergelijking bediend heeft.
Zietdaar dan, Lezers en Lezeressen! de aanleidende oorzaken waarom ik mij altijd van het schrijven van eenig eigentlijk boekwerk onthouden, en mij op het maken van voorredenen alleen heb toegelegd, daarin het voetspoor volgende van die wijdberoemde Mannen, die nooit zelf eenigen geleerden arbeid in het licht gaven, en nogtans door het vervaardigen van voorredenen voor werken, die een ander meest vertaald, zelden geschreven had, eene vermaardheid hebben verkregen, die men thans eene Europische zou noemen; zoodanig zelfs, dat zeker Burger van eene Academiestad, die zijn huis in openbare veiling niet hebbende kunnen verkoopen, zich eenmaal bij een voorrede - schrijvend Hoogeschoolleeraar vervoegde, met de bede dat zijn Hoog Geleerde eene voorrede voor het huis zou gelieven op te stellen, als wanneer

{==XI==} {>>pagina-aanduiding<<}

hij zich verzekerd hield, dat zijn huis dan wel een' kooper vinden zou.
Behalve dit, raadde mijn Vader mij steeds aan, dat ik, te eeniger tijd mijn' letter- en geslachtroem verder zou trachten uit te breiden, door op het voetspoor van antonius sanderus en philippus labbé, die eene optelling van de geleerde antoniussen en philippussen hadden in het licht gegeven, eene verzameling te maken van al de Schrijvers die de voornamen van lubbert, lubbertus of ignatius gevoerd hadden. Ten gevolge van dezen raad ben ik al sedert eenen geruimen tijd met dezen arbeid bezig, maar daar ik wel vele ignatiussen, echter tot dusverre geene lubberten of lubbertussen onder de Schrijvers heb aangetroffen, zal de letterkundige wereld zich bij voorraad alleen met mijnen eersten voornaam moeten tevreden stellen, want ik maak zwarigheid om mijn' Vader onder het getal der Schrijvers op te geven, naardien er van hem nimmer iets gedrukt is, dan de opschriften op de doozen, flesschen en potjes van zijn' Apothekerswinkel.
Over het nut der voorredenen zelf kan ik kort zijn, daar ik mijne doorzigtige Lezers en Lezeressen daarop alleen oplettend behoeve te maken, dat een Schrijver niet slechts geheel alléén over allen die hem lezen, maar ook

{==XII==} {>>pagina-aanduiding<<}

tegenover al de critici zijner eeuw en dus op een zeer gevaarlijk standpunt staat, en dat dus een zwaar gewapend en geharnasd Voorredenaar, die hem den weg banen en beschermen kan, voor hem zoo onmisbaar is als een Fransch leger voor de anders zoo dappere Belgen, wanneer zij voor het eerst in een' strijd met ons, laffe Hollanders, te kort schieten.
Ik weet wel, dat er vele Schrijvers opgang bij de menigte hebben gemaakt, schoon hunne Boeken met opdragten noch voorredenen waren voorzien, maar dit is meest daaraan toe te schrijven, dat deze geleerden zich van mede- en naredenen onder het pratend en schrijvend publiek tijdig hadden weten te voorzien, en daardoor een' wakkeren Voorredenaar gereedelijk ontberen konden. Men schrijve hieraan alleen toe den verbazenden opgang dien de schristen en rijmpjes van.... (maar waarom zou ik overbekende namen noemen?) gemaakt hebben. Dit echter in het voorbijgaan.
Dat het schrijven van voorredenen voor den maker zelfs allezins aangenaam is, wie meer dan ik kan daarvan getuigen? Ik heb er nog een aantal vol algemeene waarheden, loci communes, zoo als mijn oom nellius die noemde, en dus voor alle Boeken met eene geringe verandering bruikbaar, in voorraad.

{==XIII==} {>>pagina-aanduiding<<}

Heb ik mij in het opstellen daarvan verlustigd, de herlezing van dezelve was steeds en is mij nog genoegelijk en zal zulks blijven, al weet ik ook dat zij nimmer eenig Boek zullen versieren. ‘Canam mihi et Musis,’ (*) pleeg mijn vader te zeggen wanneer hij een Chemisch of Pharmaceutisch praeparaat gereed maakte, schoon hij onzeker was of het wel immer voorgeschreven of gevraagd zou worden, en zoo zeg ik op mijne beurt: ‘Ik schrijf voorredenen, al ‘is het ook voor mij zelven alleen.’
Onder de door mij ontworpene voorredenen is er echter een die onder mijne na te latene manuscripten niet gevonden, maar eerlang zal geplaatst worden voor de wijsgeerige menschen letterkundige verhandeling, die de verdienstelijke joris van schiedam, voornemens is om uit te geven onder den titel van Over de Superfoetatiën of overbevrugtingen in de Poëzij. In deze Verhandeling heeft de Schrijver op onwederlegbare gronden aangetoond, vooreerst: dat deze Superfoetatiën, hoezeer vroeger in Nederland bij de Poëten niet geheel onbekend, voornamelijk zijn waargenomen bij en

{==XIV==} {>>pagina-aanduiding<<}

sedert de kunsteeuw van de vermaarde Dichters vos en swanenburg.
Ten tweede: Dat het omgekeerde of wel gebrek aan alle foetatie, echter vóór het midden der achttiende eeuw, de Nederlandsche Poëzij ook dan wanneer, de Dichter of Dichteres een bezielend onderwerp, bij voorbeeld het gerstewater gekozen hadden, heeft gekenmerkt.
Ten derde: Dat, inzonderheid sedert de laatste dertig jaren, zoo wel de Superfoetatie als het gebrek daaraan, zich nu en dan nog dikwerf bij dezelfde Zangers of Zangeressen op de verwonderlijkste wijze heeft afgewisseld, dermate, dat het nog niet is uitgemaakt, welke van beiden, en vooral thans de overhand hebbe.
Eindelijk ten vierde heeft de Schrijver getracht aan te toonen, dat de superfoetatie een meer poëtisch-aetherisch, en het gebrek daaraan een geheel waterachtig-prosaisch koud verschijnsel is, dat het eerste aan eene te groote kunsthitte en het laatste aan eene te groote kunstkoude en gebrek aan tonus of spankracht, is toe te schrijven, waarom hij op het gelukkig denkbeeld is gekomen, om beiden bij wijze van eene aesthetisch-chemische kunstbewerking te verbinden en te vereenigen door middel van een inmengsel van oordeel, gezond

{==XV==} {>>pagina-aanduiding<<}

verstand, en goeden smaak, alle in gepaste hoeveelheden, als de eenige, naar zijn begrip in dit geval, behalve vuur en water (*) geschikte verbindings-elementen.
Hoe de scherpzinnige uitvinder dezer kunstbewerking op dezen inval gekomen is? Dit is natuurlijk, daar hij als jeneverstoker door den vermaarden robbert hennebo, die den lof der jenever zoo heerlijk bezong, niet alleen als van zelve in kennis is geraakt met eenige van zijn fabricaat gebruik makende Poëten, maar dat hij ook in zijne branderij de al meer en meer voortgaande toepassing der scheikunde op het fabrijkwezen hebbende opgemerkt, besloot om dezelve over te brengen op de Poëzij, die, als fabrijk beschouwd, thans in Nederland meer personen en werkbazen bezig houdt en aan den gang heeft dan immer te voren. Hij zelve heeft reeds eene proeve van de door hem voorgestelde kunstbewerking genomen, en de uitkomst van dezelve heeft hem, zoo als hij mij berigt heeft, bewezen, dat bij de verbinding der beide bestandeelen

{==XVI==} {>>pagina-aanduiding<<}

dezer dichtverschijnselen, daarvan gelijktijdig wordt afgescheiden zeker zemel- en steenachtig beginsel, niet ongelijk aan het sedimentum urinae.
Van den Schrijver dezer Gedenkschriften die daarin zoo veel van, over en ook voor zich zelven gesproken heeft, zal ik niet breedvoerig behoeven te zijn. Dat hij niet onder de Geleerden en Geletterden van beroep behoort en ook geen Dichter is, blijkt overal. Dat hij dus niet onderzocht, veel minder beslist heeft of de vrome eneas zijn' regter- dan wel zijn' linkervoet in Italië het eerst heeft aan land gezet, moet men hem ten goede houden, en dat hij ook op het voetspoor van den, vóór zijn' dood zoo beroemden enoch krook, geene Bloempjes heeft geplukt uit zijn Zangnimfs tuin (*), zal men hem insgelijks wel vergeven, daar hij, om zijne brigitta te believen, zich nimmer met eenige Zangnimf gemeenzaam heeft gemaakt, en althans niet in staat zou zijn geweest om er eene met een' tuin op na te houden. Met de weinige half vertaalde, half oorspronkelijke dichtregelen, die hij achter deze voorrede geplaatst heeft, treedt hij derhalve voor het eerst als Dichter ten

{==XVII==} {>>pagina-aanduiding<<}

voorschijn; maar hoe? Dit mag ik niet beslissen, om redenen, die uit de grootmoedige erkentenis van den Maker, in de aanteekening onder dit versje geplaatst, blijken kunnen.
De Schrijver heeft echter op vele plaatsen van dezen zijnen zoo onsterfelijken arbeid, zoo als bilderdijk zelf, zoo hij nog leefde, welligt zou moeten, en diens nog levende taalkundige pylades gaarne zal erkennen, de Nederduitsche taal met vele nieuwe woorden zoo al niet verrijkt, ten minste vermeerderd. Voorheen hadden uit de echte bronnen puttende geleerden wel gewag gemaakt van Prae-Adamiten, maar van Prae-Eikenboomen te spreken, was voor onzen van arkel (*) bewaard gebleven.
Ik weet wel dat sommigen zich aan zijne woordensmederij, onder anderen die van bliktaal en ledekants-poëzij (†) en inzonderheid aan het laatste woord, geërgerd hebben; maar het ontbreekt des niettegenstaande niet aan velen, inzonderheid taallievende vrouwen, die dit woord zeer gepast vindende, het allezins wenschelijk achten, dat er Dichters mogen opstaan die, daartoe bekwaam, den Nederland-
{==XVIII==} {>>pagina-aanduiding<<}
schen Zangberg ook met ledekants-gedichten al verder stichtelijk helpen opbouwen.
De meeste aanstoot dien de Schrijver geleden heeft, was over het gebruiken van het woord ligchamen in plaats van zielen, toen hij over de bevolking van het stedeken X sprak (*); maar het zal mij, als zijn beschermende voorredenaar, weinig moeite kosten om hem ook hier triumfantelijk te verdedigen. Of heeft men zelfs eene vergadering van Volksvertegenwoordigers niet eenmaal een Wetgevend ligchaam, en van geleerde maatschappijen, ja wat meer is van geestelijke vereenigingen en genootschappen sprekende, dezelve wel immer zielen, en niet integendeel altijd ligchamen genoemd? Daar het nu bij alle dezen (openbare feesten en plegtige maaltijden, zoo als van zelf spreekt, uitgezonderd) voornamentlijk, op de zielen en zelden op de ligchamen aankomt, vrage ik of de Schrijver van de bevolking van het stekeden X, niet zeer gepast en oordeelkundig heeft mogen zeggen, dat zij bestond uit slechts zes honderd ligchamen?
Ik weet wel dat, (zoo als ik bij dezen aan de onderbeambten en handlangers der letter-
{==XIX==} {>>pagina-aanduiding<<}
kundige Politie plegtig aankondige) het voornemen van den Schrijver is, om in onderscheidene naschriften deze en andere uitvallen, die men zich vooral tegen de woorden van zijn geschrijf in de recensie-bladen van ons Vaderland ongetwijfeld zal veroorloven, op zijne nu uit deze Gedenkschriften bekende wijze te verdedigen; maar ik heb echter gemeend om, in dit geval zijne verdediging bij voorraad op mij te moeten en te kunnen nemen, vooral omdat zulks in deze zeer gemakkelijk was, daar ik anders in navolging van mijne mede voorredenen - schrijvers van den ouden en nieuwen tijd, zulks aan den Schrijver zelven, of wel aan het ligchaam der maatschappij, aan welke deze Gedenkschriften zijn opgedragen en waarvan ik de eer heb oprigter en eerste Voorzitter te zijn, gemakshalve zou hebben overgelaten.
Er zijn in deze ongeloovige tijden menschen die ter goeder trouw gemeend hebben, dat de Heer frank floriszoon van arkel niet werkelijk zou bestaan, maar dat een zeker vermaard Man zich onder dien titel zou hebben trachten te verbergen, en dat die man geen ander zou zijn dan... of ..... Ik echter die den Schrijver van mijne jeugd af aan zoo goed gekend heb als mij zelven, verklaar plegtig

{==XX==} {>>pagina-aanduiding<<}

dat de Schrijver dezer Gedenkschriften geen ander is dan die Schrijver zelve. Het is mij onverklaarbaar, dat bij iemand eenigen twijfel hieromtrent heeft kunnen ontstaan. Of is het zoo vreemd, dat iemand, die eenen echt Nederlandschen naam voert, Gedenkschriften schrijft, en die dan op zijnen naam in het licht geeft? En zou het niet nog vreemder, ja zonder voorbeeld onder de Gedenkschrift-schrijvers zijn, wanneer mijn vriend van arkel of ik, zoo als eerst ons oogmerk was, het bewijs van zijne geboorte en huwelijk uit de geboorte- en trouwregisters, en zijn daadwerkelijk aanzijn, door eene verklaring van den Commissaris van Politie van het Kanton waarin hij gehuisd en ook (want hij heeft een tuintje, sierlijk met gekleurde steentjes en kralen belegd, achter zijne woning) gehoofd is, nader aantoonde?
De Lezers hebben ook eigenlijk bij den naam van een' auteur geen, maar alleen bij zijn werk eenig belang; en wat het laatste betreft, dit had reeds in den aanvang van 1830, zoo al geenen Europischen maar echter zoodanig eenen Belgischen, dat is, zoo als thans algemeen erkend wordt, met eenen Europischen gelijkstaanden, roem verworven, dat men toen reeds een gedeelte daarvan tot leering en stich-
{==XXI==} {>>pagina-aanduiding<<}
ting der Brabandsche wijzen aldaar in het Fransch vertaald en gedrukt heeft (*).
‘Maar die langdradige uitweidingen,’ (voegde Mevrouw J. den Schrijver eens in mijne tegenwoordigheid toe)! Het is om dol te worden, en dan die...... waarom laat gij toch dieven in uw hart smoren?
van arkel. ‘Een oogenblikje, Mevrouw! Herdenkt gij niet nog somtijds de bekoorlijke dagen uwer lieve jeugd? Als gij dan eens met eene vertrouwde vriendin, of nog liever met.... (vergeef mij, Mevrouw, ik had mij daar bijna versproken) in de laan van stijfgeschorene taxisboomen, op het thans lang gesloopte Buitenplaatsje uwer ouders in de Schagerlaan, lang op- en nedergewandeld hadt en, om zekere reden, u deerlijk verveelde, was het u dan niet eene aangename uitspanning, om met uwe vriendin, of met.... (foei mij, daar had ik mij haast weder versproken) naar het digtbewassen elzenboschje ter zijde weg te sluipen, om, vooral wanneer de Groenboer met zijn werkvolk aan het schoften was, eens te gaan zien of de Meerkooltjes wel groeiden?’
Mevrouw. ‘Maar ik sprak van uwe uit- en afweidingen’.....

{==XXII==} {>>pagina-aanduiding<<}

van arkel. ‘En ik van de Uwen, Mevrouw!... Ik heb dit alleen willen zeggen, dat de uitweidingen in een Boek voor een Schrijver zijn zoo als de afwijkingen van het gewone pad, voor jonge Dames, wanneer zij met en bemind voorwerp, niet gaarne op de zoogenaamde Pantoffelparade lang wandelen.’ Zoo dat, Mevrouw...
Het vervolg van dit gesprek houde ik voor mij alleen. Ik mag geene aanleiding geven dat de bejaarde Dame met wien de Schrijver dit gesprek hield, door een snedig lezer (de Lezeressen komen hier natuurlijk in geene aanmerking) ooit worde uitgevonden. Wat ook heeft de wereld thans toch, meer dan Haar Ed. zelve, te maken met de vervlogene dagen van de vrolijke jeugd eener reeds grijze Matrone? Het boek haars levens is weldra gesloten, zoo als deze Gedenkschriften voltooid zijn; afwijkingen van haar en uitweidingen van den Schrijver zijn dus niet meer te wachten.
Er zijn welligt enkelen onder mijne Lezers die of zelve of door anderen in den waan zijn gebragt, dat de Schrijver van deze Gedenkschriften de min of meer mosterdaardige gedeelten van zijn werk bij swift, sterne, rabelais, montaigne, liscow, rabener of

{==XXIII==} {>>pagina-aanduiding<<}

jean paul richter, op (zoo als men zegt) de pof gehaald heeft. Het is mogelijk, waarde Lezers! (NB. de ultra-beschaafde Lezeressen worden verzocht haar best te doen, om een gedeelte van hetgeen hier volgen moet, over te slaan) Het is mogelijk, ja natuurlijk (zeg ik) waarde Lezers! want volgens aristoteles, die dit zoo als meer Philosophen bij ondervinding kende, is het voor een mensch niet gemakkelijk het...... te laten, wanneer hij zulks door een ander ziet doen. Maar daarenboven wie, uwer, Hoog-, Middelbaar- of Laaggeleerde Heeren Schrijvers! Wie uwer, ô Dichters! die in de diepte, of nu en dan, schoon niet zonder moeite, in de hoogte, zingt! Wie uwer moogt hem hier hard vallen? Steekt uwe hand in uw' boezem en zegt dan eens, zonder er doekjes om te winden, hoe veel volzinnen geheel van uwe eigene vinding, er uit uwe gekochte pennen, door middel van den door U gekochten inkt, op het door U gekocht papier zijn overgebragt! Waren niet al de letters en woorden, waarvan gij U bediendet, vroeger door anderen gebezigd? Was de geschiedenis, die gij verhaaldet of omkleeddet, dan niet een algemeen eigendom? En uwe zoo genoemde gedachten, denkbeelden en derzelver vormen?... Wat zijn die veelal anders dan gelijk aan

{==XXIV==} {>>pagina-aanduiding<<}

de dunne draden van spinrag, waarvan de eerste door het diertje wel kunstig is uitgesponnen, maar waarvan de volgende aan de eersten zich bestendig vasthechten, om met deze het geheel eener eenzelvige en dikwerf venijnige spinnewebbe op te leveren, ten einde daarin den niets kwaads vermoedenden lezer, als een onnoozele vlieg, te vangen.
Toen ik deze voorrede begon, was mijn oogmerk om, met behulp van den Schrijver, eenige voor sommige lezers, in het werk hier en daar voorkomende duistere plaatsen, op te helderen, maar ik ben hiervan terug gekomen, vooreerst: om dat de meeste menschen geene verklaring verlangen van dingen, die zij niet, begrijpen, maar alleen van den kansel en het spreekgestoelte het liefst ophelderingen aanhooren, over datgene hetwelk verklaring noch opheldering behoeft; en ten tweede: omdat de veruitziende Schrijver nog bij deszelfs leven voor de nakomelingschap hoopt te voleinden, eene tot in de minste bijzonderheden uitgewerkte verklaring van al hetgeen in dezen zijnen arbeid voorkomt, en door het tegenwoordig geslacht niet zal worden verstaan. Deze verklaring zal hij afzonderlijk in een' verzegelden omslag bij zijn testament voegen, met bevel aan de Executeuren van het-
{==XXV==} {>>pagina-aanduiding<<}
zelve en derzelver opvolgers in der tijd, om dezen omslag niet te openen voor het tijdstip, dat alle oorlogen en geruchten van oorlogen opgehouden, de geheele wereld in rust, alle dwingelandij en volksberoeringen geëindigd, en de drukpersen alleen dienstbaar aan de bevordering van hetgeen waar en goed is, het uitSluitend werktuig van den Opregten en en den Goeden zijn zullen.
En zoo gaan dan deze Gedenkschriften ten tweeden male, en wel eene grootere wereld, edoch zonder sleutel, in. Mogten zij gedurende den zondvloed van zoo vele staatkundige en andere vlugschriften, eerst, als de Rave van noach, uitgezonden, nu, als de Duive ten tweedenmale uitgaande, met een versch olijvenlot terugkeeren, en eindelijk eens in den allengs opdroogenden zondvloed eene drooge plek gronds aantreffen, en gelijk die Duive niet terugkeeren, maar, lezers vindende, bewaard blijven voor het lot dat derzelver eersten en onvolkomen druk in de woning van den Heer joachim van oüdewater, zoo ongelukkig ten deel viel, gelijk door den Schrijver zelven in het vijftiende Hoofdstuk dezer Gedenkschriften, met zoo veel aandoenlijke kieschheid beschreven is.
Lubbert Ignatius Bril, Junior.

{==XXVI==} {>>pagina-aanduiding<<}


Wien dese worden niet en ghenoeghen,  
Die mach hem tanderen saken voeghen,  
    En̄ laten dit liet onghesonghen, 
Daer en is nyemant toe ghedwonghen 
Te lesen dinghen die hi laect. 
    En̄ seker wes ic hebbe ghemaeckt 
Dats opt verbeteren al ghedaen 
Der gheenre die hem bet verstaen. 
Ic houde mi voer een menschelijck romp, 
    Onverstandel rude en̄ stomp, 
    En̄ ken een yghelijc voer mijn wijser. 
Maer die wetsteen maect een ijser 
Scarp, nachtan so en is hi 
Self niet scarp, dat duncket mi. 
claes willemsz. 


Aldus, om als Voorberigt te dienen, het oud Nederduitsch van verre gevolgd en in het hedendaagsche overgebragt:

Al wie mijn schrijftrant niet bevalt, 
Laat vrij dit Boeksken ongelezen! 
Wie ook een Bot eet schoon vergald: 
De smaak moet nooit gedwongen wezen. 
Men prijze dan of lake mij! 
Mijn naam is frank en - ieder vrij. 
 
Ik hoû (dit past mij, lompen bloed) 
Elk die de pen voert, voor mijn wijzer. 
Maar britje sprak: ‘uw doel is goed; 
Een botte wetsteen scherpt wel ijzer; 
Wie weet wat bij een' stuggen knijzer, 
Uw pen, mijn frank! nog wondren doet?’ 
 
Der wereld in dan Boekske! en keer, 
Als noachs Duif, in de ark niet weêr. (*) 


Overgebragt en berijmd op heden den 5 Mei van het schrikkeljaar 1832, juist toen mercurius, als naar zijne gewoonte vrij ongemanierd, en wederom zonder een enkel woord te spreken, apollo voorbijging.
frank floriszoon van arkel.



{==1==} {>>pagina-aanduiding<<}

Gedenkschriften van en door Frank Floriszoon van Arkel.

1.


Iets over mijne afkomst. Mijne Brigitta heeft ook hare zwakke zijde.

Ik heb dan nu reeds bijna vijf en dertig jaren met mijne goede brigitta, altijd vreedzaam, en doorgaans eendragtiglijk, in een wettig huwelijk geleefd; maar sedert eenigen tijd is zij in het begrip geraakt, dat ik een afstammeling zou zijn van de Heeren van arkel, stouter gedachtenisse: in dat begrip is zij eerst zelve door den toenaam, dien ik voer, geraakt, en vervolgens op haar wekelijksch vrouwenkransje daarin versterkt; zoodanig, dat haar dit nu niet langer uit het hoofd te praten is.
‘Maar, mijne lieve brigitta!’ zeg ik dan, ‘kijk mij eens aan; heb ik wel iets van dat forsche en dat stoute, hetwelk men zegt, dat het geslacht van de Heeren van arkel eigen was? Heb ik wel ooit geroofd, geplunderd, gemoord, of te-
{==2==} {>>pagina-aanduiding<<}
gen mijnen wettigen Koning met woorden, veel minder met daden of gewapend in opstand geweest, zoo als deze? Men neemt mij zelfs kwalijk, dat ik tot geene oppositie-partij behoor. Neen, een arend teelt geene duiven, en de leeuw geen schaap.’
Zij. ‘En toch, mijn hartje! geloof ik het; want behalve dat mij de ondervinding geleerd heeft, dat gij noch duif noch schaap zijt, hoe zoudt gij aan dien bijnaam komen?’
Ik. ‘Wel, zoo als Jufvrouw van egmond aan den haren.’
Zij. ‘Daar wil ik u juist hebben. Deze houdt fort en ferm staande, dat zij van de parmentasie is van de Graven van egmond.’
Ik. ‘Maar kindlief, dit geslacht is reeds voorlang uitgestorven!’
Zij. ‘Ja wel, zoo als de menschen zich verbeelden; dit zal in het kort anders blijken, als zij, even als hare voorouders, eens tot den adelstand verheven wordt. Gisteren avond heeft zij mij op het kransje nog gezegd, dat een man, kundig in het maken van geslachtregisters, haar zulks bezorgen zal en de Man was al klaar geweest, maar ongelukkig was hij gestuit op een Geestelijken. Nu dat is tot daar en toe. Zij had hem reeds honderd gulden op rekening van zijne moeite gegeven. Welk eene kleinigheid! Och mijn lieve frank! laat dien man ook eens ontbieden; wie weet of hij het aan u niet voor minder bezorgt. Een Heer is toch geen Graaf; en de Spiering kost minder dan de Kabeljaauw.’

{==3==} {>>pagina-aanduiding<<}

Ik. ‘Britje! ziet gij mij dan voor mal aan? Kijk eens vooraan in dien folio Bijbel.’
Hierop ontsloot ik de koperen grendels van dat Boek, en toonde haar uit de eigenhandig geschreven aanteekeningen van mijn' grootvader frank floriszoon, dat ik van een burgergeslacht, uit het dorpje Arkel afkomstig, was geboren, en dat mijn vader, ‘om die reden,’ den bijnaam van van arkel had aangenomen. Dan, wat ik ook aanvoerde, nu eens ernstig, dan weder spottende, zij was uit het denkbeeld, door haar eenmaal opgevat, niet te brengen; en toen ik er bij bleef, om den Genealogist niet te willen spreken, begaven wij ons, en zij zeer gemelijk, naar onze slaapkamer. Mijne brigitta, anders gezellig en spraakzaam, ontkleedde zich, zonder anders dan binnen 's monds wat te prevelen. Dit niet gewoon, trachtte ik haar in betere stemming te brengen, en hernam het gesprek:
‘Maar, kindlief! zoo ik al eens den naam van heer van arkel voeren kon, dan zou ik zijn: Heer zonder Heerlijkheid, zoo als de graaf van teisterbant zonder Graafschap.’
Zij. ‘Die dan leeft, die dan zorgt. Wij hebben nog middelen om in den omtrek van Gorinchem, waar, zoo als de Freule van egmond mij verzekert, nog heden ten dage het land van arkel ligt, landerijen te koopen; dan kunnen wij daarop een kasteel bouwen; een groot ijzer hek daarvoor plaatsen met de woorden: Kasteel van Arkel; en......’
Ik. ‘Wij te zamen uitgelagchen worden.’

{==4==} {>>pagina-aanduiding<<}

Zij. ‘Dat wou ik wel eens zien, als gij eens Heer van arkel waart!’
Ik. ‘Men durft thans zoo veel, zonder daartoe reden te hebben; maar wij althans zouden verdienen uitgelagchen te worden. En voor wie zouden wij ons, al ware het mogelijk, zulk een' titel aanschaffen, wij hebben immers geene kinderen?’
Zij. ‘Maar kunnen ze nog krijgen.’
Ik. ‘Wel britje! wel britje! ik meer dan zestig; en gij, die nooit twijfeldet, meer dan vijftig jaren!...’
Zij. ‘Wel frank! hoe kunt gij zoo spreken? Weet gij dan niet, dat Jufvrouw A.... nog onlangs in eene Fransche courant gelezen heeft van eene Gravin, die wel degelijk op haar zestigste jaar een' zoon gekregen heeft. Zij heeft op ons kransje verteld, dat zij het met hare eigene oogen gelezen heeft; en Jufvrouw B..... zeide, dat er vele voorbeelden van waren. - Maar behalve dat, geloof je dan aan de schrift niet; en leest men daar niet in van sara? Dat beteekent wat meer dan het gekrabbel van uw' grootvader, die uit verkeerde nederigheid, of omdat hij misschien vreesde, dat een zijner voorouders voor een' bastaard van de Heeren van arkel zou worden gehouden, niet heeft willen afstammen van die groote Heeren. En hartje!’ (nu raakte zij in beter humeur en streek met hare hand mijne kin), ‘wat zou het een pleizier voor mij zijn, wanneer mem eens het oude treurspel jan van arkel ver-
{==5==} {>>pagina-aanduiding<<}
toonde, en als wij dan in het Balkon zaten; en men wees eens op ons, als van de familie; en....’
Ik. ‘Schreeuwde dan, dat de comedie daverde: “die stoommolen aan den Arkelschen-dam doet wonderen; ziedaar een gestoomd Jonkheer, met een oud hoofd daar de stoom uit is; en eene gestoomde adellijke Dame zonder kwartieren en zonder kinderen....!”’
Zij. ‘Frank! gij maakt mij razend....’
Ik. ‘Goeden nacht, Hoogwelgeborene brigitta!’
Kort na dit gesprek viel ik, vrolijk gestemd, in slaap. Brigitta ontwaakte vroeg; had den geheelen nacht (zoo als zij mij naderhand verhaalde), van Ridders, kasteelen, vassalen enz. enz. gedroomd; maar daar hare gemelijkheid gewoonlijk kort van duur was, kwam zij naderhand op dit onderwerp nog wel eens terug; maar nimmer met zoo veel drift als thans.



2.


Mijne opvoeding, opleiding en bedrijf; een tijdvak van meer dan vijf en veertig jaren.

Mijne goede moeder was er altijd op gesteld, dat ik Predikant zou worden; en had het bij mijn' vader met vele moeite zoo ver weten te brengen, dat hij toestond, dat Ds. nellius, de Predikant van ons dorp en vooral de huisvriend mijner ouders, mij in de Latijnsche, Grieksche en Hebreeuwsche talen, die hij zeide, dat hij door en door verstond, eenig onderwijs zou geven. Dit gebeurde; maar of het

{==6==} {>>pagina-aanduiding<<}

aan mij, of wel aan den Onderwijzer haperde, zeker is het, dat ik, na verloop van eenige jaren, weinige vorderingen in de Latijnsche, en in de andere talen geene, gemaakt had; ten gevolge waarvan mijn vader besloot om mij in zijn bedrijf, dat van bouwmeester, timmerman en molenmaker, op te leiden. Dit baarde veel verdriet aan mijne moeder, die niet kon begrijpen, hoe een jongen, die eene stem als eene klok had, zoo als ik, niet juist berekend zou zijn, om eenmaal, tot verbazing van een' ieder, zich op den kansel te doen hooren. De goede vrouw had waarlijk ook eenig regt, want een schoenmakerszoon van de plaats, waar mijne ouders woonden, voor rekening van eenige vermogende lieden tot Predikant opgeleid, was reeds als zoodanig in eene aanzienlijke gemeente geplaatst, en had, zoo als deskundigen mij naderhand verzekerd hebben, daartoe noch bekwaamheid, noch verdiensten. Hij was, ja, langer, grover en dikker en met zwaarder stem bedeeld, dan ik; maar voor het overige..... nu, het ging zoo als later:

Men vindt den meesten klank bij de allerleêgste vaten.

Het is mij echter altijd aangenaam geweest, dat ik in mijne jeugd eenig Latijn geleerd, en eenige spreuken en gezegden uit die taal onthonden heb; dit geeft mij, sedert ik het bedrijf mijns vaders vaarwel gezegd, en mij sedert eenige jaren in den hoogst nuttigen stand van Rentenier geplaatst, en in Amsterdam, eene stad vol van eenige zeer geleerden, maar nog meer van halve en gehel ongeleerden, met

{==7==} {>>pagina-aanduiding<<}

der woon heb nedergezet, eenig aanzien, waar mijne brigitta zich niet weinig op laat voorstaan.
Ik had in vroegere jaren wel eens de onvoorzigtigheid van mij een woord Latijn te laten ontvallen, zonder vooraf te hebben gelet bij wien; maar sedert dat zulks eenmaal mijne schande ten gevolge had, heb ik mij (zoo als ik bij leven en gezondheid in liet vervolg dezer gedenkschriften hoop te vertellen), bij geleerden daar altijd voor gewacht; en mij vergenoegd, om telkens, wanneer ik kon nagaan, dat ik in het gezelschap was van alleen (zoo als Ds. nellius die noemde) Duitsche klerken, mijne zucht voor het uiten van Latijnsche klanken lucht te geven; en hiertoe had ik dagelijksche gelegenheid en vooral in sommige letterlievende Maatschappijen en Genootschappen, waar het als kenmerk van oorspronkelijkheid, een vereischte schijnt te zijn, om althans geene oude talen te verstaan, en geene Grieksche of Latijnsche schrijvers anders dan uit vertalingen te kennen. Jammer, dat ik al zoo oud ben, anders kon ik misschien nog het genoegen hebben, om het weinige Latijn, door mij onthouden, nog eens uit te kramen in een land, waar die talen niet meer gekend, gelezen of gesproken worden, of zou het niet waar zijn, dat sommige hoogverlichte en tot aanzienlijke waardigheden verhevene mannen, alle zoogenaamde geleerde en oude talen uit het onderwijs willen verbannen? Hij antwoorde hierop, die wil en kan; omdat het, zoo als mijnen lezers naderhand blijken zal, tot mijne stelregels behoort, mij nimmer met eenig staatkundig geschil, dan zeer in

{==8==} {>>pagina-aanduiding<<}

de verte, af te geven: die met pek omgaat (zeide mijn naamgenoot en grootvader) wordt met pek besmet.
Dezen stelregel heb ik den mijne gemaakt, sedert ik mij uit cornelius nepos (een' schrijver, dien Ds. nellius getracht had mij te doen verstaan, en waarin hij, tot op eene echter zeer matige hoogte, geslaagd is), later heb herinnerd, dat zeker Romeinsch voornaam personaadje, atticus genaamd, zich bijzonder wel had bevonden bij den regel, om zich buiten alle geschillen over staatkundige onderwerpen te houden. Wanneer Ds. nellius dit zijn gedrag, als een voorschrift van levenswijsheid, mij dikwerf in tegenwoordigheid van Meester arij plak zaliger, aanprees, stond hij (mij dunkt, ik zie het nog), ijlings op van zijn' leuningstoel, schudde zijne breede en lang gekrulde pruik, stak zijne regterhand achter zijn' smallen rug, in de sjerp van zijn' blaauw geruiten japon, maakte eene loodlijnige snelle beweging met zijne linkerhand, en riep gedurende dezelve, op den toon der beslissing uit: Procul à Jove, procul à fulmine, hetwelk, door hem overgezet, luidt: ver van Jupiter, ver van den bliksem.
Het is, zelfs voor mij, onbegrijpelijk, en toch waar, dat ik sedert altijd, wanneer ik (echter niet in het oorspronkelijk Grieksch, maar in zuiver Nederduitsch), hoorde of las, dat pericles, die een knap Grieksch Generaal moet geweest zijn, door zijne welsprekendheid gedonderd en gebliksemd had, het beeld van Ds. nellius, toen hij deze woorden uitsprak, of wanneer hij van den kansel de ketters

{==*1==} {>>pagina-aanduiding<<}


{== afbeelding 
	
En riep - op den toon der beslissing uit: ver van Jupiter, ver van den bliksem.==} {>>afbeelding<<}
    


{==9==} {>>pagina-aanduiding<<}

van vorige dagen, tot stichting der gemeente, wat op de lappen gaf, mij dan eensklaps en gelijktijdig voor den geest kwam, zoodanig echter, dat op hetzelfde oogenblik, de leuningstoel en japon, als met den slag eener tooverroede weggevaagd, voor mijne verbeelding verdwenen, waardoor mijn leermeester als redenaar, in den vorm althans, niets anders dan kon winnen. - Pericles en nellius! Atheensche schimmen! vergeeft mij, schoon ik de eer niet heb, om, voor zoo verre ik weete, bij u bekend te zijn, de vergelijking.



3.


Nog eene teleurstelling voor mijne Brigitta.

Er wordt gescheld; (of dit taalkundig goed is, en of het niet zou moeten zijn gebeld, wil ik eens breedvoerig onderzoeken in eene mijner verhandelingen over onze taal, die ik nog vóór mijnen dood, in groot quarto formaat hoop uit te geven). - Brigitta kijkt over de schuifgordijnen onzer zijkamer, ziet de meid van Jufvrouw van egmond, vliegt naar de voordeur, komt vuurrood van blijdschap terug en zegt: ‘daar hebt gij het al, frankje! daar krijg ik het compliment van Freule van egmond; zij laat mij weten, dat reeds aanstaanden Zaturdag filips van egmond, een treurspel van den Heer klijn, zal gespeeld worden; dat zij van zins is om een geheel Balkon af te huren, en zij verzoekt mij en u haar de eer aan te doen, om met nog eenige vrienden van de partij te zijn: ik

{==10==} {>>pagina-aanduiding<<}

heb kaatje de dienstpresentatie medegegeven en gezegd, dat wij komen zullen.’
Ik. ‘Dat is eene rekening buiten den waard, britje! ik ga zeker niet mede, en ik verzoek u vriendelijk....’
Zij. ‘Daar heb je het al weêr! Stroomt er dan geen droppel bloeds van de van arkels meer door uwe aderen?’
Ik. ‘Het heeft er nooit door gekropen, laat staan dan gestroomd; ik ben zeer tevreden met dat van een' timmerman en molenmaker; nu behoef ik mij niet te schamen, dat ik tot een geslacht van vorsten- en volksplagers, dat gelukkig uitgestorven is, behoore. Indien gij eens, zoo als ik, in de oude boeken en kronijken gelezen had, wat deze en andere groote Heeren, de gepatenteerde cartouches van hunnen tijd, geroofd, geplunderd en gemoord hadden, dan zoudt gij uwe handen in elkander slaan, en al de vizevazen van adellijke grootheid uit uw hoofd zetten.’
Hier nam ons gesprek eene zeer ernstige wending, tot dat ik het eindelijk met zeer veel moeite zoo ver bragt, dat de comediepartij werd afgezegde. Ik had daartoe meer dan een voorwendfel, want ik had reeds vooraf tegen dien avond, op verzoek van mijn' vriend joost van der luit, aan dezen mijn woord gegeven, om eene buitenwone bijeenkomst van het Dichtlievend Genootschap: Sic itur ad astra, bij te wonen. Maar brigitta, de goede brigitta.... tranen van spijt biggelden langs hare wangen, en een geruime tijd verliep er, eer zij hare gewone

{==11==} {>>pagina-aanduiding<<}

tevredenheid, de dochter van een' deftig' zeemleerbereider betamende, terugkreeg. Zaliger nellius zou den voorsten vinger van zijne regterhand eerst naar den grond gebogen, en vervolgens, dien langzaam opheffende en weder doende dalen, hier op een' deftigen toon gezegd hebben:
Gutta cavat lapidem, non vi sed saepe cadenda.
Dat is (indien ik het goed onthouden heb), volgens zijne overzetting:
De regendrop holt, niet door geweldig, maar door dikwijls te vallen, allengs den steen uit.
Maar of deze spreuk, in deze omstandigheid wel geheel toepasselijk zou zijn geweest, laat ik aan de beslissing van de letterkundigen en wijsgeeren van onzen tijd over; zij, wier vergelijkingen en aanhalingen zoo dikwerf mank gaan, zullen mij misschien genadig zijn. Maar, in allen geval, zeker ben ik, dat vader nellius die, bij gebrek aan een ander, zou hebben aangevoerd, en zoo dan mijne goede moeder hem die had hooren opzeggen.... O, haar hart ging open als zij in mijn bijzijn Latijn hoorde spreken; althans zoo lang zij nog geloofde, dat ik mijne bestemming tot den kansel niet voor de schaafbank zou verwisselen; mijne goede moeder zou.... maar het beschrijven van hare gewaarwordingen bij zulk eene gelegenheid, is boven het bereik van haren eenigen wettigen zoon, frank floriszoon van arkel, eenigen schrijver van deze zijne eigene gedenkschriften.




{==12==} {>>pagina-aanduiding<<}

4.


Een gesprek om den kant van het politieke heen, in den Paradijsvogel.

Ik was naauwelijks nedergezeten in het koffijhuis de Paradijsvogel, en bezig mijne pijp aan te steken, of de bontwerker christoffels komt met eenige Fransch-Brabandsche papieren in de hand naar mij toe, en vraagt: ‘Wel vriend van arkel! wat zegt gij van de Almagt van de Jury, van de verantwoordelijkheid der ministers, van het regt van petitie en van de vrijheid van het openbaar onderwijs?’
Ik. ‘Wat ik daarvan zeg? wel, niets. Ik twijfel zelfs, of ik daar wel ooit iets van gezegd heb.’
christoffels. ‘Nu, dat is tot daaraan toe. Maar wat denkt gij daarover?’
Ik. ‘Niets.’
christoffels. ‘Niets?’
Ik. ‘Volstrekt niets. Zulke zaken, daar de bekwaamste mannen over twisten, liggen ver buiten het bereik van den zoon eens dorptimmermans, en ook (behoudens uw respect) is de beoordeeling daarvan buiten het boekje van een' Amsterdamschen bontwerker.’
christoffels. ‘En ik pretendeer het regt te hebben, om daarover, hier in den Paradijsvogel, net zoo wel mijn gevoelen te mogen zeggen als een Professor, ja zelfs als het knapste lid van de Staten-Generaal, het zij te Brussel of in den Haag.’

{==13==} {>>pagina-aanduiding<<}

Ik. ‘Mogen, stoffeltje! is wat anders; maar... kunnen? kunnen?’
christoffels. ‘Behoort gij ook al tot de ministeriëele partij?’
Ik. ‘Tot geene. Ik ben alleen, van mijne geboorte af en tot den huidigen dag, de partij van mijn vaderland toegedaan, en wied voor het overige, zoo veel ik kan, mijn eigen onkruid uit; en dit zoude ik u ook raden, mijn vriend! gij weet bij ondervinding, dat er ligt in uwe pelterijen de mot komt; - voor het overige, ik denk, zoo als ik denk; uit mijn gevoelen, als ik wil; zwijg, wanneer ik dit verkies, en verkoop althans geene wijsheid over iets, hetwelk ik niet versta. Ne sutor ultra crepidam, dat is: christoffels! christoffels! hou u bij de hazen- en konijnenvellen...’
‘Dat is mis,’ (zoo viel de jonge heer melkmuylius, een kers versch gepromoveerd advocaatje mij in de rede) ‘die woorden beteekenen: schoenmaker, houd u bij uwe leest. Gij verstaat geen Latijn, en toont in allen geval, dat gij een illiberaal en niet waard zijt, om lid te zijn van een' constitutioneelen staat.’
Ik. ‘Wat ik ben, kan, of wil zijn, of waard moge wezen, kunt gij althans niet beoordeelen. Maar wat raken u mijne gevoelens, en al wilde ik die openbaren, zou het hier de plaats niet zijn.’
melkmuylius. ‘Hier en overal moet een vrij burger van Nederland voor zijn gevoelen uitko-
{==14==} {>>pagina-aanduiding<<}
men; de tijd is eindelijk gekomen, dat men het staatsregt uit de nieuwspapieren kan leeren, en dat openlijk hoort en moet prediken, en overal zijne regten met mond en pen...’ (hier verstikte eene kolom van sigarenrook zijne stem) ‘hand haven. - De groote solon....’
Ik. ‘Wien noemt gij daar, jonge heer?’
melkmuylius. ‘Wie anders dan solon? deze heeft, zoo als overbekend is, bij eene wet voorgeschreven: dat hij, die in burgerlijke geschillen zich niet bij de eene of andere partij voegde, zou worden gebannen, en zijne goederen verbeurd verklaard.’
Ik. ‘Eilieve, waar staat die wet? van welken datum en in welk nommer van het staatsblad? En hebben daar de Heeren Staten-Generaal van de tweede, en die van de eerste kamer niets tegen gezegd?’
melkmuylius. ‘Welk eene vraag! Weet gij dan niet, dat solon de beroemde wetgever der Atheniënsers was, die voor honderden van jaren...’
Ik. ‘Goddank! dan heeft hij over ons Nederlanders, niets te zeggen, en de verbeurdverklaring van goederen blijft bij ons afgeschaft. Maar met je verlof, heer Advocaat! weet je ook bij geval, hoe of den heer solon dit proefstuk van wetgevende wijsheid bekomen is?’
melkmuylius. ‘Dit doet niets tot de zaak. Zijn oogmerk Was wijs en goed! Wat kon hij het helpen, dat hij voor de aanslagen van pisistratus niet bestand, in weerwil van al zijne wijze wet-
{==15==} {>>pagina-aanduiding<<}
ten, moest vlugten, en dat deze pisistratus door het volk zelve, dat hij verdrukt had, ten troon werd verheven? Wij liberalen beslissen over de beginsels, kleven die aan, vragen nooit, of die toepasselijk zijn, en bekreunen ons nooit over de gevolgen.’
Ik. ‘Ei, ei, doen dat de liberalen? Wij, gewone burgertjes, hechten minder aan de beginsels, wanneer zij niet heilig en volstrekt toepasselijk, maar veel aan de gevolgen, naarmate die goed of kwaad zijn, en ik althans trek nooit een' rok aan, die mij niet past, of ik moet er toe gedwongen worden met geweld, gelijk door de Franschen, maar die rok,... die Fransche rok... knelt ons nog.’
christoffels. ‘En ik zeg,’ (hier joeg hij mij eene zware kolom tabaksrook in het gezigt) ‘dat het heil des volks de hoogste wet is.’
Ik. ‘Amen! maar wie kent dit, en weet het te waarderen, toe te passen en te bevorderen? Het is mij te geleerd, ik laat het, wat mij betreft, over aan wijzeren en beteren; en hiervoor hebben wij den Koning en de Staten-Generaal, en de Ministers, en Administrateurs, en de Gouverneurs, en de Burgemeesters, en de Raden, enz. enz. Deze laten mij tot hiertoe de volkomene vrijheid om al of niet deel te nemen in staatkundige geschillen. Ik zal mij deze vrijheid niet laten ontnemen, zoo lang het eene waarheid zal zijn, dat men niemand kan verpligten, om van een regt, dat hem toekomt, gebruik te maken of niet.’

{==16==} {>>pagina-aanduiding<<}

melkmuylius. ‘Allegaar ministeriëele zuurdeesem.’
Ik. ‘Mag ik u wel eens vragen, wat gij door een' Minister verstaat, wat zijne verpligtingen en ook zijne regten zijn?’
melkmuylius. ‘Een Minister heest pligten; geene regten: hij is de gebroode dienaar van het volk, en niets anders; hij moet doen, en zeggen, en voorstellen, wat het volk wil,’
Ik. ‘En de koning?’
melkmuylius. ‘Op zulke vragen antwoord ik niet. Dit alleen is zeker: een vrij Nederlander moet partij kiezen, of hij is..... geen vrij man.’
Ik. ‘Noem mij zoo als gij wilt, heer Doctor! Ik voor mij denk altijd aan dien Generaal, die in December 1789 door den befaamden Brabandschen Advocaat heintje van der noot uitgenoodigd, om zich aan het hoofd der Brabandsche Patriotten te stellen, antwoordde: Heer Advocaat! ik revolteer nooit in den winter (*).’
De heer christoffels klopte met drift zijne pijp uit, wierp die in den haard, dat de stukken mij om de ooren vlogen; zijn vriend melkmuylius draaide mij zwijgend en knorrig zijnen rug toe; beide verlieten, zonder mij te groeten, den Paradijsvogel, en ik ging vervolgens naar huis, alwaar ik mijne brigitta, die mij de deur opende, te gemoet voerde: ‘non nostrum tantas componere lites.’ -

{==17==} {>>pagina-aanduiding<<}

En op hare vraag, wat dit beteekende, antwoordde ik, dat er een groot onderscheid was tusschen een' timmermanswinkel en het kabinet van een' Minister; en alzoo ook wel zou zijn tusschen het hoofd van een' werkman en dat van een' eersten dienaar van den Staat.
Dit antwoord bragt mijne goede vrouw in eenige verwarring; maar ik had echter weinig moeite, om haar te beduiden, dat in het gesprek, hetwelk in den Paradijsvogel had plaats gehad, het gelijk op mijne zijde was geweest; maar zij vond het volstrekt niet goed, dat ik niets anders was of begeerde te zijn dan ik was, en vooral wilde zij nog niet gelooven, dat zij er volstrekt niets bij zou verliezen, wanneer zij ook voortaan niets anders was of genoemd werd dan de huisvrouw van frank floriszoon, ook zonder bijvoeging van den toenaam: van arkel. Zij meende ook, dat er zoo veel verstand niet toe behoorde, om den naam en titel eener halve, zelfs van eene geheele heerlijkheid te voeren; dat zij zelfs een' vader en zoon had hooren noemen, die eene en dezelfde heerlijkheid, onder twee namen bekend, zoodanig onderling verdeeld hadden, dat de vader den eenen heerlijken naam, en de zoon den anderen achter den zijne gevoegd had.
Brigitta was gereed, om dit met meerdere voorbeelden op te helderen, toen onze lijsje, door de kat gevolgd, met onzen gewonen zaturdagschen kost binnenkwam. Maar in mijne gedenkschriften behoort geene beschrijving van eenen maaltijd van stokvisch. De oude kronijken en de geschiedkundige

{==18==} {>>pagina-aanduiding<<}

Opperlieden, die zoo lang zij geene geschiedkundige Metselaars zijn, van zulke alledaagsche dingen spreken, hebben teregt verdiend van de eerste met stokvisch en de laatste met stokvisch-beukers, te worden vergeleken; hedendaagsche gedenkschriften, waaronder ik, in spijt van alle Recensenten, de mijnen telle, zijn boven zulk eene onteerende vergelijking verre verheven.



5.


Ik woon de buitengewone zitting van het dichtlievend genootschap: sic itur ad astra, met mijne Brigitta bij.

Brigitta was niet weinig in haren schik, dat zij door de vriendelijkheid van den Heer joost van der luit, die haar in eigen' persoon een toegangskaartje gebragt had, in de gelegenheid was gesteld, om de buitengewone zitting van het genootschap, aan het hoofd van dit merkwaardig gedeelte mijner gedenkschriften gemeld, bij te wonen;
‘Die Heeren van Sekiter weten, wat een vrouw toekomt: ze zeggen, dat in Felix en ook in dat oude genootschap, dat van de Pijpenmarkt naar de Doelenstraat verhuisd is, thans ook Dames mogen komen; en die Menheer van der luit; de man is waard, dat hij Prissedent is.....’
Deze en meer andere woorden (telkens in eene verscheiden rangschikking herhaald en weêr herhaald), waren de getrouwe tolken van de niet zeer regelmatige gedachten en hoogopgewondene verwach-
{==19==} {>>pagina-aanduiding<<}
tingen van mijne goede britje. Van het oogenblik af, dat zij, door onze lijsje geholpen, een deftig, van purper weêrschijnend, satijnen kleed aantrok, tot dat, waarop deze haar den halsdoek omgeslagen hebbende, ons tot aan de slede volgde en veel pleizier toewenschte, was niets dan genoegen op haar gelaat te lezen.
Misschien zal er eenmaal een tijd komen, waarin ik aan hen, die nu reeds geboren zijn, en in het vervolg geboren zullen worden, bekend zal maken, waar het genootschap: sic itur ad astra, op dien avond zijne buitengewone zitting heeft gehouden. Thans is mij dit onmogelijk, om de navolgende zoo gewigtige redenen.
Vooreerst.....
Maar het is beter, dat ik ook deze verzwijge; een slimme Vocativus (een woord wederom van vader nellius) zou door eene opgaaf daarvan aehter het geheim komen. Derhalve.....
Na veel oponthoud, veroorzaakt door de menigte van kruiwagens, stalletjes, enz., die, ten bewijze van de toenemende nijverheid en bloeijenden kleinhandel, in en om de hoeken van straten en stegen den door- en toegang moeijelijk maakten, riep eindelijk de sleper tot groots blijdschap van zijn paard en niet minder van mijne ongeduldige brigitta (zij vergeve mij de zamenvoeging!): ‘sta, zeg ik!’
Een lid van het bestuur, de Heer simon schijn, bood, nadat jurrie het rijtuig geopend had, aan mijne brigitta de hand en leidde haar, terwijl ik met statige schreden volgde, naar eene met gas

{==20==} {>>pagina-aanduiding<<}

verlichte opkamer, alwaar wij reeds een groot gezelschap, inzonderheid van vrouwen, vergaderd vonden.
Aan het eind der vergaderplaats stond het spreekgestoelte, zoo het scheen, van witwerkershout zamengesteld, en boven hetzelve zweefde een blaauw geschilderde en met goud afgezette Genius, wiens middellijf met eene dunne koord aan den zolder was vastgemaakt, houdende in de regterhand naar boven gerigt een ontrold zwart papier, waarop met gulden letters geschreven stond: ‘Sic itur ad Astra’ en daaronder, op de wieken van een' rooden arend, in zilveren letters:

Hier vaart de sterveling, al rijmend, zonder marren 
Op jovis vogelwiek tot boven in de starren. 
joost van der luit. 


Nog was mijne britje bezig met op te nemen, wie van hare kennissen er al of niet waren, en hare bekenden toe te knikken, toen wij een geweldig gedruisch hoorden, veroorzaakt door het binnen treden van den Heer President joost van der luit, voorafgegaan door den bode van het genootschap, en gevolgd door zes Heeren, die allen, als hij, in het zwart gekleed, en wier handen met wit lederen handschoenen bedekt waren. De Heer van der luit wees, met al de waardigheid hem eigen, aan de laatsten hunne plaats op zes stoelen, aan de regterzijde van den kansel: de leden van het bestuur zetteden zich op zes stoelen tegen over hen (de zevende moest, zoo als ik vernam, voor den voor-
{==21==} {>>pagina-aanduiding<<}
zitter, onbezet blijven), aan de linkerzijde van het spreekgestoelte: terwijl de nederige Bode, met den hoed in de hand, op eenigen afstand eene staanplaats nam. Nadat de Heer simon schijn, als waarnemend voorzitter, door het driemaal laten vallen van een' hamer op eenen naast hem geplaatsten lessenaar, de aanwezigen tot stilte en aandacht vermaand had, hoestte de Heer joost van der luit driemaal, en begon eene redevoering, waarvan ik de navolgende gedeelten wel meen te hebben onthouden.
‘Hoog aanzienlijk-bevallige Vrouwenschaar, wier aanzijn, in dit heiligdom aan Apollo en de negen Zanggodinnen (wier afdruk gij te regt genoemd wordt) gewijd, ons betooverd en verrukt!’
‘Achtbare Mannen! mecenaten van de kunst, aan wien wij te danken hebben, dat hier zoo vele maro's en pindaren, den Nederlandschen Pindus reeds tot en welhaast verre boven de wolken doen klimmen!’
‘En gij allen, die u in dezen tempel, voor de vensters mijner ziele (dat is voor mijne oogen) opdoet, wie gij ook zijn moogt, letter- en dichtuitspanninglievende Feestgenooten!’
‘Dit uur, zoo lang verbeid, zal eindelijk het zeilrijk IJ boven de gemijterde Vecht glorierijk verheffen!’
‘Voor omtrent veertig jaren bestond er binnen Utrechts grijze wallen, een genootschap onder eene Latijnsche spreuk, die door onzen onsterfelijken Bard simon schijn, op deze wijze is vertolkt:

{==22==} {>>pagina-aanduiding<<}


Ver boven 't lekkerst suikergoed 
Zijn ons de negen Muzen zoet! (*) 


‘Niet minder dan zeven leden van dit genootschap, waaronder één, aan wien in die dagen van rampzalig kunstverval, den naam van Dichter, Zeeuwschen Zanger en wat niet al, gegeven (wat zeg ik?) verkwist werd; ik bedoel den thans naar verdienste lang vergeten bellamy; bestonden eens om op één en hetzelfde onderwerp, en let wel, “het onweder,” een zoogenaamd dichtstuk te vervaardigen.’
‘Niets is den stervelingen te hoog; zoo dachten en deden zij; maar zes van deze Parnasdeunen werden naauwelijks gehoord of waren vergeten. Dat van bellamy, ja! het werd eenige jaren lang door de ongewijden boven de wolken geprezen. Maar allengs werd de vaderlandsche kunsthemel van dwaalstarren gezuiverd: en begon hij, vooral binnen gijsbrechts vesten (dat is, aandachtige toehoorders! binnen de stad Amsterdam), in oogverblindende, hartverteederende en zielversmeltbre schoonheid en gloed te blaken; tot dat eindelijk de prulpoëet bellamy (met dezen naam staat hij op de rol van Phebus aangeteekend), zoo wel als zijn vers op het onweder, niet meer genoemd werdt; ja zelfs - dit houde ik vol, wie er ook tegen aandruische - vergeten. De minst

{==23==} {>>pagina-aanduiding<<}

ervarene kon ook dit te gemoet zien: want zijn onweder was rijmeloos, wat zeg ik, ongerijmd: want niemand kan rijmen, zonder rijm. En hoe oneigenaardig is het verzuim daarvan bij een onderwerp, als dat van donder en bliksem, wier gedommel en gerommel, wier flitsen en sissen zulke voortreffelijke rijmklanken aanbieden?’
‘Stof dan niet langer, gemijterd Utrecht! op deze zoo hoog door u opgevijzelde zeven poëtische Donderslagen. En zoo gij dit nog mogt durven bestaan, kom dan hier; en bloos, of liever, wordt geel, als het water van uwe Vecht, of wit, als de oude, of zwart grijs als de jonge zwanen, die daarin dobberen en slobberen.
‘Hier kunt gij wat anders hooren: hier zingt en dicht men, niet voor oogenblikken, maar voor de onsterfelijkheid, want

‘Hier vaart de sterveling, al rijmend zonder marren, 
Op jovis vogelwiek, tot boven in de starren!’ 


Op het uitspreken van deze, met zoo veel kunst en gelijk aan den slag van eenen vuurpijl aangevoerde, zinspreuk, daverde de vergaderzaal van een geweldig handgeklap, hetwelk de herhaalde hamerslagen van den Heer schijn, eerst na lang tijdsverloop, konden doen ophouden. De Heer van der luit het zweet van zijn voorhoofd en wangen afgedroogd, en eene teug water en melk gedronken hebbende, vervolgde zijne aanspraak omtrent op deze wijze:
‘Getrouw aan deze zinspreuk zullen niet minder

{==24==} {>>pagina-aanduiding<<}

dan zeven vereeuwigde en zich zelven en anderen vereeuwigende Dichters van dit ons heilig zangkoor een meer verheven, en insgelijks hetzelfde onderwerp behandelend, dichtstuk, elk voor zich en in de hem eigene dichtsoort aan het luistergraag Europa, dat hier vertegenwoordigd wordt, doen hooren. En welk een onderwerp? Dat nu de Turksche halve maan hare hoornen inkrimpe, zij zal den voormuur, die noch vuur, noch staal, noch aardbeving, noch orkanen konden verweldigen; die zelfs tegen de afzandingen (waarvoor de Hollandsche duinen bezweken) bestand bleef, zij zal den Balkan zien overmeesteren, en.. sidderen.’
‘Wie begrijpt nu niet, dat het overklimmen van den Balkan bezongen, en dat gij geene zeven Donderslagen, maar zeven Balkans-overstijgingen op onderscheidene wijzen zult hooren bezingen en wel (opdat ik ulieden ten slotte met de orde der voordragt bekend make!),’
‘In een Puntdicht; door den Heer pieter snel.’
‘In een Klinkdicht; door den Heer isaäc heypaal.’
‘In eene Ballade; door den Heer lubbert goedhart.’
‘In eenen Herderszang; door den Heer otto van bergen.’
‘In eene Elegie of Klaagzang; door den Heer albert sus.’
‘In een Heldendicht in den smaak van, maar verre boven dat van antonides, bijgenaamd de goesche zwaan; door den Heer nicolaas trompenburg.’

{==25==} {>>pagina-aanduiding<<}

‘Eindelijk: In eene hooge Ode of Lierzang; door MIJ joost van der luit.’
‘En nu, onsterfelijke Barden! treedt, ieder op uwe beurt toe. Ik zie reeds het vuur, dat in uwe oogen, uit uwe blakende borst gevaren, barnt en gloeit. Ik weêrhoud u niet langer; Trappelende, briesschende, grinnekende Hengsten! ik ontsluit u het renperk; rukt daarin! giet uit, giet uit, in bruisende stroomen, hetgeen in den oceaan van uw vernuft te lang bleef opgesloten! Alles getuige van de godheid, die in u woont! Hoort hoe de lauwer der onsterfelijkheid, in dezen gewijden tempel voor u opgehangen, krakend uwen schedel te gemoet ruischt! Ik heb gezegd.’
Nu trad, onder een algemeen daverend handgeklap, de Heer van der luit vuurrood van den kansel, aan den voet van welken hij, eerst door zijne medebestuurders, en vervolgens door vele toehoorders, die hem de nog bevende handen drukten, met zigtbare verrukking begroet werd. Na eene korte verpoozing, gedurende welke de Redenaar, met zegepralende oogen, den lof van de menigte met welgevallen bleef inoogsten, geleidde de waarnemende voorzitter den Heer pieter snel naar het spreekgestoelte. Maar terwijl dit gebeurde, vroeg één der bestuurders, die misschien opgemerkt had, dat ik in het algemeen gejuich geen deel had gennomen: ‘Wel, Mijnheer van arkel! wat zegt gij van die mannentaal?’ Ik had echter naauwelijks den tijd om te zeggen: ‘Ik sta verstomd, Mijnheer!’ of de Heer snel keek ijlings rond,

{==26==} {>>pagina-aanduiding<<}

hoestte en sprak met deftigen ernst deze puntige, kernachtige dichtregelen uit:

Held diebitsch, telg van mars en tuk op oorelogen, 
Is, als een Adelaar, den balkan opgevlogen, 
Tot dat hij nederzeeg aan balkans andre zij. 
Beef, trotsche Sultan! beef, trotseer geen Adelaren, 
Maar laat uw marmren zee met heel Euroop verklaren: 
Hij steeg als diebitsch op - zeeg als sabalkanskij. 


Treffend, en naauwelijks te begrijpen, was de indruk, dien dit zoo zinrijk als scherp gepunt puntdicht, en vooral het verrassende van den laatsten regel op de toehoorders maakte. ‘Bravo! bravo! dat is krachtig, dat is eerst een puntdicht!’ Deze was de algemeene stem, waarin mijne goede brigitta, mij toeknikkende, niet weinig deelde.
‘Wat is (zeî de voorzitter van der luit tegen mij), in ons Vaderland, sedert den tijd van den ouden gerard brandt en jeremias de decker, het puntdicht vooruitgegaan.’
‘Ubi rerum testimonia adsunt, non opus est verbis, zou mijn leermeester nellius, als hij leefde en hier was, in goed Latijn gezegd hebben,’ was mijn antwoord.
van der luit. ‘Neem mij niet kwalijk; het is bij de wetten van ons genootschap niet alleen verboden, om hier Latijn te spreken; maar zelfs bepaald, dat niemand tot lid van hetzelve wordt toegelaten, die Latijn verstaat. Te regt heeft de oud-bestuurder coenraad van der plas, bij het voorstellen dezer wet, aangemerkt, dat al de talen uit den stikdonkeren nacht der middeleeu-
{==27==} {>>pagina-aanduiding<<}
wen, en dus ook het Latijn, de genie aan kluisters leggen, en dat een echt dichterlijk vernuft, zich zelf algenoegzaam kan, en dus - moet zijn. Zoo en zoo alleen wordt de oorspronkelijkheid bewaard. Begrepen, vriend van arkel?’
Ik. ‘Zeer duidelijk, Heer Voorzitter! ik vraag u verschooning. Maar waarom voert dan dit genootschap eene Latijnsche spreuk in het blazoen, en, hoe hebt gij deze, en de Heer simon schijn die van het Utrechtsche, kunnen overbrengen?’
van der luit. ‘Niets natuurlijker; deze spreuk is oud, en was aangenomen lang voor dat de dageraad der tegenwoordige verlichting aanbrak. Onder die spreuk is ons genootschap, in den tijd der Latijnsche dwingelandij, geboren, opgegroeid en hoogstvermaard geworden. Het gaat met de spreuken der maatschappijen als met de namen der menschen. Velen dragen dien vah een beest. De groote dichter jan vos, bij voorbeeld, en eene menigte groote Heeren van zijnen en onzen tijd. Gaarne zouden zij die veranderen, maar dat kost een request en daarenboven eene advertentie in de Staats-courant; derhalve..... en wat de vertolkingen, die op den naam van den Heer schijn. en mij doorgaan, betreft, wij verstaan geen Latijn; maar dit hadden wij ook niet noodig! Of weet gij niet, dat het thans al meer en meer de gewoonte wordt, om, vooral dichtstukken, over te brengen uit eene taal, die men niet verstaat?’
Ik. ‘Dit is eene voor mij geheel nieuwe oorspronkelijkheid! Als dat zoo voortgaat, dan wordt

{==28==} {>>pagina-aanduiding<<}

het met der tijd mogelijk, om niet alleen iets over te brengen uit, maar zelfs in eene taal, die men niet verstaat.’
van der luit. ‘Waarom niet? Het is naauwelijks te gelooven, hoezeer de echte geniën onzer eeuw in alles vooruitgaan. Zoo als de stoom staat tot de werktuigkunde, zoo staat het alles omvattend, alles overschrijdend, alles uit zich zelf alleen puttend vernuft, tot hetgeen de gemeene hoop verstand noemt. Moet ik mij hier beroepen, op het voorbeeld van een nog levend Bard, die (zoo men zegt) eens een dichtstuk uit zijn eigen Turksch vertolkt heeft, en dat wel zoo goed als zijn overoudoom rodenburg oorspronkelijke stukken in de spaansche taal leverde?... (*) Maar, zeg eens, wat beteekenen toch die Latijnsche woorden, die u, van de wet onkundig, daar fluks ontvielen?’
Ik. ‘Volgens de omschrijving van den geleerden nellius: wanneer de zon schijnt, behoeft men niet te bewijzen, dat het licht is.’
van der luit. ‘Heerlijke gedachte! jammer dat zij oorspronkelijk in het Latijn is uitgedrukt.... Maar het is tijd, dat ik den Heer isaäc heypaal den slagboom opene van het hem wachtend renperk.’
Indien mijn geheugen, dat mij van tijd tot tijd leelijke parten begint te spelen, dit al toeliet, het bepaald bestek van mijne gedenkschriften zou niet

{==29==} {>>pagina-aanduiding<<}

gedoogen, dat ik er alles in opnam, wat door de zes overige dichters is opgezongen. De lezer vergenoege zich dus met het berigt, dat het Klinkdicht, de Ballade, de Herderszang en de Klaagzang, maar voornamelijk het Heldendicht door aller luistergrage ooren werden opgevangen. Zediglijk zwegen de dichters onder het opzeggen van tijd tot tijd, en een herhaald handgeklap beloonde, terwijl zij zich uit de blaauwkleurige bron van water en melk verfrischten, hunne nederige schroomvalligheid. Maar de verrukking rees ten top, toen het woord balkan werd uitgesproken en men daarop, zonder dat men kon nagaan, dat de dichter een rijmwoordenboek had geraadpleegd, hoorde rijmen: oorlogsman, tijran, span, pan, van, wan, enz. Het moge waar geweest zijn, dat deze rijmklanken niet altijd in de juiste maat werden gebruikt: de dichters wisten dit gebrek kunstiglijk, door uitzetting of intrekking, en eene wonderlijke buiging van stem, te verhelpen. Een nieuw bewijs, dat het zoetvloeijende der verzen, eigenlijk alleen van de kunst van opzeggen afhangt. Dan hierover kan ik hier niet uitweiden; misschien zal ik dit uitvoerig behandelen in een naschrift, te plaatsen achter mijne taalkundige verhandelingen. Immers het is thans de tijd der naschriften: zelfs Hooggeleerden maken van dezelve gebruik. In het vervolg van tijd zal men nog naschriften, zonder voorschriften zien voor den dag komen. Indien vader nellius terug kwam, hij zou zeggen: ‘noten zonder tekst, eene spreuk, die hij altijd gebruikte, wanneer arij plak aanmer-
{==30==} {>>pagina-aanduiding<<}
kingen maakte, eer hij van de zaak sprak, waartoe die aanmerkingen hare betrekking hadden: maar ook dit is thans eigen aan Wijzen, die geen Schoolmeesters zijn.



6.


Iets over mijne uitweidingen, en eindelijk het slot van hetgeen in het voorgaande door mij is te boek gesteld.

Wanneer men zonder eenig bepaald doel, daar zoo maar henen wandelt (hetwelk doorgaans tot groote ergernis van mijne brigitta mijn geval is), blijft men dikwijls bij elke voorkomende gelegenheid staan, of laat zich door alles, wat men ontmoet, medeslepen, ophouden en van den straatweg, op bij en slingerpaden henen leiden. Wil men dan eindelijk, omdat het collegie- of etenstijd is, weder naar den gewonen weg toe, dan heeft men wel eens moeite, om het verlaten spoor weder te vinden.
Ziedaar de nadeelen der uitweidingen! Ik had een' vriend.... maar dit verhaal is waardig, om opzettelijk, en althans niet bij wege van uitweiding in eene uitweiding, te worden medegedeeld.
Echter hebben de uitweidingen ook hare goede zijde: het kan zoo druk zijn op den grooten weg... op de Haagsche, bij voorbeeld, als er een winstgevende post is open gevallen; dan zijn de bijpaden stil en eenzaam; men krijgt er zijne zinnen wederom bij elkander.
Ook dan, als ons hoofdonderwerp van weinig belang is, wordt deszelfs schraalheid vergoed door

{==31==} {>>pagina-aanduiding<<}

de uitweidingen, zoo als één enkele uije of wortel de magere soep der Franschen eenige lijvigheid bijzet.
Maar, opregt gesproken, aan geene van deze gewigtige redenen moeten mijne vroegere uitweidingen geweten worden. Alleen mijne dwaze hebbelijkheid, en die alleen, is daarvan de oorzaak. Mogt ik mij die nog eens afwennen! Maar.... op mijne jaren is de gewoonte eene tweede natuur: ik geloof, en brigitta met mij, dat dit mij zoo onmogelijk zijn zal, als voor een' echt staatkundigen Redenaar, om niet bij alle gelegenheden aan den ongeduldigen voorzitter het woord te vragen.
Vreest echter niet, toegenegen lezers en lezeressen! dat ik geheel en al verdwalen zal, of dat ik den Heereweg op dit oogenblik niet kan wederom vinden. Neen: ‘Sic itur ad Astra’ staat nog voor mijnen geest, even als het opschrift op den paal: ‘dit is de weg naar Kudelstaart.’ Nog moet de wijdvermaarde joost van der luit den kansel bestijgen en vandaar eene Ode of lierzang (zoo als hij, als Voorzitter haar bij voorkeur genoemd heeft) uitgalmen.
Daar staat de Dichter! Zou ik hem afschilderen, zoo als hij daar staat! Ik geef het op; de krachten ontbreken mij. Een ander, waardiger dan ik, eenvoudig burger, beproeve het, dien stand te beschrijven! De nakomelingschap zal oordeelen, of de beschrijver al dan niet onder zijne poging bezweken zij.
Van der luit stond dan (zonder het voorbeeld te volgen van den Heer albert sus, die eerst,

{==32==} {>>pagina-aanduiding<<}

na eene poos gezeten te hebben, zijne Elegie aanving) op het hoog gestoelte, en keek rond. Alles zweeg, en nu haalde hij eene dikke rol uit zijn' zak, en hief aan niet bliksemende oogen en eene donderende stem (dat was, zoo als ik mij voorstelle, het teeken, dat er eene godheid in hem gevaren was). Hij hief aan met eene regtstreeksche vraag aan Sultan mahmoud:

Wie zijt ge, o Onverlaat? 


En zonder hierop, uit hoofde van de noodzakelijke afwezendheid van den Grooten Heer, eenig antwoord af te wachten, ging de Dichter op zulk eene gevoelige, toornwekkende wijze voort, en bragt het gemoed van allen, maar vooral van zijne toehoorderessen, zoodanig in beweging, dat de Sultan zich gelukkig heeft mogen rekenen, niet tegenwoordig te zijn geweest. Nadat de Dichter, in ruim veertig coupletten, nu eens vleijende, dan weder verschrikkelijk dreigende, den Grooten Turk vruchteloos bezworen had, zich op genade of ongenade over te geven: veranderde hij eensklaps van voetmaat, en begon een couplet, waarvan de eerste regel was:

Wie komt daar aan van verre? 


Sommige mijner lezers moeten hier den Dichter niet verdenken, alsof hij dezen regel had overgenomen uit een oud bekend gezang. Een Genie van de negentiende eeuw blijft oorspronkelijk, al denkt of zingt hij iets, dat vroeger reeds gedacht of ge-
{==33==} {>>pagina-aanduiding<<}
zongen is. Men denke dus aan eene loutere toevalligheid!
Maar wie kwam er dan van verre aan? Wel wie anders dan de Russische Generaal diebitsch? Mijne brigitta, altijd ver vooruitziende, moet dit reeds verwacht hebben; ten minste haar koel gelaat en kalme houding stak zeer af bij die van hare vriendin van egmond, wier gebaren en opgeheven handen, zoo veel zeiden, als: ‘diebitsch, diebitsch! mijn hemel, hoe is het mogelijk!’
De Heer van der luit liet, vol beleid, den Generaal aan den voet van den Balkan halte houden, en dat wel bij een Meer van groote uitgestrektheid, dat zijn genie aldaar geschapen had. Gelukkig denkbeeld! want zonder dit, ware er aan geene schuimende golven, zonder deze, aan geene zich daarin dompelende en de wieken uitslaande Zwanen; zonder deze, aan geen triomf voorspellend klapwieken te denken geweest. De dichter bewees dus hier, dat hij poëet, dat is (volgens nellius) schepper was. Of is het geen scheppen, wanneer men eensklaps een meer, dat nooit bestond, uit den afgrond kan doen opborrelen, of poëtisch gesproken, opdagen?
Gaarne zoude ik den lezer met de overige schoonheden van dit Gedicht bekend maken, indien ik niet wist, dat het, met de vijf overigen, in openbaren druk der wereld zal worden medegedeeld, zoodra het gelithographiëerde titelvignet, waarop de overtogt over den Balkan moet worden afgebeeld, zal gereed zijn. De liefhebbers van echte

{==34==} {>>pagina-aanduiding<<}

verheven poëzij moet ik echter nog met sommige treffende - denkbeelden uit dezen lierzang bekend maken.
Koninklijke Arenden met den keizerlijken gierarend in het midden, omzweefden het overklimmend heerleger bij den overtogt over den Balkan. De Gierarend was altijd bij en om den Generaal, en maakte zoodanig gedruisch met zijne vleugelen, dat het geluid daarvan, vereenigd met dat der andere Adelaren, van boven de hooge spits des Balkans tot op de muren van Konstantinopel weêrgalmde. Maar het schrikkelijkste van alles was de beweging en dreuning van de eeuwen heugende bosschen uit den geheelen omtrek, door de vlugt der Adelaren veroorzaakt; om nu niet te spreken van den uit den afgrond opgedonderden geest van den leugenprofeet mahomet; van deszelfs verdwijnen, toen de laatste Grieksche Keizer in eigen hoogen persoon, omringd door eene glorie van Engelen, kwam nederdalen; van de woorden door den dichter dezen in den mond gelegd, en van een daarop volgend verward geloei en geluid, ontstaan uit het gebulder van het kanon, én het geschal van trompetten en trommen, afgewisseld door den klank van fluiten en schalmeijen, en het vrolijk rumoer van dansende herders en herderinnen, die het afklimmende leger een eind weegs verzelden.
Maar om de uitwerking van dit alles wel te beseffen, moest men van der luit zelve gehoord hebben!
De Dichter zeeg, na zijne voordragt, van het

{==35==} {>>pagina-aanduiding<<}

krakende spreekgestoelte, op de zitplaats, voor hem bestemd, afgemat en naar adem hijgende neder; ontving met al de zedigheid, die ooit een' Odezanger ten deele viel, de gelukwenschingen der verrukte hoorders en deze zoo dichterlijke bijeenkomst werd, daar toch alles een eind moet hebben, eindelijk geëindigd. Het slot was proza, zoo als gewoonlijk.
Het moet, toen wij vertrokken, reeds-laat zijn geweest: want de nachtwacht schreeuwde in de St. Annastraat, ratelende, dat mijne brigitta, die nog in de nabijheid van Adrianopel meende te zijn, van schrik in de slede opsprong, ‘twaalf uur het de klok; de klok het twaalf.’
Te huis gekomen.... maar bij hetgeen toen gebeurde, hetgeen door ons aan lijste verteld en vervolgens gegeten en gedronken werd, daarbij hebben de volgende geslachten nog minder belang, dan bij het dagelijksch leven en de huishouding van.... Hier gelieve de lezer een' beroemden naam in te voegen en het zal mij wel zijn.



7.


Ik ben met Brigitta op de diligence tusschen Haarlem en 's Gravenhage. Belangrijke gesprekken tot aan de Postbrug.

Het is tamelijk onverschillig hoe en waarom, maar zeker is het, dat ik mij, op zekeren morgen, met mijne britje op de diligence van Amsterdam naar 's Hage bevond, en dat wij eerst aan het eerste Posthuis boven Haarlem, daarop waren gekomen.

{==36==} {>>pagina-aanduiding<<}

Naauwelijks op het rijtuig gezeten, hoorde ik tusschen twee heeren een gesprek, waarvan ik niet alles begreep, omdat het in het Fransch werd gevoerd; eene taal, die, waarom weet ik niet, sedert eenen korten tijd de moedertaal van sommige onzer landgenooten geworden, maar de mijne nooit geweest is, of heeft kunnen zijn, om de alles afdoende reden, dat mijn vader slechts weinig en mijne goede moeder in het geheel geen Fransch verstond.
Door het onderwijs echter, hetgeen wij sedert 1795 en voornamelijk sedert 1811 in ons Vaderland hebben mogen ontvangen van duizenden gewapende en ongewapende Taalmeesters, die onze lage moerassen met hunne tegenwoordigheid wel hebben willen vereeren, en die zelfs, bij hun overhaast en niet geheel vrijwillig vertrek in 1813, in alle stilte nog eenige bezoldigde Ondermeesters hebben achtergelaten, was mij de taal van het gesprek zoo vreemd niet, of ik begreep, dat het onderwerp meerendeels staatkundig was. Dat ik daarin derhalve geen deel nam, al ware mij zulks mogelijk geweest, begrijpt men ligtelijk. Brigitta, die zoo gaarne spreekt, als hoort, gaf mij spoedig te kennen, dat zij het niet beleefd vond, dat men op eene Nederlandsche diligence geen Nederduitsch sprak. Zij had niet geheel ongelijk, te minder, omdat de beide sprekers niet altijd de regte woorden kunnende vinden, die dikwerf met eenige Vlaamsche of Nederduitsche moesten vervangen, waaruit dan ook bleek, dat het Fransch hunne moedertaal niet was,

{==37==} {>>pagina-aanduiding<<}

in weerwil, dat een hunner dit voor zich in den Vlaamschen tongval met de meeste drift beweerde.
Aan het Manpad genaderd vroeg mij een jong Heer, die naast mij zat: ‘Van wien is die Avezathe? Dat is vast een adellijk goed?’ Ik beantwoordde dit met den naam van den eigenaar te noemen, en voegde er bij, ‘dat is de Maker van dien schoonen duinzang, dien gij waarschijnlijk zult kennen.’ - ‘Volstrekt niet,’ hernam de eerste, ‘want Mijnheer moet weten dat ik van de klei van daan ben.’
ik. ‘Ik sprak van een gedrukt dichtstuk, maar als gij dit niet gelezen hebt, zult gij ook die fraaije Legenden van zijn' zoon, over den Heer van lederdam, de Gravin jacoba en den Heer van arkel (hier zag brigitta mij aan, op eene wijze, die het mij onmogelijk is te beschrijven) niet gelezen hebben?’ Het antwoord was, dat hij zich niets hiervan herinnerde; dat hij meende, jong zijnde, wel iets van zijn' grootvader op het kasteel te..... daarvan gehoord te hebben, maar dat hij tot zijnent geene andere nieuwspapieren las, dan den wekelijkschen Nieuwspost, en dat hij niets van dat alles daarin gevonden had; dit laatste werd besloten met een' dommen lach, waarover de vrager zelve en ik op mijne beurt hartelijk lachte.
‘Is de reis ook naar den Haag, Mijnheer?’ vroeg mij hierop een ander.
ik. ‘Ja, Mijnheer!’
hij. ‘Waarschijnlijk om morgen op de aanbesteding....’

{==38==} {>>pagina-aanduiding<<}

ik. ‘Volstrekt niet.... ik hoû niet veel van aanbestedingen en de Aannemers.... ik versta dat werk niet.’
hij. ‘En ik sustineer, dat niets in dag-, week-, maand- of jaargeld, van wege Rijk, Provincie, Stad, Gemeente, Waardschap, Polder of van wiens wege hoegenaamd, behoort verrigt te worden, dan bij Aanbesteding; dan weet men ten minste wat men kwijt is. Ieder is even na en de minste biedende is de man.’
ik. ‘Ei! ei! ieder even na? hm!’
hij. ‘Wat beduidt dat ei en hm? Geef daar eens reden van.’
Ik was gereed om hierop met een woord te antwoorden, toen een Heer, die zich tot nog toe in geenerlei gesprek gemengd had, het woord opnam, en zeide:
‘Mijnheer de Aannemer! (want dat gij u met dit vereerenswaardig en belangloos beroep weet te behelpen, vooronderstel ik) gij hebt gelijk, groot gelijk, en ik kan u verzekeren, dat er eerlang, op eene, een vrij volk waardige wijze, van het regt van petitie bij de Staten-Generaal tot dat einde zal worden gebruik gemaakt. Namelijk, om bij eene wet bepaald te krijgen, dat voortaan alle takken van lands en stedelijk bestuur, het hooger onderwijs op de Academiën, de ministeriëele posten, alle hoogere en lagere ambten, tot zelfs die van lid in de Hoven en Regtbanken, en welke niet al meer, in het openbaar aan den minst aannemende zullen worden aanbesteed. Zulk eene

{==39==} {>>pagina-aanduiding<<}

petitie moet en zal gehoor vinden, als het volk (waardoor ik versta allen, die uit naam van het volk, ook zonder geënregistreerde volmagt spreken) zegt: ik wil: dan moeten de Staten-Generaal en dus ook de Koning zelf, gehoor geven. Dat zal op het Budget wat uitwinnen! Denk niet, dat ik spot: gij zult het zien. En waarlijk, het is zeer uitvoerlijk! Wel waarom zou een student of pas gepromoveerd Advocaat, die nu reeds, in de dagbladen lessen over het staatsregt laat drukken; een Zaakwaarnemer; die bij de regtbanken van koophandel uit het wetboek zaken kan halen, waar de wetgever nooit aan gedacht heeft, en die geen ervaren regtsgeleerde er ooit in zag; een Onderwijzer der jeugd, al had hij zelfs bij onderzoek geen rang kunnen verkrijgen; en een Schoenmaker van het dorp, die zoo lang van zijnen driestal op de Waal, Maas, Rijn of op de wetering van zijn dorp getuurd heeft, niet zoo wel den post van Minister, Gouverneur, Professor, Burgemeester, Regter, Dijkgraaf, enz. kunnen waarnemen als een ander? Tot dit alles behooren zoo veel kundigheden niet, als men gewoonlijk meent. En het zou vrij wat goedkooper uitkomen dan thans; het is toch voor een prijsje te doen. Zoo dat ik maar zeggen wil, dat Mijnheer de Aannemer gelijk heeft, en dat alle posten en waardigheden, zonder onderscheid, aan den minst aannemende kunnen en alzoo behooren te worden aanbesteed. Maar, ik ga verder! Waarom de Academiën met al dien stoet van Professoren niet

{==40==} {>>pagina-aanduiding<<}

afgeschaft? Wat hebben wij aan die oude talen, die ons land veel geld hebben gekost en nog kosten? De Bijbel is immers in het Fransch en in het Nederduitsch vertaald. En die oude Grieksche en Latijnsche Dichters, Redenaars en Historieschrijvers? Wat kunnen zij dichten of schrijven, dat wij niet kunnen of weten? Een bestek van aanbesteding te kunnen opmaken; dat te lezen, zijne rekening niet al te krap te maken... ziedaar waar alles op aankomt. Het heeft mij al lang verveeld erasmus, de groot uit vroegeren en zoo vele andere geleerden uit lateren tijd, als den roem van ons land te hooren ophemelen: het wordt tijd, dat wij toonen, hen niet noodig te hebben. - Aanbesteden derhalve! aanbesteden! Wie weet hoe velen er zullen voor den dag komen, die zich nederig de bevoegdheid toekennen, om, zoo als men zegt, voor een' appel en een ei waardigheden en posten te bekleeden, waarvoor thans schatten worden uitgegeven.’
ik. ‘Ik ben geheel in.....’
Nu blies de conducteur op den hoorn, en naauwelijks hoorde ik brigitta zeggen: ‘frank. Hoe is het mogelijk?’ of de voerman klapte met de zweep en wij stapten voor eenige oogenblikken van de diligence af bij de Postbrug.




{==41==} {>>pagina-aanduiding<<}

8.


Wij zetten de reis naar 's Gravenhage voort. Eene uitweiding over de zoogenaamde Posthuizen en Herbergen, en derzelver gepatenteerde en ongepatenteerde Bewoners, en wat men verder in deze afdeeling mijner Gedenkschriften lezen zal ten ware men het verkoos over te slaan.

De Herbergen, vooral in Noord-Nederland, waren voorheen zoo al geene tempels, ten minste kapelletjes der Zanggodinnen; in die gouden dagen, waren derzelver kunst en verlichting bevorderende bewoners Mecenen van de kunst, en bekostigden, toen de Regering zulks niet langer verkoos te doen, de prijzen der harddravende Barden, met dezelfde edelmoedigheid, als de gouden zweepen en zilveren sporen der harddravers. Helaas! waar is die tijd? Gelukkig, dragen die bewoners, zoo als overbekend is, nog op drie zaken roem. Vooreerst, op de ruimte en gemakkelijken in- en toegang, dien zij den reiziger verschaffen. Ten tweede, op het, of om der gezondheidswil geheel ontbreken, of op het edele en uitgezochte van iedere soort van ververschingen, die men aldaar om derzelver uitmuntende hoedanigheid, niet zoo als de schulden ten laste van de Spaansche kroon, ver beneden, maar zelfs boven pari gewoon is te betalen; en eindelijk (waarvan ik het eerst had moeten spreken), ten derde en dit houde ik voor een onmiskenbaar overblijfsel van de aloude verlichting uit den tijd der dichterlijke hard-
{==42==} {>>pagina-aanduiding<<}
draverijen, waarvan ik gewaagde, op de natuurlijke beleefdheid en belanglooze gedienstigheid van de thans, meer dan ooit, prozaïsche Waarden en Waardinnen en hunne altijd beschaafde dienstboden.
In weerwil van deze waarheden, die men, des verkiezende, eeuwige zou kunnen noemen, hadden wij naauwelijks de diligence weder bestegen, om de reis naar het tegenwoordig tooneel der Nederlandsche en Fransch-Vlaamsche welsprekendheid voort te zetten, of onderscheidene onzer reisgenooten gaven te kennen, dat er op de ruimte, de ververschingen, derzelver prijs, en (hetgeen het onbegrijpelijkste was), op de minzaamheid van hen, die wij in het posthuis hadden aangetroffen, voor ditmaal vrij wat te zeggen viel.
Mijne brigitta die, sedert zij haar een en vijftigste jaar, op Koppertjes-maandag laatstleden, is ingetreden, voorzigtig genoeg is geworden om, althans voor het diligence-publiek, niet anders dan met teekenen en gebaren, en nu en dan ook met hare oogen, en in al deze gevallen alleen tegen mij, te spreken, fluisterde, daar zij zich niet langer bedwingen kon, mij zachtkens in het oor: ‘de koffij was slecht; het is schande, daar zij zoo goedkoop is.’ Mijn antwoord, dat ik haar voorzigtiglijk influisterde, was: ‘Alle baksels en brouwsels zijn niet eenerlei.’ Zij zweeg, en ik dacht: ne Jupiter quidem omnibus, zou de goede nellius hier te pas gebragt, en daar duidelijkheidshalve voor ongeleerden hebben bijgevoegd: men kan het een ieder niet van pas maken.

{==43==} {>>pagina-aanduiding<<}

Ik herinnerde mij, dit herdenkende, dat de geleerde man, bij zulk eene gelegenheid, nog wel eens het een en ander over vader Jupiter in het midden bragt, maar dan niet zeer breed opgaf van de kuischheid, de huwelijkstrouw en overige huisselijke deugden van den Vader der Goden, die (in het voorbijgaan gezegd), thans door sommige Nederlandsche oorspronkelijke Dichters, en dus ook door die van het Genootschap: Sic itur ad astra (zoo als ik vroeger heb aangetoond), denkelijk kortheidshalve en om de maat, eenvoudig weg genoemd wordt jovis.
Zoo min als ik mij van het maken van uitweidingen, zonder pijnigend zelfbedwang, immer heb kunnen onthouden, zoo min ook is het mij mogelijk, om het onderling vergelijken van onderscheidene zaken, die maar het minste punt van overeenkomst met elkander hebben, na te laten. Hier van daan, dat ik, al voortrijdende (of liever op de diligence voortgereden wordende), mij zelve in alle stilte afvroeg: of niet sommige Dichters en Schrijvers in zeker opzigt, bij sommige Logementhouders en Herbergiers, en derzelver zedige echt- of huisvriendinnen, eigenaardig zouden kunnen worden vergeleken?
‘Mij dunkt ja,’ was het antwoord, dat ik mij zelven gaf, want vooreerst, de Logementhouder opent den reiziger ruime of enge, zindelijke, nette, prachtige of morsige openhaarden of vertrekken, en zoo ook biedt de Schrijver de vruchten van zijnen geest, in groot of klein formaat, op schrijf- of komenijspapier gedrukt, en netjes ingenaaid of slordig doorgestoken, den Lezer aan. Ten tweede, zoo als

{==44==} {>>pagina-aanduiding<<}

de ververschingen in de herbergen dikwerf slecht en duur zijn, zoo betaalt men somtijds grof geld voor overbekende geleerdheid en alledaagsche rijmelarij; terwijl eindelijk ten derde, de Dichters en Schrijvers zelve, wat hun humeur betreft, somtijds veel van een' knorrigen Logementhouder of Herbergier hebben, zoo als bij voorbeeld....... Maar waartoe zou ik hier namen laten drukken, die mijne Lezers reeds zelve hebben ingevuld, of bij voorkomende gelegenheid kunnen invullen? Daarenboven wil ik de Hooggeleerde toekomstige Uitgevers van eene vermeerderde, verbeterde en opgehelderde uitgave van dezen mijnen arbeid, na verloop van eeuwen, de gelegenheid niet benemen, om zich hieromtrent in oordeelkundige gissingen te verdiepen, en na alles gewikt en gewogen te hebben, op deze plaats namen in te vullen, waaraan ik volstrekt niet gedacht heb.
Maar, daar hoor ik het zweepgeklap van den Voerman, en het trompetgeluid van den Conducteur. Aan beiden wordt eene vaderlandsche teug aangeboden; de welvoegelijkheid, hunnen stand zoo zeer passende, verbiedt hun zulk eene belangeloos aangebodene verfrissching te weigeren. En nu....? wij zijn het huis ten Deyl reeds voorbij, het einde van den laatsten rid naar 's Gravenhage begonnen, en eer wij daar aankomen, heb ik nog iets te boek te stellen, waarvoor zij, die daarin behagen scheppen, mij voorzeker erkentelijk zullen zijn.
Het gebeurt niet zelden (opdat ik, zonder omwegen, dadelijk tot dat iets overga!), dat in de gewone zamenleving, de gesprekken, die vroeger zeer

{==45==} {>>pagina-aanduiding<<}

luidruchtig en levendig waren, eensklaps, en naar mate de tijd, tot het middag- of avondmaal bestemd, nadert, al minder en minder worden, en eindelijk geheel ophouden. Dit was nu juist het geval bij ons allen, die zich op de diligence bevonden; naarmate wij ons van het huis ten Deyl verwijderden, en ons digter bij 's Gravenhage bevonden. Het is echter wel mogelijk, dat sommige reizigers, zoo als ik ten minste, de wreedheid niet wilden hebben, om onzen Staatkundige, en den Heer Aannemer beiden vermoeid van een' strijd, die gelijk dikwerf gebeurt, de zaak gelaten had, zoo als die voor denzelven was), in de rust, die zij thans vreedzaam genoten, te storen. Dit ten minste is zeker, dat, indien sommigen onzer al dachten, echter een ieder zweeg. Mijne brigitta (hiervan ben ik zeker,) met hare verbeelding de postpaarden verre vooruitgerend, bevond zich reeds in de Vorstelijke verblijfplaats en vertoefde daar, tot dat de zweepslagen van den Voerman, aan de hijgende paarden, in verdubbelde mate, toegediend, en het trompetgeschal door den Conducteur aangeheven en voortgezet op eene wijze, zoo als zij nog nimmer gehoord had, mijne brigitta in het Haagsche Bosch terugvoerden, om aldaar te vertoeven tot wij het, zoo al niet het ons, ten minste het diligence verwachtende 's Gravenhage binnenreden en aan het Posthuis afstapten; alwaar ons niets bijzonders bejegende, dan een geweldige regen, dien wij in het Posthuis voorzeker zouden ontscholen zijn, indien aldaar, zoo wel voor den Reiziger, als voor de pakgoederen met de diligence

{==46==} {>>pagina-aanduiding<<}

aangebragt, nog eenige plaats overig was geweest. Sed hoc fata non voluerunt, dat is: dit heeft zoo niet moeten zijn, zou de goede nellius hier gezegd, en in dit zeggen hebben berust, maar even als wij door en door nat zijn geworden, indien hem zijn regenscherm van grof linnen, zonder hetwelk hij nooit op reis ging, daarvoor niet bewaard had, zoo als de zijden parapluie van mijne brigitta haar meerendeels en mij gedeeltelijk daartegen beschermde. Linnen en zijde; welk een onderscheid tusschen 1785 en 1830!... Zoo als tusschen éen' postwagen op riemen en eene diligence op veêren, en tusschen den jongen Latijn leerenden frank floriszoon, en den grijzen Echtgenoot van de zachtaardigste der Nederlandsche vrouwen, brigitta, wier lieven naam ik door mijne Gedenkschriften hoop te vereeuwigen.



9.


Onze aankomst bij den Heer en Jufvrouw van der Paauw; alwaar wij hunnen zoon Jeronimo van eene veelbelovende zijde leeren kennen.

Bij neef en nicht steven van der paauw en sibilla bontjes, sedert nu omtrent drie en twintig jaren echte lieden, heuschelijk ontvangen, had mijne brigitta vrij wat aan hen te vertellen, en ten gevolge hiervan dezen veel aan te hooren. Dat de omloop des bloeds van mijne wederhelft, door het lang rijden zeer versneld, en haar spraakvermogen, in overeenkomst daarmede, aanmerkelijk was toegenomen, behoef ik voor mijne wijsgeerige lezers en lezeressen slechts met één woord aan te stippen.

{==47==} {>>pagina-aanduiding<<}

Terwijl aan neef van der paauw en mij door onze echtgenooten zeer overvloedige gelegenheid tot spreeken gelaten werd, hielden wij ons op de nuttigste wijze bezig - met te rooken en te zwijgen, tot dat nicht sibilla, zoodra brigitta, van vermoeidheid een oogenblik zwijgende, zulks toeliet, mij al spoedig berigt gaf, dat haar eenige en veelbelovende zoon jeronimo van der paauw, die welhaast den ouderdom van twintig jaren zou bereiken, eerstdaags tot Doctor in de regten zou bevorderd worden. Ik vernam tevens, dat deze kweekeling van de Hoogeschole van.... reeds vroeger zou zijn gepromoveerd, maar dat hij zich sedert een' geruimen tijd uitsluitend had bezig gehouden met het opstellen van zeer gewigtige bijdragen voor een weekblad, voornamelijk ingerigt om den Koning en deszelfs Ministers, over de ware en eenige middelen tot bevordering van het heil des volks en de vrijheid, vrijmoedig en belangloos voor te lichten, en van tijd tot tijd eens frisch te zeggen waar het op stond.
Onvoorzigtiglijk vroeg ik: ‘is hij daartoe nog niet wat jong, nicht?’
sibilla. ‘De ouderdom, neef! is geen bewijs van de ware kerk, en zoo ook is de onmondigheid van onzen jeronimo geen bewijs, dat hij niet bevoegd zou zijn, om over staatszaken te spreken en te schrijven. En wat zijne bekwaamheid betreft! De Drukker en Uitgever van dit weekblad, van ouder tot ouder een Hagenaar en een doorknap man, heeft onzen jeronimo verzekerd, dat hij, langs dezen weg, niet alteen een' beroem-
{==48==} {>>pagina-aanduiding<<}
den naam zou verkrijgen, maar bij eene verandering van zaken, en het afzetten van eenige Ministers, aanspraak zou hebben op eenen voordeeligen post; indien het maar bekend wordt (en daar zou hij, Uitgever, wel voor zorgen), dat jeronimo Schrijver, en wel Dadbladschrijver, was; en hij maar voortging, om het zijne bijdragen aan geene personaliteiten, zijdelingsche aantijgingen, en al datgene, hetwelk het Publiek thans bij voorkeur gaarne leest, te laten ontbreken. Dat onze jeronimo hierin door en door bedreven is, kunt gij zelf beoordeelen. Daar liggen eenige nommers van het weekblad, bij alles, wat van hem is, heb ik eene speld gestoken: het is wel der moeite waard: indien hij zoo voortgaat, zal hij het weekblad misschien nog eenmaal op de hoogte brengen van den Courrier, die in Brussel uitkomt.’
ik. ‘Ik heb dat blad niet gelezen; ik versta daartoe geen Fransch genoeg; maar ik meen wel eens gehoord te hebben, dat het geschreven wordt door een' Spanjaard en eenige Franschen, die...’
sibilla. ‘Dat doet er niet toe....’
Nu haalde ik mijn' bril voor den dag, doorliep eene menigte artikelen, waarvan mijn Neefje de schrijver zou zijn; en nu (het woord rigtende tot zijnen verstandigen vader) zeide ik: ‘het is mij onbegrijpelijk, Neef steven! dat gij kunt dulden, dat uw zoon zoo maar uit de hoogte over personen en zaken, ver boven zijne berisping en bevatting verheven, schrijft, en dat nog durft laten drukken.’

{==49==} {>>pagina-aanduiding<<}

Neef van der paauw had te veel ontzag voor zijne sibilla, om door een eerbiedig zwijgen, aan hare rappe en scherpe tong geene gelegenheid te laten, om mij te antwoorden.
sibilla. ‘Dat is zijne zaak, Neef!’
Ik. ‘Ik heb wel eens gehoord, dat een student niet promoveren kan, of hij moet vooraf eene proef van bekwaamheid geven; eene verhandeling schrijven, en die, ten bewijze zijner bekwaamheid, verdedigen.’
sibilla. ‘Wel nu, wat zou dat? en waarom zou er onze jeroen zoo wel niet doorkomen als het neefje van.... En wat de verhandeling, waar je van spreekt, betreft, deze behoeft hij zelf niet te schrijven, hij kan die koopen bij menigte; de Geleerden, zelfs Hooggeleerden, maken die voor den gaanden en komenden man, in voorraad, en verkoopen die, naarmate zij groot of klein zijn, voor een' hoogeren of lageren prijs.’
Ik. ‘Zoo als men bij sommige winkeliers thans gemaakte kleederen kan bekomen?’
sibilla. ‘Precies. Zoo als bij dezen de jassen, rokken en (met permissie gezegd) ook de broeken....’
Ik. ‘Geneer u niet, nicht! wij zijn menschen van jaren, eenvoudige burgerlieden, en onder ons....’
sibilla. ‘Nu dan, zoo als de gemaakte kleederen, enz. aan den kapstok in de winkels hangen, zoo liggen die geleerde verhandelingen in laadjes; men neemt ze er uit, als van een' kapstok, en verkoopt ze als rokken en pantalons.’

{==50==} {>>pagina-aanduiding<<}

Ik. ‘Veel eer voor den kooper!’
sibilla. ‘Eer of geen eer, de naam van jeroen zal toch met groote letters voor het boek staan. En wat het geld betreft, wij kunnen het, den Hemel zij dank! nog betalen, en wel zoo goed als een ander...’
Hier werd ons gesprek afgebroken, door de komst van het veelbelovend voorwerp van hetzelve; deze binnenstuivende riep (ons naauwelijks gegroet hebbende) op een' beslissenden toon uit: ‘het is besloten, het is er door; of herstel van grieven, of geen geld.’
‘Wat beteekent dat, Manlief?’ vroeg brigitta.
Ik. ‘Zoo veel, kind! alsof ik zeide: ‘britje! als gij mij niet in alles, ook daar waar ik ongelijk heb, en als een dwaas handel, te wille zijt, geef ik u geen geld, om aan onze lijsje het keukenboekje af te doen.’
brigitta. ‘Dat zou er lief uitzien.’
Ik nam de vrijheid om neef jeroen eens hartelijk de waarheid te zeggen. Het scheen wel, dat de goede steven de vermaningen, diè ik aan zijnen zoon gaf, goedkeurde, maar tevens dat hij het, veiligheidshalve, niet oorbaar achtte om die goedkeuring mij te kennen te geven, en wel, zoo als het mij voorkwam, ter oorsake van de hoogs tegenwoordigheid zijner (zoo als nu roeds gebleken is), beminnelijke en verstandige sibilla bontjes.
Er viel op dezen dag niets meer voor, hetwelk ik waardig heb geoordeeld voor de nakomelingschap op te teekenen; alleen werd besloten om den vol-
{==51==} {>>pagina-aanduiding<<}
genden dag de zitting van de tweede kamer der Staten Generaal te gaan bijwonen, ten welken einde neef jeroen ons de noodige toegangsbiljetten zou verschaffen.



10.


Wij wonen de zitting van de tweede kamer der Staten-Generaal in 1830 bij. Wat wij daar zagen, hoorden en niet verstonden. Wijders eene bijdrage tot de hedendaagsche Nederlandsche Welsprekendheid.

Wij waren tijdig genoeg op de galerij, om op ons gemak te kunnen opnemen het allengs bijeenkomen van de Edelmogende Heeren Leden van de tweede kamer der Staten-Generaal; hunne verschillende kleeding; het afzonderlijk onderhoud van sommigen; hun heen en weder loopen in de zaal; en hun kortstondig zitten op de plaatsen voor hen bestemd, of door hen willekeurig genomen; al hetwelk mijne brigitta, in hare onnoozelheid, al zeer zonderlinge gedachten gaf van hen, die zij zich, in hare verbeelding had voorgesteld als die vrome ernsthafte Vaderen des Vaderlands, die zij op oude schilderijen en prenten had afgebeeld gezien, en uit welker deftige kleeding, waardige houding en achtbaar gelaat, zij, naar de regelen van hare redeneerkunde, altijd tot derzelver wijsheid en doorzigt regelmatig besloten, had.
Ik zal, ten einde niet van mijnen stelregel af te gaan, niets vermelden van zoo vele staande, loopende en enkele zittende Redenaars, die voor onze oogen

{==52==} {>>pagina-aanduiding<<}

zweefden, noch ook van al hetgeen ik bij deze gelegenheid hoorde, veel minder gewagen van, noch ook mijne gedachten zeggen over de besluiten, door de Vergadering genomen. De christoffels, melkmuylen en jeronimo's van onzen tijd wil ik op mijnen ouden dag niet in het vaarwater komen.
Zoo ooit, had ik thans spijt, dat ik de taal niet verstond, waarin onder anderen een der Leden, door den Voorzitter daartoe opgeroepen, sprak of (om mij naauwkeuriger uit te drukken) las, en dat wel met eene snelheid en eentoonige luidruchtigheid, die mij verbaasde.
Zou de groote willem van oranje, bestevader hooft, en later andere Staatsleden ook op deze wijze gesproken hebben? Dit vroeg ik, in mij zelven prevelende, toen Neef jeroen mij influisterde: ‘Die Heer is uit.... en spreekt Fransch.’
Ik. ‘Zoo? ik dacht wel, dat het zoo wat half Fransch en half Nederduitsch was; maar Neef moet het weten, het is mij te geleerd.’
jeronimo. ‘Het Fransch is sedert het jaar 1827 de moedertaal van dien Heer geworden, en binnen kort zullen, zoo ik hoop, al de Leden van de Staten-Generaal Fransch spreken; sommigen maken al vrij wat vorderingen.’
Ik. ‘Als zij en wij met hen maar geene Franschen worden, dan is het mij wel.’
Deze redevoering op een drafje, gedurende welke de Spreker zijn oog van het boekje, waaruit hij, als eene hem opgegevene les, voorlas, niet afwendde, was naauwelijks ten einde, of mijne brigitta

{==53==} {>>pagina-aanduiding<<}

vroeg mij: ‘frank! is dat nu improviseren, waarvan wij sedert eenigen tijd zoo veel in de couranten lezen, en dat Mijnheer.... zoo mooi in verzen doet?’
Ik. ‘St!.... St!....’
Kort hierop verlieten wij de galerij, alwaar Neef jeroen achterbleef, om nieuwe bouwstoffen voor het weekblad te verzamelen, waarvan zijn vernuft, geleerdheid en ondervinding (zoo als Nicht sibilla mij op nieuw verzekerde), de ziel en het leven was.
‘Puf!’ zeide ik (op het Binnenhof gekomen ‘zijnde), dat was mij te benaauwd: had ik van dat Bargoens nog maar wat verstaan en begrepen!’
brigitta, ‘Het was toch mooi om te zien: die koninklijke troon, en die tapijten en die luifel, waaronder de President zat, die, nu eens Hollandsch, en dan weder wat anders, van een briefje, met zoo vele attentie en overluid las. Die Heer moet wat een verstandig man zijn!’
Ik. ‘Toen ik daar zoo zat en luisterde, en weinig verstond, dacht ik aan onze Buren in Amsterdam, die schoon geen Engelsch verstaande, toch naar de Engelsche Comedie gaan, om vervolgens te kunnen vertellen, dat zij daar nog beter hebben zien spelen, dan door wattier en snoek. Deze waren er echter nog gelukkiger aan dan wij; zij konden zich verlustigen met de tooneelsieraden en kleeding, en met de gebaren van de spelers; wij, daarentegen, konden ons met niets van dit alles bezig houden. En daar de Spreker, dien wij hoorden, zijne handen volstrekt niet bewoog,

{==54==} {>>pagina-aanduiding<<}

en slechts nu en dan, stampvoerende, eenige gebaren met zijne krakende in Brussel gemaakte laarzen, maakte, hebben wij er weinig aan gehad.... Het weêr is redelijk droog en niet zeer koud, wij moesten ons eens wat gaan verfrisschen in het Bosch; wat dunkt u vrienden?’
Sibilla, die nooit dan in den zomer, en dan nog maar alleen des Zondags, en op het Kerkpad wandelt, verliet ons, en wij waren spoedig in het Bosch, waar ik vroeger maar eens, en brigitta nooit, geweest was.



11.


Eene uitweiding over de verwantschap van denkbeelden. Herinnering eener predikatie over de Eikenbosschen van Mamre. Ontmoeting van den Koning, gedurende onze wandeling in het Haagsche Bosch. Eenige staaltjes van.....

Al had ik nooit in eenig philosophisch boek gelezen, dat er altijd eenige verwantschap tusschen het een en het ander, hoe ook verwijderd, denkbeeld, bestond, zou ik daarvan thans zijn overtuigd geworden. Naauwelijks waren wij de groote laan ter regterzijde van het Kerkpad ingeslagen, of wijlen mijn voortreffelijke leermeester stond wederom voor mijnen geest, met al dien goedhartigen ernst en ijver, die, hoezeer nooit in eenige lof- of gedachtenisrede ter zijner eere vermeld, hem zoo eigen was als ..... (het voorbeeld, dat mij thans niet invalt, zal ik, zoo al niet in deze Gedenkschriften zelve, ten minste in de nalezingen en bijvoegsels, die ik

{==55==} {>>pagina-aanduiding<<}

daarop verpligt zal zijn te maken, te eeniger tijd, wel eens opgeven). Maar nellius en het Haagsche Bosch! Hoe toch komen deze bij elkander? Niets natuurlijker, geëerde Lezers! hoort en volgt mij in eene uitweiding, die hier, tot regt verstand der zaak, volstrekt noodzakelijk is.
Weet dan, dat Ds. nellius (zoo als mijne moeder mij dikwerf verhaald heeft), de gewoonte had, om, ten minste eenmaal jaarlijks, als de Pinksterdagen voorbij waren, eene predikatie te houden over het gelukkig verblijf van den Aartsvader abraham in het bekoorlijke Kanaän. Het staat mij nog zoo duidelijk als de dag van gisteren voor, dat ik eens onder zijn gehoor zijnde, hij mijne jeugdige verbeelding voornamelijk gaande maakte, door den vromen Aartsvader af te schilderen als naast zijne bedaagde sara, vreedzaam en genoegelijk in eene tent zittende onder de koele lommer van de Eikenbosschen van Mamre. Daar wij nu in den omtrek van ons dorp destijds geen eiken, en behalve eenige schietwilgen en elzenboomen, volstrekt geen opgaand geboomte, en alleen geknotte wilgen en rijsbosschen hadden, moest hij alles beproeven, om zijne hoorders eenig denkbeeld van de eikenbosschen van Mamre te geven. Wanneer hij dan vooraf geleerdelijk aangewezen had, waar Mamre al, en dus ook waar het niet lag, en wijders eenige verkeerde gissingen van andersdenkenden omtrent het soort van eiken aldaar gevonden, op de overtuigendste wijze bestreden, en aangetoond had, dat er zoo min prae-eikenboomen, als prae-Adamiten waren geweest,

{==56==} {>>pagina-aanduiding<<}

en dat de Eikenboomen te Mamre, ten tijde van abraham aanwezig, naar alle waarschijnlijkheid reeds kort na de schepping ontstaan en door den zondvloed niet bedolven, maar door hunne hooge ligging behouden waren gebleven; dan ging hij over tot eene treffende beschrijving van dezelve, vergeleek die met die van lateren tijd, en riep dan (mij dunkt ik hoor het nog) in eene blijkbaar dichterlijke verrukking uit: ‘Bosschen? - wat zeg ik, geliefde Broeders en Zusters? neen! (en zoo had het moeten vertaald zijn) - Wouden, ja, Wouden, grooter en breeder en hooger dan het Haagsche Bosch!’
Van dien tijd af waren en bleven de woorden: eiken-Bosschen van Mamre en het Haagsche Bosch voor mij altijd woorden van gelijke beteekenis, en onder mijne hoogste aardsche wenschen, deze, dat ik het laatste eenmaal aanschouwen, en dan zoo genoegelijk als de Aartsvader in zijne tent bij de Eikenbosschen van Mamre zat, ik mij ook, vroeg of laat, met eene mij lievende en door mij geliefde sara, zou mogen nedervlijen in de schaduwe der oude boomen van het Haagsche Bosch.
Het was echter eerst in het jaar 1795, dat mij dit geluk, schoon, daar ik nog ongetrouwd was, slechts gedeeltelijk, te beurt viel. Vraagt niet, hoe, en bij welke gelegenheid? Lezers! Ik wil noch oude koeijen uit de sloot halen, noch ook, wat moeite mij zulks ook koste, in eene nieuwe uitweiding vervallen.
Maar nu was ik dan eindelijk ook met haar, die mij, sedert jaren, eene andere sara was, wederom op de plaats mijner vroegere begeerte. Jammer was

{==57==} {>>pagina-aanduiding<<}

het, dat het ongunstig jaargetijde, en andere omstandigheden, mij niet veroorloofden de droomen mijner jeugd geheel verwezenlijkt te zien. De takken der boomen, in plaats van met groene bladers, waren met witten rijm bedekt, en derzelver stammen van ijs en sneeuw glinsterende. De tenten, des zomers zoo bezocht, waren geheel verlaten. Welk een onderscheid (dacht ik) tusschen de zwoele zomerluchten, die vader abraham uit de lommerrijke wouden van Mamre toewaaiden, en de koude winden, die hier, van de bladerlooze toppen der boomen, den rijm afwerpen; een onderscheid nog grooter dan tusschen den vurigen, omtrent veertienjarigen frank, en den bedaarden, al meer en meer koeler gewordenen, thans ruim zestigjarigen frank floriszoon van arkel!
Ik mijmerde zoo al voort, en weinig lettende op hetgeen mijne britje, nu eens met al de eenvoudigheid van eene ouderwetsche Amsterdamsche vrouw uitstamelde, en dan wederom aan mij of aan Neef steven vroeg, stond de laatste eensklaps stil, boog zich eerbiedig voor twee ons te gemoet komende en voorbijgaande Heeren. Brigitta, zonder nog te weten waarom, neeg, zijn voorbeeld volgende, eerbiedig ter aarde, en vroeg kort daarop, nieuwsgierig en verbaasd: ‘Neef, kent gij dien Officier?’
- ‘Wel neen,’ was zijn antwoord, ‘maar die aan de regterzijde daar wandelt, is de Koning.’ -
Zij. ‘De Koning?... daar schrik ik van, mijn hemel, hoe is dat mogelijk? Hij is gekleed als een burgerman, in een' eenvoudigen blaauwen

{==58==} {>>pagina-aanduiding<<}

jas; als zij hem thans eens aanrandden! Zij hebben den ouden Prins wel te Delst, in zijn eigen huis, vermoord; als zij onzen Koning eens hier in het bosch.... mijn lieve Hemel! wat zouden wij beginnen?’
Ik stelde mijne goede vrouw zoo veel mogelijk gerust; en moet over dit onderwerp met warmte en aandoening gesproken hebben; want tranen blonken in de oogen van brigitta, terwijl zij aan mijnen arm gekneld, telkens omziende, met mij naar den Haag terug keerde.
Neef van der paauw, ten bewijze dat de verwantschap van denkbeelden bij hem ook niet vreemd was, sprak, al voortwandelende, van zijne betrekking met eenige Leveranciers en Bedienden van het hof, en liet zich daar niet weinig op voorstaan; hetwelk mijne britje aanleiding gaf op hare beurt aan hem te verhalen, dat eene der schoonmaaksters van het Koninklijk Paleis te Amsterdam eene kennis van onze lijsje was, en dikwerf aan ons huis kwam, waardoor zij dan ook altijd vroegtijdig berigt kreeg van de aanstaande komst van den Koning in de hoofdstad.
Toen wij, in den Haag teruggekeerd, het Paleis van Prins frederik, door Neef van der paauw ons aangewezen, voorbij gingen; sloeg britje hare nieuwsgierige oogen derwaarts; bleef eenige oogenblikken staan, en neeg, naar ouderwetschen trant nog op en neer wippende (hetwelk voor eene vrouw toch beter staat, dan dat manlijk buigen, dat sedert eenigen tijd de mode is geworden), voor.... eene

{==59==} {>>pagina-aanduiding<<}

vrouwelijke bediende, die zich voor een der ramen van het paleis bevond, en welke zij voor niets minder dan de Prinses had aangezien.
Deze deerlijke teleurstelling wekte de niet zeer gezouten spotternij van Neef steven op; dit hinderde, maar vooral speet het mij, dat mijne brigitta: te Amsterdam teruggekomen, op haar kransje niet zou kunnen vertellen, dat zij de Prinses frederika gezien, voor Haar genegen, en Deze haar weêrom gegroet had.



11.


Onze reis van 's Gravenhage naar Amsterdam. Eene goede moeder en haar zuigeling. Eene zeer aanzienlijke dame en een mopshondje; een aandoenlijk tooneel.

Onder mijne stelregels behoort mede, dat ik, in alle mij bijna onverschillige zaken, mijnen naasten en vooral mijne britje te wille ben. ‘Glijen en mijen,’ zeide vader cats; en later mijn onderwijzer in de taal der geleerden: obsequium amicos parit, dat is: toegevendheid maakt vrienden. Maar al hadden deze zulks niet gezegd, de opvolging hiervan is, zonder roem gesproken, mij zoo eigen als in vroeger dagen; het: Patroon! je dienaar onderdanig, aan een' Beunhaas of makelaarsgezel ter beurze van Amsterdam.
Ik verzoek mijne Lezers het hieraan toe te schrijven, dat ik mij langer in de vorstelijke verblijfplaats heb opgehouden, dan ik voor mij zou verlangd hebben; en dat ik ook om deze reden, in plaats van

{==60==} {>>pagina-aanduiding<<}

langs denzelfden weg, dien wij gekomen waren, over Leyden, en ook wederom met de diligence, besloot naar Amsterdam terug te keeren.
Britje had nog wel lust gehad om het geraamte van eene Romeinsche vrouw, onlangs in de nabijheid van Voorburg opgegraven, te gaan zien; maar het streng saizoen, de moeijelijkheid voor hen, die (om de hostaal te spreken) aan deze Dame nog niet waren gepresenteerd, tot de eer van deze beschouwing te worden toegelaten; de bij mij vooronderstelde mogelijkheid, dat het geraamte eener Romeinsche vrouw weinig van dat eener Nederlandsche zich zou onderscheiden, en dat dit geraamte inzonderheid welligt niet anders zou zijn dan dat van eene morsige Zoetelaarster uit het gevolg van de aloude Heeren der aarde, toen deze die streek, uit belanglooze goedwilligheid, met een vriendelijk bezoek eenmaal vereerden; dit alles deed mij besluiten, om aan de liefhebberij mijner brigitta naar antiquiteiten, ditmaal niet toe te geven, en haar te paaijen met het uitzigt, dat er wel een tijd zou komen, dat zij, in hetgeen men daarover, tot uitbreiding van echte wetenschap, en nuttige historiekennis, thans bezig was te schrijven, voldoening voor hare nieuwsgierigheid zou vinden; dat zij echter een weinig geduld zou moeten hebben, omdat er nog een voorloopig onderzoek noodzakelijk was, ten einde te beslissen, of het geraamte dezer Romeinsche Dame of Zoetelaarster, in al deszelfs leden en bestanddeelen wel zou kunnen nagegaan of beoordeeld worden, zonder aanraking of verplaatsing, waartoe sommigen, hetzij dan uit aan-
{==61==} {>>pagina-aanduiding<<}
merking van den aanzienlijken stand van haar, tot wie dit geraamte behoord had, hetzij uit eerbied voor de oudheid, hunne toestemming nog niet hadden willen geven; dan waar tegen anderen, voor dergelijke overwegingen onvatbaar en ongevoelig, hadden beweerd, dat, zonder zoodanige aanraking en verplaatsing, alle onderzoek ijdel en alle beoordeeling onmogelijk was.
In afwachting van den uitslag van dit zoo verstandig en kiesch als geleerd geschil, zaten wij dan eindelijk wederom op den Snelwagen. Deze echter, niet ongelijk aan menschen, die den eernaam hun gegeven, niet altijd weten op te houden, spoedde slechts langzaam voort. Op dezelve bevonden zich onder meerderen, nevens ons, eene zindelijk gekleede Burgervrouw met een nog zuigend kind; twee Studenten, waarvan (zoo als later bleek), de eene tot de Leydsche, de andere tot de Utrechtsche Academie behoorde, en eindelijk eene bejaarde Dame met een klein mopshondje op haren schoot; naast haar eene gezonde Deern, onder de benaming van kamenier.
Een der reizigers, behalve de opgenoemden, sloeg vuur en was gereed om zijne duitsche pijp met zwam aan te steken, toen de Dame hem grimmig toebeet: ‘weet je niet, dat er op de diligence niet mag gerookt worden?’
De Reiziger. ‘Indien het u hindert, Mevrouw! maar mijn tabak is anders.....’
De Kamenier. ‘Mevrouw hindert het eigenlijk niet; maar dat hondje kan er volstrekt niet tegen. Onze Jongeheer mag nooit, als mops in de kamer is, een' sigaar opsteken.’

{==62==} {>>pagina-aanduiding<<}

De Dame. ‘Fi donc, lisette!’ (N.B. De lezer vergeve het mij, indien ik hier eene spelfout bega, men leert op zijn' ouden dag niet gemakkelijk Fransch).
De Leydsche Student. (Een' onopgestokenen sigaar in de hoogte houdende). ‘Maar zeg eens, lisette! zou de reuk van een' Havana dat lieve hondje ook hinderen?’
Op deze vraag zag Mevrouw hare kamenier aan met oogen, die eensklaps in mij deden opkomen het besluit, om nog vóór mijnen dood eene verhandeling te schrijven over de welsprekendheid der oogen; bij welke gelegenheid ik welligt dan nog iets merkwaardigs voegen zal over de welsprekendheid der handen en voeten in de Staats-vergaderingen. Mevrouw dan zag lisette aan met oogen, wier krachttaal sprak: ‘zwijg!’ lisette gehoorzaamde, en het was een' geruimen tijd op de diligence als in de kerk, op het oogenblik, dat men den laatsten trillenden toon van het orgel heeft gehoord - dat de voorzanger deftig rondkijkende den bril van zijnen neus neemt en bergt - de toehoorders hoesten en de Leeraar gereed is om te beginnen. Al onze reisgezellen althans zwegen als wij, indien men prevelen en meesmuilen (ook wel eens kokermuilen genoemd) niet voor spreken houdt.
Lisette was de eerste, die dit stilzwijgen afbrak. Zij haalde uit een mandje een stukje boterbanket, stak het onder het zeggen van: ‘daar, lieve mopsie!’ in het mondje van het beestje, wiens uitgestoken tong reeds lang getoond had, dat hij naar eenige versnapering verlangde.

{==63==} {>>pagina-aanduiding<<}

Ten bewijze dat vele kamer-philosophen bij de schalkachtige lisette op dit oogenblik eene goede les van menschen- en oude vrouwenkennis hadden kunnen opdoen, ontrimpelde zich nu straks het strenge gelaat van Mevrouw, en met eene lieftalligheid, die haar voor dertig jaren niet weinig bekoorlijkheid zou hebben bijgezet, zeide zij: Ma bonnc ‘lisette! geef hem toch niet te veel; gij weet hij kan er niet tegen.’
Terwijl dit gebeurde, bleef mijn oog onophoudelijk gevestigd op de Burgervrouw, die haar kind, zoodra het maar een weinig kreunde, teeder aan haren boezem drukkende, poogde te doen insluimeren. Verrukkelijk was dit schouwspel; brigitta en ik konden ons in hetzelve niet verzadigen.
Eene gezonde deugdzame moeder met een' zuigeling aan de borst; en deze den volgestroomden boezem met een mollig handje indrukkende - geen wonder, o schilders! dat gij zoo de gezegendste der Moeders met het Heilige Kind afmalende, u van de onsterfelijkheid uwer kunst wist te verzekeren!
Maar - contraria, juxta se opposita, magis eluscescunt, of (zoo als nellus gewoon was zulks te vertolken) zwart bij wit steekt deerlijk af - daar begint mops, ten bewijze van de overeenkomst van zijn humeur met dat zijner grijze beschermgodesse, vreesselijk te knorren en te blaffen, en aan den schoot van lisette allengs terug te geven, hetgeen hij uit hare hand zoo korts geleden ontvangen, en met gretigheid verslonden had. Door dit knorren en blaffen werd het lieve kind verschrikt en wakker, be-
{==64==} {>>pagina-aanduiding<<}
gon te schreeuwen, en een' geruimen tijd poogde de moeder te vergeefs het ontstelde wicht tot bedaren te krijgen.
De Dame. ‘Het is ongepermitteerd, Jufvrouw! om zoo met een pas geboren kind op eene diligence te gaan reizen en fatsoenlijke reizigers te hinderen.’
De Utrechtsche Student. ‘Gij hebt wel gelijk, Mevrouw! dit regt komt alleen toe aan u en uw beminnelijk mopsje.’
De Vrouw. ‘Maar onder je welnemen, Mevrouw! dat schaap van een kind is al vier maanden oud, het is altijd zoo zoet als een engel; maar dat leelijke hondje heeft het wakker geblaft.’
Ik. ‘Nu ja, Mevrouw! gij hebt ook een' zoon; die is ook eens zoo klein geweest..... of hebt gij hem misschien door eene min laten zogen en opkweeken?’
De Dame. ‘Ik vind u zeer impertinent. Excuseer mij op zulk eene indelicate vraag te antwoorden.’
brigitta. (levendig). ‘Neem mij niet kwalijk, Mevrouw! ik vind dat frank (want je moet weten dat deze mijn man is) u wel degelijk die vraag mogt doen.’
De Leydsche Student. ‘De beschaafde dames op het Van Diemens Eiland, zegt men, dat liever aan de jonge hondjes dan aan de kinderen deborst geven (*).’

{==65==} {>>pagina-aanduiding<<}

Nu werd Mevrouw vuurrood van kwaadaardigheid, of, zoo ik hoop, van schaamte; met moeite, en op hare lippen, die de blozende morellenkleur lang verloren hadden, bijtende, streek zij het haar likkende mopsje, dat zij van den schoot van lisette had afgenomen, met hare rimpelige hand al heen en weder, en zweeg.
Brigitta vervolgde, tot mijn groot genoegen, haar aangevangen gesprek niet, maar begon een praatje over huisselijke zaken, en streelde onder hetzelve, terwijl zij de lieve moeder aanzag, het op den moederlijken schoot spartelende kind, en toen ik dat zag, en daarmede de hondsche liefkozingen der oude dame vergeleek, zou ik mijn britje wel om den hals hebben willen vliegen; doch, mijne lezers weten het, wij waren nog op de diligence, en daar mag men niet altijd toonen, dat men ook een mensch is.



13.


Vervolg van het vorig gedeelte dezer Gedenkschriften. Schoolknapen, Regtsgeleerden en Wetgevers. Paddestoelen en Koorn. Hoe ik, schoon nog half slapende, ontdekte, dat wij aan het tolhek bij Sloterdijk waren.

‘Wel oude Heer!’ (zoo sprak nu de Utrechtsche student zich tot mij wendende) ‘Wat is dat een wonderlijke tijd, dien wij beleven.’

{==66==} {>>pagina-aanduiding<<}

Ik. ‘En wat zijn wij daar onverwacht in geraakt. Nog geene twee jaren geleden bewoonden wij een vrij en gelukkig land; en nu hoor en lees ik eensklaps, dat wij slaven zouden zijn, bukkende onder het willekeurig juk van booze ministers. Sed credat Judaeus! dat mag een domoor gelooven! zou mijn goede leermeester, de zalige nellius, gezegd hebben.’
De Utrechtsche Student. ‘Ei, Mijnheer verstaat ook Latijn; dat is mij aangenaam.’
Deze toespraak bragt mij in eene verschrikkelijke verlegenheid. Te zeggen, dat ik geen Latijn verstond, moest mijner eigenliefde veel kosten; en echter, de houding van het tegendeel aan te nemen, kon mijne schande ten gevolge hebben. Mijn besluit was derhalve: de waarheid; niets dan de waarheid; geheel de waarheid, zoo als men, sedert de invoering van het Fransche regt, sommige leugenaars voor de regtbanken zweren laat.
Ik. ‘Mijnheer heeft te hooge gedachten van mij: met uitzondering van eenige spreuken en woorden, die ik sedert mijne jeugd heb onthouden, maar niet altijd juist te passe breng, versta ik geen Latijn.’
De Leydsche Student. ‘Een ieder is zoo nederig niet als gij. Ik herinner mij gehoord te hebben, dat als eens een spotvogel in zeker gezelschap voor iemand, die van zijne kundigheden in, en smaak voor de Grieksche taal hoog opgegeven had, een nieuw testament in die taal opengeslagen, en voorgegeven had, dat het de Ilias

{==67==} {>>pagina-aanduiding<<}

van homerus was, de laatdunkende zwetser het boek inzag en daarop, in schijnbare verrukking uitriep: ‘Ja schoon en onnavolgbaar is en blijft “homerus!” Dat de spotvogel daarop schaterend van lagchen, hem zijne verwaandheid en onkunde zoodanig onder het oog bragt, dat hij niet wist, hoe hij de welverdiende spotternijen, waarvan hij het zoo waardig als zwaarlijvig voorwerp was, door een overhaast vertrek spoedig genoeg ontwijken zou.’
Ik. ‘Ik dank u, jonge Heer! maar (mij nu tot den Utrechtschen student wendende) indien ik niet onbescheiden vrage: is het boekje, dat gij daar in handen hebt, in het Latijn geschreven?’
De Utrechtsche Student. ‘Juist, en wel door een studentje van....., op welke Akademie de plak en de roede, zoo als in den gelukkigen ouden tijd, niet meer in gebruik schijnen te zijn: oordeel zelf, oude Heer! hij zegt daarin, niet (zoo als een' ieder en vooral een' jongeling zou betamen): ik ben van gevoelen dat - - maar op den toon van de wetgevers der oudheid: de Opvoeding der kinderen zij vrij! De regtbank der gezworenen zij hersteld.’
Gelukkig waren wij, onder het uitspreken der laatste woorden de Postbrug genaderd. Eene reeks van aanmerkingen, alle eene politieke strekking hebbende, zweefde voor mijnen geest, en reeds ontsloten zich mijne lippen, toen de conducteur der diligence nog tijdig genoeg de deur van dezelve openende, riep: ‘Er uit, Heeren! hier verwisselen wij van paarden.’

{==68==} {>>pagina-aanduiding<<}

Thans was ik dubbel tevreden; vooreerst, over mij zelve, omdat ik, zoo als nellius plagt te zeggen, den Rubicon niet was overgetrokken en mijnen bekenden stelregel niet bij overijling had geschonden; en ten tweede verheugde mij de gedachte, dat het den Staat in het vervolg aan geene Hoogmogende Heeren zou kunnen ontbreken, indien men de grondwet maar veranderde, en men den gevorderden ouderdom voor de Leden der Staten-Generaal, slechts verminderde tot op het hoogst twintig jaren; een voorregt nogtans, dat alleen op de kweekelingen van sommige Hoogescholen, wier vroege uitstekende bekwaamheden en onbekrompene vrijmoedigheid, hun daarop aanspraak gaven, toepasselijk zou behooren te worden gemaakt.
Van de Postbrug tot Haarlem, en van daar tot Amsterdam, gebeurde er, of hoorde ik, met uitzondering van eenige verhalen omtrent de veiligheid der wegen, en woningen langs den Heerenweg, niets dat eenige opmerking verdiende. De Leydsche student echter, gaf ons, toen wij een stuk lands met rogge bezaaid, voorbij kwamen, de redenen op, waarom het gezegend Koorn zoo langzaam, en de nietige Paddestoelen daarentegen zoo spoedig opgroeiden. ‘Alma mater,’ (want zoo noemde nellius in zijne tijd eene Akademie) ‘Alma mater van....! De Hoogescholen van ..... benijden u de snelwassende, bontkleurige en waterachtige paddestoelen niet: laat.....’
Door en met deze bijna dichterlijke gedachte viel ik al warmer en warmer geworden, voorbij halfweg

{==69==} {>>pagina-aanduiding<<}

Haarlem in slaap; droomde van Paddestoelen, maar ook van Graan, en alzoo ook van erasmus, de groot en boerhaave, en van eene menigte nog levende geleerden, die bij geene paddestoelen, maar bij de allerbeste Zeeuwsche tarwe konden worden vergeleken! Deze door het schudden van de diligence nu en dan afgebrokene, maar telkens hervatte droomen, duurden tot dat brigitta mij aanstootende toeriep: ‘Kindlief! word wakker: wij zijn te Sloterdijk!’ Waarop ik nog dodderende en onnadenkend antwoordde: ‘dat hoor ik aan de vriendelijke stem van den altijd zoo beleefden.....’ Hier brak ik af, omdat ik juist op dit oogenblik geheel wakker en wederom bij het volle, althans gewone, gebruik mijner zinnen was.
Aan het posthuis te Amsterdam afgestegen zijnde, was het weder droog, waardoor geen der reizigers, die van geene parapluies waren voorzien, zich in de noodzakelijke gelegenheid gesteld zag, den aanzienlijken toegang tot, en de ruimte van het voortreffelijk gebouw, met die van het posthuis in 's Gravenhage te vergelijken.



14.


Groote ontdekkingen over de afkomst der Nederlanders, opgehelderd, en door ervaring van een, beroemd rustend Heelmeester bevestigd. Ten slotte een uitstap in het gebied der practicale philosophie.

Mijn Buurman dionysius van der scheer, die in de hoog verlichte dagen, toen de vrijheid van

{==70==} {>>pagina-aanduiding<<}

onderwijs nog niet behoefde gepetitioneerd te worden, van Dorpsbarbier tot Scheepsheelmeester en vervolgens tot Chirurgijn binnen Amsterdam zich had weten te verheffen, had het zoo ver gebragt, dat hij de heelkunde niet anders dan uit liefhebberij behoefde uit te oefenen, en had sedert lang alleen den titel van oud Lid van het voormalig chirurgijns gilde (waarop hij zich echter nog al iets liet voorstaan) gevoerd. In weerwil zijner klimmende jaren was hij een gezellig en daarom altijd navorschend en nieuwsgierig man, die alles, wat hij maar kon, aanhoorde; alles, wat hem verteld werd, gretig geloofde, en nooit rustte, voor dat hij het gehoorde, waar hij daartoe maar gelegenheid had, overal had naverteld.
Naauwelijks had Buurman dionysius onze terugkomst vernomen, of hij kwam ons verwelkomen; en pas gezeten, zeide hij: ‘Wat ben ik blij, vriend van arkel, dat gij terug zijt: het is nu uitgemaakt, zoo als ik honderdmaal gezegd heb, dat men eindelijk zou ontdekken.....’
Brigitta, die altijd op het woord ontdekken, aan dieven, brandstichters en moordenaars denkt, liet uit nieuwsgierigheid of ontsteltenis (uit welke van beide oorzaken is mij nog niet volkomen gebleken), haar breiwerk vallen, en vroeg: ‘Wat dan? Zou men er dan eindelijk eens achter zijn gekomen, wie?....’
van der scheer (haar in de rede vallende). ‘Zoo haastig niet. Ik herhaal, dat het eene waarheid is, hetgeen ik honderd malen gezegd heb,

{==71==} {>>pagina-aanduiding<<}

en zeker wist, omdat ik, in qualiteit van (zoo als men thans spreekt) officier van gezondheid, eene reis rondom de wereld op het schip de vlie gende komeet doende, den Perzischen zeeboezem heb bezocht, daar aan wal ben geweest, en dus Perzië met eigen oogen gezien heb. Weet dan, Buurman! (nu wendde hij zich tot mij) dat wij Nederlanders van de Germanen afkomstig zijn.’
Ik. ‘Dat heb ik meer gehoord.’
van der scheer. ‘En van wie dan de Germanen?’
Ik. ‘Ik denk van adam - maar van wie later? dat wil ik wel eens nazien bij wagenaar, engelberts of van wijn, en er anders eens bij scheltema of andere oudheidkundigen navraag naar laten doen’
van der scheer. ‘Doe geene moeite. Het is thans zoo zeker en uitgemaakt, als ik het glas wijn, dat gij mij daar inschenkt, voornemens ben uit te drinken, dat de Germanen, onze voorouders, afstamden van de Perzianen.’
Ik. ‘En het bewijs?’
van der scheer. ‘Niets gemakkelijker. Ik wil niet spreken van hetgeen hoog- en zeer geleerste Heeren hieromtrent onlangs gezegd of vroeger geschreven hebben. Ik ga dus voorbij de bijzonderheid, dat een gewest in Perzië gelegen, nog Germanië genaamd wordt, en dat de taal, die men daar spreekt, zoodanig Nederlandsch is, dat wanneer men van de woorden, aldaar gesproken, maar eenige letters, (op wat meerster of minder

{==72==} {>>pagina-aanduiding<<}

moet men, zoo als van zelfs spreekt, niet zien) afneemt of bijvoegt, dezelve woorden onze woorden zijn.’
‘Van meer belang nogtans zijn mijne oorfpronkelijke en voorheen nooit bekend gemaakte ontdekkingen en gedachten: te weten: vooreerst, dat er ten huidigen dage nog een landschap en stad in Perzië bestaat, genaamd Guiland en Laar. En wat is dat anders dan ons Gooiland en het daarin gelegen dorp Laaren? Eene kleine verandering van Gui in Goey of Gooi in het eerste, en de bijvoeging van slechts twee letters e n aan het einde van het tweede woord, stellen het een en ander buiten twijfel. Hoe zeer ik dit nog in geene oude kronijken bevestigd heb gevonden, is het daarenboven bij mij uitgemaakt, dat in overoude tijden eenige Perziaansche Landverhuizers zich boven de stad Naarden (die echter toen nog geene vesting was), zullen hebben neêrgezet, en deze streek naar het gewest en de stad hunner herkomst genaamd hebben. Ten tweede, heb ik zelf in Perzië aangezigten van menschen aangetroffen, die oogen, neuzen, monden, enz. hadden als wij, en daaronder sommigen nagenoeg overeenkomstig met den gooischen Spion uit Gijsbrecht van Amstel, zoo als die in mijn' jongen tijd gegeven werd. Ten derde (en hieraan heeft niemand vóór mij gedacht!) de oude Perzianen hadden, zoo als in geloofwaardige boeken te lezen staat, een' God, dien zij noemden arimanes - en wat is dat woord anders, dan onze namen arij en

{==73==} {>>pagina-aanduiding<<}

manes wanneer men die te zamen voegt? Wat zegt gij, vriend van arkel! van deze mijne ontdekkingen?’
Ik. ‘Ik meen wel eens gelezen of gehoord te hebben, dat de Perziaansche God arimanes, zoo omtrent als bij ons de Satan was?’
van der scheer. ‘Wat zwarigheid?’
Ik. ‘Geene andere, dan dat het niet waarschijnlijk is, dat men zijne kinderen naar den overste der Duivelen zal hebben willen noemen.’
van der scheer. ‘Waarom niet? Oudtijds werden de kinderen denkelijk eerst gedoopt als zij bejaard waren. En hoe natuurlijk was het dan niet, dat men, bij die gelegenheid, een' ondeugenden bengel den geheelen naam van arimanes, en aan een' minder stouten jongen de helft van dien naam heeft gegeven, en hem arij of manes noemde?’
brigitta. ‘Mijn neef arij en zijn grootvader arij van der putten, en mijn Broêr manes dan? Deze waren en zijn toch te goed, om dien naam, al ware het dan slechts voor de helft, te dragen?’
van der scheer. ‘Taceat mulier in ecclesia! eene vrouw houde zich buiten geleerste zaken, zeggen wij Latijnen. Hetgeen, waarover ik spreek, Jufvrouw van arkel! is, neem het mij niet kwalijk, boven je horizont. Geleerste en vermaarde mannen zullen regt doen aan mijne uitvinding, vooral, wanneer zij door mij het eerst zullen vernemen, dat het woord Barbier in onze taal het-
{==74==} {>>pagina-aanduiding<<}
zelfde beteekent als het Perziaansche Barber; en dat de Hollandsche voornaam jasper niet anders is, dan eene verbastering van den Perzischen jaffer: eene kleine verandering van de letters ‘s p in f f stelt dit buiten bedenking: en indien dit zoo is, zoo als het voorzeker is, dan wordt het ook meer dan waarschijnlijk, dat jasper sparreboom, zoo als trouwens ook zijn hoog dichterlijk genie spoedig zal bewijzen, van een' Perziaan, en wel van een' Perziaanschen Dichter afstamt.’
Ik. ‘Ik zou u toch raden, Buurman! om deze geleerde gissingen maar voor u te houden, en vooral niet te laten drukken: men krijgt thans al vrij schielijk wat op de vingers.’
van der scheer. ‘Laat ze maar voor den dag komen, als zij durven! Die tegen mij de pen opneemt, zal ik behandelen als voorheen de kreeftsoogen in mijn' winkel, dat is: ik zal ze tot stof vermalen, of (zoo als men dit in mijn vak noemt) pulverizeren.’
Ik. ‘Wel moge u het een en ander bekomen! maar hoe het ook afloope, ik wil liever van de Perzianen mijne afkomst rekenen, dan van het geslacht der Apen, (waarin sommige ultra-liberale philosophen tot den aanhang der Bavianen behoorende, wel eens eene eer hebben gesteld), dan behoude ik ten minste de overtuiging, dat ik, wel verre (zoo als, volgens hoffham, vondel eens zong):
‘Van 't Baviaansche bloed, den regten apenstam,’

{==75==} {>>pagina-aanduiding<<}

‘te zijn afgedaald, tot de doorluchtige familie van adam en eva, zoo wel behoore, als (het zij met eerbied gezegd), hunne Keizerlijke Hoogheden, de Keizers van China en Japan.
van der scheer. ‘Negamus. Er zijn op zijn allerminst nog twee paren eerste menschen buiten adam en eva geweest. Indien dit zoo is, waaraan geen verstandig mensch meer twijfelt, dan moeten wij op zijn allerminst aan drie Paradijzen, drie listige Slangen, en drie verleidende Appelen gelooven. Ondertusschen hebben, de adam en eva, waarvan wij afstammen, gij kunt er op aan, zuiver Nederduitsch gesproken, zoo als wij. Hoe of zij echter de woorden gespeld hebben, hetzij dan op zijn Vlaamsch of op zijn Noord-Nederlandsch, en dan nog wel volgens siegenbeek of bilderdijk? dit, mijn waarde vriend van arkel! verdient een nader onderzoek, en behoort uitsluitend tot de werkzaamheden van het Genootschap, hetwelk men in navolging van de wijdvermaarde Akademie der Zemelen, te Florence, sedert eenigen tijd bezig is op te rigten, en hetwelk den naam van het Genootschap der Boekweitendoppen zal voeren.’
Ik. ‘Gij verbaast mij.’
van der scheer. ‘Niet zonder reden. De eene gissing brengt de andere voort, en de geleerde ent de eene op de andere, als een' perzikentak (N.B. mede inlandsch, doch bij het verhuizen der Germanen uit Perzië, herwaarts overgebragt), op een' wilgenstam.’

{==76==} {>>pagina-aanduiding<<}

Ik. ‘Ik meen, dat de vrucht daarvan wel zeer gezwollen, maar doorgaans wat waterig en smakeloos uitvalt?’
van der scheer. ‘Spot niet, van arkel! De wereld gaat hoe langer hoe meer vooruit; en hij die stil blijft staan, zal eens wonderlijk staan kijken, als.....’
Ik. ‘De vooruitdravers op den neus vallen, en de modder hun om de ooren spat.’
De oplettende Lezer mijner Gedenkschriften zal reeds bemerkt hebben, dat de Brief van onzen geleerden dionysius bij mij verkeerd besteld was. Weinig over mij tevreden, vertrok hij, met het blijkbaar oogmerk, om zijne wonderbare ontdekkingen en vernuftige gissingen bij anderen kwijt te raken, en dat het daartoe in het onderzoeklievend Amsterdam nooit aan gelegenheid zal ontbreken, hebben de liefhebbers van natuurkundige wetenschappen, bij de vertooning eener echte zeemeermin, eenige jaren geleden, voor mij bewezen.
Brigitta zeide, na het vertrek van den Heer van der scheer, een hartelijk woordje over de stelling, dat er behalve adam en eva nog andere stamvaders en stammoeders van het menschelijk geslacht zouden geweest zijn, en noemde dit in haren heiligen ijver eene goddelooze ketterij. Ik stelde haar gerust door de verzekering, dat, al ware zulks zoo, wij toch altijd van een' der verschillende adams en eva's, en dus uit eene der alleroudste Dynastiën der wereld zouden afstammen, en dat de Heeren van arkel, de Graven van egmond en van teister-
{==77==} {>>pagina-aanduiding<<}
bant het niet hooger dan wij of onze buurman hadden kunnen brengen, ten ware er, zoo als sommigen geloofden, vóór adam en eva nog menschen hadden bestaan.
‘Dat is onmogelijk’ (riep brigitta), ‘want een moet de eerste zijn.....’
‘Daar is de kranteman’ (zei lijsje, in de kamer komende) ‘om de krant.’
Ongelezen moest ik het Haarlemsche nieuwsblad afgeven. Welk eene teleurstelling! en dat in een' tijd, waarin er zoo veel te lezen valt, hetwelk men naderhand misschien zal wenschen nooit gelezen te hebben. Zoo (dacht ik) verwaarloost men het heden om het verledene, en dat nog wel om nietswaardige sprookjes van of omtrent het Oosten.
Waarlijk mijn goede nellius had gelijk, toen hij den ouden schoolmonarch van ons dorp, waarvan arij plak de opvolger was, die zijn tijd in gissingen en berekeningen over de Openbaring van johannes verbeuzelde, hem op de school wijzende, eens te gemoet voerde: Quod petis, hic est. ‘Zoek niet dáár; hier is uwe plaats en werkkring.’
Voortreffelijke nellius, al moge hetgeen gij wist niet veel geweest zijn, het was goed en altijd bruikbaar. O, kon ik mij hetzelve bij al de dwaasheden, die ik dagelijks zie en hoor, en dikwerf mede bega, ter mijner besturing, steeds herinneren en daarna handelen; en alzoo toonen dat gij, de minzame onderwijzer mijner kindschheid, door mij, in mijnen ouden dag nog niet vergeten zijt!




{==78==} {>>pagina-aanduiding<<}

15.


Een zeer bedroevend voorval, den Schrijver als zoodanig, op zekere geheime plaats in het Huis van den Heer Joachim van Oudewater bejegend. Treffende en wijsgeerige Overdenkingen en gewaarwordingen door hem, bij die natuurlijke gelegenheid, uitgtboezemd.

Ja, wel had swift gelijk, toen hij zeide, dat de boeken maar éénen weg hadden om in de wereld te komen, en daarentegen wel duizend om er uit te geraken.
Op een' der koudste dagen van de maand Januarij 1830, bevond ik mij in een alles behalve aanzienlijk en zeer afgezonderd, naauw beperkt vertrek, in het huis van mijnen vriend joachim van oudewater, en - meminisse horret! zou nellius hier geschreven hebben; dat is: nog ontroer ik, als ik er aan denk! kreeg ik aldaar in handen een afgescheurd blad mijner Gedenkschriften. Het was naast en met eenige fragmenten van de oude Diewertje en Grietje aan eene lias geregen, met het blijkbaar oogmerk, om, ten dienste van den eerstbehoevende, misbruikt te worden tot een einde, hetwelk ik, als een beschaafd Schrijver, aan mijne welopgevoede Lezers niet durve mededeelen.
Helaas! wat is de mensch! wat is de vreugd van 't leven? wat kan een' sterveling, ja, wat nog erger is, een' Schrijver niet al overkomen? Waarom toch moest ik hier, juist hier, een gedeelte van mijnen arbeid, waarvoor mijne eigenliefde mij de onsterfelijkheid had

{==79==} {>>pagina-aanduiding<<}

toegezegd, aantreffen - aantreffen in eenen mishandelden toestand, en der verachting, ja wat niet al, ten prijs gegeven?
Ook dan, wanneer het bevel der practische zindelijk. heid mij daartoe gedrongen had, zou ik het stuksken papier, de bewaarplaats van eene mijner verhevenste gedachten, toch nooit hebben willen wegzenden naar eene onderaardsche verblijfplaats, van waar de gedrukte voortbrengselen van ons vernuft nimmer dan mishandeld en bezoedeld - en nooit welriekend - wederkeeren. Ik redde dan, met en in het blaadje, mijne eigene eer; stak het in den binnenzak van mijn' rok en nam daaruit een ander ten gebruike. ‘Welk was het laatste, en wat stond daarop gedrukt?’ vraagt veelligt de nieuwsgierige Lezer. Hij vergeve het mij, dat ik aan zijn verlangen niet voldoe. Deze Gedenkschriften dragen mijnen naam en men vergunt alleen aan den Schrijver, die zijnen naam verbergt, dat hij zijnen medeschrijver, al gaat hij dan ook dagelijks schijnbaar vriendschappelijk met hem om, zijdelings hoont, en bij het lezend Publiek in smaad en verachting brengt.
Er is welligt geene plaats in het ondermaansche, die ter overdenking van het nietige van menschelijke eer en grootheid, en ter beseffing van onze afhankelijkheid, zoo zeer geschikt is, als die, waarop ik mij destijds in eene zeer lijdelijke gestalte bevond. Zoo ergens toch, is het dáár, dat men zich nu eens aangenaam, dan weder pijnlijk, onderworpen ziet aan de zich telkens herhalende bevelen der goede Natuur, en dat men dan eerst, wanneer daaraan

{==80==} {>>pagina-aanduiding<<}

is voldaan, zich aan meer verhevene bespiegelingen kan, en ook gaarne wil overgeven. Hier van daan misschien, dat, zoo als ik ergens las, het gewijd Opperhoofd der Algemeene Kerk het weleer niet beneden zich heeft geacht, om eene plaats als deze, ten algemeenen gebruike van de echte of onechte afstammelingen van brutus, door hem gesticht, met zijnen gewijden naam te vereeren. Misschien heeft hij, en voorzeker te regt, gedacht, dat de menschelijke geest aldaar nog minder dan op meer heilige plaatsen, door zinnelijke voorwerpen wordt afgeleid.
Hierbij komt, dat het geschrevene en gedrukte papier, hetwelk men aldaar, althans in Nederland, gewoonlijk vindt, dikwerf aanleiding tot nuttige overdenkingen geeft. Zoo herinner ik mij in 's Gravenhage op eene dergelijke plaats eens te hebben aangetroffen een blad van eene Constitutie van het voormalige Bataafsche volk, en dat ik, hetzelve naauwelijks ingezien hebbende, in mijne verbeelding spoedig uit Nederland geraakte, en mij, in weinige oogenblikken, door de Staten van het oude Rijnververbond, Frankrijk, Spanje en Portugal, heengereisd, aan de vreedzame stranden van Marokko en Algiers (*) eensklaps bevond, en toen ..... maar dit bespare ik, tot dat de volksminnende Opperheeren dezer gelukkige Staten mij de gelegenheid zullen

{==81==} {>>pagina-aanduiding<<}

hebben gegeven, om de onbekrompene grondwet, door hen aan hunne verlichte onderdanen eerlang te geven, in eene vertaling (zoo als van zelf spreekt) te lezen, en met die, welke, als eene koninklijke gift, bij de eerste gelegenheid, uit Portugal wordt te gemoet gezien, te vergelijken.
Maar, opdat ik tot het onderwerp mijner noodlottige geschiedenis terugkeere! In den toestand, dien ik, ja, om physieke redenen had kunnen, maar om moreele (deze onderscheiding dank ik den geleerden nellius!) niet zoo spoedig wilde verlaten, dacht ik natuurlijk aan alles, hetwelk met het door mij verhaalde in eenig verband stond, en inzonderheid aan datgene, hetwelk Schrijvers, nog vermaarder dan ik, ja zelfs Dichters, op gelijke wijze als mij, of werkelijk bejegend was, of althans had kunnen bejegenen, en de slotsom mijner overpeinzingen was:
Vooreerst, dat de Schrijvers en Dichters vóór de uitvinding der drukkunst, hunnen arbeid der wereld mededeelende, minder gevaar hebben geloopen, om zoo vernederd te worden, als de hedendaagsche, waartoe ik behoore, en wel, omdat het parkement, waarop zij (zoo als ik wel eens gelezen heb), hunne werken uitgaven, te hard en te onvermurwbaar was, om het tot eene onderaardsche bestemming zoo te kunnen gebruiken, als ons Zaandamsch of Veluwsch drukpapier.
Ten tweede, dat velen van onze oude Nederlandsche Dichters daarom met zeer veel doorzigt, hunne Helden-, Geboorte-, Bruilofts- of Lijkdichten, op zwaar, en tot het bovengemelde einde volstrekt on-
{==82==} {>>pagina-aanduiding<<}
handelbaar papier, hadden laten drukken, waarvan dan ook het gevolg geweest was, dat men hunne dichtlievende, ja zelfs hunne dichtkundige werken, wel tot zakjes en peperhuisjes versneden, in de kruideniers- en komenijswinkels, of ter bedekking van de planken in de porselein- en keukenkassen, door onze ouderwetsche zindelijke Huismoeders, had zien gebruiken, maar nooit ..... nooit op de plaats, waar thans mijne eerzucht als Schrijver, zoo deerlijk gekwetst werd.
Ten derde, dat ik dus zeer onvoorzigtig gehandeld had, om mijne Gedenkschriften in het Mengelwerk van een Letterkundig Maandschrift te doen plaatsen, en alzoo op zacht, en voor zoo vele plooi jen vatbaar papier te doen drukken, waaraan dan ook het verachtelijke lot en de bestemming van mijnen arbeid, ten minste aan een gedeelte van denzelven, ter kwader ure, te beurt gevallen, onfeilbaar alleen kon worden toegeschreven.
Ik weet niet van welke meerdere wijsgeerige en geschiedkundige beschouwingen, de reeds opgegevene welligt zouden zijn gevolgd geworden, indien mijne altijd zorgvuldige brigitta thans niet, het somber tooneel mijner overpeinzingen zachtkens genaderd, mij toegeroepen had: ‘Kindlief! waar blijft gij? Scheelt u ook iets?’
Op mijn geruststellend antwoord verwijderde zich mijne britje, en ik haastte mij, om het eng tooneel mijner letterkundige schande te verlaten; en zoo kwam ik dan eindelijk, maar niet zeer opgeruimd, in het gezelschap, uit hetwelk ik mij, om redenen,

{==83==} {>>pagina-aanduiding<<}

die thans voor mijne Lezers geen geheim meer kunnen zijn, verwijderd had, terug.
Eenige, uit spotternij aan mij gedane vragen, beantwoordde ik gelukkig zoodanig, dat niemand kon vermoeden, wat de ware oorzaak van mijn lang wegblijven geweest was, en eenige kopjes thee, mij door de vriendelijke hand van Jufvrouw van oudewater, onder het zeggen van: ‘dat zal u goeddoen,’ toegediend, bragten mij in eene betere stemming. Het denkbeeld echter, dat een gedeelte van mijne Gedenkschriften, op eene plaats door mij was aangetroffen, waarvoor ik ze niet geschreven had, maakte mij, tegen mijne gewoonte, eenigzins onvriendelijk tegen mijnen vriend van oudewater. Deze, niet wetende hoe hij het met mij had, en mij, zoo het mij voorkwam, in beter humeur willende brengen, zeide: ‘Wel, vriend van arkel! wat heb ik met genoegen uwe Gedenkschriften gelezen. Grietje! geef den Recensent ook der Recensenten van December eens....’
Jufvrouw van oudewater stond eenigzins onthutst op, en fluisterde haren man iets in het oor, waarvan echter niets tot mij kwam, dan de woorden: gebrek aan.... verzinning.... beste kamer.... geregen.
Hierop gaf van oudewater glimlagchende aan mij te kennen, dat hij den bedoelden Recensent thans niet bij de hand had, maar dat hij vooral met genoegen mijne beschrijving van de werkzaamheden van het Genootschap Sic itur gelezen had, en noemde dit, kunstig, uitvoerig, levendig..... En toen hij dit gezegd had, antwoordde ik.....

{==84==} {>>pagina-aanduiding<<}

Maar hier laat ik aan elk zedig schrijver en dichter, die immer, ten aanhoore van anderen, en in zijn bijzijn, geprezen werd, de zorg over, om al zoodanige woorden in te vullen, als waarmede hij, in mijne plaats zich bevindende, op zulk eene lofspraak zou geantwoord hebben: Ik verklare ernstig, dat ik te eeniger tijd, zoodanige woorden zal houden, en nu reeds houde, alsof zij door mij zelven waren uitgesproken, of ten minste door mij hadden kunnen zijn uitgesproken.
‘Ja (zeide nu brigitta), mijn man is een bolletje; maar hij had dat alles in een apart boek op dik pampier moeten laten drukken, want nu kunnen zulke kostelijke schriften wel eens ergens, je weet wel..... belanden.’
Wat ik bij deze opmerking gevoelde, laat zich niet beschrijven. Jufvrouw van oudewater poogde, door het sluiten harer lippen, zich van lagchen te onthouden, en vroeg mij schalksch-naïf (dit kunstwoord heb ik uit een boek over de theorie der fraaije letteren overgenomen) of ik niet nog een kopje thee zou willen gebruiken? En ik, wat zou ik anders hebben kunnen en moeten doen, dan het gesprek eene andere wending geven? Dit gelukte mij, en hij, die naar het onderwerp daarvan begeerig is, kan hetzelve lezen in de volgende afdeeling mijner, reeds bij hare geboorte, zoo miskende en gedeeltelijk zoo bemorste Gedenkschriften.




{==85==} {>>pagina-aanduiding<<}

16.


Overgang van een laag, en inleiding tot een meer verheven onderwerp; eene ware geschiedenis, indien er immer zulk eene geschreven is. Een gesprek over de hemeltergende onderneming der uit-ijzing van acht koopvaardijschepen uit het Noord-Hollandsch kanaal in Januarij 1830. loots. Men kent uit den klaauw den Leeuw.

Nunc paulo majora canamus, of wel, zoo als de Weleerwaarde nellius zulks gewoon was in mijne moedertaal over te brengen: nu gaan wij tot verhevener zaken over. Met dezen mij, op eenen deftigen toon toegevoegden uitroep, sloeg hij gewoonlijk eenen grooten in schapenleder gebonden en geribden foliant op, en noodigde mij met ernst en minzaamheid, om zijne studeerkamer, zijnde een klein vertrekje boven den kelder van zijne pastorie, te verlaten.
Indien ik mij wel herinner, was het destijds een schoone lentedag, en daar de goede nellius in den voorzomer van ieder jaar, na dat de tulpen hadden uitgebloeid, de gewoonte had aangenomen, om eene predikatie te houden over de Roos van saron, de Lelie der valleijen en de Dudaïm (*), gis ik,

{==86==} {>>pagina-aanduiding<<}

dat hij juist toen deze stof gekozen, en tot de geleerde bewerking daarvan de Concordantie des Bijbels van trommius (want dat het door hem opgeslagen boek geen ander dan dit geweest is, heb ik later ontdekt), zal hebben voor den dag gehaald.
Sedert dien tijd spreek ik bij iedere gelegenheid, wanneer ik, bij voorbeeld, de Jordaan uitkomende, de Keizersgracht te Amsterdam nader, of zekere courant uit de handen leg, om tot de lezing, van de opregte Haarlemsche over te gaan, bijna altijd werktuigelijk en gedachteloos, de woorden uit, waarmede ik dit gedeelte mijner Gedenkschriften, wederom, en zonder dat ik er aan dacht, heb aangevangen. Van waar deze en andere mijner hebbelijkheden? Dit vroeg en beantwoordde ik mij zelven dikwerf, maar de uitvoerige vermelding daarvan, behoort niet in het historisch maar in het philosophisch gedeelte dezer Gedenkschriften.
Na deze uitweidende inleiding, of, indien men het verkiest, inleidende uitweiding, is het door mijne Lezers (zoo ik hoop) verlangde tijdstip daar, dat ik hun het gesprek, hetwelk ik, ter afleiding van eenig ander, dat mij zoo onaangenaam moest zijn, had uitgelokt, kan mededeelen.

{==87==} {>>pagina-aanduiding<<}

Ik. ‘Dat uitijzen van koopvaardijschepen in het Noord-Hollandsch kanaal, Mijne heeren! is weder eene fiksche, echt vaderlandsche onderneming, waardig, vriend van oudewater! om door Dichters bezongen en alzoo vereeuwigd te worden. Indien loots (zoo als men zegt) de harp niet aan de wilgen gehangen had....’
van oudewater. ‘Geen nood! mijn oogmerk is daarvan een beschrijvend gedicht te maken, en daartoe in den aanstaanden zomer eene opzettelijke reis met de Barge naar het Nieuwe Diep te doen, en dan alles op te nemen en in verzen te beschrijven.’
Ik. ‘Zoo in den trant van de Nova Zembla door tollens?’
van oudewater. ‘Nu ja, maar tollens is nooit te Nova Zembla geweest. Ik daarentegen zal niets beschrijven dan hetgeen ik met eigen oogen gezien heb; dorpen, steden, meren, tot zelfs de kruidmolen de Monnik bij Purmerende (hetwelk, in dezen tijd vooral, tot eene fraaije episode over den oorlog aanleiding kan geven), en alles wat in den omtrek van het kanaal is. Van Amsterdam tot Watergang, tot welk dorpje ik de reis eens met de trekschuit gedaan heb, zal ik spoedig gereed zijn; het overige moet wachten: alles toch wat onze oogen niet zagen, kan onze pen niet beschrijven.’
A. ‘Ik zou die moeite sparen; deze dolle onderneming, die ik niet kan begrijpen, dat in gezonde hersenen is opgekomen, zal toch nooit gelukken.

{==88==} {>>pagina-aanduiding<<}

Hetgeen wél slaagt alleen, verdient onze goedkeuring. En hoe zou zulk eene dwaze onderneming ooit kunnen slagen? Ik zeg, en herzeg, het geld wordt weggesmeten....’
Ik. ‘Maar ook daardoor vele behoeftigen aan den kost geholpen. En wat de mislukking betreft, dit hoorde ik u ook voorspellen van het Noord-Hollandsch kanaal, en toch.....’
A. ‘Maar wat heeft het graven van dat kanaal geen geld gekost! En hoe lang zal het bestaan?’
Ik. ‘Het laatste wilde ik u vragen. Ik herinner mij nog, dat sommigen altijd met blijdschap vernamen, wanneer het met het werken aan het kanaal niet vlot ging. Dit zal nu ook wel het geval met de uitijzing zijn. En als ook deze gelukt?’
B. ‘Onmogelijk! onmogelijk! het is daarenboven eene hemeltergende onderneming, die geen zegen kan hebben.’
Ik. ‘Hemeltergende? dit had ik er volstrekt niet in gezien.’
B. ‘Al die nieuwigheden bederven ons land. Er moest ook al een Entrepot-dok en pak- en woonhuizen op de Kadijk gemaakt worden, alsof er van deze niet genoeg in Amsterdam waren.’
A. ‘En wat hebben die pakhuizen bij den laatsten dooi gelekt!
B. ‘Ik hoor ook, dat er bijna al de aardappelen in de kelders bevrozen zijn.’
A. ‘Dat komt van het kunstcement.’
Ik. ‘Indien de aardappelen zoo zedebedervend

{==89==} {>>pagina-aanduiding<<}

zijn, als zeker pokdalig voorstander van de kinderpokken beweert, krijgen wij eerlang een' lofzang op het kunstcement.’
B. ‘Spot zoo veel gij wilt, van arkel! Ik voor mij hou het met het oude; en al had ik zoo veel geld gehad als de speculanten in de Spaansche schuld, zou ik toch geen duit hebben genomen in de West-Indische Maatschappij. Met de Handel-Maatschappij is het wat anders.....’
Ik. ‘Nu ja, die is in den Haag gevestigd; (*) en deze is eene koopstad, en ligt nog digter bij de Noordzee dan Amsterdam.’
B. ‘In den Haag behoeft men ten minste geene nieuwerwetsche, en nog wel putten van eene Fransche uitvinding te graven, om, zoo als hier, de stad van versch water te voorzien.’
A. ‘Wat zegt gij daar? wordt men geheel mal, of hebben wij geene regenbakken?....’
B. ‘En kan onze Lieve Heer ons dan geen heerlijk regenwater meer geven? Zoo kan men aan alles twijfelen!’
A. ‘Maar dit is nog niet alles: men heeft zelfs het voornemen om de duinen aan de Noordzee, in plaats van met helm, met Noordsche sparren te beplanten.’
B. ‘Hoe langer hoe erger!’
A. ‘Met wijze oogmerken zijn er geene boomen op onze duinen. En wat die Noordsche sparren

{==90==} {>>pagina-aanduiding<<}

betreft, indien zij eens tot een groot bosch opgroeijen?....’
Ik. ‘En de duinen dan niet meer verstuiven...’
B. ‘Maar als dan eens een buitenlandsch vijand op onze kusten landt en zich in de sparrebosschen nestelt?’
Ik. ‘Dan zullen wij hem er uit schieten, zoo als onze binnenlandsche vijanden, de konijnen.’
    B. ‘Gij weet niet, van arkel! wat gij zegt. Een door en door schrander staatsman, die door alle omwentelingen heen op het kussen gebleven, en daarop grijs is geworden, heeft nog onlangs zijne vrees te kennen gegeven, dat een vijand die bosschen in brand zou kunnen steken, en dat men dan zelfs gevaar zoude loopen, om, de vlam naar binnen slaande, ons geheele land te zien verbranden. Gij weet (voegde hij er met nadruk bij), dat sparren en dennen ligt vuur vatten (*). En als dat eens gebeurde, wat dan?....’
‘Blusschen,’ was mijn antwoord. Ik vond dit woord juist op de vraag passende, en daarom zeer welsprekend: brigitta echter merkte naderhand op, dat ik nog welsprekender zou géweest zijn, indien ik niet gesproken had. Had zij gelijk of niet?....

{==91==} {>>pagina-aanduiding<<}

Dit wilde ik juist u vragen, zeer aandachtige Lezer! en of niet vele openbare redenaren, hetzij om hunnen roem van welsprekendheid te handhaven, hetzij om meer nut aan de zaak, waarover zij spreken, te doen, niet zeer wel zouden handelen, wanneer zij nooit, of zelden, of ten minste wat korter spraken.
De Heer A. hervatte vervolgens het gesprek, en zeide met vrij wat wrevel, dat hij de ontneming der uitijzing zoo hemeltergend en onuitvoerjijk vond als de Heer B, en vervolgde nu hetzelve met de volgende vraag: ‘Maar zeg mij eens, Mijne heeren! bevriezen de stroomen en wateren niet in den winter juist daarom, om dat de broze sterveling die in dat jaargetijde niet zoude bevaren?’
Ik. ‘Wel zeker; en daarom zijn de rivieren, ja zelfs de slooten in Duivendrecht, geheel vloeibaar, juist daarom, dat men daarop in het warme saizoen geene schaatsen zou rijden. Maar slechts eene bedenking: indien uwe stelling doorgaat, zou men kunnen beweren, dat men geene schepen zou mogen bouwen en gebruiken, om daarmede met andere volken, van ons door de zee afgescheiden, gemeenschap te houden.’
A. ‘Dit is een geheel ander geval; men mag ook onder het ijs in den winter op klopbot, spiering of baars visschen, om dat er geschreven staat: hebt de heerschappij over de visschen der zee. Ook staat het vrij, vlotschuiten en andere schepen te bouwen, omdat aan noach is gezegd: maak u eene Ark; want als men de vrijheid heeft, om eene Ark, dat wil zeggen een schip van allerlei

{==92==} {>>pagina-aanduiding<<}

kaliber te bouwen, mag men het ook gebruiken en er op en mede varen, mits alleen in vloeijend water; maar volstrekt niet met geweld door het bevrozen ijs (*).’
B. ‘Ik voor mij zeg maar altijd: waarom werd de toren van Babel gebouwd? - Wat doet men niet al om een' naam te maken! Als de uitijzing mislukt, zal men de ondernemers met vingers nawijzen.’
Ik. ‘En als zij gelukt?’
C. ‘Dan zal ik voor mijne Brik, die geladen voor de stad ligt, van de gelegenheid gebruik maken, zonder dat het mij een cent gekost heeft. Ik zie stillekens de kat uit den boom.’
Ik. ‘Edelmoedig! echt vaderlandsch!’
C. ‘Noem het, zoo als gij wilt. Mijne spreuk is: een ieder voor zich, en God voor ons allen.’
Mijne brigitta bemerkte, dat ik driftig werd: minzaam zag zij mij aan, alsof zij zeggen wilde: frankje! frankje! bedaar.’ En toch zou ik, in weerwil dat eene regt goede vrouw, zoo als de mijne, Bazin is wanneer zij wil, tot mijne gewone bedaardheid niet spoedig zijn terug gekomen, indien

{==93==} {>>pagina-aanduiding<<}

mijn vriend albert van der koog, die mij vruchteloos aan mijn huis gezocht had, mij niet was komen verhalen, dat er tijding was, dat men in de de uitijzing volkomen gedaagd was, en dat de schepen door het voor hen geopende kanaal, reeds in het Nieuwe Diep waren aangekomen.
Dat er niets verdrietiger is, dan in zijne vurige hoop en wenschen te leur gesteld te worden, is honderdmaal, dikwerf zonder eenige noodzakelijkheid, door beroemde mannen opgemerkt, en door een' ieder, die eenmaal gehoopt en gewenscht heeft, ondervonden.
Het was dus natuurlijk, dat de Heeren A en B, uit den mond van van der koog het voor hen zoo noodlottig berigt van het wel slagen der uitijzing vernomen hebbende, in een' staat van..... (wel foei! wat ontviel mij daar bijna een leelijk woord!) waren, waarvan mijn leermeester zou gezegd hebben: obstituerunt comae, of wel volgens nellius in onze taal: hunne haren rezen van schrik te berge.
Wijsgeerig hierover nagedacht hebbende, was het mij onzeker, of deze staat van..... (hier had ik het leelijke woord haast weder geschreven!) moest worden gesteld op rekening van eenige gemelijkheid jegens zich zelve, omdat zij zich met de hoop op mislukking ten onregte gevleid hadden, of wel aan eenen regt Christelijken naijver jegens de Ondernemers, omdat derzelver stoute poging volkomen gelukt was.
Hoe zulks ook zij, ik zag in de Heeren A en B de welgelijkende afbeelding van een' ultra-liberaal, zoo als troost (indien er in zijn' tijd Ultra- en

{==94==} {>>pagina-aanduiding<<}

Anti-liberalen, en Constitutiën, en Grieven, en Budgets geweest waren) dien zou geschilderd hebben, op het oogenblik, dat deze hoorde, dat het tienjarig budget bij de Tweede Kamer der Staten-Generaal met eene groote meerderheid van stemmen was aangenomen.
Met den Heer C. was het geheel anders gesteld; deze er zoo vergenoegd uitziende als een armhartig jager, die de kans schoon ziet, om door de brakken van zijnen buurman, eenige hazen op te doen, verliet spoedig het gezelschap, waarin de Heeren A. en B. nog eenigen tijd bleven vertoeven, en wel de eerste, om, op weêrkundige gronden aan te toonen, dat de tijd voor den Oostewind al lang voorbij was, en dat derhalve de uitgeijsde schepen niet vroeger dan anderen, wier reeders en eigenaars verstandiger geweest waren, in zee zouden kunnen komen; en de ander, om nog een Christelijk woord te zeggen over het goddelooze van eene onderneming, die tot dus verre niet anders, dan in 's Hemels gramschap ondernomen was, en toch nooit zou slagen.
Naar huis gaande, ontdekte ik spoedig, dat de wind reeds eene streek van het Oosten had. ‘Die hemeltergende Oostewind!’ riep mijne brigitta vrolijk uit, terwijl ik, in hetzelfde genoegen deelende, haren regter- in mijnen linkerarm gestrengeld, hartelijk drukte, en met vuur herhaalde: ‘die hemeltergende Oostewind!’
Vóór dat ik dit zestiende gedeelte van mijne, al meer en meer ter vermaardheid stijgende Gedenkschriften, voor de nakomelingen van anderen (daar ik die

{==95==} {>>pagina-aanduiding<<}

hoogstwaarschijnlijk zelf niet zal nalaten) te boek stelde, wist ik al, dat de uitgeijsde schepen op (zoo als de Dichters dit zouden uitdrukken) rappe vleugelen van den Oostewind, reeds ter hunner bestemming waren uitgezeild, en nu brengt mij onze lijsje den Recensent ook der Recensenten van Februarij 1830.
Er is geen gelukkiger oogenblik voor een regtgeaard Schrijver, dan dat, waarop hij de vruchten van zijnen geest, het eerst geheel afgedrukt, in handen neemt, om die te aanschouwen en daarin zich zelven te bewonderen; zoo als een liefhebbend vader zijn eigen, pas geboren, en hoe dan ook opgebakerd kind, met verrukking uit de handen van eene grootmoeder, oudmoeije of baker ontvangt, en zich in het zien en herzien daarvan verlustigt, zoo ook ontving ik den Recensent van lijsje, en zocht terstond in het Mengelwerk naar het elfde tot het veertiende gedeelte mijner Gedenkschriften; las en herlas dezelve met telkens toenemend genoegen, en vond mijnen arbeid nu hij gedrukt was, nog voortreffelijker, dan toen ik dien, geschreven, ter drukperse overgaf.
Lang in zoete en mijne eerzucht streelende aandoeningen als weggezonken, ontdekte ik, het Mengelwerk doorbladerende, eerst laat en bij toeval den daarin geplaatsten Lierzang van loots op het openijzen van het Hollandsche Kanaal, maar toen ook vergat ik eensklaps (niemand zal het gelooven!) mijne eigene Gedenkschriften; las het dichtstuk, en zeide in eene geestvervoering, mij anders niet eigen, aan brigitta: Ex ungue Leonem: ‘uit dezen klaauw kent men weder den Leeuw.’

{==96==} {>>pagina-aanduiding<<}

‘Maar zou dit Dichtstuk niet veel gebreken hebben?.....’ Ongetwijfeld, mijn goede Lezer! maar ‘wee den Dichter, die geene feilen begaat!’ zoo sprak eens een wijs man, die homerus (zoo als men wil ook een groot dichter, die echter nu en dan ook wel eens een slaapje nam) gelezen, en dien volkomen verstaan had. Doe echter geene moeite, om zelf die gebreken op te sporen, ik ben volkomen gerust, dat deze, tot overgroot genoegen van hen, die liever laken dan prijzen, door de penvoerende Wespen en Hommels van onzen tijd, met belanglooze naauwkeurigheid voor u opgezocht, en haarklein spoedig zullen worden opengelegd, en al wat dezen ontgaat, en inzonderheid spel en drukfouten, dit kan en zal voorzeker eene eerste zoo aangename als hoognuttige tijdkorting kunnen zijn voor de Leden van het Genootschap der Boekweiten Doppen, zoodra hetzelve zal gevestigd wezen.
Daar slaat de klok van de Oude Kerk reeds middernacht! Vrolijk klinkt mijne brigitta en mij dit geluid in de ooren. De Oostewind raast in den schoorsteen van ons slaapvertrek, en voert de uitgeijsde bodems thans voorzeker reeds door de engte der zee. O, wat zullen wij genoegelijk droomen! En hiermede leg ik de pen op den inktkoker, en mijn hoofd op het kussen neder, en wensch allen, die dezen immer zullen zien, lezen of hooren lezen, met en benevens het voormalig Salut van de Edel Grootmogende Heeren Staten van Holland en West-Friesland, aristocratischer gedachtenisse! een' goeden nacht!




{==97==} {>>pagina-aanduiding<<}

17.


Inleidend Hoofdstuk tot drie volgenden, welke in zich zullen bevatten een verkort verhaal van drie wederwaardigheden mijns levens; wederwaardigheden, alleen daarom mij bejegend, omdat ik aan de waarschuwingen mijner wijze Echtgenoote geen gehoor heb gegeven.

De twaalfde December van ieder jaar was mij altijd eene soort van feestdag, omdat op denzelfden (thans juist twee honderd acht en veertig jaren geleden), de onvergetelijke Hertog van alva, in de (thans) hoofdstad van het gelukkig rijk van den allergenadigsten der Vorsten, van Dom miguel, uit gebrek aan ademhaling, den weg is gegaan van al de alva's, en andere bezoldigde handhavers van de regten der menschheid van vroegere en latere dagen.
Ik heb nergens kunnen vinden of er wegens het overlijden van dezen gewapenden voorstander van de Heilige Inquisitie, eene lijkrede in Lissabon destijds gehouden is, maar dit weet ik, dat mijn goede Leermeester nellius, als hij toen in leven en met deze taak belast was geweest, niet zoude gepredikt hebben over den tekst: de gedachtenisse des Regivaardigen zal in zegening zijn, maar dat hij de verlichte Portugeezen van dien tijd zou hebben getracht te stichten met en door de woorden: alle vleesch is gras. Dit ten minste herinner ik mij levendig, dat het zijne gewoonte was, om de een of de ander dezer bijbelteksten tot motto zijner lijkpredikatiën te nemen, naar mate een vroom en menschlievend, of een ondeugend lid zijner gemeente het tijdelijke met het

{==98==} {>>pagina-aanduiding<<}

eeuwige verwisseld had. Zoodra hij derhalve een dezer teksten had afgelezen, wist op hetzelfde oogenblik, ieder lid der gemeente, hoedanig hij den overledenen zou beoordeelen. Hierin ging echter de goede nellius vrij wat gematigder te werk, dan zijn collega, de weleerwaarde storm, van wien hij deze gewoonte had overgenomen. De laatste, die veel te lijden gehad had van den Dorpsschout, nam na deszelfs overlijden, natuurlijk tot tekst: alle vleesch is gras, en telkens als hij iets van en over den overledene, met die voorzigtige hatelijkheid, waarvan zich sommige Predikanten in dien tijd wisten te bedienen, had uitgeboezemd, herhaalde hij met eene donderende stem, en in heilige woede, telkens ten minste driemaal, en zijne stem al hooger en hooger uitzettende: alle vleesch is gras, zoodanig, dat velen zijner toehoorders eene koude rilling over het lijf ging. Nellius daarentegen drukte zoo weinig op deze woorden, en paste die zoo Christelijk toe, dat de regtschapenen onder zijne gemeente, den afgestorvene eerder betreurd, ja misschien terug gewenscht zouden hebben, indien vroeger herinneringen, en het uitzigt op een menschlievender opvolger hen daarvan niet hadden afgebragt.
Het was dan op den 12 December 1830, dat ik aan Brussel en alva denkende, naast mijne brigitta aan den haard zat, mijne pijp uitklopte, en met eenen zucht, vol spijt en wrevel, uitriep: ‘Dit jaar zal mij heugen!’ - Naauwelijks had ik met een herhaald pf!.. pf!.. deze jeremiade uitgesproken, of mijne britje, die volkomen wist waar mij de

{==99==} {>>pagina-aanduiding<<}

schoen wrong, zei met eenen zegepralenden blos op hare wangen: ‘Heb ik je niet honderdmaal verzocht om nooit Latijn te spreken of te schrijven? Heb ik je niet gesmeekt om toch niet naar de tentoonstelling te Brussel te gaan? En heb ik je niet, daar ik bij ondervinding wist te spreken, altijd gewaarschuwd, om toch nooit eene predikaatsie of letterkundige bijeenkomst des avonds bij te wonen, zonder vooraf eenige kopjes thee te hebben gedronken?’
Alles was waarheid, hetgeen in deze drie vragen lag opgesloten. Aan het in den wind slaan van de raadgevingen mijner brigitta had ik dan ook hoogstonaangename teleurstellingen voor mijne eer en rust te danken, zoo als uit de drie volgende hoofdstukken mijner Gedenkschriften, aan een' ieder, die dezelve verkiezen zal te lezen, zonneklaar, ofte wel om met nellius zaliger te spreken (luce meridiana clarius), kan blijken.



18.


Voorzeker heeft geen Schrijver, sedert de uitvinding van Schrijf- en Drukkunst, zulk eene openhartige belijdenis zijner feilen, als de Schrijver dezer Gedenkschriften, in dit Hoofdstuk, gedaan; of het moest zijn?..... maar over de Schrijvers, die de afscheiding van België en Nederland, als op een kaartenblad weten af te doen, geen woord.

Een man, die voor zijne vrouw geene geheimen heeft, laat haar de vrijheid, om de brieven aan hem

{==100==} {>>pagina-aanduiding<<}

gerigt, in zijne afwezigheid te openen, en zulks om onderscheidene redenen, voornamelijk omdat zij, ook zonder dit verlof, het daarvoor zou houden, dat haar die vrijheid, zoo al niet aangeboren, ten minste stilzwijgend, bij het toehalen van den huwlijks-knoop gegeven was.
Britje, niet meer of minder nieuwsgierig dan alle andere dochteren van eva, of de thans levende, ieder oogenblik naar wat nieuws uit Brussel vragende zonen adams, had dus, en zoo als van zelve spreekt, den brief, dien zij mij, na mijne terugkomst uit Brussel, ter hand stelde, gelezen. En die brief, begrijpt eens, lieve Lezers! hoe deszelfs inhoud mij treffen moest, luidde niet minder dan als volgt:
‘ernulphus klossius (Belgicé van der klos,)
Oud-Preceptor der Latijnsche Schole van.... aan
frank floriszoon van arkel.
Heil!’
‘Indien gij wel vaart, is het goed; ik ben wel. Daar ik bijna van mijne geboorte af aan, welke in den zoo strengen winter van het jaar 1740 is voorgevallen, eenen onveranderlijken af keer heb gehad van de Nederduitsche taal, lees ik daarin geene schriften, dan met het eenig oogmerk, om daarin op te sporen de fouten tegen het Latijn. Deze aan te wijzen hou ik voor een' pligt, zoo heilig als dien van een' nachtwaker, om bij de minste gewaarwording van vuur, ja zelfs van rook, te roepen: brand! brand! Zie daar waarom ik, uwe Gedenkschriften doorloopende (want die te

{==101==} {>>pagina-aanduiding<<}

lezen zou ik mij schamen), in het Mengelwerk van den Recensent ook der Recensenten, 1830, bl. 121, ontdekt heb, dat gij, in plaats van de woorden: steteruntque comae, zoo als die bij virgilius Aeneid. Lib. II, vs. 774 gevonden worden, geschreven hebt: obstituerunt comae. Dit is niet alleen turpiter (schandelijk), maar turpissime (allerschandelijkst). Herstel derhalve zoo spoedig mogelijk, hetzij in een verbeteringsblad, of op eene andere wijze, dezen boozen misslag.’
‘Dat Ongeletterden, zoo als Gij, u met uwe moedertaal behelpen moeten, is natuurlijk; maar dat mannen, zoo als heringa, van der palm, van hengel, van lennep, ten brink, van heusde, van assen, geel, van limburg brouwer en anderen, wien het Latijn zoo in de pen als in den mond moest bestorven zijn, zich ook al vernederen om in het Nederduitsch te schrijven, is niet te dulden. Er is een tijd geweest dat Vorsten en Vorstinnen, ja zelfs Bedelaars in de taal van cicero spraken en schreven. Dat was een gouden tijd! Toen stond het een schamel Geletterde vrij, om zelfs aan eene Engelsche Koningin zijne liefde, rond en ondubbelzinnig te verklaren, indien hij het maar in het Latijn deed; en slipte er dan al eens een morsig woord of denkbeeld in, zoo het maar in goed Latijn was uitgedrukt, werd het zelfs door de kuische elizabeth van Engeland, zonder blozen gehoord of gelezen. Maar nu? - Indien de groote petrus burmanus nog leefde, zou hij er nog

{==102==} {>>pagina-aanduiding<<}

wat anders van zeggen, dan hij in 1715 te Leyden gedaan heeft. Zijne schim vergeve het mij, dat ik om der goede zake wille u deze letteren, in illa insuavi lingua vernacula exaratae, dat is, in uwe barbaarsche moedertaal, heb geschreven.’
‘Zoo er in dezen Brief geene fouten tegen uwe zoogenaamde Grammatica en Syntaxis gevonden worden, komt mij daarvan de eer niet toe; een der leerlingen uit de Stads Armenscholen, en wiens moeder mijne kamer eens in de maand komt schoonmaken, heeft voor de correctie dezes gezorgd. Vaarwel!’
‘Geschrevente Amsterdam, den 24 Augustus 1830.’
Wat ik, onder en na het lezen van dezen brief gevoelde, kan hij alleen beseffen, die immer in een recenserend tijdschrift, om de domste fout en op het onverwachtst, werd aan de kaak gesteld. Maar had dan de geleerde klossius gelijk? Regtuit gesproken, ja; want nadat ik door een' mijner geletterde vrienden al de bij hem voorhanden zijnde uitgaven van virgilius heb doen opslaan, heeft deze nergens eene andere lezing van de bedoelde plaats gevonden, dan de Heer van der klos mij heeft aangewezen.
Men beschouwe dan deze mijne erkentenis als de verbetering van eene misstelling. Dat ik die hier plaatse bevreemde niemand! De aanwijzing van druken andere feilen achter een boek, heeft mij nooit bevallen, vooral niet sedert dat ik onlangs een boeksken in handen heb gehad, waarin de schrijver beweerd hebbende, dat bij voorbeeld België, altijd met Holland behoorde vereenigd te blijven, na het afdruk-
{==103==} {>>pagina-aanduiding<<}
ken geheel van gedachten veranderd was, en toen, onder de bijvoegselen en verbeteringen achteraan, en meer dan zestig malen herhaald, deed plaatsen; bladz... staat: altijd, lees: nooit.
Mijne goede brigitta had in mijne ziel gelezen. Ziende hoe ik te moede was, zeide zij op eenen waarlijk aandoenlijk en toon: ‘Beloof mij toch frankje! u in het vervolg van dat Latijnsgh gebabbel en gekrabbel te onthouden.’ - Maar hierop antwoordde ik met eene mengeling van drift en stoutmoedigheid, die misschien meer trotsch dan met mijnen toestand overeenkomstig was. ‘Latijnsch, gebabbel en gekrabbel?.... naturam si expellas furca tamen usque redebit.’ - ‘En wat beteekent dat?’ vroeg brigitta. ‘Dat beteekent volgens nellius,’ hernam ik, ‘de natuur gaat boven de leer.’ - ‘Hiervan weet ik bij ondervinding te spreken,’ was haar antwoord, en sedert dat oogenblik heeft zij mij, zonder ooit een woord daartegen in te leggen, zoo veel Latijn laten fpreken en schrijven, als ik goedvond. Een nieuw bewijs van de vermogende kracht van enkele klanken.
Eer ik dit hoofdstuk eindige, verwittig ik den lezer, dat ik voortaan de vertaling van al de door mij te pas gebragt wordende Latijnsche spreuken, niet in den tekst zelven, maar in noten onder denzelven zal plaatsen. Mijne goede vrouw vindt het zeer goed, ‘want (zegt zij) dan zullen uwe Gedenkschriften er zoo niet als eene bedelaarsdeken, en veel geleerder uitzien; en wat toch is ook een boek zonder aanteekeningen?’

{==104==} {>>pagina-aanduiding<<}

Over dit onderwerp zou voor en tegen nog al wat te zeggen zijn. Misschien zal ik dit eenmaal opzettelijk en uitvoerig behandelen in eene verhandeling over den volstrekt noodzakelijken en geheel nutteloozen scheepsballast. Thans stap ik er van af, omdat ik dezen merkwaardigen dag niet kan laten voorbijgaan, zonder van mijne heen- en wederreize naar en van Brussel aanvankelijk iets op het papier te brengen. De goede alva en het vrije gelukkige Brussel! Die hier geen verband tusschen bespeuren kan, ga (zoo lang hij zijne route over Antwerpen niet kan nemen) over Aken naar Brussel en vrage de noodige inlichting bij Don juan van halen en de potter en indien deze, mede uit gebrek aan ademhaling, alsdan reeds mogten overleden, of door ondankbare tijdgenooten verbannen zijn, bij hunne Spaansche Fransche Poolsche of andere opvolgers in der tijd.



19.


Ik ben ook in Brussel geweest. Mijne reize derwaarts, en al hetgeen die vooraf ging. Geschied-, staatkundige en gemengde aanmerkingen bij die gelegenheid. Mijn teeder afscheid van Brigitta, en aankomst in de geboorteplaats van Karel V, alwaar ik de vertooning van het sprakelooze Meisje van Portici, om voor mij gewigtige redenen - niet bijwoon.

Mijn buurman dionysius, met wien ik in het veertiende gedeelte dezer Gedenkschriften mijne Le-
{==105==} {>>pagina-aanduiding<<}
zers reeds bekend heb gemaakt, had van zijne spraakzame wederhelft, en deze van de mijne, kennis gekregen van mijn oogmerk om de, voor mij groote reis, naar de toen nog bestaande tweede hoofdstad van Nederland aan te nemen. Dat hij mij dus vóór mijn vertrek, goeden dag kwam zeggen, was natuurlijk, en lag in zijn' aard en neigingen, welke beide gevormd en gevestigd waren niet alleen door hooren, waarvan wij een treffend voorbeeld gaven, maar ook door het lezen van alle oude en nieuwe, in het Nederduitsch geschrevene boeken, die hij bezat of zich wist aan te schaffen. Dat hij dus een vast karakter, zelfstandigheid en bepaalde hebbelijkheden bezat, zal ieder weten, die overtuigd is, dat men door veel te hooren en te lezen, en daarvan alles te gelooven, en het geloofde aan anderen, gaarne geloovende, weder over te brieven, een man van verstand en beginselen, en voor de maatschappij, waarin hij zich dagelijks beweegt, belangrijk, zoo al niet nuttig, worden kan.
‘Wel, mijn Buurman! (zei hij) gij zult dan zoo naar Brussel gaan. Dat zou je wel belet worden, indien wij onder de Spartaansche constitutie leefden.’
Ik. ‘Spartaansche constitutie! en waarom?’
van der scheer. ‘Wel weet je dan niet, dat lycurgus zijne Spartanen het reizen verboden heeft?’
Ik. ‘En om welke reden?’
van der scheer. ‘Omdat hij bang was, dat de Lacedemoniërs, als zoodanig, bij voorbeeld, uit

{==106==} {>>pagina-aanduiding<<}

Sparta naar Creta of Beotië verreizende, als Cretensen of Beotiërs, die den naam hadden van (zoo, ik meen) leugenaars, dikbuiken en domkoppen te zijn, zouden wederkomen.’
‘Eere die eere toekomt (zei brigitta)! De man had gelijk. Stel, mijn lieve frank! toch die reis, uit uw hoofd, want als gij eens als een Brusselaar terugkwaamt - dan wasje ongelukkig en ik er bij.’
van der scheer. ‘Stelje gerust, Jufvrouw! Brussel behoort tot het één en ten eeuwige dage onverdeelbaar Rijk der Nederlanden. En hieruit volgt dat Amsterdam en Brussel zoodanig dezelfde zijn, dat men van de eene stad naar de andere reizende, niet naar buiten's lands, en dus in den geest van lycurgus, eigenlijk niet reist.’
brigitta. ‘Maar, mijn goede Buurman! wat, heeft mijn man te Brussel noodig? frankje! (en hier zag zij mij zoo goedaardig smeekende aan, dat het: ik zie er van af, mij bijna ontglipte) je bent immers al op de Haarlemsche tentoonstelling, geweest?’
van der scheer. ‘Houje man niet terug, Jufvrouw! Een mensch kan nooit te veel onderzoeken. Als iemand gereisd heeft, zoo als ik, weet men op zijn' ouden dag wat te vertellen. Daarenboven het reizen is constitutioneel.....
Ik. ‘Dat heb ik echter nooit in onze staatsregeling gezien.’
van der scheer. ‘Het staat er ook wel niet woordelijk in, maar het reizen ligt in de beginsels

{==107==} {>>pagina-aanduiding<<}

en in den geest onzer constitutie. Immers daar is in bepaald, dat de vergaderingen der Staten-Generaal, het eene jaar in eene stad der Noordelijke en het andere jaar in eene der Zuidelijke Provinciën moeten worden gehouden. Deze bepaling nu brengt van zelve de noodzakelijkheid van heen- en wederreizen van het Noorden naar het Zuiden, en van het Zuiden naar het Noorden voor elk Lid der Staten-Generaal mede.’
brigitta. ‘En toch geloof ik, dat het Oost, West, te huis best is.’
van der scheer. ‘Maar ik heb nog niet alles gezegd. Het volgens onze constitutie jaarlijksch vergaderen, al was het dan ook in dezelfde stad, bevestigt daarenboven het constitutioneel reis-principe. Want hoe kan men bij voorbeeld uit Drenthe naar den Haag komen, zonder te reizen?’
Brigitta legde tegen deze en andere redeneringen van mijn' Buurman vrij wat in, maar kon dezen van zijne aangenomene stelling zoo min terugbrengen als mij van het vaste voornemen, om de tentoonstelling van en te Brussel te gaan opnemen.
Mijne afreize alzoo onherroepelijk bepaald zijnde, pakte mijne goede brigitta, terwijl nu en dan een liefderijke traan in hare oogen blonk, mijne bagaadje en bragt mij vervolgens al zuchtende, juist op den dag, die met het eindigen der hondsdagen dit jaar inviel, naar de diligence, met welke ik mij naar Brussel zou begeven, om aldaar wel aan te komen, maar (zoo als hierna blijken zal) de tentoonstelling - niet te zien.

{==108==} {>>pagina-aanduiding<<}

Het zou hier de plaats zijn, om het hartelijke afscheid door mijne brigitta van mij, en het mijne van haar genomen, hare tranen, mijnen onderdrukten weemoed, onzen jongsten handdruk en laatste groete (welke eerst bij het inrijden der Kalverstraat plaats had), af te schilderen, maar weinigen mijner lezers, die de waarde hiervan zouden gevoelen, kunnen niet opwegen tegen zoo velen, die de beschrijving hiervan onder de beuzelachtige fabelen van den ouden tijd zouden rangschikken.
Dat stapvoets rijden door de Kalverstraat is onverdragelijk als men haast, maar ook verdrietig als men treurige gemoedsaandoeningen heeft. Men stelle zich derhalve in mijne plaats en denke eens hoe blij te moede ik was, toen de eerste zweepslagen door den voerman uitgedeeld, de paarden in den draf bragten.
Noch van Amsterdam tot de oude residentiestad mijner stoute naamgenooten, wijlen de Heeren van arkel, noch van daar tot Antwerpen, ja zelfs tot Brussel toe, bejegende mij iets, dat waardig was om voor de nakomelingschap bewaard te worden; want dat mijne zoo vrouwelijke als mannelijke medereizigers, de een gezelliger, vriendelijker, openhartiger, nieuwsgieriger, levendiger of slaperiger dan de anderen geweest zijn; en dat de conducteurs, voerlieden, schippers, tollenaren en herbergiers zoodanig waren als zij geheel of gedeeltelijk behoorden te zijn of niet te zijn, zal ik toch wel niet behoeven te vermelden.
Het was echter eerst op dingsdag den 24 Augustus 1830, dat ik te Brussel aankwam.

{==109==} {>>pagina-aanduiding<<}

Onder de menigte vragen die mij na mijne terugkomst gedaan werden, waren de volgende:
Vr. ‘Hoe was het mogelijk dat gij vijf dagen tusschen Amsterdam en Brussel hebt te zoek gebragt?’
Antw. ‘Te zoek! Ik wilde Antwerpen en inzonderheid de citadel zien.’
Vr. ‘Maar de vertooning van het Sprakelooze Meisje van Portici hebt gij toch in den avond van uwe aankomst bijgewoond?’
Antw. ‘Vooral niet! Ik hou van geene Opera's, zelfs niet, al worden zij op het Leydsche Plein gegeven. En die masaniello's, die met brandfakkels en breekijzers gewapend, in het openbaar over de regten van den mensch en van den burger zulke vlam- en indrukmakende lessen geven, mag ik niet zien, zelfs niet op het tooneel.’
Vr. ‘Maar wat hebt gij dan toch te Brussel uitgevoerd?’
Deze en andere vragen zullen haar zakelijk antwoord vinden in het volgende hoofdstuk.




{==110==} {>>pagina-aanduiding<<}

20.


Onderzoek van de vraag: tot welke soort van Reizigers ik behoorde. Mijn zeer kort verblijf in de tweede residentie der hedendaagsche Masaniello's. Mijne lotgevallen aldaar. Mijn spoedig vertrek en aankomst in Amsterdam. Eene kleine uitweiding over de non-interventie. De ladder, een geschikt werktuig om zich boven het waterpas van het gemeen te verheffen. Het hoofdstuk eindigt op 31 December 1830, en sluit met eene voor oud-Holland aangename historische herinnering.

Hoezeer ik eigenlijk tot geen van al de reizigers behoorde, van welke een onzer geloofs- en bondgenooten uit de vorige eeuw (1) eene zeer uitvoerige lijst heeft opgemaakt, kwam ik echter het meest overeen met die, welke hij met de benaming van ledige of luije en van onnoozele reizigers heeft bestempeld. Daar ik rentenier en niets dan rentenier ben, en mij daarenboven op geen fijn menschelijk, veel min staatkundig, doorzigt beroemen kan, geloove ik, dat mij deze approximative rangschikking door niemand zal worden betwist, zoo min als aan zoo vele reizigers, die nooit reisden, of aan die welgeborene reizigers van beiderlei kunne als men sedert een aantal jaren op den weg van Amsterdam naar Velp, Scheveningen, Luik en Brussel heeft kunnen aantreffen.
De lezer weet reeds, dat ik te Brussel ben aan-
{==111==} {>>pagina-aanduiding<<}
gekomen, maar nog niet, dat ik zeer vermoeid was. Hiervandaan dat ik rust-avond, rust-nacht en rustdag hield, en wel zoodanig, dat ik gedurende al dien tijd, zonder een eenig Brabandsch nieuwsblad, hoe geloofwaardig en ordelievend dan ook, in te zien, iets anders gedaan heb dan den catalogus van de ten toon gestelde voorwerpen te doorloopen, te rooken, te eten, te drinken en vervolgens - te slapen.
Te slapen? Wel zeker! ik was immers in de hoofdstad van België, bewaakt door eene wakkere welonderrigte Politie, in de hoede van wijze en kloeke Magistraten, waardig hunne posten, hunne eerkruisen en ordeslinten, en onder de bescherming eener gewapende Magt, aan wier moed en trouw niet kon worden getwijfeld?
Op dit alles mij dan verlatende, begaf ik mij vroegtijdig en zoo gerust ter bedde, alsof ik mij in Amsterdam, naast mijne lieve britje ter nedervlijde.
Maar hoe ontwaakte ik? Wat is er in dien verschrikkelijken nacht en vervolgens tot op heden in Brussel, de wieg of verzamelplaats van zoo vele inen uitheemsche woelwaters, niet al gebeurd?
Hij beschrijve het wien zulks lust! Als een onnoozel reiziger heb ik weinig daarvan gezien en uit andere bronnen zulks op te delven, al lagen die reeds geheel en helder voor mij open, strijdt tegen mijn' stelregel, om doorgaans niets te melden dan van hetgeen ik zelf gezien, bijgewoond en ondervonden heb.
Ik ontwaakte dan en vertrok in allerijl uit eene

{==112==} {>>pagina-aanduiding<<}

stad en land, waarvan de beschaving nog onlangs zoo hoog geroemd werd, en was reeds op den 28 Augustus in het nog barbaarsche en altijd nevelachtige Amsterdam, zonder iets van Brussel of hare tentoonstelling gezien, of medegebragt te hebben, zelfs niet eens een paar Brusselsche schoentjes voor mijn britje, tot eene zoo lang mogelijke gedachtenis van mijnen vermaarden togt, en ter vergoeding van zoo vele smarten, als haar mijne afwezigheid moest veroorzaakt hebben.
‘Het is wel der moeite waardig (zegt waarschijnlijk, dit lezende, een gemelijk lezer, en op een' spijtigen toon) van zulk eene onbeduidende reis, en bij die gelegenheid nog van Brusselsche schoentjes te spreken!’
‘Onder uw welnemen, Hoog edel gestrenge Heer! mag ik u bij deze gelegenheid wel eens vragen of vele reizigers, hetzij dan van Rome of Kniphausen en van Parijs of van Schiermonnikoog terug gekomen, bij minder tegenspoed dan ik ondervond, wel meer dan ik wisten na te vertellen? En wat de Brusselsche schoentjes betreft, is dan het gemis daarvan voor Mevrouw uwe Echtgenoote, Jonkvrouwe uwe Dochter, en alle de verdere leden van uw oud, aanzienlijk en echt Hollandsch geslacht zulk eene onverschillige zaak, dat U Hoog edel gestrenge en Haar Hoog edel geborene het stremmen van alle communicatie te water en te land met het Zuid-Nederlandsch Paradijs, zoo maar zonder geweldige oppositie zouden goedkeuren? Ik geloof neen, en daarom.....’

{==113==} {>>pagina-aanduiding<<}

Maar het is tijd dat ik tot mijnen korten en belangrijken togt terugkeere! Dat mijn oogmerk met denzelven, zoo al niet prijzenswaardig, echter niet inconstitutioneel, noch onvoorzigtig was, heb ik reeds, zoo door de bondige redenering van den belezenen dionysius van der scheer, uit de Nederlandsche staatsregeling ontleend, als die van mij zelven, ten volle bewezen?
Mijne reis ondertusschen is, wat men zeggen moge, niet mislukt; want ik ben vertrokken, te Brussel aangekomen, en van daar terug gekeerd, mij hierin althans eervol onderscheidende van die Reizigers, die op hunne kamer blijvende, niet vertrokken, en dus, per consequentiam necessariam (*), (zoo als nellius dit noemde) niet konden terugkeeren. Dat ik werkelijk vertrokken ben, bewijst mijne aankomst te Brussel; dat ik aldaar ben aangekomen zal uit de Nachtlijsten bij de Hoofddirectie der Politie gehouden, indien dezelve in de weldadige vlammen, tot heil der wereld, in Brussel opgegaan niet verslonden zijn, kunnen blijken, en dat ik eindelijk in Amsterdam ben terug gekeerd, hiervan getuigt mijne persoonlijke tegenwoordigheid aldaar sedert den 28 Augustus 1830 tot op den huidigen dag. Hoogst opmerkelijk is het, dat het toen juist twee honderd drie en zestig jaren geleden was, dat zijne Genade de Hertog van alva zijne blijde inkomste in Brussel hield.

{==114==} {>>pagina-aanduiding<<}

Welk een onderscheid tusschen toen en nu, en, (het zij met eerbied gezegd!) tusschen hem en mij! -
Het groote oogmerk dat ik met mijne reis had, heb ik, ja, niet mogen bereiken, maar ik was de eerste niet, en ik zal de laatste niet zijn, die eene vergeefsche reis derwaarts gedaan heeft, of in het vervolg doen zal. Het is, alsof de schim van den braven nellius (terwijl ik dit schrijve) mij met hare goedkeuring omzweest en toeroept:

.....Careat successibus opto 
Quisquis ab eventu facta notanda putet (*). 


Hoe zulks ook zij, ik heb in tegenwoordigheid van een grijs Regtsgeleerde, die zich door de schriften van liberale en wijsgeerige Belgische Regtsgeleerden van vroegeren tijd, zoo als (gelijk hij dien noemde) joost damhouder en anderen, in de ware en menschlievende beginsels van het lijfstraffelijk regt geoefend had, aan mijne brigitta beloofd, om mij nimmer weer naar Brussel te begeven, tenzij er van daar eene tentoonstelling van zekere levendige voorwerpen, mogt worden aangekondigd.
Men vrage niet welke? Zoo lang de wet tegen Schrijvers, die vreemde Vorsten en Souvereinen beleedigen (†), niet is ingetrokken, krijgt men daarop van mij geen antwoord. Want wie weet of de Heer A.B.C. of Z. nog niet eenmaal, bij gebrek van

{==115==} {>>pagina-aanduiding<<}

anderen, tot souvereinen Vorst van het zoo rustige als hoog verlichte België zal worden uitgeroepen; en als in dat geval Hoogstdeszelfs minister van buitenlandsche zaken, bij den onzen eens die wet tegen mij inriep, zou het antwoord op deze vraag mij tien Russische coupons of eene gevangenis van zes maanden kunnen kosten.
De oude Jurist, die mij deze aanmerking, ter gelegenheid van mijne aan brigitta gedane belofte, hoorde maken, bestreed de daarin opgeslotene stelling op grond, dat zij aanliep tegen alle wetten, keuren en ordonnantiën, van de schepping der wereld af gemaakt tot op den huidigen dag; en vooral ook omdat zij streed tegen het principe niet van non interventie (hetwelk hij, bij eene andere gelegenheid, de veiligheidsklep van de politieke stoombooten van Europa noemde); maar tegen dat van nietterugwerking; en dat de vooronderstelling in mijne geopperde vreeze opgesloten, aan de hiervoor genoemde wet van 1816 eene terug- en aan de schriftelijk door mij casu quo, het waren 's mans eigen woorden) gedane beleediging eene vooruitwerkende kracht zou geven, hetwelk (zoo als hij nader aandrong) wederregtelijk en dus - onmogelijk was.
‘Holla, Mijnheer! (hernam ik) wederregtelijk en dus - onmogelijk? Die sprong is te groot. Juist omdat het wederregtelijk zou zijn, is het niet alleen mogelijk, maar dan misschien zelfs waarschijnlijk. Of gebeurt niet daadwerkelijk (opdat ik mij ook eens van dit geheel nieuw woord bediene), of gebeurt thans niet daadwerkelijk en

{==116==} {>>pagina-aanduiding<<}

bijna elken dag, hetgeen wij vroeger onmogelijk stelden? Hieruit volgt, dat ik alleen daarom gevaar zou loopen om gestraft te worden, omdat de wet, die de straf bepaalt, op mij niet zou kunnen worden toegepast, even zoo als, omgekeerd, thans duizenden, die, volgens de wetten, eene dubbele kastijding verdienden, juist daarom door de heele en halve goden der aarde ontzien en geliefkoosd worden, zoo als de Barbaren in den tijd van justiniaan, toen dezen de tuchtroede, door den dood van belisarius ontglipt was.’
De oude Regtsgeleerde. ‘Als de Barbaren in den tijd van justiniaan?..’
Ik. ‘Ja (het woord moet er uit), gevleid en geliefkoosd, zoo als A.B.C. en Z., sedert het patent van straffeloos te branden, te plunderen en te verdelgen, te Parijs afgegeven, te Brussel en Luik, en wie weet waar en door wie niet al, is afgeteekend, en sedert deze Heeren zulke groote vorderingen gemaakt hebben in de kunst om zich boven het waterpas van het gemeen te verheffen (*), en zich alzoo het weldadig werktuig van het practische lijfstraffelijk regt, dat is de ladder waardig te maken. Wanneer zij deze te Brussel zullen beklimmen, dan, en niet eer der, denk ik nog eens de reis derwaarts te zullen aannemen.’
De oude Jurist staroogende mij aanziende, zeide: ‘gij spreekt zoo overdragtelijk, mijnheer! ik versta u niet.’

{==117==} {>>pagina-aanduiding<<}

Ik. ‘Sprak ik dan niet zeer duidelijk? Misschien zult gij hier of daar in een oud, over crimineele zaken handelend, Schrijver, wel eens een prentje vinden, waarop het door mij gebruikte beeld van de ladder, door eene min of meer menschelijke gedaante beklommen, voorkomt. Ik meen althans in vroeger tijd zoo iets wel eens op een boekverkoopers stalletje of kruiwagen te hebben gezien.’
De oude Regtsgeleerde. ‘Ja.. hm.. hm.. nu herinner ik mij bij joost damhouder een in hout gesneden prentje gezien te hebben, waarop een man langs eene ladder....
Ik. ‘Boven het waterpas van het gemeen werd verheven.’
De oude Regtsgeleerde. ‘O, nu vat ik de kneep, en alles is mij duidelijk, zeer duidelijk.’
brigitta. ‘Dat is mijn man altijd, Mijnheer! maar dat Brussel, dat Brussel!’
Op deze zoo hartelijke als angstige uitboezeming van mijne brigitta, hernam ik:
‘Infandum Regina jubes renovare dolorem (*).
En nu leg ik de pen neder. Het afwisselend geluid van snaphaanschoten en voetzoekers, verkondigt mij, dat het jaar 1831 in zijne geboorte is.

{==118==} {>>pagina-aanduiding<<}

Daar hoor ik reeds den laatsten klokslag van het laatste uur van het rampzalig jaar 1830. ‘Gelukkig, mijn britje! dat wij dezen nieuwen tijdkring mogen ingaan. God zegene u, behoede den Koning, en redde het vaderland!’ Dit gezegd hebbende, omhelsden wij elkander als waren wij nog echte lieden uit den tijd van vader cats, en begaven ons ter rust. Eer wij insliepen vertelde ik aan mijne vrouw, dat het nu juist honderd acht en vijftig jaren geleden was, dat de allerchristelijkste der gezalfde Koningen de in- en opgezetenen van Bodegraven en Zwammerdam, een, nog niet vergeten, bewijs had laten geven van zijne vreedzame en menschlievende geaardheid.
‘Ik heb daar in mijne jeugd wel eens van gelezen in de Fransche tirannij’ (zeide brigitta). Foei, britje!’ hernam ik, ‘spreekje van de Fransche tirannij? Gelukkig dat de Veteraan der vrijheid u niet kan hooren!’
Het speet mij naderhand geweldig, dat ik deze snaar geroerd had, want mijne goede vrouw sliep den geheelen nacht zeer onrustig, en ik droomde van den Veteraan der vrijheid, van den held van twee werelddeelen, van de regten van den mensch en burger, maar ook van brandpijlen, opgegaan uit den vuurbrakenden berg Vesuvius, die onder, ja zelfs boven den afgrond, met den Etna vereenigd was, en wij ontwaakten derhalve niet half zoo frisch en vrolijk, als toen ik een jaar te voren, met de woorden van p.c. hooft:
‘Rozemondt, hoor je spelen nocht' zingen?’ mijne goede brigitta wakker riep.




{==119==} {>>pagina-aanduiding<<}

21.


Het genootschap der haar- en baardscheerders viert deszelfs jaardag op Koppermaandag van het jaar 1831. Mijne eerst geheele en later halve tegenwoordigheid aldaar. Hoogstopmerkelijke inhoud van de voorafspraak des Redenaars, inzonderheid omtrent het door hem gekozen onderwerp, waarvan de voordragt echter door mij, om gewigtige redenen, niet geheel is aangehoord, schoon ik mij in de spreekzaal bevond.

Het is weinig bekend, dat er in de stad, waarvan ik (zoo als door mij met eene parkementen poorter-cedulle kan bewezen worden) sedert zoo vele jaren, en, wel door de lieve tusschenkomst van mijne britje, burger ben, een Genootschap bestaat, hetwelk uitsluitend uit Haar- en Baardscheerders is zamengesteld, en toch zal het niemand mijner lezers, die met mijnen buurman dionysius van der scheer vroeger kennis heeft gemaakt, kunnen verwonderen, dat deze, als oud Dorpsbarbier en rustend Scheepsheelmeester, noch gewoon, honorair, maar buitengewoon honorair Lid van hetzelve sedert lang geweest is.
Indien men de vraag mogt opperen, of mijn vriend dionysius ook verpligt is, om in dit Genootschap van tijd tot tijd eene spreekbeurt te vervullen? dan is mijn antwoord neen, en wel vooreerst, omdat er geene jaarlijksche prijsuitdeeling bij dit genootschap plaats heeft, en ten tweede, omdat het

{==120==} {>>pagina-aanduiding<<}

getal van liefhebbers, om den kansel aldaar te beklimmen, zoo overvloedig is, dat men zelfs de gewone honoraire Leden niet zoo als elders, onder de verpligting heeft behoeven te brengen, om de eer hunner vooraanzetting met eene redevoering in proza of poëzij, bij wijze van een jaarlijksch stoelof bankengeld, te betalen, noch ook om uit andere plaatsen, wagen- en schuitvrachtvrije Redenaars, ter vervulling van eene liefdebeurt, te laten overkomen, zoo als....... maar exempla sunt odiosa (*) plagt de geleerde nellius te zeggen.
In weerwil, dat het de verjaardag van mijne brigitta was, begaf ik mij in den avond van Koppermaandag dezes jaars 1831 naar de vergaderplaats van dit Genootschap, daartoe door den Heer van der scheer dringend uitgenoodigd, maar ongelukkig wederom, zonder den raad mijner zorgvolle brigitta gevolgd te hebben. ‘Kindlief! (zeide zij) je bent dezen winter zoo slaperig. Drink toch een kopje thee eer je uitgaat, of ben je vergeten (†)...?’

{==121==} {>>pagina-aanduiding<<}

Ik had echter eene voldoende reden om haren raad niet op te volgen, want waarom zou iemand drinken die geen dorst heeft? Ik vertrok alzoo, tegen Slapen noch dutten gewapend, tijdig genoeg om mij te zes uren onder het gehoor van den Heer andries koppenzetter, dien ik vroeger dikwerf als Barbier, maar nooit als Redenaar had aangetroffen, te kunnen bevinden.
‘Reeds te zes uren?’ Ja, en deze aanwijzing van den tijd, zou, al had ik ook het tooneel zijner welsprekendheid niet opgenoemd, reeds bewijzen, dat de Heer koppenzetter, noch in de Maatschappijen van ..... en van ..... noch in de Genootschappen van ..... en van ..... gesproken heeft.
Ik zeg opzettelijk gesproken, omdat ook daaruit bij voorraad eenigzins zou kunnen blijken, dat hij, op dien voor mij zoo ongelukkigen avond, niet gehouden heeft eene in alexandrijnsche verzen zamengestelde verhandeling of redevoering, waarvan men de eerste uitvinding aan onze dicht-slaaplievende landgenooten in de laatste helft der vorige eeuw te danken heeft, maar dat hij in zuiver proza (waartoe die poëtische verhandelingen verkeerdelijk worden gebragt) gesproken heeft.
Het was nog geen kwartier over zes uren, toen de Heer andries koppenzetter ter kansel geleid, dien beklom, en aanving.
In eene voorafspraak, die daarin met die van andere Redenaren van den tegenwoordigen tijd overeenkwam, dat zij niet kort, en daarin van dezelve

{==122==} {>>pagina-aanduiding<<}

verschilde, dat zij geheel op het onderwerp toepasselijk was, kondigde de Spreker aan: ‘dat hij was opgeklommen om den Feestdag te vieren van het Genootschap der Haar- en Baardscheerders; een' dag, dien het of zich zelven scherend of het door anderen geschoren wordende Nederland, sedert eeuwen, of wel om, zoo hij zeide, naauwkeuriger te spreken, sedert jaarhonderden in al de almanakken, dien naam waardig, met groote letters vond aangewezen.’
Hij merkte verder zeer geleerdelijk op, ‘dat de benaming van Koppermaandag ontstaan was van het voorheen gebruikelijke woord koppenzetten (*), hetwelk voorlang door het aderlaten met het lancet of de vlijm, ten ongelukke voor het menschdom, verdrongen was; dat echter de Haar- en Baardscheerders, waartoe hij de eer had te behooren, van oudsher uitsluitend bevoegd waren geweest, om het overtollig bloed van hunne verhitte medemenschen, door middel van den kop, af te trekken; dat op dit hun zoo wel verkregen en onverjaarbaar regt, door de invoering van het lancet, geen minder inbreuk was gemaakt, dan op dat der Scherpregters door de invoering der

{==123==} {>>pagina-aanduiding<<}

Guillottine in het menschlievende Frankrijk; dat hij echter overtuigd was, dat indien men in Nederland al niet spoedig tot het noodzakelijk gebruik van koppenzetten terugkeerde, aan hem en zijne kunstgenooten nogtans, en (zoo hij meende) vrij spoedig, de vrijheid zou worden gelaten, om zich, zelfs zonder daartoe eenige admissie te behoeven, van het lancet te bedienen.’
Omtrent de Commissiën van genees- en heelkundig toevoorzigt, wier leden hij als onkundigen en tirannen, ja zelfs als eene soort van geneeskundige polignac's, meesterlijk afschilderde, bragt hij het een en ander bij, hetwelk, als met algemeene toejuiching aangehoord, zoo waar als welsprekend moet geweest zijn, waarop hij vervolgens te kennen gaf, dat hij zou spreken:
‘Over het al of niet staatkundig-noodzakelijke en nuttige der afscheiding van Zuid- en Noord- Nederland.’
Mijne verwondering, dat de Heer koppenzetter juist dit onderwerp ter behandeling op dezen feestdag gekozen had, hield schielijk op, toen hij deze keus, zoo oordeelkundig als natuurlijk verdedigde met de opmerking, dat zoo er ooit een tijdstip had bestaan, waarin de nuttigheid van het koppenzetten, vooral in België, onbetwistbaar was geweest, zulks het tegenwoordige was, uit hoofde van eene buitengewone verhitting, die het bloed van de anders zoo stille als bedaarde bewoners aldaar aan het gisten, ja zelfs zoodanig, sedert het eindigen der hondsdagen in het afgeloopen jaar, aan het

{==124==} {>>pagina-aanduiding<<}

koken gebragt had, dat indien er geene spoedige maatregelen genomen werden, er welhaast op zou volgen eene algemeene hersenontsteking, ja volslagene krankzinnigheid, waarvan de beginselen zich reeds begonnen te openbaren in het toenemend gebrek aan geheugen. Tot de oorzaken hiervan opklimmende, beweerde hij, dat het buitensporig gebruik van zekere ragout, welke door Fransche koksknechts, daartoe opzettelijk met onderscheidene keukengereedschappen overgekomen, of door Brabandsche koks, ja zelfs keukenmeiden, waren klaar gemaakt naar een voorschrift, dat nu bijna veertig jaar oud was, hiertoe voornamelijk medegewerkt had, en dat deze ongesteldheid des te meer krachtdadige voorzieningen vorderde, omdat eenige vrome en veelvermogende Heeren, overtuigd dat het gemeen eenen sterkeren prikkel dan het gewone pekelwater, waarvan zij sedert onheugelijke tijden het monopolie bezaten, noodig had, met opgemelde Fransche koks, ja zelfs (voor zoo verre zulks met de eerbaarheid en de heiligheid hunner bediening maar eenigzins bestaanbaar was) met Fransche en Brabandsche keukenmeiden eene soort van compagnieschap in deze ragout hadden aangegaan, waarvan het gevolg was geweest, dat grooten en kleinen, jongen en ouden, ja zelfs Geestelijke personen, dezen zoo verhittenden als slecht voedenden kost niet alleen konden bekomen voor eenen geringen prijs, maar zelfs de armen, als de Rumfordsche soep, om niet.
Eindelijk zeide de Redenaar, dat de schaar en het scheermes, door hem en de medeleden van het

{==125==} {>>pagina-aanduiding<<}

Genootschap dagelijks gebruikt, als middelen om het overtollig haar van hoofd en baard te scheiden, hem toevallig in een' slapeloozen nacht, eerst op het denkbeeld van scheiding in het algemeen, en vervolgens op de scheiding van België en Oud Nederland, en alzoo op het door hem gekozen onderwerp in het bijzonder, gebragt hadden, en zulks te eerder omdat, gelijk er tot hoofd- en baardscheren bij voorkeur scharen en scheermessen van Engelsch maaksel gebruikt werden, hij ook vertrouwde, dat de politieke scharen en scheermessen, waarvan Engeland zich altijd zoo ter regter tijd en met zoo vele belangeloosheid wist te bedienen, tot het in stand brengen dezer scheiding wel zouden worden aangewend, en dat de Engelsche natie voor het uitleenen dezer werktuigen geene zwarigheid zou maken, om......
Hetgeen de Redenaar hierop liet volgen, is niet tot mij gekomen, waarschijnlijk, omdat op dat oogenblik mij juist gebeurd is, wat mijne zorgvuldige brigitta mij voorspeld had. Dit ten minste is zeker, dat er omtrent te half elf uren, eene aanmerkelijke beweging en gelach rondom mij ontstond, als wanneer ik ontwakende en door het uitspreken van de woorden: ik heb gezegd, en een uitbundig handgeklap daarop volgende, bespeurde dat de Heer andries koppenzetter deszelfs redevoering geëindigd had.
Geheel wakker geworden, zag ik de gehoorzaal rond en aller oogen op mij gevestigd. ‘Britje, britje, (dacht ik) waarom heb ik uwen raad

{==126==} {>>pagina-aanduiding<<}

niet gevolgd!’ Schaamrood sloeg ik de oogen neder, en raapte mijnen driekanten hoed en de daarin vastgekleefde Brutuspruik, steelsgewijze van den grond op, en hoorde naderhand, dat deze beide eerwaardige sieraden en dekselen mijns hoofds, na meer dan een uur lang zich daarop, zoo hardnekkig als wonderbaarlijk, in een nu eens afgebroken, dan weder hersteld, maar eindelijk verloren evenwigt, te hebben staande gehouden, eindelijk waren nedergevallen, zoo als nog onlangs de doornenkroon van het hoofd van den allerchristelijksten der constitutioneele Koningen. Sic transit gloria mundi (*) zou nellius hier gedacht hebben, zoo dacht ik toen en ook nu nog in navolging van hem, terwijl ik dit schrijve, met een zuchtend hart.
Spoedig verliet ik het tooneel mijner schande. ‘Wat is een mensch, (zeide ik naar huis gaande, in mij zelven) die zijne schade en schande aan zich zelven te wijten heeft!’ Maar in deze ootmoedige verzuchting werd ik plotseling gestoord door den nachtwaker, die, na vreesselijk gerateld te hebben, met eene holle stem riep: Elf het de klok! juist toen ik de stoep mijner woning betrad, waar ik door mijne jarige wederhelft met hare gewone goedhartigheid ontvangen werd, en..... maar dit zijn bijzondere zaken, die, hoe dierbaar voor mijn hart, voor de wereld, die dit zal lezen, van geen belang zijn.




{==127==} {>>pagina-aanduiding<<}

22.


Eene kleinigheid over zekere gezellige deugd. Gewag van eene heerschende slaapziekte in 1830. Prozaïsch-dichterlijke en geleerde troostredenen. Gewag van, en betrekkelijk tot de zoogenaamde letterdieverij, bij welke gelegenheid iets over meer dan iets omtrent de hedendaagsche letterkundige politie. Overgang tot zeer gewigtige Hoofdstukken.

Het is overbekend, dat er geen stad in ons Vaderland is (eenige weinigen en daaronder het stedeken X, dat slechts zes honderd ligchamen (*) telt, altijd uitgezonderd), waarin de gezellige deugd, die de laster, echter zeer ten onregte, met den naam van kwaadsprekendheid bestempelt, zoo ijverig beoefend wordt als de stad van omtrent twee maal honderd duizend mannen en vrouwen, waarvan mijne brigitta, onze lijsje en ik alzoo een en een half ten honderd duizend uitmaken! Geene gebeurtenissen, zaken of personen betreffende, hoe gering ook, zijn er, die niet het dagelijks voorwerp van algemeen onderzoek en beoordeeling opleveren. Een bewijs, dat ook de waarde van kleinigheden, waarover de vrome wijsgeer met betrekking tot de zedekunde folianten vol schrijft, ook aldaar, naar waarde wordt geschat.

{==128==} {>>pagina-aanduiding<<}

En behoef ik dan nu wel te vermelden, dat de wederwaardigheid, mij ook op Koppermaandag dezes jaars 1831 in het Genootschap der Haar- en Baardscheerders bejegend, spoedig het voorwerp van aller gesprekken is geweest en gebleven, in zoo verre namelijk de Belgische muiters (de thans meer dan dan ooit toegevende Schepterdragers van Europa en derzelver Schildknapen vergeven mij deze uitdrukking!), daartoe aan mijne stadgenooten den tijd hadden overgelaten?
Mijne brigitta had mij al aanstonds getroost met de opmerking, dat er sedert de hondsdagen van het afgeloopen jaar, niet alleen bij mij, maar bij wat belangrijker personaadjen eene soort van dut, zoo al niet van slaapziekte, had geheerscht, die vrij wat meer slagtoffers had weggesleept dan de cholera morbus in Rusland, en dus ook meerder nadeel had te weeg gebragt, dan mijn zoo onschuldig insluimeren op dien noodlottigen maandagavond. Voor mijne alles haarklein wetende en vooral voor mijne meer nog dan dat alles haarklein geloovende medeburgers en tijdgenooten, behoeve ik deze waarheid slechts aan te stippen. En wat de nakomelingschap betreft! hoezeer een lang begraven Engelsch schrijver (*) daaraan, onder den titel van Zijne Koninklijke Hoogheid Prins Nazaat, zijne werken opdroeg, ik heb nimmer voor de Nakomelingschap mijne pen in den inktkoker willen doopen, omdat het bij mij nog niet zeker is, dat de Nakomelingschap na

{==129==} {>>pagina-aanduiding<<}

mijnen dood Hollandsch zal kunnen lezen, en ik daarenboven noch Nederlandsche Jaarboeken, noch eene Geschiedenis van mijn Vaderland wil schrijven, zoo lang..... hetgeen hier in mijn handschrift verder volgt, laat ik op de bede van mijn britje niet drukken, zoo lang.... en dat wel om dezelfde reden.
Nooit had ik, mijne aandachtige Lezers! kunnen denken, dat ik immer in dit onderzonsche (wie zulks verkiest leze vrij ondermaansche) zoo veel deelgenooten in mijnen rampspoed zou hebben aangetroffen, als bij..... Maar uwe zedigheid, voortreffelijke albrecht van der stel, dionysius van der scheer, joachim van oudewater, wurm de oude, en vooral de uwe, Hooggeleerde ernulphus klossius (dien ik eerst na mijn ongeval mogt leeren kennen)! zou mij verboden hebben uwe namen in mijne Gedenkschriften (indien zij eens eeuwig waren) te vereeuwigen; zoo niet het onweerstaanbaar bevel mijner practische erkentenis mij gebood te gehoorzamen. Maar -

Al waar al 't zeenat inkt, de hemel schoon papier! 
Al't veldgras pennen, nog zousteeds mijn dankbaarvier.... 


Ik had deze twee regels juist geschreven, toen ik mij gelukkig nog bij tijds herinnerde, dat ik slechts van de laatste zes woorden eerlijk eigenaar was, want schoon vele Schrijvers die Dichters zijn, lang vóór mij die geen dichter ben, de woorden dankbaar en vier, waar het hier op aankomt, gebruikt hebben, geloof ik, dat die hier als oorspronkelijk kunnen worden aangemerkt, juist omdat ik geen dichter ben.

{==130==} {>>pagina-aanduiding<<}

Daar nu de letterkundige Politie in ons Vaderland, sedert eenigen tijd zoo bijzonder streng en waakzaam is, dat zij alleen bij wijze van oogluiking toestaat, dat men den vermaarden willem bartjens naschrijft, dat twee maal twee vier is, en zij het den hedendaagschen dichters zelfs ten hoogste kwalijk neemt, dat zij op een bas van losgcbarste snaren (zoo als vroegere dichters gedaan hebben) den aardkloot durven rond varen, even als of dit eene doodzonde was, en naardien daarenboven het tegenwoordig lezend gemeen zoo ligt en op bloot vermoeden schreeuwt, of liever naschreeuwt: houd den dief! zoo verklaar en erken ik tot voorkoming van alle openbare of heimelijke beschuldiging of aantijging, dat de overige door mij geschrevene twaalf woorden, niet aan mij, maar dat zij behooren tot de klinkdichterlijke nalatenschap en alzoo aan de wettige Erfgenamen van een plattelands Schoolmeester uit de vorige eeuw, aan welke ik dezelve verklare terug te geven, bij deze, indien zij niet door een vroeger eigenaar met grond vooraf worden terug gevorderd, hetwelk mij niet zou verwonderen.
Door deze openhartige erkentenis weten nu mijne Lezers, eens vooral, hoe ik over de misdaad van zoogenaamde letterdieverij denke. Ik zeg zoogenaamde, omdat ik geloof, dat men zich naauwkeuriger zou uitdrukken, wanneer men die zonde met den naam van gedachtendieverij bestempelde. Ik laat dit echter over aan de beslissing van alle wijsgeeren, geschiedschrijvers, redenaars en dichters, die zich nooit aan dit misdrijf hebben schuldig

{==131==} {>>pagina-aanduiding<<}

gemaakt, en zoo er van dezen geene meer in het land der levenden mogten zijn, onderwerp ik deze mijne bedenking aan net oordeel van al de Onderbeambten, ja zelfs aan de Gidsen der letterkundige politie in Nederland, als de eenige, die uit hoofde van hun edel beroep, de vrijheid hebben, om zich de gedachten van alle schrijvers, hetzij onmiddellijk of wel door tusschenkomst van een geleerd Oudroest, om niet, of voor eene kleinigheid aan te schaffen, om die vervolgens op hun maand- of wekelijkch boêlhuis, als hun wel en wettig verkregen eigendom, weder uit te venten en te verkoopen.
Toen ik dit laatste aan mijne brigitta (aan wier oordeel ik gewoon ben de meeste mijner gedachten, en inzonderheid die welke tot het kruidje roer mij niet, betrekking hebben, te onderwerpen) voorlas, vroeg de goede sloof mij en wel met zekere bekommering, of dan al die Latijnsche spreuken, die ik zoo maar, als waren zij mijn wettig eigendom, telkens te berde bragt, mij bij de Politie, die toch overal hare kattenoogen liet gaan, niet in het gedrang zouden kunnen brengen.
Ik durfde die vraag zoo maar los weg niet beantwoorden; maar toen zij die naderhand aan een zeer eerwaardig en zeer geleerd Heer deed, kreeg zij daarop een allezins geruststellend antwoord; zijn weleerwaarde en zeer geleerde, namelijk verzekerde haar op den toon der onfeilbaarheid:
1. Dat de bedienden der bedoelde Politie wel verpligt waren om in het algemeen te waken tegen

{==132==} {>>pagina-aanduiding<<}

alle letterdieven uit de hedendaagsche talen, indien deze van geen vrijkaartje, daartoe van wege de Directie afgegeven, voorzien waren; maar niet tegen zulke dichters of proza-schrijvers, die, of als naschrijvers, vooral uit het Hoogduitsch, eene Europésche reputatie hadden, of die met beide handen gewoon waren in de zoo rijke nalatenschap der Hebreeuwen, Grieken en Latijnen, links en regts te grijpen als ware het hun eigen goed.
2. Dat de reden hiervoor vooral daarin was gelegen, dat zich daartoe onder de anders zoo zeer hongerige letterkundige politie-bedienden, geene bekwame personen opdeden, en zoo al ja, dat dan nog
3. Onder deze niemand zou te vinden zijn, die zich zelfs niet dagelijks schuldig maakte aan eenigen openbaren of geheimen diefstal uit dit zoo wel voorzien magazijn; als zijnde het overbekend, dat de echte liefhebbers, om alle ontdekking en achterhaling voor te komen, in het laatste geval de kenteekenen en merken van het ontvreemde niet alleen veranderden, maar de voorwerpen zelve zoodanig door elkander vermengden, dat de oorspronkelijke afkomst zoo min te herkennen was als die van gestolene koopmanschappen, die verpakt, met andere waren vermengd, en waarvan men de merken veranderd of onzigtbaar had gemaakt.
Zijn weleerwaarde en zeer geleerde had na het uitspreken van dezen langzaam uitgesproken volzin, volstrekt noodig op zijnen adem te komen. Brigitta, die anders te bescheiden zou geweest zijn,

{==133==} {>>pagina-aanduiding<<}

om hem in de reden te vallen, nam behendig dit oogenblik waar, om te vragen of het bij de letterkundige politie dan niet mede gebruikelijk was, om dieven met dieven te vangen?
Het was alsof deze vraag, waarvan mijne goede brigitta in hare eenvoudigheid het onbeleefde niet eerder scheen in te zien, dan toen ik haar door mijnen gesronsten wenkbraauw daarvan kennis gaf, zijn weleerwaarde en zeer geleerde eenigzins uit zijn humeur had gebragt, althans hij beantwoordde die vraag niet, maar ging, alsof hij die niet verstaan had, voort, door
4. Op te merken, dat men in allen gevalle, om gelijkheid van redenen in het vak der letteren verpligt was te handelen als in den gewonen Burgerstaat, waarin men, als het getal van schuldigen wat over de hand loopt, dezelve maar kort- en voorzigtigheidshalve op vrije voeten en ongestraft laat; dat men echter daarentegen door de kleine beambten der politie sedert eenigen tijd eene soort aan klopjagt had laten maken op de letterdieven uit de Engelsche taal, wier getal te gering was, dan dat men dezelve niet veilig zou kunnen aantasten en straffen. ‘Veiligheid toch (zoo eindigde de geleerde man) is het levensbeginsel, zoo wel van de letter- als burgerlijke maatschappijen, en het verstoren van wespennesten is altoos gevaarlijk.’
Op het onderwerp van dit gesprek, hetwelk inderdaad iets had van eene verhandeling, zal ik misschien nog eens terug komen, zoodra zijn Weleerwaarde en zeer Geleerde zal hebben uitgegeven

{==134==} {>>pagina-aanduiding<<}

zijne bijvoegsels en nalezingen op een groot werk over de letterdieverij (*), dat reeds lang geleden in het licht verschenen, thans weinig meer voorkomt.
Na deze alles afdoende redenering gehoord te hebben, is mijne britje gerust, en ik kan alzoo den schat van Latijnsche spreuken, die mij bij wijze van erslating over de hand (†) door den vromen nellius zijn nagelaten, voortaan gebruiken als vrij en eigen goed, met vrijlating aan een ieder om hetzelfde te doen:

Hanc veniam petimus, dabimusque vicissim (§). 


En nu de bril opgezet, pennen vermaakt, papier gevouwen; eene pijp met een' dubbelen kop stijf gestopt, die aangestoken en het verslag over de redenen ter mijner opbeuring en vertroosting aangevoerd, te boek gesteld! maar dit kan niet anders dan in een of meer afzonderlijke hoofdstukken, die dezelve overwaardig zijn.




{==135==} {>>pagina-aanduiding<<}

23.


Eene bijeenkomst ten mijnen huize, waarbij eene oude bekende Dame en de Jurist uit het twintigste Hoofdstuk tegenwoordig zijn. Uit- en inredeneringen nopens het slapen en dichten; derzelver onderlinge overeenkomst en die van het zeemleder met de handvesten, privilegiën en wetboeken, waarvan de oorzaken worden aangewezen. Er is niets nieuws onder de zon, en dus ook niet in deze anders vrij geleerde afdeeling dezer Gedenkschriften.

‘Jongens, vraagt nooit hoe is de wereld geschapen? maar doet je best om er wel door te komen,’ zeide de schoolmeester van mijn geboortedorp (*), zoo dikwerf hij dit maar kon te pas brengen, en zoo ook zeg ik bij den aanvang van dit hoofdstuk: ‘Lezers! vraagt niet hoe de Heeren van der stel, van oudewater, van der scheer, van der klos, en de oude Jurist uit het twintigste hoofdstuk, dien ik nu (ingevolge de door hem aan mij verleende vrijheid) kan opgeven te zijn de Heer en Mr. casparus wurm de oude, juist te zamen bij en ten mijnen huize, en wel in het toevallig bijwezen van Mejufvrouw van egmond, zijn geweest in den stvond van den voor mij zoo gewigtigen twintigsten van Louwmaand 1831? maar doet uw best om uit alles

{==136==} {>>pagina-aanduiding<<}

wat die Heeren en Dame beweerd, bevestigd, tegengesproken, opgehelderd, verduisterd, verhaald, verminkt, vermeerderd, verbeterd, verdraaid, gekleurd of anders gezegd hebben, dan de geest der eeuw, die zich thans in zulk eene engelachtige gedaante voordoet, met zijne hooge goedkeuring zal bekrachtigen; doet uw best, herzeg ik, om uit dat alles te halen wat er in is, of er in zou kunnen zijn, voor uwe leering, stichting of genoegen.’
Of deze bijeenkomst plaats had met of zonder onderlinge afspraak doet weinig ter zake, van meer belang is het te weten wat men daar heeft gesproken. - ‘Van belang?’ - Ja zeker, zoo voor de rust van brigitta, als voor mijne eer en zelfs ter uitbreiding van meer dan eene wetenschap, zoo als uit de protocollen, door mij daarvan gehouden, blijken zal.
Ik schrijve Protocollen, niet om mij hierdoor in gelijken rang met zekere bij procuratie teekenende Excellentiën te plaatsen, veel minder om hierdoor den schijn te willen aannemen, alsof ik in staat ware om mij onder dezen schrijfvorm zoo duidelijk en onbewimpeld te kunnen uitdrukken, als deze ten minste vijf talen (en daaronder - voornamelijk de Fransche) sprekende vertegenwoordigers van de Grootmagtigsten der aarde eigen is, maar alleen om bij de eerste gelegenheid, die ik daartoe had, door het gebruiken van dit woord te toonen, dat ik met den gelukkigen tijd, dien wij beleven, weet meê of liever achter aan te gaan, zoo goed als de groot-
{==137==} {>>pagina-aanduiding<<}
sten, de kleinsten, de sterksten en de zwaksten onder de gekroonde en ongekroonde kinderen der menschen.
De goede britje, die, zoo als de Lezer weet, zoo gaarne met de deur in het huis valt, begon het gesprek al aanstonds met aan Jufvrouw van egmond te vragen, of het niet ‘veel onfatsoenlijker was om onder het hooren van eene Redevoering of Dichtstuk, de gehoorzaal te verlaten, dan wel in slaap te vallen?’
Jufvrouw van egmond. ‘Wel zeker. Het laatste kan den beste overkomen. Ik kome er voor uit - ik heb onder de schoonste predikatie wel eens ingesluimerd, en, wat nog sterker is, onder het spelen van het (zoo men zeide) regelmatigste treurspel, dikwerf gedut.’
wurm de oude. ‘Hetgeen Uw Edelgeborene daar avanceert, Freule! (op de klank van het woord Freule verscheen een najaarsblos op de thans meer dan vijftig winters heugende wangen van Jufvrouw van egmond) is mij meer dan eens gebeurd. En wat uwe vraag, Jufvrouw van arkel! concerneert, mag ik op mijne beurt vragen, of UEd. niet eene descendente zijt in linea recta, uit een Juridisch geslacht?’
brigitta. ‘Excuus Mijnheer! mijn vader was koopman in zeemleêr.’
wurm de oude. ‘In zeemleer ... hm... hm... Het zou mij niet moeijelijk vallen om eenige comparatie te demonstreren tusschen de handvesten en privilegiën van den ouden, en sommige corpora juris van den nieuwen tijd en het zeemleder.

{==138==} {>>pagina-aanduiding<<}

Eene rappelleer ik mij nu reeds, te weten derzelver rekbaarheid of elasticiteit.’
brigitta. ‘Ik heb nu nog handschoenen van leder uit het magazijn van mijnen ouden man, die hoezeer voor mij niet te groot, toch voor de handen van van arkel niet te klein zijn.’
wurm de oude. ‘Gij ziet dus dat mijne Comparatie zeer juist is.’
van der snel. ‘Allerjuist.’
wurm de oude. ‘Maar om op de vraag van Jufvrouw van arkel terug te komen. Zij heeft gelijk. Wij Juristen distingueren tusschen iemand die met opzet en doleuselijk of slechts negligenter culpose of impetu, dat is, door eene natuurlijke drift, geest- of aandrift daartoe de impulsie hebbende gekregen, heeft gedelinqueerd. Het eerste is hoog, het tweede minder, en het derde in het geheel niet condemnabel. In het laatste casus bevond zich, volgens mijne informatie, de Heer van arkel.’
brigitta ‘Het spijt mij, dat ik het zeggen moet, maar als mijn man mijn' raad gevolgd had, zou het misschien niet gebeurd zijn.’
wurm de oude. ‘Misschien! Dit woord probeert reeds, dat hij wegens de zonde van negligentie of verzuim, naar regten niet kan worden gecondemneerd. In dubio toch, zeggen wij regtsgeleerden, pro reo, dat is, in twijfelachtige gevallen, moet men nooit den geaccuseerden condemneren.’
van der stel. ‘Al wederom zeg ik juist,

{==139==} {>>pagina-aanduiding<<}

zeer juist. Ik ben zelfs meer dan eens onder het voorlezen van eene verhandeling in slaap gevallen, schoon ik niet verzuimd had vooraf te doen hetgeen Jufvrouw van arkel haren man zoo zeer had aangeraden.’
wurm de oude. ‘Ik zeg en ik persisteer er bij, hij die zonder kwaad opzet, dat is sine dolo handelt, zondigt niet. Toen ik nog Scholtus was, is conform deze jurisprudentie, altijd gesententiëerd.’
van oudewater. ‘Maar hoe moet men dan het wegloopen uit de gehoorzaal (dat mij, wanneer ik mijne verzen opzei zoo dikwerf razend gemaakt heeft) beschouwen?’
wurm de oude. ‘Als dolus, Mijnheer! niet anders dan dolus. Niemand zal dit contradiceren, die slechts considereert dat men zich nooit absenteert, zonder daartoe vooraf te hebben geresolveerd; die resolutie en de wijze op welke die doorgaans wordt ter executie gelegd, namelijk door zachtkens op de toonen weg te sluipen, constateert het indicium van dolus, waaraan niets deficieert dan dê confessie, die men in den bloei onzer oude crimineele practijk, door pijn van ijzer en banden zou hebben geëxtorqueerd. Bij dit alles moet men nog letten op de intentie van den wegfluiper, want indien hij door eene physieke behoefte daartoe genecessiteerd, de kamer verlaat, is die intentie eer louabel dan condemnabel, maar dit is zelden het casus; en wat is die intentie veelal?’

{==140==} {>>pagina-aanduiding<<}

van der stel. ‘Om de spreek- voor de koffijkamer te verwisselen en een zoogenaamd partijtje te gaan maken. Maar er is niets nieuws onder de zon, het zal bij de Romeinen ook wel zoo geweest zijn.’
van der klos. ‘Acu tetigisti, dat is: daar slaat gij den spijker op den kop. De redenaars en dichters van Rome, en bij deze toch zijn de hedendaagsche zoo min te vergelijken als...’
van der stel. ‘Als de walvisch-generaal kessels bij Lord wellington.’
van oudewater. ‘Waarom niet?’
van der klos. ‘Laat mij uitspreken. Ik wilde zeggen, als de houten reus uit het Doolhof bij den Olympischen jupiter. Wat de Romeinen betreft, bij hen bleven de toehoorders, zelfs zij, die tot het aanhooren van eene Redevoering of Dichtstuk uitgenoodigd waren, of (zoo als wij Latijnen spreken) de rogati, eerst, zoo lang zij konden in de stationes, zoo veel als bij ons de koffijkamers; zij kwamen vervolgens lente et cunctanter, dat is, langzaam én dralende in de gehoorzaal, en na eenige oogenblikken aldaar vertoefd te hebben, slopen zij dissimulanter furtim aut simpliciter, of wel om Nederduitsch te spreken, steelsgewijze, of zoo maar eenvoudig weg (*).’
van der stel. ‘Net zoo als in de maatschappij A, in het genootschap B en in de societeit C.’

{==141==} {>>pagina-aanduiding<<}

brigitta. ‘Maar hadden de Romeinen dan ook een biljart en speelkaarten en kranten?’
van der klos. ‘Wel neen, Jufvrouw! maar zij, en daar onder zelfs de Heeren, die wij thans Hoogedel, Hoogwelgeboren of Hoogedelgestrengen, ja zelfs Excellentiën zouden noemen, speelden aldaar met bikkels, ten minste met zeeschelpen in de open lucht, zoo als de onzen met kaarten en ballen in een gesloten vertrek of in de kolfbaan, en in plaats van kranten hadden zij hunne nieuwsvertellers op de markt en in de barbierswinkels, waar zij het nieuws uit de eerste hand kregen.’
Ik. ‘Zoodat de groote kinderen in Rome zoo omtrent waren als de groote kindeken hier en elders thans nog zijn.’
van der klos. ‘Ja nagenoeg, met dat onderscheid, dat zij Latijn spraken, zoo als wij (ik echter nooit anders dan uit volstrekte noodzakelijkheid) Nederduitsch.’
Jufvrouw van egmond. ‘Dat Latijn moet at eene mooije taal zijn! Ik heb wel eens gehoord, dat een der oude Graven van egmond Latijnsche brieven aan den Koning van Spanje schreef.’
van der klos. ‘De Engelsche Koningin elisabeth, Freule! en later zelfs eene Zweedsche, spraken met de Ambassadeurs van Keizers en Koningen nooit anders dan in de latijnsche taal, of het moest onder vier oogen zijn geweest.’
brigitta. ‘En de tegenwoordige Koning van Engeland?’

{==142==} {>>pagina-aanduiding<<}

van der stel. ‘Ik hoor, meest Fransch, schoon dit voor een' echten Engelschman, naar ik verneme, zoo moegelijk is als voor een Hottentot het Maleisch.’
Ik. ‘Omnia jam fiunt (*) zou mijn leermeester nellius, dit hoorende, gezegd hebben.’
van der klos. ‘En horatius vrij wat verhevener: nil admirari (†).’
van der scheer. ‘Of die horatius ook gelijk had! Maar zij, die als ik, wat verder zijn geweest dan het Kalfje of Buiksloot, weten dat zoo goed als hij.’
Ik. ‘Zoo dat men zich zelfs niet zou moeten verwonderen, wanneer te eeniger tijd de Ambassadeurs van de thans weder zoo vrije Poolsche natie, te Londen en te Parijs in hunne moedertaal werden aangesproken.’
van der klos. ‘Vast niet, maar, ik twijfel of de Vorsten en Vorstinnen van Europa het wel ooit zoo ver zullen brengen als cleopatra, die bijna alle talen, zelfs het Troglodytisch zoo zuiver sprak als het Egyptisch.’
van der scheer. ‘Sprak ze ook Perzisch?’
van der klos. ‘Denkelijk ja, want zij ging met Mannen van alle natiën, en dus waarschijnlijk ook met de Perzianen dagelijks al zeer, zeer gemeenzaam om. Zij verstond hen, en - werd door hen verstaan.’

{==143==} {>>pagina-aanduiding<<}

De Heer van der stel, aan wien het niet ontsnapt was, dat de Heer van der klos het woordje zeer tweemaal met grooten nadruk en eenigzins glimlagchende had uitgesproken, zag Jufvrouw van egmond en brigitta met een schalksch oog aan, en leidde vervolgens het gesprek op eene wijze, die mij geen geringe gedachten van zijnen eerbied voor de kuische deugden dezer vriendinnen inboezemde, van de Engelsche en Egyptische Koningin en van beider buitengewone talenten af, en bragt hetzelve behendig over op hetgeen mij op den bewusten Koppermaandag bejegend was.
Daar hij zulks trapsgewijze, of zoo als men thans spreekt, geleidelijk deed, had deze overgang niets stuitends. De sprong anders van twee vrouwen op één' man, en van twee gekroonde overledene Dames, op een eenvoudig, maar nog in levenden lijve zich bevindend oud Hollandsch rentenier, zou eigenlijk wel niet van den os op den ezel, maar echter veel te groot geweest zijn.
Sommige hedendaagsche Schrijvers, vooral die, welke staatkundige onderwerpen behandelen, beweren, dat er in hunne letterkundige voortbrengselen geene eenheid noch overgangen noodig zijn. Van daar dat zij de manier hebben aangenomen, om bij artikelen te schrijven; eene manier, die ik, zoo als uit deze Gedenkschriften blijkt, zeer goed vinde, om redenen...... Maar laat ik niet vergeten, dat het gesprek, in dit eerste protocol begonnen, reeds op mij is overgegaan, en dat mijn oogmerk was, om het vervolg daarvan op te nemen in het volgende Hoofdstuk.




{==144==} {>>pagina-aanduiding<<}

24.


Nadere ontwikkeling van het verband tusschen de Poëzij en den Slaap. Een kleine uitstap over het zoo en daarom, met ophelderende aanmerkingen van een oud Dorpsbarbier en Scheepsheelmeester. Over de toasten in proza en poëzij bij feestvieringen, gevolgd van eene vergelijking met, en, eene korte aanmerking over het dierlijk magnetismus en de nieuwe proefnemingen daaromtrent door bejaarde Dames op jongere Personen van het mannelijke geslacht thans genomen wordende.

De Heer van der stel kon volstrekt niet begrijpen, dat ik onder het aanhooren van eene Redevoering in proza in slaap was geraakt. ‘Ik zie (beweerde hij) wel eenige overeenkomst tusschen den slaap en de poëzij, maar volstrekt niet tusschen den slaap en het proza.’
De Heer van der scheer ondersteunde dit gezegde, en beriep zich op de twee en dertig, allen rijmelooze slaapdichten van den Dichter hoffham, die hij zich altijd door zijne vrouw liet voorlezen, wanneer hij den slaap niet vatten kon.
‘Ik ken die verzen (zeide de Heer van der stel), en daaruit blijkt, dat de zangdrift bij dien Dichter in evenredigheid met zijnen slaaplust groeide, waarom hij dan ook teregt het bed, zijnen eigenlijken zangberg, en de vadzigheid zijne lieve Zangster, die hij als oorspronkelijk poëet, al geeuwend aanriep, genoemd heeft.’

{==145==} {>>pagina-aanduiding<<}

Toen de Heer van oudewater hier tegen met eene koelbloedigheid, die den Dichteren altijd zoo eigen is, aanvoerde, dat er zonder rijm geene poëzij was, vroeg de Heer van der klos hem op den man af, of hij dan niet wist, dat de zonen van apollo in Griekenland en Rome nooit rijmden, dan bij ongeluk?
‘Indien dat waar is,’ zeide de Heer van der stel, ‘hebben zij geene rijmwoordenboeken noodig gehad, en de gedichten moeten dan daar goedkooper dan de onze, schoon die ook op komenijs papier gedrukt worden, geweest zijn.’
- ‘Maar is er dan,’ vragen gewis de oplettenden onder mijne lezers, ‘eenig daadwerkelijk verband tusschen den slaap en de poëzij?’
- Ik heb vroeger altijd gemeend, dat er zoodanig verband niet bestond.
Vooreerst, omdat de vrome nellius, mij altijd, wanneer ik gedurende zijn catechetisch onderwijs (hetwelk hij des zomers, nooit in den frisschen morgen, of in den koelen avond, maar des middags hield) in slaap geraakt was, met schrik deed ontwaken door het uitspreken der woorden: Stulte! quid est somnus, gelidae nisi mortis imago (*)?
Ten tweede, omdat de Dichters, inzonderheid de Nederduitsche, vooral in den aanhef hunner verzen, gewoonlijk van kracht, geest en aandrift; van blakend vuur in gloeijende adren; van zilvren klanken in en op trillende snaren bevende ja zwevende;

{==146==} {>>pagina-aanduiding<<}

van het stijgen op de wieken van een' adelaar naar de toppen van den Pindus; van spelen en kwelen; van schallen en van zwieren boven het zwerk, ja zelfs van een étherisch leven, kortom altijd van zaken spreken, die mij nooit aan den dood deden denken.
Ik heb echter hierin deerlijk misgetast, zoo als uit de volgende zoo bondige redeneringen van alle mijne ten troost gezondene bezoekers (met uitzondering van den Heer van oudewater) ook aan den lezer, zal kunnen blijken.
De slaap en de poëzij waren, zoo als zij (onder de voormelde uitzondering) allen beweerden, zoo veel als het hedendaagsche geheel nieuw uitgevonden stelsel van in- en interventie, volle en de droomen van den poëet en van den slapende zoo veel als halve Broeders en Zusters.
Hoe? en waarom? Deze vraag werd door geen hunner met weinig anders dan met een veelbeteekenend zoo en alles afdoend daarom beantwoord. Zij volgden hierin de beroemdste wijsgeeren, die, zoo als ik ergens eens gelezen heb, het in de dikste folianten, over het verband tusschen ziel en ligchaam vol geschreven, nooit verder hadden gebragt.
Hetgeen dionysius van der scheer aanvoerde was echter iets meer dan een zoo en daarom. Hij redeneerde namelijk op de volgende wijze: ‘Wijn en alle ander geestrijk vocht, voornamelijk de genever en punch, wekken, als zoo vele vehicula (*) der echte Poëzij, altijd den lust tot zin-
{==147==} {>>pagina-aanduiding<<}
gen en dichten op. Nooit wordt, bij voorbeeld, het Wilhelmus vdri Nassouwen, of het Wie Neerlandsch bloed door de adren vloeit, met meer geestdrift (want dit is, wat men ook zeggen moge, hier het ware woord) krachtiger, zelfs op straat gezongen, dan door hem, die (zoo als Janmaat het bij ons aan boord noemde) eenie oorlammen achter de knoopen had.’
Ik. ‘Ook op de letter- en dichtkundige maaltijden (zoo ik hoore) worden de eerste conditiën in proza, de latere in poëzij ingesteld, en naar mate de gasten al meerder en meerder drinken, gaat men van de Alexandrijnsche verzen over tot de Lierzangen, en vervolgens tot eene soort van dronkenmans deunen, diè zij dithyramben noemen, en eindelijk, wanneer men nog voller Wordt van hetgeen zij des Gods noemen, vervangen de gewone straatliedjes die allen.’
van der klos. ‘Wat zeg je, Mijnheer! Dithyramben, dronkenmans deunen? Het waren Oden, Oden (zeg ik!) aan Bacchus geheiligd. Ik heb ze zelve wel gemaakt, daar weinig minder vuur, verwarring en ongelijkheid van voetmaat (om nu van de gedachten niet te spreken) in was, dan in die van den ouden tijd.’
van der scheer. ‘Alles Wat tot hiertoe gezegd is, bewijst zoo klaar als de lamp daar brandt, dat men om in proza te spreken, nuchteren kan, maar om te dichten dit niet behoeft te zijn.’
van der stel. ‘Dit gaat te ver. Ik heb in

{==148==} {>>pagina-aanduiding<<}

mijne jeugd een mager, bleek en holoogig Dichter gekend (die tevens een slaapwandelaar en door de nachtmerrie gekweld was), die nooit vleesch at, niets anders dan water en melk dronk, en die toch verzen, ja zelfs rijmende verzen maakte.’
van der scheer. ‘Dit is eene uitzondering....’
wurm de oude. ‘Eene exceptie, die, zoo als wij regtsgeleerden sustineren, den algemeenen regel confirmeert, in de gevallen namelijk, die niet zijn geëxcipiëerd. Hieruit volgt bij noodzakelijke condequentie, dat de Heer van der scheer gelijk heeft.’
Ik. ‘En dus ook, dat niemand poëet zijn kan, of hij moet vleesch eten, en wijn of andere geestrijke dranken, drinken of gedronken hebben.’
van der klos. ‘De wijnkelder en de likeurkist der hedendaagschen zijn (figuurlijk gesproken), zoo als ik altijd heb volgehouden, niet anders dan de hengste en Castalische bronnen der Ouden.’
Jufvrouw van egmond. (Alsof zij den Heer van der klos volmaakt wel begrepen had.) ‘Wat je daar zegt!’
Brigitta, die ik op de aanmerking van den Heer van der klos eensklaps eene kleur had zien krijgen, scheen op het punt om te vragen, welke dan wel de hengste en andere bronnen waren, waarvan deze gesproken had, maar zij werd gelukkig daarin voorgekomen door den Heer van der scheer.
‘Wat mij betreft,’ (zeide deze, den voorsten vinger van zijne regterhand in eene opstaande rigting heen en weêr bewegende) ‘ik stel mij de zaak op

{==149==} {>>pagina-aanduiding<<}

deze wijze voor: wijn en andere sterke dranken, voornamelijk de punch, wekken de drift tot verzenmaken en zingen bij de poëeten op, even als de trom bij den soldaat den lust om te marcheren en te vechten. Hierdoor tot dichten aangezet, dicht en zingt de poëet, en brengt daarna al reciterende, en terwijl hij nu met de eene, dan weder met de andere hand eenige kunstbewegingen doet, den slaapzin of de slaapdrift, die hij, zelf drinkende, verkreeg, op zijn' hoorder over, en zulks (hetwelk de meeste opmerking verdient) zonder dat of hij zelve slaapt, of ook zonder dat de door hem slapende hoorder iets, dat naar een' slaapdrank gelijkt, vooraf geproefd heeft. Hij staat hierin volkomen gelijk met een' Magnetiseur, die al magnetiserende, een gevoelig, teeder, mits daarvoor vatbaar nufje, door de onzigtbaar van hem uitgegane magnetische slaapkracht-stof, zoo wel doet inslapen als een' ouden matroos op het scheepsdek, wanneer hij een' storm van drie etmalen in de Spaansche Zee heeft doorgestaan.’
Of de scherpzinnige dionysius van der scheer op deze wijze redenerende, begrepen is, of ook zich zelve wel begrepen heeft, zal ik, om des vredes wille in deze dagen van onrust, maar niet onderzoeken, te minder, omdat ik, dit doende, gevaar zou loopen om in aanraking te komen met de voorstanders en beoefenaars van het dierlijk magnetismus, die ik beleefdelijk uit den weg zal blijven gaan, tot dat ik de kunst zal verstaan, om, zoo

{==150==} {>>pagina-aanduiding<<}

als zij, door eene plank te zien, waarin geen gat is, of tot dat de uitslag der proefnemingen, die door enkele gehaarde Dames op sommige mannen zonder baard, thans genomen worden, mij zal hebben kunnen overhalen, om mij, ten minste in het laatste gelid van het vliegend leger, onder den grooten van der lee te plaatsen. Jufvrouw van egmond, die deze proefnemingen omtrent het (zoo als zij het noemt) vrouwelijk magnetisme zoo min overslaat, als het bijwonen van het treurspel filips van egmond, heeft mij beloofd, mij hiervan berigt te zullen geven.
De Heer van der klos had, zoo als mij niet onopgemerkt was gebleven, den Heer van der scheer, sedert deze het woord vehicula zoo juist ter sneê, gebezigd had, met meer beleefdheid dan vroeger, behandeld, en hij verving alzoo zeer heuschelijk het gesprek, zoo als bij het derde protocol van het ten mijnen huize vergaderd gezelschap, door mij om eene voldoende (echter geene staatkundige) reden, eerst in het volgende hoofdstuk zal worden te boek gesteld.




{==151==} {>>pagina-aanduiding<<}

25.


Nog een uitstapje naar Griekenland, bij welke gelegenheid onderzocht wordt, waarom de Slaapgod in de letterkundige gehoorzalen niet meer in beeldtenis voorkomt. Kriwelarij tusschen twee sprekers, waarvan twee lang overledenen oorzaak zijn. Een belangrijk verhaal, de stelling bevestigende, dat Poëzij en Slaap zuster en broeder zijn. Aanmerkingen die niet alledaagsch zijn, volgen hierop. Een geschil van beleefdheid tusschen twee oude Vrijers, waarvan eene bedaagde Vrijster het voorwerp is; waarmede dit derde protocol mijner vertroostingen (na het aanwijzen van eene leelijke drukfeil) gesloten wordt.

De Heer ernulphus van der klos, met een oog meer helder dan men van een' geleerde van zijne jaren zou hebben kunnen verwachten, naar Mejufvrouw van egmond gewend, hervatte den afgebroken draad van het gesprek, of liever hij zette een' nieuwen draad op, en wel op de volgende wijze:
‘Maar weten dan de Dames en de Heeren niet, dat reeds de oude Grieken getoond hebben te gelooven, dat er tusschen poëzij en slaap zulk een groot onderscheid niet was?’
Wij allen zwegen, en nu ging hij voort: ‘In zekeren tempel (de naam van de plaats doet niets tot de zaak) en die gewijd was aan de kuische Godin der nacht diana, (hier werd zijn toon

{==152==} {>>pagina-aanduiding<<}

levendiger, en zijn linkeroog altijd naar Jufvrouw van egmond gekeerd, gloeijender), hadden de Grieken voor apollo en de Zanggodinnen, maar ook, let wel! en vlak daarnaast, insgelijks een altaar aan den God des slaaps geheiligd, waaruit ik veilig meen te mogen afleiden, dat in hun oog het onderscheid tusschen poëzij en slaap, of wel tusschen dichten en slapen, niet zeer groot moet zijn geweest, waartoe toch anders de beide altaren naast elkander geplaatst?’
van der stel. ‘Maar welke kan dan toch de reden zijn, dat men in onze letterkundige gehoorzalen, wel de beelden van minerva, apollo en de Zanggodinnen (ten minste in afgietsels van pleister), maar nooit die van den God des slaaps aantreft?’
Ik. ‘Zou de reden ook daarin kunnen bestaan, dat men aldaar altijd een genoegzaam getal van levendige en alzoo daadwerkelijke vertegenwoordigers van den Slaapgod vindende, deszelfs afbeelding in marmer of pleister niet noodig heeft geoordeeld? Met die van minerva, apollo en de Zanggodinnen is het wat anders, omdat die aldaar doorgaans niet in overvloed vertegen woordigd worden. Het is echter maar eene gissing.’
van der stel. ‘Van afgietsels in pleister gesproken! Wat is dat linkerbeen van den apollo in de muzijkzaal van de maatschappij X lam uitgevallen.’
Van der klos, die, (hetwelk mijne lezers nog

{==153==} {>>pagina-aanduiding<<}

niet kunnen weten, ten zij zij hem persoonlijk kennen) een weinig mank gaat, scheen dit gezegde als eene hatelijke toespeling op dit zijn natuurlijk gebrek op te nemen, althans hij voegde den Heer van der stel met eene bitterheid, die sommige oude geleerden wel eens eigen is, te gemoet: ‘In allen gevalle, Mijnheer! komt het bij minerva en apollo wel op het hoofd aan, maar nooit op de voeten.’
van der stel. ‘Niet op de voeten bij apollo? Zijn dan de snelvoetige dafné's uitgestorven? En spreken de dichters en redenaars in sommige genootschappen, thans niet van tijd tot tijd, om, voor en over, zelfs Romeinsche, Dames, alsof wij daaraan gebrek hadden?’
van der klos. ‘Die zoutelooze aardigheden komen bij het geleerd onderwerp, dat wij thans behandelen, volstrekt niet te pas. En wat het woord snelvoetige betreft, dit heeft homerus (indien ik het wel onthouden heb) van een' zijner helden, maar ovidius nooit van dafné gebruikt.’
De Heer van der stel hoorde dezen uitval, waarvan hij minder de daarin opgeslotene letterkennis dan het oogmerk begreep, met bezadigdheid aan, en zweeg. Toen brigitta mij daarover naderhand hare verwondering te kennen gaf, merkte ik op, dat van der stel geen dichter, en dat derhalve, ........., waarop zij ten volle overtuigd, antwoordde. ‘O dan is het wat anders!’
Op het oogenblik van den uitval echter was mijne brigitta zeer beducht voor een antwoord van den Heer van der stel, hetwelk den geleerden ernul-
{==154==} {>>pagina-aanduiding<<}
phus in nieuwe woede had kunnen brengen, waarom zij, blijkbaar ter voorkoming van allen verderen twist, den Heer van der stel verzocht, om nu nog eens te verhalen, wat hem zelven was bejegend, en hij aan haar onlangs had verteld.
‘Niets liever dan dat,’ zeide van der stel. ‘Het geval, dat ik gehad heb, bewijst ten volle, dat de poëzij slaapverwekkend is, en dus een slaapverwekkend vermogen moet bezitten.’
van der scheer. ‘Dat spreekt als een boek. Als de poëzij niet alleen eene opwekkende, prikkelende, spannende, ja zelfs eene overprikkelende, overspannende kracht bezit, moet haar eindelijk gevolg zijn: slapen; want alle overprikkeling en overspanning loopt uit op verslapping, en wat is daarvan bij iedereen het gevolg?’...
Mijn vriend dionysius bleef het antwoord op deze zijne eigene vraag schuldig, en nu ging van der stel voort:
‘Ik bevond mij eens, na zoo als ik u opregtelijk verzekeren kan, den geheelen dag geen droppel geestrijk vocht over mijne lippen te hebben gehad, in zeker vermaard genootschap, waar een Dichter, die zich gaarne en dus dikwerf laat hooren, een' Lierzang op albrecht (door hem arnold genoemd) beiling voorlas. Al spoedig na den aanhef van het dichtstuk, moet ik mij, jufvrouw van arkel! in de omstandigheid van uwen man bevonden, en daarenboven (vergeeft het mij Dames!! ik mag de historische waarheid aan de welvoegelijkheid niet opofferen!), slapende, zekere

{==155==} {>>pagina-aanduiding<<}

natuurlijke en onwederstaanbare aandrang (waarschijnlijk door te veel water drinken veroorzaakt) gevoeld hebben, om mij uit de gehoorzaal te verwijderen, en wel op het oogenblik, dat de Dichter. op een vragenden toon, onverwachte uitriep:

‘Ach, arnold! ach waarheen?’ 


‘Zeker is het, dat ik juist bij dezen uitroep, welligt door het hooren uitspreken van mijnen eigenen voornaam, nog niet geheel ontwaakt opstond, en op het punt was, om aan den spreker, ten aanhoore van de vergadering, de dringende reden mijner voorgenomene verwijdering openlijk bekend te maken, indien ik, tot mijn geluk, niet spoedig geheel wakker geworden, mij van mijne verbijstering hersteld had.’
brigitta. ‘Hieraan ziet men, hoe een mensch, zonder zijn toedoen in ongelegenheid kan komen....
van der stel. ‘En vooral, dat men, ook zonder wijn of iets prikkelends gedronken te hebben, onder het opzeggen van een dichtstuk - wat zeg ik, van een' Lierzang zelfs, aan het dutten kan geraken.’
Ik. ‘Zou het ook mogelijk zijn, dat de verzen, in uw geval, Mijnheer! door hun toover, tooverend of betooverend vermogen dezelfde uitwerking hebben gedaan als bij een' ander geestrijke dranken?’
van der stel. ‘Dat geloof ik met u, want ik moet het, naar gissing, zoo omtrent bij het twintigste couplet van den aanhef, reeds beet hebben gehad.’

{==156==} {>>pagina-aanduiding<<}

van oudewater. ‘Dat men onder het hooren van verhandelingen, ja zelfs van predikaatsiën, na lang gegeeuwd te hebben, ook in slaap kan vallen.....’
Ik. ‘Hiervoor bestaat, ook buiten de verklaring van Jufvrouw van egmond (zoo als mijn leermeester nellius plagt te zeggen), eene wolke van getuigen.’
van oudewater. ‘Van de meerdere of mindere warmte van de plaats, waar men spreekt, en vooral van den smaak en van de meerdere of mindere opgewektheid, vatbaarheid en liefhebberij van de toehoorders, hangt veel af.’
van der klos. ‘Vooral van het laatste. Pro captu lectoris habent sua fata libelli (*).’
van oudewater. ‘Ik heb daaraan toegeschreven, dat ik eens in eene vergadering voorlezende een beschrijvend gedicht, bestaande in niet minder dan dertien honderd acht en twintig alexandrijnsche verzen, waarvan het onderwerp was: de arke Noachs van binnen, na den Zondvloed, mijne voorlezing door een herhaald handgeklap telkens gestoord werd; terwijl ik datzelfde dichtstuk op eene andere plaats, voor andere toehoorders opzeggende, naauwelijks werd aangehoord, en het verdriet had, dat vele van de vergadering dezelve veriieten, anderen schandelijk geeuw-
{==157==} {>>pagina-aanduiding<<}
den en sommigen sliepen alsof zij in hun bedlagen.’
van der scheer. ‘Daar kan ik van getuigen! De een bragt den ander aan het gapen, en in deze natuurlijke overeenstemming van velen, door dezelfde oorzaak tot het bedrijven van dezelfde daad, is net mij gelukt om door eene, met mijne vuist stout uitgevoerde, kunstbewerking, het uit het lid gegeeuwde kakebeen van een' der gapende toehoorders, weêr in elkander te slaan.’
van oudewater. ‘Dit is meer dan ik weet. Maar hoe men ook de zaak beschouwe, men is elken Dichter, die de vruchten van zijnen geest, niet als een gierigaard voor zich zelven houdt, maar aan anderen gulhartig mededeelt, dank verschuldigd. In gemeen proza gesproken, men mag een gegeven paard niet in den bek zien.....’
van der stel. ‘Maar toch wel onderscheid maken tusschen een' holzieken en den kwaden droes hebbenden Kribbebijter, en een Paard, dat van zessen klaar, vurig maar mak in den stal en op den weg, en vooral zonder spatten of gallen is?’
Met een: ‘dat spreekt van zelve,’ maakte mijn vriend van oudewater zich, wel eenigzins knorrig maar toch vrij bedaard, van dit teeder gedeelte van het gesprek af; waarop de Heer van der stel mij in het oor fluisterde: ‘een van beiden is waar, of van oudewater is geen Dichter, of het is laster, dat men de poëten van ligtgeraaktheid beschuldigt.’
De Heer wurm de oude besloot eindelijk alles wat

{==158==} {>>pagina-aanduiding<<}

ter mijner verschooning en vertroosting was bijgebragt met de verklaring, dat hij, onder correctie, van opinie was, dat ik, als mij niet doleuselijk tot slapen gezet hebbende, maar door den slaap zijnde overvallen geworden, alleen van negligentie en culpa, omdat ik den raad van brigitta niet gevolgd had, te accuseren was, en dat ik voor dit verzuim genoeg gesouffreerd hebbende, hetzelve mij niet verder behoorde te worden geïmputeerd.
Hetgeen die Heer echter ter mijner verdediging aanvoerde, had veel van eene verhandeling in onderscheidene bastaardtalen, die ik hoop niet geheel verkeerd te hebben overgebragt, en hij sprak daarenboven vrij lang. Van der klos bespeurde, dat Jufvrouw van egmond onder deze redevoering aan het knikkebollen was geraakt, en zeide: ‘wanneer de zaak spreekt, heeft men geene woorden noodig, of wel in heerlijk Latijn: ubi rerum testimonia adsunt, non opus est verbis.’
De Heer van oudewater nam deze gelegenheid te baat, om op te merken, dat nu althans bewezen was, dat men ook onder het hooren van plat proza in slaap kon vallen.
Van deze bijeenkomst thans al het wetenswaardige aan mijne Lezers hebbende medegedeeld, valt daarvan niets meer te melden, dan alleen, dat er, bij het scheiden van het gezelschap, en terwijl onze lijsje hetzelve met de lantaren tot op de straat voorlichtte, tusschen den oud-Praeceptor en den oud-Scholtus een wedstrijd van beleefdheid, die eenige kenmerken van zekeren hartstogt droeg, ontstond,

{==159==} {>>pagina-aanduiding<<}

maar die gelukkig door Jufvrouw van egmond, die daarvan het voorwerp was, geëindigd werd, door het aanbod van beiden, om haar te huis te brengen aan te nemen. De wijze, waarop zij zich in deze gedroeg, verdient dat ik die beschrijve. Naauwelijks had zij de Heeren van der klos en wurm de oude, allervriendelijkst te kennen gegeven, dat beider aanbod voor haar even zoo vereerend als welgevallig was, of zij stak (als had zij de kunst om onpartijdig te schijnen, onlangs in de hoofdstad van den eerwaardigen john bull geleerd) haren linkerarm in den regter van den oud-Praeceptor, en gelijktijdig haren regter in den linkerarm van den oud-Scholtus, en wel zoo behendig, dat daardoor allen schijn van vooringenomenheid voor dezen of genen verdween. Dit Viel haar zeer gemakkelijk en was voor beiden niet hinderlijk, omdat zij niet voorzien was van hetgeen zoo veel toebrengt, zoo al niet tot het welstandige, dan ten minste tot de uitgebreidheid van den ligchamelijken omtrek der Dames van onzen tijd - ik bedoel die wijd gespannene bij-armen, waarvan de vrouwelijke leest, als het ware, de kapstok is. Omtrent een ander gedeelte van het hedendaagsche sieraad der vrouwen dacht Jufvrouw van egmond gunstiger, daar zij, van de eerste uitvinding af aan, heeft gezorgd, om een paar draagbare kussens, tegen de beide rust- en zitpunten van haar stoffelijk Ik aangesloten, altijd bij zich te hebben, waardoor zij niet alleen nooit behoefde te vreezen, om op eene harde plank of een' ruwen steen plaats te nemen; maar ook zeker is, dat de

{==160==} {>>pagina-aanduiding<<}

allengs meer inkrimpende harer uiterste vaste deelen, die van achteren gezien, voorheen het bespiedend oog van een' wandelaar, die niet geheel van steen was, tot zich trokken, behoorlijk zijn aangevuld. Ik zou voorzeker mijne dikke britje voorlang hebben aangeraden, om zich van deze bijb....n te voorzien, indien de goede natuur aan haar niet kosteloos geschonken had, hetgeen hare magere vriendin zich uit Parijs had moeten aanschaffen.
Mejufvrouw van egmond werd alzoo door een paar echte veteranen van twee geleerde werelden, te huiswaarts geleid, terwijl zij die wederkeerig ondersteunde. Dit laatste was niet onverschillig voor den Heer ernulphus van der klos, uit hoofde van de wet van spaarzaamheid, die de niet altijd milde natuur reeds bij zijne geboorte, omtrent zijn linkerbeen had in acht genomen. De Heer casparus wurm de oude, was aan haren bijstand nog meer verschuldigd, daar hij, de straat zeer glad zijnde, zonder de daadwerkelijke interventie van haren regter-, die zich te regtertijd aan zijnen linkerarm aansloot, voorzeker zou gevallen, en hem dus zou gebeurd zijn, hetgeen juristen, niet meer vlug op de beenen, in het gezelschap zelfs van nog jongere dames, niet zelden overkwam.
Naauwelijks was het gezelschap vertrokken, of brigitta zeide: ‘Wat is die Mijnheer van der klos nog vlug en minzaam voor een' man van over negentig jaren!’
ik. ‘Benje mal, britje! hij is nog geen zeventig!’

{==*3==} {>>pagina-aanduiding<<}


{== afbeelding 
	
Mejufvrouw van egmond werd - door een paar - veteranen van twee geleerde werelden te huiswaarts geleid, terwijl zij die wederkerig ondersteunde. bl. 160.==} {>>afbeelding<<}
    


{==161==} {>>pagina-aanduiding<<}

Maar nu haalde zij het achttiende hoofdstuk mijner Gedenkschriften (*) voor den dag, las mij den brief van den Heer van der klos voor, waarin duidelijk staat, dat hij in 1740 geboren zou zijn, en vervolgens op hare vingers negen tientallen tellende, besloot zij:... ‘ergo is hij immers meer dan negentig jaar?’
Die Letterzetters! die Letterzetters! Ik had in mijn handschrift duidelijk gesteld: in een' der koudste nachten van de vorige eeuw, en daar de Letterzetter (zoo als hij mij nader gezegd heeft) van zijn' vader gehoord had, dat de koudste nacht der vorige eeuw was geweest in 1740, had hij gemeend, dat hij deze woorden alzoo had moeten veranderen.
‘Die Letterzetters! die Letterzetters!’ heb ik sedert dikwijls uitgeroepen, en dan was het antwoord van britje altijd: ‘dat mag je wel zeggen!’




{==162==} {>>pagina-aanduiding<<}

26.


Eene lange, en toch nog te korte inleiding tot het volgende Hoofdstuk, hetwelk in zich zal bevatten eene onpartijdige beoordeeling van bevoegde Critici over een onlangs overleden Dichter en Geleerde. Nieuwe wijze om door een' vuistslag, in plaats van een punctum, een' volzin te eindigen. Eene oude dienstmaagd kan ook nieuwsgierig zijn. Zoo geraakt het vuur, lang met asch bedekt, weder aan het branden. Sentimentele uitboezeming van eene bejaarde Dame, nadat haar hart weder ontvlamd was. De schepping is ouder dan de zondvloed. Twee jonggetrouwde oude personaadjen brengen hunne eerste huwelijksdagen elders dan in Amsterdam door. Zij komen eindelijk terug, maar hunne aankomst wordt niet in de nieuwspapieren aangekondigd. De Critici die in het volgende hoofdstuk zullen optreden, worden genoemd en derzelver bevoegdheid aangetoond. Wat kan eene ongegronde beoordeeling niet al kwaads brouwen! En - hetgeen verder in dit gedeelte mijner Gedenkschriften zal kunnen gelezen worden.

‘De mortuis nil nisi boni.’ Deze woorden gebruikte de wijdvermaarde arij plak, de schoolmeester van het dorp waarin ik geboren werd, gewoonlijk, en telkens wanneer er van een' onlangs in de gemeente overledene, niet in een' goeden zin gesproken werd; maar nimmer sprak hij die in te-
{==163==} {>>pagina-aanduiding<<}
genwoordigheld van Ds. nellius uit, of deze voerde den braven plak eenigzins scherp toe: ‘Man! spreek toch nooit eene taal die gij niet verstaat. Ik heb u immers honderdmaal gezegd, dat men niet moet zeggen boni maar bene? Maar daarenboven heb ik tegen dat bene vrij wat in te brengen, en beweer tegen een ieder die buiten mij is, dat men nier moet zeggen bene maar verum.’
- ‘En dat is, Domine?.... ‘Wel, Meester! dat beteekent dat men van een' overledenen wel alles goeds, maar ook echter niets moet zeggen dan hetgeen waar is.’
Meester plak had een goed hart en meer oordeel en menschenkennis, dan men van menig dorpschoolmeester in Zuid-Holland, omtrent den tijd, toen het Brabandsch lawai onder heintje van der noot uitbrak, regt had te verwachten, en daarom zweeg hij op deze en dergelijke uitvallen van den goeden nellius altijd, vooral als er Latijn meê gemoeid was.
Wat zou het rustig in de wereld, en het gezellig leven aangenaam zijn, indien een ieder zoo nederig en wijs was als de lang vergeten arij plak!
Mijne lieve brigitta is het daaromtrent volkomen met mij eens, en vergeeft het derhalve aan den Heer siegfried van der haai niet, dat hij onlangs halsstarrig en, zoo als naderhand bleek, ten onregte hebbende staande gehouden, dat de beursklok reeds drie uren geslagen had, om dit te bewijzen den forsch uitgesproken volzin zijner tegenspraak

{==164==} {>>pagina-aanduiding<<}

met een' vuistslag op het aangezigt van het ventje, dat het met hem niet eens was, manhaftig aangebragt, in plaats van met een punctum sloot.
Maar ieder heeft zijne eigene beschaafde manieren en smaak, en over deze moet men ook al niet twisten, of zoo als nellius altijd sprak: de gustibus non est disputandum.
Ik heb gemeend, waarde Lezer! dat het zijne nuttigheid konde hebben, wanneer ik dit vooraf door mij ter neder geschrevene liet vooruit gaan als eene Inleiding tot het gesprek, hetwelk in dit teederste van al de teedere hoofdstukken mijner Gedenkschriften volgen zal.
Een gesprek? waar? wanneer? door wie? en waarover?
Waar? - Wel ten huize van den Heer casparus wurm den oude en deszelfs echtgenoote Vrouwe basiliska, geboren Freule van egmond.
Ten opzigte van dit antwoord en tot beter verstand van al hetgeen omtrent deze Echtelingen, indien de geschiedenis van hun huwelijk daartoe (zoo als wel waarschijnlijk is) stoffe mogt opleveren, door mij zal worden opgeteekend, wete men eens vooral:
Dat in de bijeenkomst te mijnen huize, waarvan het einde door mij in het voorgaande vijf en twintigste hoofdstuk, zoo naauwkeurig en naar waarheid is vermeld, Jonkvrouwe van egmond, noch aan den Heer wurm den oude, noch aan den Heer van der klos onverschillig was gebleven, en dat zij zelve, om redenen die ook voor eene adellijke

{==165==} {>>pagina-aanduiding<<}

Dame, wanneer zij reeds bejaard is, niet onverschillig zijn, reeds toen besloten had, om aan een der beide verliefde Grijsaards hare hand en (zoo als het spraakgebruik zulks medebrengt) haar hart te geven.
De beide oude Heeren bezochten haar sinds dagelijks; nu scheen aan den een, dan weder aan den ander door haar de voorkeur te worden gegeven; tot dat eindelijk en wel nadat de Heer van der klos, om redenen die ik misschien naderhand nog wel eens zal openleggen, deszelfs bezoeken bij haar verminderd had, een der warmste dagen van het jaar 1831 als de dag der zegepraal van den Heer wurm aanbrak. Het ijs der liefde was reeds gebroken in den winter, en zou dan een meer dan zwoele zomerdag in de maand julij hetzelve niet geheel hebben doen smelten?
Uit gebrek aan bescheiden, waarop ik als een getrouw geschiedschrijver zou kunnen staat maken, moet ik geheel voorbijgaan, alles wat er tusschen de gelieven op dien dag, ten huize van de toen (zoo als naderhand gebleken is) aanstaande bruid is verhandeld geworden, tot op het oogenblik dat dirkje, haar oude meid, gedienstig, maar op het onverwachtst in de kamer kwam, om, zoo als zij, sedert heeft voorgegeven, te zien of er nog wel vuur in het tabakskomfoor voor den Heer wurm was.
De goede sloof had deze moeite wel kunnen sparen, want de Scholtus had dien dag, welk een liefhebber hij daar ook van was, volstrekt niet willen rooken.

{==166==} {>>pagina-aanduiding<<}

- ‘Maar wat zag de meid?’ vraagt de nieuwsgierige Lezer.
Zij zag, - ik spreek uit den mond van den Heer van der scheer, die het gehoord heeft van de baker van de zuster van eene vrouw uit den melkkelder, en welke laatste het onmiddellijk van dirkje zelve had - zij zag, de deur van de kamer openende, Mejufvrouw van egmond met nedergeslagene oogen, zittende op eenen leuningstoel, en voor haar den Heer casparus wurm den oude, in eene smeekende houding, rustende op zijne regterknie, terwijl zijn linkerbeen achterwaarts lag uitgestrekt, en klemmende met beide zijne magere handen den niet meer poezeligen regterarm van het voorwerp zijner liefde, vast.
Of Dirkje, dit ziende, eenige aandoening van schaamte, spijt of anderen lagen hartstogt gevoeld heeft, is mij niet gebleken; zeker echter is het, dat zij op het zien van deze groep, die een teniers zou kunnen schilderen, maar die ik niet kan beschrijven, zediglijk, en zoo als de dienaresse eener adellijke Dame past, de kamer verliet, zonder de deur echter - geheel - te sluiten.
Aan deze laatste voorzorg heb ik, als Gedenkschriftschrijver veel te danken, want hierdoor weet ik, zoo zeker als men dit van eene oude maagd, door tusschenkomst van eene baker, eene melkvrouw en een oud scheepsheelmeester weten kan, dat de toenmalige Freule van egmond, op eene vraag van haren gasparus, die echter door dirkje niet duidelijk gehoord of begrepen werd, met eenen

{==167==} {>>pagina-aanduiding<<}

aandoenlijken, van tranen vergezelden uitroep, antwoordde:

Zink aan dit kloppend hart, en voel of ik het ben! 


De Odendichter joost van der luit (aan wiens dichtader nu wijlen de Generaal diebitsch sabal-kansky, reeds bij zijn leven de onsterfelijkheid verschuldigd werd (*), altijd gelukkig in het aanvullen van ontbrekende dichtregels; heeft zeer oordeelkundig aangetoond, dat de Heer wurm de oude, door de kracht der liefde eensklaps dichter geworden, zijne basiliska smeekend zal hebben gevraagd:

Zult gij de mijne zijn? hoogedele, ach, beken! 


En dat daarop natuurlijk en in den bijzonderen toestand, waarin zich de Freule van egmond bevond, niet anders heeft kunnen en dus wel heeft moeten volgen:

Zink aan dit kloppend hart, en voel of ik het ben! 


Ik heb hier tegen niets in te brengen, dan dat de laatste regel ook voorkomt in een treurspel van een beroemd Dichter, en dat mijne brigitta meer dan vijf en twintig jaren geleden, dezelve wel eens in eene vlaag van vurige liefde bij mij heeft uitgeboezemd.
Naar hetgeen verder, te dezer gelegenheid tusschen de (thans) echtgenooten wurm is voorgevallen, heb ik geen verder onderzoek willen doen. Het is wel waarschijnlijk dat de Heer wurm aan het

{==168==} {>>pagina-aanduiding<<}

teeder bevel zijner basiliska zal gehoorzaamd hebben, maar voor mij is het, zoo als de Heer wurm zulks noemt, een non liquet gebleven. Ik zou zelfs van deze gebeurtenis niet eens hebben gerept, indien het mij niet betamelijk was voorgekomen, om eerst van de eerbare wederzijdsche verklaringen en dan van de echtverbindtenis zelve te spreken. ‘Nooit,’ plagt nellius te zeggen, ‘moet men de jeugd met den zondvloed bekend maken, voor dat zij zeker kunnen zijn, dat de wereld geschapen is.’
Maar waarom gaf Jonkvrouwe van egmond aan den Heer wurm boven den Heer van der klos den voorrang?
Ik zou kunnen volstaan met op deze vraag te antwoorden, dat, wanneer het gevoelig hart, zelfs van eene grijze Maagd, gesproken heeft, men daarin behoort te berusten, zoo als (om hier met casparus wurm den oude zelven te spreken) in een vonnis in het hoogste ressort gewezen, indien ik slechts de verstandigsten onder mijne lezers hier zoo maar mede kon afschepen. Om dezen dan te voldoen, zal ik eenige weinige daadzaken en vooronderstellingen opgeven, die, wel overwogen zijnde, de keus van Jonkvrouwe van egmond, zoo ik vertrouw, wettigen zullen.
Men wete dan:
Vooreerst: dat de Heer casparus wurm de oude, bijna vier jaren jonger was dan de Heer ernulphus klossius en dat uit dezen hoofde.....
Ten tweede: dat de Heer wurm, hoezeer eenigzins

{==169==} {>>pagina-aanduiding<<}

hardhoorende, wat zijne beenen betrof, van zessen klaar was, maar dat daarentegen de Heer van der klos mank ging en dat deze, wel verre van dit als een gebrek aan te merken, zich hierop soms verhoovaardigde, omdat ook Lord byron kreupel had gegaan.
Ernulphus! ernulphus! wat gaat hier uwe vergelijking deerlijk mank!
Ten derde: het geliefde voorwerp van beiden had vrij laat, maar nog in tijds, ontdekt, dat de vader van ernulphus het nooit verder dan tot de vrije, maar burgerlijke waardigheid van Aanspreker der Dooden had gebragt; terwijl wurm de oude haar poogde te bewijzen, dat hij lijnregt afstamde uit het talrijk geslacht der wurmen, waaronder zelfs wurmen, die reeds in de vijftiende eeuw onzer jaartelling de eer hadden gehad met of tegen de adellijke vossenjagers en boeren van dien tijd in het harnas te dienen, waaruit zij meende te mogen besluiten, dat het onder de mogelijke zaken behoorde, dat één of meer dier wurmen, zoo al niet destijds tot ridder geslagen, echter op het aanwezen van sommige thans nog bloeijende adellijke stammen eenen onmiddellijken invloed hadden gehad, in welk geval haar casparus voorzeker van geen volstrekt onedele geboorte, zoo als van der klos kon geacht worden te zijn.
Dit streelend denkbeeld was naauwelijks in de verbeelding der Freule opgekomen en door de minder herhaalde bezoeken van den Heer van der klos natuurlijk versterkt, of de Heer wurm, dit bemerkende, zeide eenvoudig en zonder dat hij daarmede eenig oogmerk scheen te hebben: ‘Wat is het

{==170==} {>>pagina-aanduiding<<}

jammer dat zoo vele oude brieven door brand en oorlog zijn vernield en verloren gegaan.’ - ‘Hiervoor,’ hernam zijne basiliska, ‘is raad;’ en dit zeggende, liet zij haar kwijnend oog met een zeker vertrouwen, dat zich niet laat beschrijven, op haren casparus vallen. Ondertusschen had het aangevoerde denkbeeld bij de Freule alles afgedaan; haar hart, zoo lang verdeeld en gedurende zoo vele meimaanden vrij gebleven, had, zoo al niet voor eeuwig, ten minste voor eenige dagen, weken, maanden, misschien wel (want wie kan zoo lang vooruitzien?) voor jaren beslist.
Het besluit van basiliska, hoe wel overwogen, werd echter niet voor in het laatst van Wijnmaand 1831 door een wettig huwelijk achtervolgd; deze verbindtenis zou zelfs, tegen den vurigen wensch van wurm den oude, tot in het volgende voorjaar zijn uitgesteld geworden, indien deze niet, met zijne gewone snedigheid had opgemerkt, dat het dan een schrikkeljaar was, en dat een schrikkeljaar..... ‘Gij hebt gelijk,’ hernam de aanstaande Bruid: ‘beschik van stonden aan over mijne hand, daar gij, mijn lieve wurm! reeds mijn hart vermeesterd hebt.’
Het is eene bekende zaak, die tot de eigendommelijke zeden van onzen tijd behoort, dat men niet zoo als onze Vaderen deden, eene huwelijksverbindtenis in eigen huis, op eigen haard, en op de plaats zijner woning viert. Er zijn zelfs voorbeelden van pas getrouwden uit den burgerstand, die terstond nadat de echtknoop tusschen hen gelegd was, van

{==171==} {>>pagina-aanduiding<<}

het stadhuis naar de Kostverloren Wetering of den Sloterweg zijn gewandeld, om aldaar de eerste huwelijksuren door te brengen: sommigen reizen verder, de minvermogenden met de schuit naar Halfweg Haarlem of het Kalfje, de zoogenaamde fatsoenlijke lieden echter, en wel met eigen rijtuig naar Velp of, als zij veel haast of weinig zakgeld hebben, met de schuit naar Maarssen.
De Heer en Mevrouw, wurm nogtans deden het een noch het ander. Een rolkoetsje voerde hen van het stadhuis naar de kerk en vandaar onmiddellijk naar Haarlem, en vandaar..... misschien wel naar den omtrek van de gesloopte Abtdij van Egmond, maar hiervan ben ik niet zeker, omdat Vrouwe basiliska wurm, geboren van egmond, daaromtrent altijd een diep stilzwijgen heeft gehouden. Brigitta die ook uit mijnen naam, dagelijks naar de terugkomst van de jonggetrouwde oude lieden had laten vragen, ontving eindelijk berigt dat zij in den avond van den St. Nicolaas dag wedergekeerd, en het huis aan Mevrouw wurm toebehoorende, en door haar gedurende haren maagdelijken staat bewoond, betrokken hadden.
Waarom is deze hunne aankomst niet zoo wel in de Amsterdamsche Courant, al ware het slechts in het niet-officiëel gedeelte bekend gemaakt, als dat van zoo vele andere en daaronder geheel onbekende personaadjen? Of waren de Heer en Mevrouw wurm, omdat zij in een huis op eene dwarsgracht en niet in het Wapen van Amsterdam, of in den Doelen hunnen intrek namen, voor een gedeelte

{==172==} {>>pagina-aanduiding<<}

van het Amsterdamsch nieuwsgierig publiek van minder belang dan een gestevelde renbode van den algemeenen geldschieter van de staatkundige kooplieden van Europa, of eene liedjeszangster met haar kamermeisje?
‘Men kan van alles geene reden geven,’ zegt mijne brigitta, en waarom zou ik hierin niet zoo wel berusten als vele mijner Stadgenooten, op het gezag van de Amsterdamsche Courant, sedert den 3 Januarij dezes jaars vastelijk gelooven, dat Parijs eene zeehaven heeft, zoo goed als Toulon, Portsmouth of Texel is (*).
Pasgetrouwden hebben in de eerste weken van hun huwelijk, vooral wanneer dit met uithuizigheid is begonnen, vele bemoeijingen; geen wonder derhalve, dat de Heer en Mevrouw wurm de gelukwenschingen van brigitta en mij niet voor den 25 December 1831 konden ontvangen.
En hiermede is de vraag wanneer? door mij beantwoord. Die van wie doe ik oogenblikkelijk af, terwijl die van waarover? dat is, welk onderwerp gedurende dit bezoek voornamelijk ter sprake is gekomen, hare beantwoording in het volgende hoofdstuk gedeeltelijk vinden zal. Ik schrijf met nadruk gedeeltelijk, want slechts één onderwerp, maar een onderwerp van gewigt zal ik daarbij aanroeren. - En welk dan?..... Deze vraag had ik van geen

{==173==} {>>pagina-aanduiding<<}

aandachtig lezer verwacht. Bilderdijk was immers overleden, en zouden onder anderen dan ook de Heeren joost van der luit, dionysius van der scheer, ernulphus van der klos, casparus wurm de oude en deszelfs gemalinne, mitsgaders de Heer joachim van oudewater, en zijne Huisvrouw bregje... (*), die allen tegenwoordig waren, dan niet over hem als Dichter, Geneeskundige, Taalgeleerde, Regtsgeleerde en eerste onder de edelen van Europa, gesproken en hem in al deze betrekkingen beoordeeld hebben?
Dat, en hoe rigtig, dit uitgezocht gezelschap over den vermaarden Doode, toen zijn lijk pas ter aarde was besteld, en over zijne hoedanigheden gesproken hebbe, zal, zoo ik hoop, door mij zoo naauwkeurig mogelijk in het volgende hoofdstuk worden opgegeven, als wanneer blijken zal, dat deze Critici van bilderdijk niet behooren tot die ingenia levia (†), waaraan onze goede nellius zich somtijds zoo zeer ergerde, dat hij den Nederlandschen Postrijder, Staatssecretaris, of ander recenserend maandwerk, waarin zich deze of gene domoor, eene ongegronde kritiek veroorloofd had, den voorzanger arij plak eens op zekeren zaturdagavond voor de scheenen wierp, op het eigen oogenblik dat deze hem nederig kwam vragen, welke

{==174==} {>>pagina-aanduiding<<}

psalmen zijn weleerwaarde den volgenden dag wilde gezongen hebben.
Ongelukkig was het boeksken, volgens den smaak van den tijd in een stijf hoornen bandje gebonden, de kant van hetzelve raakte het linkerscheenbeen van den niets kwaads vermoedenden Schoolmeester zoodanig, dat hij eensklaps wanhopig, en om tevens op de kortste wijze aan te toonen, dat hij toen nog geen gelukkig minnaar was, pijnlijk treurig uitschreeuwde: ‘Nu heb ik twee blaauwe scheenen!’
Wat hebben die Albedillers niet al voor hunne rekening! Hier toch bragten zij het goede hart van den vromen nellius in oproer, waarvan een blaauwe scheen van een geheel onschuldig Onderwijzer der jeugd en misschien eene slechte predikaatsie van hemzelven nog daarenboven het gevolg was. Maar wat moet het voorwerp der beoordeeling zelve dan niet hebben geleden? Misschien heeft hij die slechts weinig tijds kunnen overleven, en mogelijk wel het voorbeeld gegeven aan of gevolgd dat van een vermaard Poëet, uit het laatst der vorige eeuw, die.... maar waarom zou ik de wroegingen van hem, die zich met deszelfs moordende pen aan dezen manslag schuldig maakte, vermeerderen?




{==175==} {>>pagina-aanduiding<<}

27.


Verandering van spijs doet eeten. Nellius en de oude Pieternel. De doopnamen zijn ook voor de Dichters niet onverschillig. Bilderdijk was noch Dichter, noch Letterkundige, noch Geleerde. Iets over het verkikkeren. Wijze raadgeving door Brigitta gegeven en door den Schrijver gevolgd. Bilderdijk wilde na zijn' dood noch geprezen noch - misschien - ook niet gelaakt zijn. De wil van een overleden mensch is heilig. Een enkel woord over de Ledekants poëzij. Brigitta krijgt bij deze gelegenheid eene kleur. Het papier is lijdelijk; dus valt de rekening gemakkelijk te vereffenen. Onfeilbaar middel daartoe, door een oud Boekhouder aan de hand gedaan. Nooit kan eene adellijke afkomst door den vorm van ooren bewezen worden. Uitzondering voor de ooren van de afstammelingen van Midas. Eene kleine uitweiding over de zeden en manieren van de heele en halve geestelijken van den ouden en nieuwen tijd. Des Schrijvers lofspraak op Nellius, die noch trotsch, noch haatdragend, het onze vader zoo hartelijk bidden kon. Hercules, zijne knods en zijn leeuwenhuid. Formulier van eenen nieuwen huwelijksgroet van zekeren Klaas Salie. Met een klein sermoen over den tekst: gij zult niet verdoemen, eindigt dit hoofdstuk.

Varietas delectat (*) plagt vader nellius te zeggen als zijne oude meid pieternel hem, van slagt-
{==176==} {>>pagina-aanduiding<<}
tijd tot vrouwendag, dagelijks gezouten vleesch of spek met aardappelen en knollen opdischte. Wanneer hij deze woorden echter op eenen deftigen toon had uitgesproken, antwoordde pieternel, die meer practische philosophie bezat, dan menig philosooph, nooit; maar daar zij de kracht en ware beteekenis dier woorden, onder anderen in drie, kort op elkander gevolgde, maar door den dood afgebrokene huwelijken, had leeren kennen, schastte zij gewoonlijk reeds den volgenden dag rookworst met groene erwten, en wisselde deze naderhand weêr af met erwtensoep en pekelworst, en nu en dan met zoo vele onderscheidene soorten van kool als de tuin van Dominé opleverde.
De lezer die, ook zonder eigen of geleenden bril, gewaardigd is (*) een weinig verder te zien dan zijn neus lang is, heeft reeds kunnen bemerken, dat ik, als gedenkschriftschrijver, tot hem als lezer sta, zoo als pieternel tot nellius. Ik hoop maar niet dat hij, zoo als de laatste, die geen groot liefhebber van kool, en vooral van geene Brusselsche was, van het koolachtig gedeelte mijner Gedenkschriften, dat vooral dit Hoofdstuk bevatten zal, een' te grooten afkeer hebbe. Indien dit ongelukkig het geval mogt zijn, volge hij de lekkerbekken die de voorgediende spijs of niet aanroeren, of, die even geproefd hebbende, aan den knecht weer terug

{==177==} {>>pagina-aanduiding<<}

geven. Met andere woorden: mijne lezers hebben de volkomene vrijheid om dit hoofdstuk geheel of gedeeltelijk te lezen of niet.
Het gezelschap was dan, ten huize van den Heer en Mevrouw wurm bijeen. Nogmaals werd het grijze Paar met hunne voltrokkene echtverbindtenis geluk gewenscht, en dit bedankte nogmaals de Dichters joost (nu en dan verkeerdelijk jasper geheeten) van der luit en joachim van oudewater, den tweeden voor zijn Leergedicht en den eersten voor zijne niet minder uitgebreide Ode, ter gelegenheid van hun huwelijk vervaardigd.
‘Het is nog al eene bijzonderheid (zei van der luit), dat mijn vriend van oudewater denzelfden doopnaam voert, als de Dichter oudaen.’ ‘Maar,’ hervatte daarop de Heer van oudewater, toen gij bij uwe geboorte den naam van joost ontvingt, had men toen wel kunnen denken, dat gij niet alleen eenmaal den doopnaam, maar ook den roem van joost van den vondel als Dichter zoudt hebben verkregen, ja dien overtreffen?’
‘Mijn oom,’ hervatte van der luit, ‘naar wien ik joost genoemd ben, was niet alleen beunhaas in vette waren, maar hanteerde ook de lier. Aan zijne opleiding, ofschoon hij behalve klinkdichten, die in het jaar 1748 nameloos zijn gedrukt, nooit iets heeft uitgegeven, heb ik veel te danken. Ik ben altijd van begrip geweest, dat het voor een waar Genie niet onverschillig is, of hij joost, joachim of jacob heet.’
van der scheer. ‘En dan jacobus bellamy?’

{==178==} {>>pagina-aanduiding<<}

van der luit. ‘Die maakte meerendeels rijmlooze verzen, en was dus - geen Poëet.’
van der scheer. ‘En jacob van dijk dan?’
van oudewater. ‘Dat was een Modderman, en zou een Modderman een Poëet kunnen zijn?’
Ik. ‘En dan Mr. jacob?’.....
van der luit. ‘Ik weet wien gij meent, maar ik ken niets anders dan zijne Legenden, en daar naar te oordeelen.....’
Ik. ‘Maar was bilderdijk dan geen Dichter, al heette hij noch joost, noch joachim, noch jacob, maar willem?’
van der luit en van oudewater (lagchende en bijna gelijktijdig). ‘Bilderdijk een Dichter! een Dichter?’
van der klos. ‘Ja, mijne heeren! dat moge hij geweest zijn, maar hij was geen Litterator, waarop hij zich zoo veel liet voorstaan. Daar weet ik van te spreken.’
wurm. ‘Dichter en Litterator moge hij geweest zijn, maar nooit was hij Jurist, al schreef hij er ook boeken over.’
van der scheer. ‘Noch ook een man van de kunst; dit blijkt uit de Ziekten der Geleerden, die hij nog wel op rijm gebragt heeft.’
Ik. ‘De Heeren moeten het weten. Het was maar eene vraag. De man is nu dood, en zoo ik hoor, gisteren begraven.’
van der luit. ‘God dank! Nu zal eindelijk dat schelden en razen en verkikkeren eens ophouden.’

{==179==} {>>pagina-aanduiding<<}

Ik. ‘Van verkikkeren gesproken; wien zou hij toch wel bedoeld hebben in zijn vers, genaamd het vorschgekwaak, als hij zegt:

En de opgeblazen vorsch is 't wonder van de poel (*).’ 


van oudewater. ‘Zulke verzen behoorden nooit gelezen, en door de regering verboden te worden.’
wurm. ‘De oude, zoo heilzame plakkaten tegen de libellen zijn afgeschaft.....’
van der luit. ‘Des te erger. Deze hielden het poëtische vuur aan den gang, en indien ze nog bestaan hadden toen hij deze en andere verzen maakte, zou bilderdijk zich wel gewacht hebben om een ordentelijk mensch zoo maar bij een kikvorsch te vergelijken en hem alzoo te verkikkeren.’
brigitta meesmuilende en binnensmonds. ‘Die de schoen past, trekt hem aan.’
Het gesprek over bilderdijk, die ik naderhand gehoord heb, dat zich ook somtijds teisterbant (†)

{==180==} {>>pagina-aanduiding<<}

noemde, ging op deze wijze al vinniger en vinniger voort, en daar de Lezer mij reeds genoeg kent, om te weten, dat het niet onder mijne eigenheden kan behooren, om over nog levenden, veel minder over dooden van naam, zoo maar stoutweg, en dus ook over hunne feilen of deugden en verdiensten te oordeelen, heb ik alle verdere aanmerkingen over den nu Doode en Begravene, maar zonder eenige tegenbedenking te maken, verder zwijgende aangehoord, met oogmerk echter, om die in mijne Gedenkschriften op te nemen, voor zoo verre mijn geheugen, dat mij (in het voorbijgaan gezegd, nu en dan vrij wat parten begint te spelen) dit zou toelaten.
Toen ik echter gereed was om het een en ander daarvan op te teekenen, nam brigitta met den bril op den neus, en over mijne schouders glurende het woord, en verzocht mij om des vredes wille er niets van te laten drukken, ‘je zoudt mijn lieve frank!’ voegde zij er bij, ‘gevaar loopen om ook verkikkerd te worden, en wat zouden wij dan toch beginnen?’
‘Wel kind,’ hernam ik, ‘ik ben Historieschrij-
{==181==} {>>pagina-aanduiding<<}
ver. Ook de oordeelvellingen over geleerden en dichters behooren tot de gechiedenis, derhalve...’
‘Ja, maar volstrekt niet in uwe Gedenkschriften,’ hervatte zij. Daar ik nu in twijfelachtige gevallen gewoon ben, den raad mijner britje niet in den wind te slaan, en ook liever iets wil nalaten dan doen, heb ik begrepen den wenk der voorzigtigheid te volgen, en over bilderdijk zelfs niet uit den mond van anderen, anders dan in de verte te spreken.
Indien daarenboven er eens een enkele van de beoordeelaars of beoordeelaressen ten huize van den Heer en Mevrouw wurm vergaderd geweest was, die den Dichter van den ondergang der eerste Waereld als lofwaardig geprezen had, en ik dat ter goeder trouw navertelde, zou ik het met den Overledene zelven nog te kwaad kunnen krijgen, of heeft hij mij niet elf jaren vóór zijnen dood, reeds daarvoor gewaarschuwd, en, indien ik het wagen durfde om na zijnen dood van hem te gewagen, mij allerminzaamst en als bij anticipatie voor een' Rekel verklaard? Zoo toch zong hij:

Rekel! laat den doode slapen! 
Waarom toch zijn vreedzame asch 
Met uw nagels los te schrapen?.... (*) 


Ik zal mij dus wel wachten om den Doode, al ware het ook door anderen sprekende in te voeren,

{==182==} {>>pagina-aanduiding<<}

te prijzen, en zulks te meerder, omdat de rust der afgestorvenen, hetzij kikkers in hun leven of niet, aan mij zoo goed als aan de vroomsten...... dierbaar is, en bilderdijk in voetmaat en op rijm, zeer verstaanbaar bij zijn leven heeft te kennen gegeven, dat hij, zulks na zijn afsterven gebeurende, zich in zijn doodkist zou omkeeren (*), en dit althans wil ik niet op mijne conscientie hebben.
Of bilderdijk deze zijne bedreiging wel gemeend, en toen hij begraven werd, volvoerd heeft, heb ik tot dus verre niet kunnen ontdekken. Zoo het gebeurd is, wordt zulks door den mantel der Christelijke liefde, waaronder zoo veel kan worden en wordt geborgen, bedekt gehouden; en zoo hij nog onömgekeerd in de kist ligt, dan heeft hij, of, zoo als menig dichter geen woord gehouden, of de huilende lijkzangers, die zijne begrafenis hebben bijgewoond, hebben geene aanspraak op den welluidenden naam van Rekels. Trouwens er is geen regel zonder uitzondering, en op hen, die bij het leven van dezen in den regten zin des woords, Aartsheilige, een potje bij hem mogten breken, en zoo menig een braken, zal hij toch niet hebben toegepast:

Ga laf gebroed van eeuwige uitvaartzingers, 
Dat bij dien lof van eigen hoogmoed zwelt; 
Maar 's hemels vloek verstijve u tong en vingers, 
Zoo ge ooit een woord van mijn verscheiden meldt (†)! 



{==183==} {>>pagina-aanduiding<<}

Maar zou ik nu, ondanks deze, reeds voor dertig jaren zoo liefderijk gedane waarschuwing, en uitgesproken vloek, en in navolging van de wurmen, van der scheeren, van der luiten en zoo velen als over hem hier en elders, spraken, spreken en nog zullen spreken, zou ik hem, als Geleerde en als Dichter dan laken en verachten?.....
Toen ik het antwoord op deze aan mij zelven gedane vraag, met een enkel maar groot neen wilde ter neder schrijven, vroeg mij mijne kuische bedgenoote, of ik dan den Grijsaards bruiloftszang (*) van den zoo vergoden als verguisden bilderdijk wel betamend, en met de reine godsvrucht en den reinen christenzin, vooral een' grijsaard passende, overeenkomstig vond?
‘Vooreerst, britje, (was mijn antwoord,) had gij dat kunstjuweeltje van beschrijvende ledekants-poëzij (†) nooit moeten lezen, en . . . . . . . . . . . . . . . . . . . . . . . . . . . . . . . . . . . . .
‘Jou stoutert daar je bent!’ (hernam britje.) Zij had eene kleur als bloed.
‘Ten tweede, weetje dan niet, zoo als ik u zoo dikwerf, in overeenstemming met het catechetisch onderwijs van nellius geleerd heb, dat: de heiligen wel kunnen vallen, maar nooit vervallen, en

{==184==} {>>pagina-aanduiding<<}

‘Ter derde, dat bilderdijk, hoezeer hij met sommige zijner vroegere gedichten, en vooral met dezen Bruiloftszang, de rammen en schapen en vooral de lammerkens zijner kudde, althans sommige van dezelve die aan deze troetelzonde niet mank gingen, wel eenigzins ontsticht en op den verkeerden weg gebragt zal hebben, een jaar later deze zijne afpadigheid weder heeft trachten goed te maken door eene reeks van Psalmen en andere over-over-stichtelijke gezangen (*). De rekening is hiermede vereffend. Zij sluit als een blikken bos.’
‘Dan is het wat anders,’ zeide brigitta, maar dit wist ik niet.’
Wanneer ik nu, zoo al voortschrijvende, naga, wat er tusschen brigitta, en mij over dezen zeldzamen man is gesproken, en daaruit een gevolg trekke tot al hetgeen door de gewijden en ongewijden in proza en poëzij over hem reeds is gezegd en gezongen, en misschien nog jaren lang zal gezegd en gezongen worden, dan geloof ik, dat dit alles of slechts een klein gedeelte daarvan gedrukt wordende, nog meer boekdeelen zal kunnen beslaan, dan die, welke bilderdijk, met of zonder naam of onder dien van teisterbant, van zijne Verlustiging af, tot aan zijne Beginsels der woordvorsching toe, en dus in het lange tijdsverloop van vijftig jaren heeft

{==185==} {>>pagina-aanduiding<<}

uitgegeven, vooral wanneer er (en hiervan heb ik reeds een muisje hooren piepen) vele hooggeleerde aanteekeningen, waarin de Amsterdammers een' frisschen veeg uit de pan krijgen, bijkomen. ‘Nu, die wat verdient moet wat hebben,’ zei arij plak, als hij zoo wat in het honderd onder de schooljongens heen sloeg. En waarom zou dan een hedendaagsch Hooggeleerd Schoolmeester hetzelfde regt niet hebben als de vermaarde onderwijzer der jeugd arij plak?
Niet uit het laatste, maar natuurlijk uit het voorlaatste, besluit ik, dat de Graaf van teisterbant, genaamd bilderdijk, geen gewoon mensch, geen Geleerde, zoo als men er velen vindt, noch een alledaagsch Dichter geweest is, en dat (zoo als ik zeker iemand, die hem door en door kende, en die jaren lang hem zoo wel als zijne schriften bestudeerd had, zich uitdrukte) bilderdijk door geene lofspraken, al waren die ook van een' Hoogeschoolleeraar (*) grooter, noch door bedillingen en aanmerkingen ooit kleiner zou kunnen worden gemaakt.
Diezelfde zeker iemand had (zoo als hij verzekerde) zich altijd ten regel gesteld, om als er bij den Graaf van teisterbant, zoo wat van st. anna onde liep, zulks te beschouwen even alsof zijne Graselijk Genade dit niet zelve gedaan, gezegd of geschreven, had, en dat hij hetzelve daarom altijd op rekening gesteld had van eenen anderen bilderdijk.

{==186==} {>>pagina-aanduiding<<}

‘En ik zou de rekening laten op naam van denzelfden persoon’ (zoo merkte hierop een oud practiserend Boekhouder, bij dit gesprek tegenwoordig, allersnedigst aan). ‘Welk mensch toch heeft in het kwade en goede, zijne rekening niet van debet en credit. Volgens de regelen van het Italiaansch Boekhouden is er tegenover een Crediteur altijd een Debiteur, en staat er dan wat veel op de debetzijde, welnu dan kan men immers daarvan afschrijven op winst en verlies, of het te kortkomende overbrengen op en ten laste eener nieuwe rekening?’
‘Maar als dan op de nieuwe rekening (hernam ik) ook weder vele posten voor troetelzonden, afpadigheden, gemelijkheid, schelden en dergelijken dagelijks op het debet moeten worden gebragt en de creditzijde daarentegen zoo schraal is, als de beurs van een Genie, die het onderscheid niet kent, tusschen een' dukaton en een dertiendhalve stuiversstuk - hoe dan te sluiten?’
Hier werd de man verlegen. Hij sprak wel weder van afschrijven, van onvoorziene of figurative posten en van posten om te sluiten, maar zoodanig, dat ik, die deze soort van boekhouden nooit leerde, er geen woord van begreep.
Maar alles gewikt en gewogen hebbende, geloof ik, dat de Man die bilderdijk's gebreken zoo wist te vergoêlijken, gelijk had, en dat men het daarvoor moet houden, dat er twee onderscheidene personen in denzelfden teisterbant, gezegd bilderdijk, zijn vereenigd geweest: dat de een, die zoo gaarne ver-
{==187==} {>>pagina-aanduiding<<}
kikkerde..... maar ik wil er niet meer van zeggen, dan dat het behoort vergeten te worden, zoo als zoo velen, wier gedachtenis gelukkig vergeten is; en dat de ander in 's mans geleerde geschriften en poëzij zich op de onnavolgbaarste wijze vereeuwigd hebbende, nooit zal ophouden te bestaan, zoo lang er Nederduitsch gedacht en gelezen zal worden.
‘Welk een zwier en verheffing van stijl, Mijnheer frank floriszoon van arkel! Die ben ik van u niet gewoon. Het is net alsof je die geleerde en zoo gematigde Redevoering in Diligentia onlangs hebt bijgewoond!’ Ik vraag u verschooning, verwonderde Lezer! Ik ben in geene zes maanden in den Haag geweest; en er is ook niets in van het mijne. Het waren de woorden van den man, die zoo even bilderdijk beoordeelde, en waaraan ik mijn zegel zou hechten, indien ik zoo bevoegd was als hij, om den eenigen Man, naar de creditzijde zijner verdiensten te schatten, en wat zijne debetzijde, of liever den anderen bilderdijk aangaat; ik laat die nacijferen, optellen en des noods met een verschrikkelijk groot saldo afsluiten door de van der luiten, van der scheeren, klossiussen en de wurmen in Nederland, hetzij deze laatsten achter hunne namen den oude of den jonge schrijven, of zulks, om wat reden ook, weglaten of niet (*).

{==188==} {>>pagina-aanduiding<<}

‘En Mevrouw basiliska wurm, geboren van egmond, sprak die dan geen enkel woord in het kapittel?’ Welnu dat is eene vraag! egmond en teisterbant: eene geborene Gravin en een Graaf. Welk een punt van overeenkomst! En basiliska zou bij het haar afgelegd felicitatie bezoek hierover gezwegen hebben! Ja wel! zij heeft gesproken en wel gesproken met zoo veel nadruk als ooit eene vrouw van zulk eene geboorte sprak, en ten slotte gezegd, dat zij in eeuwigheid niet zou gelooven, dat de Graven van teisterbant van de Grieksche Keizers waren afgestamd, al toonden zij ook in plaats van parkementen doop-, trouw- en begrafeniscedullen, Ooren zonder rand, zoo als deze gezegd worden gehad te hebben, en bilderdijk zelve in der daad, misschien als erfblijk, gehad heeft.
Toen Mevrouw dit zeide, keek zij met een' blik van aangeboren hoogheid, die hare adellijke afkomst zou verraden hebben, al ware die niet erkend, haren wurm aan; deze begreep gelukkig deze hare bliktaal (*) en zei met een zelfvertrouwen, dat een oud praktizijn zoo eigen is: ‘door doop-, trouwof doodcedullen alleen wordt de afkomst van iemand bewezen,’ Op het woord alleen had de Heer wurm bijzonder gedrukt, en daarop volgde een tweede, echter nog scherpere blik van zijne echtgenoote, waarop hij zich haastte te zeggen:

{==189==} {>>pagina-aanduiding<<}

of door andere bescheiden, titels, brieven van legitimatie als anderzins, ja zelfs door overlevering..... maar nooit door Ooren..... Ik sommeer, wie hij ook zij, dat een of meer Ooren, ooit door eenig veritabel Jurist onder de middelen van probatie of zelfs onder de praesumtiën in cas van afstamming zijn opgeteld.’
Behalve - (zoo fluisterde de geest van bilderdijk, die door het eetzaaltje van den Heer en Mevrouw wurm rondwaarde, mij in.) - behalve bij het talrijk nageslacht van midas:

Den schrandren midas gaf apol, 
Bij 't Ezelsiersel aan den bol. 
Dezelfde regterlijke magt 
Voor heel zijn talrijk nageslacht. 
En 't brengt zijn erfblijk van gezag, 
Bij ieder uitspraak aan den dag. 
Vrijmoedig des, gij Midasloten! 
Betoont uit wien gij zijt gesproten (*). 


Zou de Dichter dezen uitval op het koninklijk geslacht van midas ook bij anticipatie hebben laten drukken, om mij dien als eenen knuppel in de hand te geven tegen joost van der luit cum suibus, zoo als wijlen arij plak de eerwaardige boeren, die den President van den Kerkeraad in rang opvolgden, gewoon was te noemen.
Nellius stoof altijd in drift op als hij dit cum suibus hoorde. ‘Kerel!’ (voerde hij dan den altijd leerenden en nooit wijzer wordenden arij plak

{==190==} {>>pagina-aanduiding<<}

toe) ‘Kerel! zeg toch cum suis. De eenvaardige Kerkeraad bestaat toch niet uit Varkens!’ - ‘Dat wist ik niet, Dominé!’ (zoo was dan altijd des onderwijzers antwoord); maar dit maakte de goede nellius, die deze voorgewende onkunde voor de bijtendste spotternij hield, nog razender. Hierin had hij echter ongelijk, omdat de nooit ergdenkende onderwijzer niet bedoeld had, om door: dat wist ik niet, te kennen te geven, dat hij de broeders Ouderlingen en Diakenen buiten den President govert van der kop, voor Varkens hield, maar dat hij hierdoor slechts zijne onkunde omtrent de beteekenis van de woorden cum suibus, nederig aan den dag had willen leggen.
Het was jammer van den braven nellius, dat hij zich zoo driftig kon maken en dat over zulk een bagatel. Was er dan in zijnen tijd, wanneer men van leden van een' Kerkeraad sprak, zulk een hemelsbreed onderscheid tusschen de woorden: met de zijnen, of met de Varkens? Ik zal hierover eens eenige oude rekeningen van Dorpkasteleins, die wel hier of daar in de consistoriale archiven van vroegeren tijd zullen te vinden zijn, nazien; of waarom zouden deze niet zoo wel eene historische waarheid aan het licht brengen kunnen, als die van de Grafelijkheid's rekenkamer? Zoo put men de waarheid der geschiedenis uit echte, zeer echte bronnen. Thans ja! zou het eene grove, misschien zelfs wel eene strafbare spotternij zijn, om in dit geval de woorden cum suibus te gebruiken; maar zoo men die al eens liet hooren, zou men er beter

{==191==} {>>pagina-aanduiding<<}

afkomen dan in de dagen van vader nellius, want thans zijn de Heeren van den mantel en van de bef toch altijd zacht en toegevend, ja de nederigheid zelve, zoo als overbekend en nog onlangs gebleken is, bij gelegenheid dat..... Maar ik wil den schijn zelfs niet hebben van de levenden te prijzen en dat ten koste van den goeden Doode - van nellius. Zacht echter ruste dan ook zijne assche! Driftig moge hij geweest zijn, maar het door hem tegen meester arij uitgesproken kerel, wisselde hij weinige oogenblikken daarna, zoo gaarne af met de woorden: zeg er eens, mijn goeje Meester! Voor betamelijk eerbetoon, vooral in zijne bediening, was hij niet onverschillig, maar hij voegde daarbij Christelijke nederigheid en liefde. Hij gevoelde zich niet ongelukkig, wanneer hem bij plegtige gelegenheden, (zoo als onder anderen bij het jubilé der Leydsche Academie in 1775) geene eerste plaats werd ingeruimd; veel minder zette hij zich ongenoodigd daarop uit zich zelven, of nam de plaats der vrouwkens in. Was hij al eens beleedigd, en door de hem aangedane beleediging gram geworden, zijn toorn duurde niet lang. Indien de oude pieternel nog leefde, zou zij kunnen getuigen, hoe hij op den avond van iederen dag het leed hem daarop aangedaan, met al het goede, dat hij gedurende denzelven verrigt had, vergeten was; bij ieder' lepel karnemelk met gort, die hij gewoonlijk als avondeten gebruikte, scheen zijne drift te zakken, en nooit ging hij naar bed, of hij kon, in reinheid des harten bidden: vergeef ons onze schulden, gelijk ook wij vergeven onzen

{==192==} {>>pagina-aanduiding<<}

schuldenaren. Hoe velen zijner Christelijke ambtgenooten, al verkondigen zij de wet der liefde van een' aanzienlijker kansel zijn hierin altijd zijne navolgers? Nogmaals dan: zacht ruste het gebeente van den goeden nellius!
Ten bewijze, dat hetgeen ik daar zoo aanstonds nederschreef, geheel in den goedhartigen geest van mijne brigitta was, laat ik hier volgen het gesprek tusschen haar en mij, na onze tehuiskomst, gehouden.
Ik. ‘Zou ik al die hatelijkheden, die wij daar zoo in menigte over bilderdijk gehoord hebben, wel opschrijven?’
brigitta. ‘Wel neen je frank! dat zou onchristelijk zijn. De man is dood en begraven, zoo als hij sedert jaren voorspeld had, dat vroeg of laat wel eens gebeuren zou. En wat kan het nu toch meer scheelen, hoe hij over de Aardappelen en de Koepokinenting gedacht heeft?’
Ik. ‘En of hij tegen dien geleerden Heer, met wien hij, (zoo als hij eens schreef,) in zulk eene goede bekendschap en wat men vriendschap noemt, had gestaan, niet wat te dikwijls de knods van hercules heeft opgenomen, om hem als eene vlieg te verpletteren en te verjagen, al zei hij ook op hetzelfde oogenblik dat hij dit niet wilde (*).’
brigitta. ‘Het was toch geen mooi zeggen

{==193==} {>>pagina-aanduiding<<}

van van der scheer, dat de hercules dood was, terwijl de vlieg nog rondgonsde!’
Ik. ‘Wie weet hoe veel kleine herculesjes er nog zijn, die de knods van den Overledene zullen pogen op te nemen, als zij die maar van den grond kunnen krijgen; en hoe vele dwergen er zullen voor den dag komen, die met den leeuwenhuid van den breedgeschouderde omhangen, anderen zullen trachten te verschrikken! Ik heb er al iets van gehoord, maar toen men zag welk een smalgeschouderd, spierloos en mager Ventje, van onder de huid van den Leeuw ophuppelde, begon een ieder hartelijk te lagchen. Je zoudt niet gelooven britje! hoe vele, zelfs hooggeleerde Schaatsenrijders er zijn, die eene losse schaats rijden, nooit naar wakken kijken, maar er zoo maar klakkeloos invallen, dat zij er bijna levenloos en altijd druipnat en tot over de ooren bemodderd, moeten worden uitgehaald. Er zijn zoo vele maatschappijen en genootschappen, waarom er ook niet een opgerigt tot redding van letter- en dichtlievende Drenkelingen, wier getal, zoo als de komenijswinkels kunnen getuigen, dagelijks toeneemt? Deze vraag in het voorbij gaan; en over de zaak zelve, misschien, nader.’
brigitta. ‘Was dat Ventje ook een liefhebber van schaatsenrijden?’
Ik. ‘Britje! zal je dan nooit het teeken van de beteekende zaak onderscheiden?’
brigitta. ‘Daar begrijp ik niets van, vooral niet van dien hercules, zijne knods en dat kleine Ventje....’

{==194==} {>>pagina-aanduiding<<}

Ik. ‘Om u dit aan het verstand te brengen, zal ik misschien nog wel eens een afzonderlijk hoofdstuk schrijven, maar dâartoe moet ik vooraf in oude boeken eens ter dege nazien wie hercules was, wat hij zoo al bij de vrouwen en tegen de mannen heeft uitgevoerde. Dat hij zich wel met morsigheden heeft ingelaten, heb ik dunkt mij gelezen, maar nooit dat hij op de vliegenjagt geweest is.’ brigitta (na eenig stilzwijgen). ‘Maar wat dacht gij wel, frank! toen klaas salie den Heer en Mevrouw wurm met hun voltrokken huwelijk feliciterende, hun toewenschte een' Gode betamelijken gezegenden echt, was dat een zeggen, en dat nog wel voor een' Ouderling (*)?’
Ik. ‘Een Ouderling of niet, ik zeg dat men een klaas salie moet zijn, om het te durven uitkramen; dus hiervan geen woord meer.....’
brigitta. ‘En dan van bilderdijk?’
Ik. ‘Dit eenige slechts: moge ook zijn stoffelijk overblijffel in de Groote Kerk te Haarlem zacht rusten!’
brigitta. ‘Amen! Eer heeft je hart; maar je bent ook op de catechisatie van den vromen nellius geweest.’
Ik. ‘Mij dunkt ik hoor hem nog zeggen, toen onze Dorpsschout op iets leelijks - zeer leelijks - betrapt was, en iedereen daar den mond vol van

{==195==} {>>pagina-aanduiding<<}

had: niemand heeft het regt den eersten steen tegen hem op te nemen, dan die zelf rein is. En wie is rein? Dus kinderen! niet verdoemen, hoorje? Zoo sprak nellius, en ik zeg ook hierop Amen!’
brigitta. ‘Dat hebje mij nog eens uit een boekje voorgelezen (*).’
Ik. ‘Dat heb ik, maar de schrijver had het uit hetzelfde heilige Boek als nellius zaliger, overgenomen.....’
brigitta. ‘Dat is uit onzen Bijbel. Dus vooral niet verdoemen, frank!’
Ik. Nooit - nooit verdoemen, brigitta! en vooral ook niet navertellen, wat iemand, weinige maanden voor zijn' dood, in eene gemelijke bui, ons misschien vertrouwelijk, maar onvoorzigtiglijk heeft medegedeeld.’
brigitta. ‘Vooral niet! maar wat meenje daarmede?’
Ik beantwoordde deze vraag met de voorlezing van eenige bladzijden uit het mengelwerk van de Vaderlandsche Letteroefeningen, 1832, No. 2, bl. 81 en volg.: maar wat britje daarop antwoordde, vertel ik aan niemand.




{==196==} {>>pagina-aanduiding<<}

28.


Overeenkomst van den overvloed van water met dien van papier, pennen en inkt, voor zoo veel het gevaarlijke daarvan voor Schrijvers en Dichters betreft. De Schrijver kondigt het oprigten van de Maatschappij tot redding van letter- en dichtlievende drenkelingen aan; brengt zijne Lezers voorloopig in kennis met deszelfs voornaamsten Stichter den Heer Lubbert Ignatius Bril junior; geeft eene zeer uitvoerige beschrijving van de medaille door de Maatschappij uit te loven; en neemt een vrij aandoenlijk afscheid van den Lezer; aan wien hij eene nieuwe, verbeterde, vermeerderde, met prentverbeeldingen, eene opdragt aan eene pas geborene, en eene aanprijzende Voorrede verrijkte uitgave zijner Gedenkschrijten belooft. NB. Met dit laatste maar gewis niet het minste van al de Hoofdstukken mijner Gedenkschriften, die in het Mengelwerk van den Recensent, ook der Recensenten gedrukt zijn, neme de Lezer voor ditmaal genoegen!

‘Je hebt toch rare invallen, frank!’ zei brigitta, ‘waartoe zou het toch dienen om bij zoo vele Genootschappen, die ons zoo veel geld kosten, nog iets te geven voor een Genootschap: tot redding van letter- en dichtlievende drenkelingen?’
Ik. ‘Britje! houd u bij de wasch en de keuken - dit is mijne zaak.’

{==197==} {>>pagina-aanduiding<<}

brigitta. ‘Wel mijn goeje Man! Hoe vele Heeren zijn er niet, die aan het hoofd staan van gezelschappen ten nutte van zaken, daar de geheele wereld weet, dat zij voor geen oortje verstand van hebben! en mag dan eene eenvoudige vrouw, in hare onnoozelheid, ook geene vraag doen omtrent iets daar zij geen verstand van heeft?’.
Ik gevoelde na deze juiste opmerking, dat ik mijne goede vrouw wat te hard geantwoord had, en beproefde toen om haar de noodzakelijkheid van de door mij bedoelde maatschappij aan te toonen, nagenoeg op de volgende wijze:
‘Waarom (voerde ik aan) is de Maatschappij tot redding van Drenkelingen in het algemeen, binnen Amsterdam in 1767 anders opgerigt dan om menschen, bij toeval of opzettelijk in het water geraakt, in het leven te behouden? En wat waren de beweegredenen die de oprigters tot het in werking brengen van dezelve hebben doen besluiten? Immers geene andere dan de overvloed van water, dat ons gezegend land door en omspoelt, en waardoor duizenden van ingezetenen, hetzij bijziende of niet, dagelijks gevaar loopen, daarin jammerlijk om te komen, en er dus middelen behoorden in het werk gesteld te worden, om niet alleen zoodanige Drenkelingen uit het water te halen, maar hen ook, uit het water gered zijnde, voor de doodelijke gevolgen der instorting door eenvoudige kunstmiddelen te behoeden.’
‘Wanneer wij de voorzorgen en redmiddelen

{==198==} {>>pagina-aanduiding<<}

door deze Maatschappij beraamd, ten behoeve van gewone Drenkelingen, nu toepassen op Schrijvers en Dichters, die op eene andere, maar in zekeren zin gelijksoortige wijze gevaar loopen om als Schrijvers en Dichters deerlijk om te komen: dan is eene menschlievende instelling tot redding van de laatsten niet minder pligtmatig dan ten behoeve van de eersten.’
Brigitta, niet gewoon om mij, zonder volstrekte noodzakelijkheid, tegen te spreken, scheen, door het langzaam nederleggen van haar breiwerk en het afvegen van haren bril eenige opheldering te vragen, en toen ging ik voort:
‘Wat zijn er in ons Vaderland niet eene menigte zwanen, ganzen, kraaijen, eenden en andere groote en kleine penvoerende Vogels, en dus ook pennen! De grondstoffen tot bereiding van schrijfen drukinkt worden door de Heeren, die ofschoon zij, behalve op prijscouranten en marktbrieven, niet gewoon zijn hunnen naam door de drukpers te vereeuwigen, in overvloed aangevoerd. Het zwartsel inzonderheid blijft, in weerwil van het veelvuldig gebruik van dikke en vette drukletters op de berigten en aankondigingen, openlijk in menigte, aangeplakt, laag in prijs; en eindelijk de papiermolens kunnen nog meer papier, dan thans meer dan ooit voor nutteloos geschrijf vervaardigd wordt, ten behoeve van de schrijfjeukte onzer landgenooten afleveren; vooral omdat het reeds gedrukte of beschrevene, zelfs dikwerf eer dat het gelezen is, op den molen terug komt, om in

{==199==} {>>pagina-aanduiding<<}

schoon papier weder te worden veranderd.. Aan werktuigen derhalve ontbreekt het den liefhebberen van schrijven en drukken zoo min als ons Vaderland aan water of ijs.’
‘Wanneer men daar nu bijvoegt, hoe vele geleerde en letterkundige Genootschappen er in ons Vaderland aanwezig zijn, die door het uitschrijven van prijsvragen zelfs over onderwerpen, die reeds lang beantwoord zijn of zich zelven kunnen beantwoorden, den aangeborenen schrijf- en dichtlust, dagelijks al meer en meer opwekken, dan vraag ik, of het geene behoefte is, om in het lot van Schrijvers of Dichters, die als feilbare menschen, vooral bij zoo vele verzoeking, gevaar loopen om den verkeerden weg te gaan, te struikelen, ja zelfs hunne eer, en (waarvan voorbeelden zijn) het leven te verliezen, door gepaste red- en behoedmiddelen te voorzien? Wat mij betreft, nooit zie ik eene pen, of in een oogenblik is hij tusschen mijn' duim en voorsten vinger; en als ik dan maar een blad, al ware het slechts van munnikengraauw papier en wat inkt kan magtig worden, doop ik de pen in en ik - schrijf; en rust niet voor dat het door mij geschrevene gedrukt is.’
‘Het schrijven en dichten echter, breeder te bevragen bij de Heeren X en Y, is eene gevaarlijke zaak, en kan, zoo als de goede nellius dit noemde, eene illias van jammeren opleveren. Ik weet het aan mij zelven en heb reeds het kruidje roer mij niet, van een' enkelen Hollandschen Bard

{==200==} {>>pagina-aanduiding<<}

(aan wien ik echter nooit gedacht had) ondervonden. En wat de Heeren van de Plak, hetzij dan aarts-, gewone-, of onder-Plakvoerders aangaat, deze bid ik bij voorraad om genade, tegen dat de tweede uitgave dezer, in mijn oog zoo onwaardeerbare Gedenkschriften het licht zal zien.’
‘Die Heeren van de Plak zijn al een aardig soort; zij geven zich voor wegwijzers uit; en ik erken dat velen hunner het zouden kunnen zijn; maar allen zijn met hetzelfde sop overgoten; nooit roepen zij: een wak, een wak! voor dat een Mensch er over hals en ooren in ligt.
Dat door het woord Mensch hier een Schrijver of Dichter en geen ander moet verdaan worden, was voor mijne britje, hoezeer zij die beiden, vooral de laatsten, dikwerf Zonen der Goden had hooren noemen, zeer duidelijk.
Maar de Heeren van de Plak dan? Er is er (zoo sprak nellius ook als hij meer dan een' persoon bedoelde) die zich als Wegwijzers op de baan van wetenschappen en kunsten (echter voorzitigheidshalve onder eene firma, of onder het schild van eene namelooze societeit) uitgegeven, zonder dat zij immer eene schaats onder de voeten hebben gehad, veel minder daarop eene enkele streek gedaan, en dus nooit gestruikeld hadden, veel minder door het altijd broze ijs gevallen waren. En als dan een onvoorzigtig, of bij hen niet in een goed blaadje staande schrijver of dichter het ongeluk had om op de gladde baan, onder het regts en links zwieren, en beentje

{==201==} {>>pagina-aanduiding<<}

over spelen, deerlijk te struikelen, of zelfs door het dunne ijs heen te vallen, zoodanig, dat zij er of niet, of niet dan met moeite werden uitgehaald, en bij het letter- of dichtlievend leven behouden werden, hebben zij de onbarmhartigheid nog, om zoo luid dat het een ieder hooren kan te roepen: ‘Wat deden zij toch met zulke slechte, en slordig aangebondene schaatsen op het ijs? Waarom zoo gezwierd en beentje over gespeeld, en niet liever gekeken waar zij reden? Zij konden immers weten, dat het ijs voor hen te hobbelig en dat dáár of dáár een wak was?’
En nu leg ik de pen een oogenblik neder, om van mijne diepe verontwaardiging tegen deze onbarmhartigen eenigermate terug te komen. Het gezegde ondertusschen, is niet anders dan vertrouwelijk gezegd, en het blijve dus tusschen brigitta, alle mijne bescheidene lezers en mij.

Wat nu het oprigten van de door mij bedoelde maatschappij aangaat, hieromtrent heb ik weder ondervonden, dat men in het land mijner geboorte maar één woord behoeft te kikken en slechts ééne snaar behoeft te roeren om dadelijk antwoord te krijgen in proza of poëzij. ‘Als er een hond blaft, eene kat miaauwt, eene hen kakelt, blaffen, miaauwen en kakelen er straks meer.’ Maar deze onbeschofte vergelijking van den wijsneus bartholomeus kinkel, geef ik enkel geschiedkundig en als

{==202==} {>>pagina-aanduiding<<}

door hem uitgesproken op, omdat hij die inderdaad gemaakt heeft, maar ik neem dezelve als de mijne, volstrekt niet over. Hoe! zou ik mij den haat van de verdienstelijke Oprigters van zoo vele nuttige maatschappijen in Nederland, ja mij zelven, als Lid van een nog weinig bekend, maar hoogst nuttig Genootschap, en waarschijnlijk eenmaal Correspondent van de Maatschappij tot redding van Letter- en Dichtlievende Drenkelingen, het grievendst zelfverwijt, op den hals halen?
En nu ter zake! Een vriend mijner jeugd, wiens moeder Vrouwe rebecca nellius, de vleeschelijke zuster van mijnen ouden leermeester was, de Heer lubbert ignatius bril junior, een man, die ik, sedert onze oude hoepel- en knikkerdagen op het kerkhof van de Pastorij van zijn' oom, slechts nu en dan aantrof, denkt over het heilzame van de door mij bedoelde Maatschappij, even zoo als ik; naauwelijks toch had hij kennis gekregen van mijnen inval, of hij werd bedacht om zich aan het hoofd te stellen van eene vereeniging, ten oogmerk hebbende het oprigten van eene maatschappij: tot redding (niet van geleerde, maar om wijze redenen) van Letteren Dichtlievende Drenkelingen.
Ik heb dit onderwerp reeds gisteren avond met dezen menschlievenden Man, die daartoe opzettelijk uit eene der voormalige kleine, stemhebbende Steden in Holland, en wel met de nachtschuit was overgekomen, behandeld, en mij bij die gelegenheid de eer der uitvinding van het weldadige plan, edelmoe-
{==203==} {>>pagina-aanduiding<<}
dig door hem hooren toezwaaijen; terwijl ik hem wederkeerig die der uitvoering van hetzelve gaarne toekende. Asinus asinum fricat (*) hoor ik hier nellius, dunkt mij, nog zeggen; maar hij voegde er dan altijd bij, dat de Ezels in Mesopotamië weleer in groote achting stonden; en dat hij zich niet begrijpen kon, dat in een land als het onze, zoo gezegend met Ezels, er altijd zoo op geschrold werd.
‘Hoe,’ vervolgde de Heer bril, ‘Nederland telt zoo vele groote en kleine geleerde en ongeleerde, menschlievende, algemeen nuttige, zedelijk verbeterende en andere Maatschappijen, Genootschappen en Commissiën van onderscheidene soort, dat men het niet ten onregte het Vaderland der Genootschappen kan noemen; en men is nog niet bedacht geweest, om in deze eerste behoefte voor zoo vele schrijvende en rijmende onzer Landgenooten te voorzien!’
Hier zweeg hij - zag brigitta en mij met een oog, dat spijt en medelijden tevens teekende, aan. Ik legde in de grootste verwachting mijne pijp neder; britje mede vol verlangen naar hetgeen volgen zoude, legde de armen over elkander en scheen hem iets te willen vragen, toen hij eensklaps opstond en met de zelfgenoegzaamheid van een hedendaagsch Philantrophist uitriep: ‘De Maatschappij tot redding van Letter- en Dichtlievende Drenkelingen

{==204==} {>>pagina-aanduiding<<}

in Nederland, bestaat; zie in mij haren Voorzitter; tot derzelver Geheimschrijver is reeds door mij benoemd de Heer steven van os. De Heer jodocus wolf heeft zich met het bestuur der geldmiddelen, den eersten grondslag van alle en niet zelden het doel van sommige Maatschappijen, wel willen belasten. Ik lubbert ignatius bril junior, verklaar alzoo deze onontbeerlijke stichting in Noord-Nederland, van heden af aan, als voor altijd gevestigd.
‘Nu voorzeker,’ (was mijn antwoord,) ‘zal ik mijne Gedenkschriften door eene tweede verbeterde uitgave aan de vergetelheid onttrekken. Zij zullen met prentwerken voorzien aan de vermogende bescherming van de door u zoo groothartig opgerigte Maatschappij worden opgedragen.....’ bril. ‘En ik zal uwe Gedenkschriften met eene ophelderende Voorrede voorzien!..... Nimmer schreef ik een Boek; de grootste geest is niet tot alles in staat; elk heeft zijn' eigen' aanleg en talent, de mijne zijn (zoo als die van een lang begraven Hoogleeraar) het schrijven van voorredenen voor boeken; voornamelijk vertaalde, zelfs voor die boeken welke ik niet gelezen heb. Uwe Gedenkschriften echter, o vriend mijner jeugd, medearbeider in mijnen ouderdom! heb ik gelezen. Begrijp nu eens welk eene Voorrede Gij en de geleerde wereld van mij te wachten hebt; mijn naam zal uwen arbeid versieren, en op dien naam.....’

{==205==} {>>pagina-aanduiding<<}

Hier werd de geestdrift van mijnen vriend bril gestuit door eene geweldige hoestbui, die de Man het spreken belette, zijn hoofd opzwellen en britje, die er van schrikte, deed uitroepen: ‘dat komt van de Maartsche lucht en de nachtschuit! lijsje! breng eens wat melk!’
‘Vooral’ (liet er de Heer lubbert ignatius bril, al hoestende en kugchende, op volgen) ‘met water.’
‘Dat behoeft niet,’ (zei lijsje) ‘daar zorgen de melkboeren in Amsterdam wel voor.’
Nadat de Heer bril zich hersteld had, vroeg ik hem: ‘Of hij zijne gedachten al had laten gaan over eene medaille of eenen gedenkpenning door de Maatschappij aan den Redder van eenig Letter-of Dichtlievend Drenkeling uit te loven?’
‘Ik heb reeds,’ was zijn antwoord, ‘met behulp van een bekwaam Huisschilder, die sedert jaren veel te doen heeft met het beschilderen van kratten van boerenwagens en uithangborden, een ontwerp van zoodanige medaille gemaakt. Zie hier de beschrijving:’
‘De eene zijde van de medaille zal verbeelden een wijd uitgestrekt bevrozen water of ijsveld, daar een aantal personen, door elkander, de een een weinig beter dan den ander maar de meeste met een been, terwijl het andere achteraan slungelt, voortstompelen; sommigen, die onvoorzigtig beentje over hadden gelegd, zijn reeds gevallen; de meesten grijpen met hunne handen naar de lucht of naar hunne krul- of Brutuspruik, reeds gevallen

{==206==} {>>pagina-aanduiding<<}

of op het punt van te vallen, terwijl anderen, door de geweldige vaart buiten staat om zich te kunnen ophouden, op het punt zijn van in een wak, dat zich in hunne nabijheid bevindt, te geraken. Eenige Baanvegers staan met hunne heibezems in de regter-, terwijl zij de linkerhand om een fooitje ophouden, op den voorgrond, en zien met een' kwaadaardigen lach op een' Drenkeling, die met de pen nog achter zijne ooren, en eene rol papier in de verstijfde hand klemmende, in hunne nabijheid ligt te worstelen met den dood. De Dood zelve met eene plak, in plaats van met eene zeis gewapend, dreigt hem de hersenen in te slaan. Een ander persoon (daar wij nog een' naam voor moeten uitvinden) schiet gelukkig in tijds toe, weêrhoudt de moorddadige hand, brengt eerst de rol papier van den drenkeling en zijne pruik, vervolgens dien zelven met zijne redders en de ladders en touwen daartoe gebruikt op de brug, die naar het ijsveld leidt, in veiligheid; en steekt de pen van den geredden, die hij met moeite van achter deszelfs breede ooren gehaald heeft, met eene kletsnatte pruik daarop, in zegepraal in de hoogte. In het verschiet vertoont zich eene aanzienlijke woning, in de gevel waarvan digt onder de kroonlijst, een opschrift, dat door de hoogte niet zigtbaar en dus door mij niet kan worden beschreven, in gouden letteren, met het jaargetal 1832, geplaatst schijnt. Op den drempel van de dubbele open deur dezer woning bevin-
{==207==} {>>pagina-aanduiding<<}
den zich twee achtbare Mannen, voorondersteld wordende te zijn, zeer geleerde Heeren, gereed om den drenkeling in het midden van eene groote schaar van nog niet verongelukte, of wel aan den letterkundigen dood ontrukte Schrijvers en Dichters te ontvangen. Naast hen staan twee of meer Boden of Pedellen, dragende behalve eene geheel nieuwe en drooge pruik, een' bos gesnedene pennen, een' versch gevulden inktkoker, en een' riem best schrijfpapier, dit alles den geredden aanbiedende, die hetzelve echter, voor ditmaal, van de hand schijnt te wijzen.’
‘Het omschrift der medaille bestaat in de aangenomene zinspreuk der Maatschappij, welke door een beroemd Dichter, maar die ons nog geen vrijheid heeft gegeven zijnen naam te openbaren, in de volgende bewoordingen vervat is:

“ga wakker voort en schrijf en zing! 
bekreun u toch om smaad noch prijs! 
en valt gij soms door 't krakend ijs - 
wij redden elken drenkeling!” 


‘Op de keerzijde ziet men een' trap der jeugd, of het zoogenaamde hanenboek met goud op de snede, opengeslagen, en in hetzelve op een wit blad voor den titel geplaatst een open vak voor den naam van den Redder of de Redders, met het jaartal der redding en onder denzelven den titel der Maatschappij, te onderteekenen door den Voorzitter, den Secretaris en den Penningmeester.’

{==208==} {>>pagina-aanduiding<<}

‘Toen ik het onderwerp van dezen gedenkpenning aan den Rector van onze Latijnsche school mededeelde, maakte die wijsneus de zotte aanmerking, dat noch medaille noch opschrift in den echt antieken stijl waren, maar hoe stond hij met den mond vol tanden, toen ik hem aantoonde, dat het de ongerijmdste ongerijmdheid zelve zou zijn, om heden ten dage voor eene thans opgerigt wordende Maatschappij, ten behoeve van eene zaak, daar de oude Grieken en Romeinen, of andere volken, in hunne onnoozelheid zoo min van wisten als van een rolkoetsje, eene medaille in den antieken stijl te vervaardigen, om nu niet te spreken (voegde ik er bij), dat men thans te hoog verlicht, en in al wat kunst heet te ver gevorderd is, om zich met dien ouden eenvoudigen trant langer te kunnen behelpen.’
‘Dit zij zoo,’ (hervatte ik) ‘maar ik geef u in bedenking of al die beelden en het opschrift wel op de medaille zullen kunnen geplaatst worden.’
‘Dit hangt af’ (was het antwoord van den Heer bril) ‘van hare grootte en omtrek; deze moeten van de beelden en opschriften en niet dezen naar de eersten genomen worden: al moest de medaille dan ook den omtrek hebben van een meer dan middelmatig thee- of wijnblad - al wat ik u beschreven heb moet er op; de Heeren van os en wolf zijn met mij van hetzelfde gevoelen.’
‘Maar’ (zei ik eindelijk) ‘wat zal die gedenkpenning, al is hij slechts in zilver, een geld kos-
{==209==} {>>pagina-aanduiding<<}
ten!’ - ‘Ook dit is eene kleine zwarigheid,’ (zei hij) ‘dan laten wij haar stempelen op brons, dat thans in de mode is, of wel, (en dit is nog goedkooper) op tin of blik; en wij geven dan ook hier wederom een voorbeeld van iets, waaraan de Ouden, die door dien verwaanden Rector zoo hoog in top gevijzeld zijn, mede nooit gedacht hebben.’

Thans mijne gewenschte Lezers en beminnelijke Lezeressen! kan ik gerust op mijn lot als Gedenkschriftschrijver, dit acht en twintigste, het laatste Hoofdstuk van mijnen arbeid sluiten. Ontvangt mijne opregte dankbetuiging voor de moeite, die gij u zoo beleefdelijk gegeven hebt, om tusschen de lezing van zoo vele politieke, letterkundige en allerlei vlugschriften, nu en dan een oogenblik af te zonderen, om dien arbeid te doorbladeren. Indien sommigen uwer het zachte en niet zeer fraaije papier, waarop ik dezelve uit nederigheid heb laten drukken, tot andere einden, dan waarvoor ik haar bestemd had, mogten gebruikt hebben; gaarne vergeef ik het u, omdat in zekere geheime plaatsen in uwe huizen, zoo wel nuttige gedachten op dun papier gedrukt, gevonden mogen worden, als men in gewijde bibliotheken op hard parkement, tusschen het gekrabbel van lang vergeten Pilaarheiligen, overblijfsels van eene grootere wijsheid dan de mijne, sedert eenige jaren ontdekt heeft.

{==210==} {>>pagina-aanduiding<<}

Reeds vóór den zoo weldadigen als roemrijken opstand, onzer thans zoo gelukkige, voormalige, (misschien iets minder dan halve) broeders, nam ik de pen voor u en, zoo ik hoop, ook ter mijner eeuwige eer in de hand; ik had dezelve niet willen nederleggen, voor het tijdstip dat het laatste, (alle vorige ophelderende) Protocol geteekend, en daarmede het toppunt op de glorie der Brabandsche, Vlaamsche en Luiksche Zonen der ware vrijheid zou gezet zijn; maar daar hetzelve, ten gevolge der politieke quarantaine-verordeningen nog lang kan achterwege blijven, en ik daarenboven voornemens ben, om met mijne brigitta, nog in dit voorjaar een reisje van eenige weken te doen, zoodra ten minste het kleine familliegeschil, tusschen den Heiligen Vader en de Oudste Zonen zijner kerk, onlangs ontstaan, op een' daartoe te houden familieraad, ten overstaan van zich daartoe belangloos aanbiedende gewapende Vrederegters voor eeuwig zal vereffend zijn, zoo leg ik de pen neder, in de hoop, dat ik bij mijne terugkomst deze nieuwe uitgave mijner Gedenkschriften, vermeerderd en verbeterd, met eene uitmuntende aanprijzende Voorrede voorzien, en verrijkt met gepaste prentverbeeldingen en eene opdragt aan de menschlievende Maatschappij: Tot redding van Letter- en Dichtlievende Drenkelingen, niet alleen gedrukt, maar ook in aller handen, door geleerden en ongeleerden gretig gezocht en gelezen, wat zeg ik - verslonden, misschien reeds uitverkocht zal vinden.

{==211==} {>>pagina-aanduiding<<}

Nu dan, mijne Lezers en Lezeressen, tot wederziens! of om met den geleerden nellius te spreken, als zijn Weleerwaarde, na eene bevestiging in den Ring, al was die ook niet al te best uitgevallen, van zijne Collega 's en derzelver echtgenooten met den beker in de hand en met een' hartelijken handdruk en kus afscheid had genomen; terwijl de ongeduldig gewordene Ouderling, hem van het krat van den boeren wagen gemelijk toeriep: ‘Kom voort, Dominé! het wordt al donker,’ gewoon was te zeggen: Amici et amicae! Curate ut valeatis.!’ (1)




{==213==} {>>pagina-aanduiding<<}

Verbeterblad.

Die Letterzetters! die Letterzetters!

Zie deze Gedenkschriften bl. 161.



(*) Dat is, ik draai pillen, stamp poeder en meng drankjes, al is het voor mij zelven alleen, of woordelijk: Ik zing slechts voor mij en de zanggodinnen.

(*) Ik twijfel of het vuur, zoo onmisbaar voor den Chimist als voor den Poëet, wel onder de verbindingselementen kan gebragt worden; zoo niet, dan beging de vernuftige joris van schiedam, hier eene flater.

(*) Amsterdam 1729.

(*) In het 10e Hoofdstuk.

(†) In het 27c Hoofdstuk.

(*) Zie het 22e Hoofdstuk.

(*) Zie de Gazette des Pays-Bas van 3 Janvier 1830.

(*) Het is met volkomene bewilliging van mijnen vriend ignatius, dat ik deze treffende vergelijking van noachs Duive uit het slot zijner Voorrede heb overgenomen. Die der Rave wilde hij, om zekere reden, volstrekt niet afstaan.

(*) Mémoires et Mélanges Historiques et Littéraires par le Prince de Ligne. Tom. I. pag. 160.

(*) De schrijver bedoelt hier het genootschap: Dulces ante omnia Musoe.

(*) Zie bilderdijk, Bijdragen tot de Toneelpoëzij, bl. 10.

(*) Zie The present State of van Diemensland by widdowson. NB. Deze aanteekening verklaar ik niet van mij zelven, maar van ...... te zijn.

(*) Dit is, zoo als de lezer wel zal begrijpen, geschreven voor dat karel X zijn' troon zoo vrijwillig, en uit een blijkbaar familie-zwak, aan zijnen neef van orleans afstond.

(*) Daar ik zoo min dit woord kan verklaren, als de Bontwerker christoffels de Nederlandsche Grondwet, heb ik den Bijbel van van der palm opgeslagen, en uit denzelven geleerd, dat de Dudaïm eene bloem, en wel de bloem der huwelijksliefde was. Daar het overbekend is, dat de hedendaagsche geleerden het in hunne begrippen en uitleggingen zeer eens zijn, is het niet te verwonderen, dat van der palm nog niet is tegengesproken, en daarom is en blijft voor mijne brigitta en mij, de Dudaïm de bloem der huwelijksliefde, althans tot wederopzegging toe.

(*) In 1832 niet meer. Zou men zich dit ook kunnen beklagen?

(*) NB. Dit is eene geschiedkundige waarheid. Een Fransch schrijver zou hier in eene aanteekening (zoo als mijn vriend X mij heeft uitgelegd), eenvoudig gesteld hebben: historique; maar wij Hollandsche Nederlanders (die ook niet historische onwaarheden dagelijks worden bekend gemaakt), zijn, duidelijkheidshalve, breedvoeriger.

(*) Dat de Heer A. hier de woorden bevrozen ijs niet ten onregte heeft gebezigd, is mij gebleken uit de Amsterdamsche Courant van 27 Februarij 1830, alwaar van bevrozene stukken ijs gesproken wordt. Wat mij betreft, ik ben geen natuurkundige genoeg, om te weten of er ook, hier of daar, onbevrozen ijs gevonden wordt. De bereisde dionysius van der scheer beweert, dat hiervan zelfs in Persië geen voorbeeld is.

(1) sterne.

(*) Dat is volgens nellius vrij vertolkt: dat spreekt als een boek.

(*) Die de zaken alleen naar derzelver uitslag beoordeelt, verdient nimmer te slagen.

(†) Staatsblad, 1816. No. 15.

(*) swift.

(*) Laten wij, mijn vrouwtje! toch geen oude hoeijen uit de sloot halen. Omtrent in dezen zin gebruikte nellius altijd deze woorden. Te regt of te onregt? Dit moge hij zelve, te eeniger tijd, bij den geleerden ernulphus verantwoorden!

(*) Dat is, volgens nellius: Voorbeelden stichten niet.

(†) Brigitta bedoelde de derde wederwaardigheid, mij in 1830 overgekomen, en die ik in het zeventiende hoofdstuk dezer Gedenkschriften in het oog had, maar welke ik, zoo als mijn vroeger oogmerk was, niet zal vermelden, omdat het nu pas aangevangen jaar, toevallig echter, voor mij met eene gelijke ramp en onder veel merkwaardiger omstandigheden begonnen is. Het lest heugt daarenboven het best.

(*) Zie bilderdijk, Geslachtlijst der Nederlandsche Naamwoorden, I Deel, bl. 271, op het woord Kopper, en II Deel, bl. 347. - Deze geleerde aanwijzing aan de vriendelijke mededeeling van den Heer andries koppenzetter zelven verschuldigd zijnde, ontvange hij hiervoor mijnen openlijken dank!

(*) Zoo gaat des werelds glans voorbij.

Naar eene niet zeer oude vertaling van een nog levend Dichter.

(*) Wanneer ik van de hoegrootheid eener bevolking spreek, gebruik ik, zekerheidshalve, altijd het woord ligchamen en nooit zielen.

(*) swift.

(*) Reinelius, De Plagio Litterario

NB. Aanteekening van zijn weleerwaarde en zeer geleerde.

(†) Deze Uitdrukking heb ik van den ouden Jurist, voorkomende in het twintigste hoofdstuk, overgenomen; volgens zijne verklaring, beteekent zij, dat nellius en alle zijne voorgangers, de eerste oorspronkelijke eigenaar uitgezonderd, de spreuken niet in eigendom, maar als in fideicommis (dit woord is immers veel verstaanbaarder dan erflating over de hand?) bezaten.

(§) Dat beteekent zoo veel als: steel maar, ik doe het ock.

(*) Waarom zou men dit zoo wel niet kunnen zeggen als geboortestad?

(*) Deze volzin heeft de Heer van der klos nagezien en goedgekeurd, voor dat zij werd afgedrukt.

(*) Men ziet thans alles gebeuren.

(†) Men moet zich over niets verwonderen.

Vert. van den Heer van der klos.

(*) Zotskap! weet je dan niet dat de slaap het beeld van den ijskouden dood is?

(*) Dat is voertuigen, volgens den Heer van der klos.

(*) Dat is volgens de vertolking van den Heer van der klos zelve: Van de vatbaarheid van den Lezer hangt het lot aller Redevoeringen en Dichtstukken af.

(*) Zie hiervoor bl. 100.

(*) Zie hierover mijne Gedenkschriften, No. 6.

(*) Zie de Amsterdamsche Stads Courant van 3 Januarij 1832, in het in-officiëel gedeelte onder het woord Parijs.

(*) Haar toenaam zal ik nader opgeven, zoodra ik die te weten kom.

(†) Dat is ligtzinnige domooren, volgens eene oude maar vrije vertaling.

(*) Dat is (vrij vertaald): verandering van spijs doet eten.

(*) Ik heb dit geliefkoosde woord van den Heer van oudewater, die het voor eenige jaren van een ander Dichter had overgenomen, ontleend.

(*) Bilderdijk, Krekelzangen, I D. bl. 153.

(†) Bilderdijk heeft onder anderen den naam van teisterbant gevoerd voor zijne Observationes et Emendationes in het jaar 1819 en 1820 te Leyden, bij luchtmans door hem uitgegeven, zich op den titel daarvan noemende: gulielmus a teisterbant dictus bilderdijk Iurisconsultus. In de voorrede voor het liber alter maakt hij zijne Lezers opmerkzaam, dat hij, gedurende zijn verblijf in Duitschland, dezen adellijken naam, die door zijn geslacht sedert vele eeuwen niet openlijk gedragen, maar in zijn geslacht bewaard gebleven was, altijd gevoerd had. De Hoogleeraar h.w. tydeman zegt in de Mnemosyne, 1831. D. II. bl. 219; dat bilderdijk beweerde van de oude Huizen van teisterbant en heusden af te stammen.

Aanteekening van de Redactie van den Rec. ook der Rec.

(*) Zie bilderdijk, Krekelzangen, D. I, bl. 185. Ao. 1822.

(*) Zie bilderdijk, als voren.

(†) Bilderdijk, Krekelzangen, I D. bl. 184.

(*) Zie Avondschemering, te Brussel, bij j. sacré, bladz, 42.

(†) Dit woord is geheel nieuw, en door mij het eerst uitgevonden.

(*) Zie Schemerschijn, te Gent, bij a.b. steven, 1829 en Nieuwe Vermaking, te Rotterdam, bij a.f.h. smit, 1829.

(*) Zoo moet men zeggen en niet Hoogleeraar. Zie bilderdijk, Geslachtlijst der Naamwoorden, II D. bl. 364.

(*) Het is bekend, dat de Heer wurm, na zijn huwelijk nooit den bijnaam van de oude heeft gevoerd. Was daartoe genoegzame reden, basiliska?

(*) Ik verheug mij, dat ik heden den 1 van Sprokkelmaand van het schrikkeljaar 1832, de Nederduitsche taal ook met dit woord heb mogen verrijken.

(*) Bilderdijk, Krekelzangen, D. I, bl. 136.

(*) Zie bilderdijk, Taal- en Dichtkundige Verscheidenheden, D. IV, bl. 190.

(*) Toen brigitta deze vraag deed, had zij, zoo min als ik den Letterbode van den 20 Januarij 1832, op bladz. 39 nog niet ingezien.

(*) De wandsbeckerbode.

(*) De eene Ezel krabt den andere.

NB. woordelijke vertaling van nellius.

(1) Dat is, door hem zelven uit de Latijnsche in de Nederduitsche tale vertolkt: ‘past op, broertjes en zusjes! dat gij u knap houdt.’

