
  
    
      
        Kronyken der straten van Antwerpen. Deel 2
        Domien Sleeckx
      
      
        
            Dit bestand biedt, behoudens een aantal hierna te noemen ingrepen, een diplomatische weergave van Kronyken der straten van Antwerpen. Deel 2 van Domien Sleeckx uit 1843. Het complete werk bestaat uit drie delen.
        
        
          
            
          
        
      
      
      
        slee003kron02_01
        DBNL-TEI 1
        
          2019 dbnl
        
      
      
        
      
      
        
          
          exemplaar Universiteitsbibliotheek Leiden, signatuur: 1118 E 6, scans van Google Books
        
        D. Sleeckx, Kronyken der straten van Antwerpen. Deel 2. Karel Oberts, Antwerpen 1843
        
      
    
    
      
        Wijze van coderen: standaard
        
      
    
    
      
        Nederlands
      
    
    
      
        Kronyken der straten van Antwerpen. Deel 2
        Domien Sleeckx
        
        
        
          
          
          
        
      
      
      
      
        
      
      
        
        
      
      
      
      
    
    
      
        Kronyken der straten van Antwerpen. Deel 2
        Domien Sleeckx
        
        
        
          
          
          
        
      
      
      
      
        
      
      
        
        
      
      
      
      
    
    
      
        2019-11-26
        
          KE
        
        colofon toegevoegd
      
    
  
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: D. Sleeckx, Kronyken der straten van Antwerpen. Deel 2. Karel Oberts, Antwerpen 1843
 
Zie: https://www.dbnl.org/tekst/slee003kron02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

KRONYKEN
der
STRATEN VAN ANTWERPEN.
2de DEEL.

{==2==} {>>pagina-aanduiding<<}

drukkery van P. JANSSENS-JACOBS, op de meir, no 1252.

{==3==} {>>pagina-aanduiding<<}

KRONYKEN
DER
STRATEN VAN ANTWERPEN,
DOOR
D. SLEECKX,
bestuerlid der antwerpsche rederykkamer, DE OLYFTAK, lid van verscheiden andere letterkundige genootschappen.
Tweede Deel.
TE ANTWERPEN,
by KAREL OBERTS, uitgever en boekhandelaer op de steenhouwersvest, no 797.
1843.

{==4==} {>>pagina-aanduiding<<}

Alle echte afdrukken dragen het handteeken des schryvers

{== afbeelding 
	
==} {>>afbeelding<<}
    








{==5==} {>>pagina-aanduiding<<}

De ryke fokker.


(1532.)


Dàer ligt hy, by zyn blinkend goud, 
Van hongersnood vergaen; 
Daer ligt hy, die den armen nooit, 
Hoe nat beschreid, hoe zacht geschoeid, 
Hoe naekt gekleed, hoe diep geploeid, 
Getroost van zich liet gaen. 
 
Jacob Karsman. 



I.

Het was in den jare 1532, den avond van het feest der Geloovige Zielen.
Tweemael hadden reeds de klokken der verschillende kerken der stad Antwerpen, door haer treurig en eentoonig gebrom, de kristenen tot den dienst der overledenen geroepen. De lucht was met dikke, sombere wolken bedekt. Er

{==6==} {>>pagina-aanduiding<<}
heerschte eene buitengewoone duisternis en stilte in de straten; want, daer het grootste deel der bevolking zich lang reeds tempelwaerts had begeven, zou men byna de halve stad doorloopen hebben, zonder een sterveling te ontmoeten.
In een wyden mantel gewikkeld, en een breed geranden hoed, zoo diep mogelyk, op het hoofd gedrukt, stond een jongeling, sints eene uer, schier beweegloos op de Steenhouwersvest te wachten. Zyne blikken waren onophoudelyk op de vensters eener prachtige wooning gerigt, waer in men geen den minsten schyn van beweging of licht kon bespeuren. Dezelye werd destyds door een ongemeen ryk duitsch koopman, met name Fugger of liever Fokker, gelyk men dien in antwerpschen tongval uitsprak, bewoond. Ofschoon het grootste gedeelte van des jongelings aengezigt bedekt was, kon men echter aen de krimpachtige samentrekking der onderste deelen van hetzelve by poozen gemakkelyk bespeuren, dat een zeer pynlyk gedacht moest in zynen boezem woelen. Voor het overige deden de blonde lokken, die van onder zyn hoofddeksel op zyne schouders vielen, met reden gissen, dat hy, in weêrwil zyner zonderlinge houding, uit

{==7==} {>>pagina-aanduiding<<}
het zuiden van Europa niet oorspronkelyk was.
Na nog eenigen tyd vergeefs te hebben gewacht, trad de jongeling eindelyk verder door. Zoo lang hy het huis van Fugger kon zien, bleef hy hetzelve, hoewel voortgaende, onophoudelyk aenstaren. Wanneer echter de duisternis en de verte hem beletteden langer iets te ontwaren, liet hy moedeloos zyn hoofd op zyne borst vallen, zyne trekken kregen eene nog pynlyker, nog hopeloozer uitdrukking, en: - Katarina! zuchtte hy met eene half versmoorde stem, Katarina! en gy ook, gy vergeet my! o Nu wordt my het leven een ondragelyke last! ...
Juist was hy digt by het einde der straet gekomen, dat op den Oever uitloopt. Op eens doet het gebruisch van het water tusschen de raderen des molens, die toen kortelings op de Sint-Jansbrugge stond, hem als het ware uit zyne mymering ontwaken. Schier verheugd ligt hy het hoofd op, zyne blikken worden levendiger, zyne treden vaster en met eene wanhopende blydschap stapt hy moedig op de rui aen. Nu was het niet mogelyk langer aen zyn rampzalig voornemen te twyffelen: de ongelukkige wilde zich zelfmoorden. Er bleef geen de minste strael

{==8==} {>>pagina-aanduiding<<}
van hoop voor zyn behoud meer over. Reeds was hy met den eenen voet op den boord des waters, toen eensklaps het klagende gelui der klokken voor de derdemael in de lucht begint te weêrgalmen. Getroffen, deinst de jonker eenige treden terug, zyne gedachten nemen eene geheele andere rigting. Als verschrikt treedt hy nog verder achteruit, haest zich de noodlottige plaets te verlaten en eenige oogenblikken later stapte hy, schoon nog tot in de ziel bedroefd, veel kalmer over den Oever.
- Ongelukkige! sprak hy tot zichzelven, wat gingt gy doen? ... Eene misdaed begaen, die u vroegtydig eenen vader in het graf zou gestort hebben, die in u alle zyne hoop op deze wereld heeft gesteld... En voor wie zulks? ... Voor een meisje dat gy bemind hebt, zegt gy, ... en nog onuitsprekelyk bemint.... Maer, verdient zy uwe liefde? .. Mint zy u ook? ... o Neen, ik kan er niet aen twyffelen... Katarina! ... Een engel! Zy zou my niet meer minnen... Zy, om wie ik myn leven wilde geven! ... Neen, zy kan my zoo ras niet vergeten hebben... Zy kan eene opregte liefde, als de onze, zoo ras niet met de voeten treden.... Zy mint my ook nog... Maer, waerom my geen de minste tyding laten geworden? ...

{==9==} {>>pagina-aanduiding<<}
Zy voelt dan niet, dat die onzekerheid my moet martelen... Dat zy my moet tot wanhoop brengen.... o God! By wien voor myne bittere smart troost gaen zoeken?
Onder het uitspreken dier by poozen afgebroken woorden, was hy zonder het zelfs te weten de Muntstraet ingeslagen, en St. Andries kerk genaderd. By het eindigen stond hy zelfs voor de groote kerkdeur in de Waeistraet. De dienst was reeds eenigen tyd begonnen en juist op het oogenblik, dat hy zyne verzuchting om troost ten hemel zond, antwoordde hem in de kerk eene zuivere mannenstem, door de klagende toonen des orgels begeleid: Consolatrix afflictorum! en al de zangers te gelyk herhaelden nu, met meerder klem en ook met zwaerdere begeleiding, het smeekende: Ora pro nobis.
Door deze omstandigheid geraekt, trad de godsdienstige jongeling in den tempel, niet twyfelende of hy zou in het huis des Heeren en aen den voet eens Lievevrouwenbeelds leniging voor zyne hartepynen ontmoeten.
De St. Andries kerk van dien tyde was in verre na degene niet, die wy nu kennen. Men weet dat deze laetste eerst in de verledene eeuw werd gebouwd, doordien het instorten des ouden to-
{==10==} {>>pagina-aanduiding<<}
rens geheel de kerk had doen vervallen. De oude kerk was integendeel een zeer statig en half gotisch gebouw. Reeds in 1519 hadden de Augustynen van de Saksische Kongregatie op dezelfde plaets een ruim klooster gebouwd, van hetwelk de Augustynstraet, zoo als men ziet, nog haren naem heeft behouden. Doch sommige dezer paters, eenige jaren later en wel gedurende de eerste jaren der hervorming, van kettery verdacht gevonden zynde, werden zy uit de stad gejaegd en hun klooster geheel afgebroken en verkocht; de nog niet geheel geeindigde kerk uitgenomen, welke met toelating van Paus Adrianus VI voltooid werd, om als parochie kerk en onder de bescherming van den heiligen Apostel Andries aen de geloovigen van dit deel der stad te dienen.
Aen niemand zal het dus vreemd schynen, indien wy zeggen, dat het sombere en treurige voorkomen van derzelver binnenste, vooral in dit oogenblik, in het geheel niets troostends aen de duistere geestgesteltenis van den jongeling aenbood. Die half donkere, geheimvolle ruimte, slechts door het flauwe geflikker verlicht van een aental waskaersen, wier licht niet verder dan tot het vierde der hoogte van het reuzenstaltige

{==11==} {>>pagina-aanduiding<<}
kerkgewelf reikte, die spraeklooze, knielende en schier beweeglooze menigte, die zwarte drappereijen en ontelbare afbeeldsels der akelige dood, waermede de wanden en pilaren schier bedekt waren, en vooral de slepende en weenende toonen der orgel, en het weemoedige der zangen, deden nog weemoedigere gepeinzen in zyne ziel opwellen. Het scheen hem toe als of dit alles, hem zyne ongelukkige liefde voorstelde; hy voelde zich elken oogenblik het hart meer en meer overladen. Eindelyk kon hy het niet langer meer uithouden, hy moest ter kerke uit, hy moest op de straet in vryheid weenen. Op het oogenblik dat hy ylings ter kerkdeur uitwilde, langs waer hy was ingekomen, ontwaerde hy, in de schaduw eens pilaers, eene vrouw, die hoewel schynbaer met de grootste aendacht aen het het bidden, hem evenwel byna onmerkbaer met de hand teeken deed te blyven. Nevens dezelve zaten twee personen: de eene was eene vrouw wier ryzige gestalte door het lange, wyde kleed, dat haer leden omsluijerde niet geheel kon verborgen worden. De andere was een grysaerd van een edelaerdig en deftig voorkomen, wiens wezentrekken, by den eersten oogslag, niets dan eerbied schenen te moeten in boezemen, hoewel

{==12==} {>>pagina-aanduiding<<}
iemand, die een weinig gelaetskenner was, aen de de buitengewoone dunte zyner lippen en de samentrekking zyns monds, hem wel van geldzuchtigheid zou verdacht hebben. Op het oogenblik had de jongeling Fugger en Katharina herkend. De vrouw die hem teeken deed was Klara, de dienstmaegd zyner geliefde. Na zich den mantel nog hooger over het aengezigt te hebben opgetrokken, plaetste hy zich een weinig meer achteruit, zoo nogthans dat hy zeker was van Fugger en zyne dochter niet uit hy oog te verliezen, en nu wachtte hy welgemoed het einde af van den dienst, niet twyfelende of hy zou op de eene of andere wyze iets vernemen. Bad hy intusschen voor de rust der overledene Zielen of dacht hy aen zyne Katharina, zie daer een raedsel, welk waerlyk verliefden wel zullen oplossen. Althans de tyd ging voorby. De laetste toonen der orgel weêrgalmden reeds in den byna geheel geruimden tempel, toen zich Fugger eindelyk gereed maekte om te vertrekken. De jonker volgde hem zoo digt hy kon, zonder zich aen zyne opmerkzaemheid bloottestellen. In het uitgaen voelde hy zich eensklaps in den arm knypen: terzelfder tyd stak iemand, zonder een woord te spreken, hem een briefje toe. Spraek-
{==13==} {>>pagina-aanduiding<<}
loos nam ook de jonker hetzelve aen, stak het tusschen zyne borst, en ging voort met den koopman te achtervolgen, zonder zich eigenlyk te kunnen uitleggen, waerom hy het deed, en wat voordeel zulks aen zyne liefde kon toebrengen. Slechts wanneer hy langs de Ridderstraet over de Steenhouwersvest was gekomen, en de zware straetpoort van des Duitschers wooning had hooren achter hem en de twee vrouwen toevallen, begon hy zyne gesteltenis te beseffen. Dan, het was niet zonder nog eenige treurige blikken op het huis, dat zyne beminde inhield, geworpen te hebben, dat hy zich eindelyk langs de Kammerstraet naer het midden der stad, waer zyne wooning gelegen was, verwyderde.



{==14==} {>>pagina-aanduiding<<}

II.

Aen iemand, wien de geschiedenis onzer stad niet geheel vreemd is, zal het genoeg bekend zyn, tot welke verbazende hoogte de koophandel ten dien tyde by ons was gestegen. Om hier van slechts een denkbeeld te geven, zal het genoeg zyn, het getal schepen op te noemen, die dagelyks op en af de Schelde voeren. Hetzelve beliep tot byna vyfhonderd. Buiten de ontelbare vaertuigen, die in de menigvuldige vlieten in veiligheid lagen, was het getal dergene, die men op de reede vóór de stad zag, zoo groot, dat er de stroom letterlyk mede bedekt scheen. Zelfs waren er een groot getal verpligt zich hooger op, tot wyd voorby de stad, te plaetsen, om zoo

{==15==} {>>pagina-aanduiding<<}
hunne beurt van uitgelost te worden af te wachten; en daer zich deze reeks gewoonlyk wel eene uer ver en zelfs tot by Hoboken uitstrekte, willen sommigen, dat hier van het spreekwoord: op de Hobooksche hei liggen, zou zyn voortgekomen. Ook de bevolking der stad had op eene verbazende wyze toegenomen. Men beweert dat zy tot op 300,000 zielen beliep. De toeloop der vreemdelingen was onbeschryflyk. Er was byna geene bekende natie, die in het ryke, wereldberoemde Antwerpen geene vertegenwoordigers had; het geen een schryver van dien tyd deed zeggen, dat men er zonder reizen, de zeden en gewoonten van heel den aerdbodem kon leeren kennen. Zweden, Denen, Engelschen, Itaeljanen, Franschen, maer vooral Spanjaerden en Duitschers waren er in menigte. Dat deze laetsten, vooral op dit tydstip en later, hier tot aen het vervallen des handels in groote meerderheid waren, doen ons de prachtige vrachthuizen, het Oosterlingen-en het Hessenhuis, welke zy bouwden en die nog bestaen, gemakkelyk zien. Eene eeuw vroeger zelfs was reeds eene ryke Duitscher, Hendrik Suderman, de stigter geweest van twee kloosters: de Cellebroeders en de Zwartzusters. Tot

{==16==} {>>pagina-aanduiding<<}
erkentenis heeft men de straet, waer hy woonde, langen tyd Zuerstraet en in het franch rue Aigre genoemd. Sints kort echter is de naem, Sudermanstraet, hersteld geworden.
De voornaemste oorzaek dier buitengewoone en verbazende toeneming was vooreerst het groot getal jaermarkten, welke hier werden gehouden, en vooral de menigvuldige privilegiën, waermede dezelve door verschillende vorsten waren verrykt geworden. Een van deze, dat de kooplieden bevryding waerborgde van alle aenhoudingen zoo lang de jaermarkten en hunne op en afreizen duerden, moest niet weinig tot den luister derzelve bybrengen. Zoo men de groote vryheid, welke deze vreemdelingen in zeden, dragt en kleeding genoten, hierby voegt, als ook het overbrengen van den speceryhandel, en de veiligheid en uitgestrektheid onzer haven, zal het niemand verwonderen, zoo onze stad op korten tyd de rykste en aenzienlykste aen deze zyde van de Alpen was geworden.
Onder de kooplieden der duitsche natie, die in 1532 de stad Antwerpen bewoonden, mogten Fugger en Hochstetter, zeker als de voornaemste worden opgegeven. De wooning van den eersten hebben wy hooger reeds aengewezen; degene

{==17==} {>>pagina-aanduiding<<}
van den laetsten stond in de straet, die nog den naem van Hochtstettersstraet draegt, en kon voor een der byzonderste van geheel het kwartier doorgaen. Vele jaren had men de namen, Fugger en Hochstetter, in alle belangryke handelzaken onafgescheiden ontmoet; sints kort echter scheen die vereeniging der beide ryke kooplieden op eens te hebben opgehouden; want met verwondering hadden de Antwerpenaren, reeds eenige dagen voor het feest der Geloovige Zielen, Hochstetter alleen in eene gewigtige verkooping van Oostersche goederen genaemd gezien. Heel den handel had zich over deze schielyke scheiding met reden verwonderd. De zonderlingste gissingen waren er over gemaekt geworden, en menig geschil was uit dien hoofde tusschen verscheidene ryke handelaren, die de twee Duitschers byzonder goed kenden, opgerezen, zonder dat iemand den grond van dezelve en wat er aenleiding toegegeven had, kon aenwyzen.
In eene ruime en prachtig versierde zael van Hochstetters wooning, bevonden zich denzelfden avond van het feest der Overledenen twee persoonen. De eene was een reeds bejaerd man, op wiens opene en achtingwekkende wezen-
{==18==} {>>pagina-aanduiding<<}
trekken men al de ingeboren edelmoedigheid zyner natie lezen kon. Dit was de oude Hochstetter zelve. De andere, die in eene droefgeestige houding, in een zwaren leuningstoel was gezeten en vruchteloos zyne tranen onder een ryk geborduerd zakdoek poogde te verbergen, was de jongeling, dien wy zoo even aen de St. Jansbrugge en in St. Andrieskerk hebben gevolgd. Op het oogenblik dat wy den lezer in het slechts half verlichte vertrek van den koopman inleiden, was deze juist bezig met luidop den brief te overloopen, welken wy Klara den jonker hebben zien in de hand steken. Van tyd tot tyd echter staekte hy zyne lezing, om met deelnemende treurigheid de hopelooze houding des jongelings gade te slaen. De inhoud van het schrift was inderdaed juist niet geschikt, om den jonker tot bedaren te brengen. Hetzelve luidde aldus:

Myn Edward,

‘Ziedaer reeds acht doodelyke dagen, dat ik verre van u te zien, u zelfs geene hoegenaemde tyding van my heb kunnen geven. Misschien hebt gy my reeds meermalen van ondankbaerheid en van zorgeloosheid beschuldigd? o Zoo dit is,

{==19==} {>>pagina-aanduiding<<}
herroep uwe woorden, vraeg er aen God vergeving over; want nooit was eene beschuldiging ongegronder, noch minder verdiend... Zoo gy myne gesteltenis kendet, Edward, wat zou zy u eerder beklagenswaerdig voorkomen. Verbeeld u, dat sedert het ontvangen van den brief, waerin uw edele vader onze vereeniging voorsloeg, de myne zoo buitengewoon is veranderd, dat ik hem zelve niet meer herken. Niet te vreden met my alle gemeenschap met uw huisgezin te verbieden, wil hy my niet meer toestaen, zonder hem eenen enkelen voet uit den huize te stellen. Tot myne bediende toe is in ongenade gevallen: Klara ook deelt in myne gevangenis. Hoe kon ik u nu tyding laten? ... Voorts van uws vaders vraeg geen enkel woord. Wanneer ik hem naer de reden van zyne strenge handelwys vraeg, antwoordt hy, dat hy my dezelve later zal doen kennen. Ik versta er niets aen: een vader zoo teder als er een wezen kan, die gestadig myne kinderachtigste wenschen zocht in myne oogen te lezen, my op eene zoo hartscheurende wyze behandelen! Want hy bedriegt zich over myne gevoelens niet: hy verstaet gemakkelyk, dat myne aenhoudende zuchten en getraen, meer dan eene enkele vriendschap doen kennen, en nogtans blyft hy my even streng bejegenen....’

{==20==} {>>pagina-aanduiding<<}

‘Ook onder andere opzigten, is hy op eene byzondere wyze veranderd. Altyd vol angst en onrust, beeft hy by het minste buitengewoon gerucht, spreekt hy van dieven en roovers, als of de stad er van krielde, en zou des avonds niet eer gaen slapen, voor hy zelf nagezien heeft of alles wel is gesloten. Het is Klara die my dit alles overbrengt. Gy weet wel, de lange afwezigheden waervan ik u wel eens sprak, welnu, zy worden daeglyks menigvuldiger. Soms is hy halve dagen weg, zonder dat iemand der huisgenoten hem heeft zien uitgaen. Op eens is hy weêr in huis, zonder dat men hem is gewaer geworden. Dit alles komt my als een droom voor. Ik kan my niet voorstellen, dat het wezenlyk zoo zy. Tot zelfs myne gewoone bezoeken naer St. Andries kerk zyn my verboden en het is slechts, op myn aenhoudend verzoek, van tot rust der ziel myner moeder zaliger gaen te bidden, dat hy my eindelyk toestond er onder zyne geleide te gaen. Daer ik byna zeker ben u daer te zien, heb ik Klara met myn briefje belast. Gave de hemel, dat zy het u koude bestellen. Het zou my een groote troost zyn, te weten dat gy in myne smart deelt... Vaerwel! ...’
Met blykbaer ongenoegen wierp Hochstetter

{==21==} {>>pagina-aanduiding<<}
het briefje op het kostelyk tapyt, dat de groote eiken tafel bedekte. Dan zich tot den jongeling keerende, namen zyne trekken eene min duistere uitdrukking:
- Edward, sprak hy hem by de hand nemende, gy ziet wel, dat alles nog niet verloren is: Katarina mint u altyd even zeer. - Maer haer vader! zuchte Edward. - Haer vader.... Ik wil u volgaerne bekennen dat ik ook niets aen zyn zonderling gedrag versta. Myn vriend, myn makker sints meer dan twintig jaren, my zoo eensklaps niet meer willen zien, geen handel met my meer willen dryven, zyne dochter beletten van ons iets te laten weten, en dit alles omdat ik my verstout, hem de hand zyner Katarina, voor myn eenigen zoon, voor myn Edward te vragen! En wat heeft zulks buitengewoons? Zyt gy niet beide, om zoo te zeggen, samen opgevoed? Of dacht welligt myn oude vriend dat gy altoos kinderen zoudt gebleven zyn? Ik toch niet. Ik wil u zelfs belyden, Edward, dat het zoo veel de vriendschep of de handelsvereeniging van Fugger niet is, welke ik betreur, als het schielyke omverwerpen der luchtkasteelen, die ik op uwen echt met zyne dochter bouwde. - Eilaes! waerlyk luchtkasteelen! - Nu, zoo ras geen moed

{==22==} {>>pagina-aanduiding<<}
verliezen, myn zoon! My dunkt niet dat gy hard hoeft te klagen: het meisje mint u, uw vader is uw vertrouwde, en niet tegenstaende het strenge gedrag van Fugger jegens Katarina, vindt zy toch middel u door hare dienstmaegd tyding te laten geworden; tyding wel is waer, die niet zeer troostend is, als die van u te laten weten, dat zy en hare Klara moeten opgesloten zitten. ‘Doch, voegt zy er zelve by, ik kanmy aen myn vader niet meer herkennen. By poozen is hy zoo ontsteld, zoo ongerust als of hy vreesde, dat men hem al wat hy bezit zal ontdragen.’ Nu, gy begrypt, Edward, dat die onnatuerlyke staet niet kan blyven duren; en zoodra Fugger van zyne ziekte hersteld is, vind ik in hem een vriend en gy een vader weder. En zeg my, waer zou hy eenen beteren schoonzoon vinden? Gy zult ryk zyn, myn zoon! onmetelyk ryk. - En, wat baet my zulks, vader, indien Fugger my zyne dochter niet wil geven: wat baten my dan al de rykdommen der wereld? - Rykdommen baten altyd, myn zoon! ... maer, hy zal u zyne dochter geven. En zoo hy niet... Hoor, Edward, sprak hy na een weinig stilte, zoudt gy het meisje zonder bruidschat willen? - o! Op het oogenblik vader: al ware zy zelfs zoo arm als

{==23==} {>>pagina-aanduiding<<}
het armste meisje van de straet, zou ik my nog gelukkiger, dan wie het ook ware, achten, zoo zy my slechts hare trouw schonk. - Welnu, laet my begaen, Edward; blyf gerust en vooral, breek my met uwe onmatige droefheid niet langer het hart; integendeel zyt vrolyk en welgemoed, want, ofschoon ik u geene valsche hoop wil geven, zoo ik Fugger eenigzins ken, zal de stap, dien ik nu nog wil wagen, hem een geheel ander man doen worden.
By het eindigen dezer woorden, vermaende hy zynen zoon de rust, die hy zeker hoogst noodig had, op zyne legerstede te gaen zoeken; wyl hy van zynen kant, voor Edwards geluk, eene laetste pooging wilde wagen. Na elkander de hand gedrukt en een hartelyk goeden nacht gewenscht te hebben, vertrokken zich beide op hunne kamer.



{==24==} {>>pagina-aanduiding<<}

III.

Op de Steenhouwersvest, in eene zael van het huis van Fugger, had, omtrent op het zelfde oogenblik, een tooneel plaets, dat, ofschoon met andere omstandigheden vergezeld, onder sommige opzigten, met het deze niet weinig betrekking had.
- Kind, sprak de oude Fugger tot zyne dochter, gy weet, hoe ik, sedert den dood van uwe moeder, niets dan u op de wereld heb bemind; hoe ik byna aen niets gedacht heb, dan door een altyd toenemend fortuin u, na myn afsterven, eene der rykste dochteren van geheel ons land te laten. Dit weet gy... Welnu, kunt gy dan voor my, die zoo veel voor u deed, niets hoegenaemd

{==25==} {>>pagina-aanduiding<<}
doen? Kunt gy aen my, die u nooit iets geweigerd heb, thans de gehoorzaemheid weigeren, die elk kind zynen ouderen verschuldigd is? - Ik heb u nimmer gehoorzaemheid geweigerd, vader, sprak het meisje op een vasten toon; en altyd zal ik trachten uwe bevelen, zoo veel het in myne magt is, na te komen. - Noemt gy dan gehoorzaemheid de liefde, die gy ondanks my, den zoon van Hochstetter blyft toedragen. - Vader! in 's hemelsnaem! gilde het meisje, wyl eene purperroode kleur zich over haer aengezigt verspreidde. - Oh! loochen het niet, ging de oude met meerder drift voort: gy mint Edward! gy mint hem, zeg ik u... - Welnu, ja! vader, sprak zy bevende, na een oogenblik stilte: ik min hem; macr kunt gy het my ten kwade duiden? Hebt gy my niet van myne tederste jeugd geleerd Hochstetter als uw vriend hoogachten en beminnen? en is het nu myne schuld, zoo ik met voor zynen zoon de zelfde gevoelens te koesteren, geëindigd heb met hem een warmer gevoel te wyden? - Eilaes! mompelde op eene onverstaenbare wyze Fugger, ik, oude dwaes! dit alles is myne schuld; maer... maer, zoo gy met een weinig toegevenheid, uw ouden vader kondet gelukkig maeken, vroeg hy luider? - U gelukkig maken, vader, ik versta u

{==26==} {>>pagina-aanduiding<<}
niet! Welk groot belang kunt gy er in stellen? ... - Welk belang, kind! welk belang? riep hy, wyl zyne trekken eensklaps eene uitdrukking aennamen, die zyne dochter byna verschrikte: zie, Katarina, vraeg myn leven, myn bloed en... laet hem! o ja, laet hem! ... schreeuwde hy als uitzinning's meisjes arm vastgrypende, ik smeek, ik bezweer het u... by den dood uwer zalige moeder, zeg my dat gy hem niet meer zult beminnen. - Onmogelyk! weende Katarina, onmogelyk! - o Zeg my, dat gy my nimmer zult verlaten, my altyd zult byblyven, ging hy zonder hare woorden gehoord te hebben voort... Gy zoudt immers myne dood niet willen? - uwe dood! ... vader! ... sprak het hopelooze meisje. - Myne dood, kind! ... vervolgde de onbarmhartige gryzaerd, hoor: uwe moeder heb ik ook, misschien te veel bemind; dan, haer verlies heb ik zoo veel niet gevoeld, daer ik my in het gedacht vertroostte, later in u haer levend evenbeeld aentetreffen. Deze hoop, Katarina, gy hebt my in dezelve niet te leurgesteld: in u heb ik myne geliefde Anna, met al hare vrouwlyke deugd, met blydschap weêrgevonden. Maer... door uw verlies myne dierbare ega, om zoo te zeggen, tweemael te verliezen; my, armen gryzaerd,

{==27==} {>>pagina-aanduiding<<}
alleen op de wereld te bevinden! ziedaer, het gene ik niet, ten tweedemael zou overleven; ziedaer, hetgene my alras ten grave zoude doen dalen. - Oh, vader! in 'shemelsnaem! ... - Ik weet wel dat gy my zeggen zult, dat uw gemael myn vriend is; dat hy u, misschien uit medelyden, zou by my laten; maer... het gedacht alleen van zyne magt over u, zyne magt, die vroeg of laet, u van myne zyde zou kunnen rukken, dit gedacht alleen, Katarina, was in staet, myn leven te verkorten... Welnu, ging hy met vreugd den indruk, dien zyne woorden op het meisje gemaekt hadden, bemerkende voort, welnu, Katarina! zoudt gy nu, door my, uw ouden zwakken vader, alleen op de wereld te laten, zyne dagen te willen verkorten op zyne laetste stonden met smart overladen? Zoudt gy hem by het denkbeeld zyner naderende dood, zyne dochter willen doen vloeken? - o Nimmer! neen, nimmer! viel zy hem snikkende te voet; vergeef my, o myn vader, vergeef my! ik wist niet dat myne liefde u zou den dood kosten... - Zoo heb ik eindelyk myne dochter wedergevonden... Sta op, myn kind! ween niet langer: het gedacht van uws vaders geluk, zal de smart uwer teleurgestelde liefdedroomen verzachten. Sta op; maer neen... blyf,

{==28==} {>>pagina-aanduiding<<}
blyf nog een oogenblik, vervolgde hy; en dan zyne beide handen op haer hoofd leggende: - De God, die zelfs een lang en gelukkig leven in deze wereld, en den hemel na den dood aen de ouderminnende kinderen belooft, sprak hy zyne oogen ten hemel heffende, die God zegene u, myne dochter, zoo als ik u heden zegene... en geve u al de vreugd, die uwe kinderliefde my op dit oogenblik doet smaken... -
Hy schelde. Klara verscheen: - Gelei de jongvrouw, sprak de gryzaerd. - Weenend viel Katarina hem nogmaels om den hals en haestte zich door de dienstmaegd ondersteund met zwakke schreden het vertrek te verlaten.
Luisterend bleef Fugger aen den ingang zyner kamer staen: zyne wezenstrekken glansden met een wonderlyken en schier zegepralenden glimlach. Wanneer hy eindelyk de twee vrouwen niet meer hoorde, trad hy terug binnen:
- Indien echter het meisje eens van voornemen veranderde, morde hy na eenige stonden sombere mymering! ... Indien zy my later eens dwong in haer huwelyk toetestemmen, ging hy levendiger voort! Wat dan begonnen? ... Weigeren? ... Onmogelyk! ... Hier... vervolgde hy, een ontvouwen schrift uit eene lade zyner schryf-
{==29==} {>>pagina-aanduiding<<}
tafel nemende, hier is die noodlottige uiterste wil! Hier staet het duidelyk door de hand myner zalige vrouw geschreven, dat ik my, wanneer myne dochter twintig jaren heeft en wil, van de helligt myner schatten ten haren voordeele moet ontblooten! ... Ha! zy kende my niet, myne gade! Zy wist niet dat geld, goud, dat die schatten myne ziel, myn leven, myne zaligheid waren! ... Doemnis! Zy wilde! ... Een ander zou dit zoo behendig, met zoo veel arbeids gewonnen goud in zyne magt hebben! Een ander zou op zyne beurt die duizenden regeren, welke ik tot hiertoe alleen bestuerd heb! ... Vermaledyding! ... Ik zou my niet meer aen het hoofd van zoo vele miljoenen kunnen gelooven! My dagelyks by het gezigt dier opeengestapelde goudhoopen niet meer kunnen verlustigen! Haer de helligt moeten afstaen! Neen! ... Nimmer! Eerder... geloof ik... wilde ik haer dooden! sprak hy met een afgrysselyken gryns... Maer neen, zy zal niet trouwen, ging hy bedaerder voort, zy hceft het my beloofd; en toch... heb ik het schrift niet in myne magt? ... Ja, maer Hochstetter! ... hy heeft er ook een! o, Hy weet zeer wel wat hy doet! Myne dochter voor zyn zoon! ... Ha! de ellendeling! zoo myne vriendschap misbruiken... Het

{==30==} {>>pagina-aanduiding<<}
roept den hemel om wraek. En ik zelf, oude dwaes, heb ik niet als een ongelukkige gehandeld? Hun myne Katarina vertrouwen... Oh! het is om razend te worden!
Onder het uitspreken dezer laetste woorden, liet hy zich neêrslachtig in een zwaren eiken leuningstoel nedervallen, en bleef zoo roerloos mymerend, en een marmeren beeld gelyk, eenen geruimen tyd zitten.



{==31==} {>>pagina-aanduiding<<}

IV.

Omtrent eene uer later, en wanneer hy oordeelde, dat het geheele huis zich tot de rust had begeven, stond Fugger eensklaps regt, ontstak een slach van houten lantaern, welke slechts van den eenen kant een zeer doof licht verspreidde, nam uit eene verborgene schuif zyns lessenaers een kleinen sleutel en opende zoo stil mogelyk zyne kamer. Na zich nogmaels te hebben verzekerd dat alles sliep, trad hy behoedzaem, en zonder zich het minste gerucht te veroorloven, naer beneden. In den wyden gang zyner wooning aengekomen, onderzocht hy eerst zorgvuldig of men de straetpoort wel degelyk had verzekerd, opende dan zachtjes eene deur op het einde van

{==32==} {>>pagina-aanduiding<<}
den gang, en stapte met verhaeste treden den trap af, die naer de kelders geleidde.
Het kostelyk gebouwde huis zeer groot en ruim zynde, hadden ook de kelderingen onder hetzelve eene niet onaenzienlyke uitgestrektheid, die zeker aen iemand, niet gewoon den doolhof van derzelver menigvuldige afdeelingen dagelyks te bezoeken, niet gemakkelyk om te doorloopen zou hebben geschenen. Met vaste, hoewel altyd nog verhaeste treden, spoedde zich echter de oude door verscheiden dier onderaerdsche kamers, tot hy eindelyk in den laetsten van allen stil hield. Hier leende hy nog eens met alle aendacht het oor, of hy welligt geen gerucht, hoe klein ook, kon gewaer worden; dan alles bleef dood. Stilzwygende opende hy nu den dieven-lantaren, en ontdekte by het meer heldere licht, in eenen hoek van den kelder, eene zoo goed verborgen yzeren deur, dat welligt niemand dan hy, die het geheim kende, ze kon ontdekken. Doch nauwelyks had de koopman den sleutel in een klein rond plaetje, dat zich op dezelve bevond rondgedraied, of de zware deur liet zich grynzend op hare leden bewegen, en Fugger trad in het hem alleen bekende vertrek. In zyne overyling vcrgat hy zelfs den sleutel van de deur te

{==33==} {>>pagina-aanduiding<<}
trekken, en deed deze door eene ligte aenraking onwetens met een dof gerucht achter hem toevallen. De slag weêrgalmde geheel de onderaerdsche wooning rond. Een oogenblik later echter was alles weêr in de doodsche stilte teruggekeerd.
Des anderendaegs al vroeg in den morgen bood zich Hochstetter ten huize van Fugger aen. De brave vader, die Katarina als zyne dochter minde en die gedurende de lange jaren hunner handelsbetrekkingen gelegenheid genoeg had gehad om de byna door niemand gekende zwakke zyde zyns ouden vriends te leeren kennen, kwam hem voorstellen, van het meisje, zonder bruidschat, met zynen Edward te vereenigen, en zonder dat een van hen beiden aenspraek op het erfdeel der moeder, vóór des vaders dood kon maeken. Nu twyfelde de edelmoedige man geen oogenblik of het huwelyk zou zonder uitstel worden gesloten. Dan, Fugger werd niet gevonden. Zyne huisgenoten, voor wie reeds de herhaelde afwezigheden huns heers geen nieuws meer waren, baden den ryken Duitscher, later op den dag wedertekeeren. Zoo deed hy; doch van Fugger, geen de minste tyding. Daer zyn afwezen nog nooit zoo lang geduerd had, begon

{==34==} {>>pagina-aanduiding<<}
het nu eerst onrust te baren; en toen men hem geheel den dag niet ontmoette, klommen weldra die onrust, de vrees en het achterdenken ten hoogsten top. Byzonder hield er Hochstetter nu op aen, om de jonkvrouw te spreken; en de bekommering over 's meesters afwezen grooter zynde, dan de eerbied voor de door hem gegevene bevelen, maekten de dienstboden geen de minste zwarigheid om aen zynen wensch te voldoen. Regt hartelyk was de ontmoeting van Katarina en den koopman, en wyl de buitengewoone droefheid van het meisje, haer tot het nemen van de noodige maetregelen onbekwaem maekte, besloot zy de zorg der opzoekingen en naspeuringen, aen haer ouden vriend overtelaten. Gewillig nam deze, die belangryke taek op zich, en deed al wat hem mogelyk was, om ten minsten iets van die zonderlinge verwydering te vernemen. Dan al zyne moeite was vruchteloos: geen sterveling die hem van Fugger het minste spoor kon kenbaer maken.
Niet min zonderling kwam het aen Hochstetter voor, dat men van al de schatten, die hy wist in Fuggers bezit te zyn, schier niets merkweerdigs kon ontdekken. Deze omstandigheid deed aen velen denken dat het de slechte staet zyner

{==35==} {>>pagina-aanduiding<<}
handelszaken was, welke den Duitscher tot eene schielyke verdwyning, ja misschien wel tot eene zelfmoord, hadden doen besluiten. Doch Hochstetter wist te wel hoe verbazend groot Fuggers rykdommen waren om zich door eenig gerucht van dien aerd te kunnen laten misleiden. Althans, het zekerste van al was, dat de rykaerd en met hem zyn onmetelyk fortuin verdwenen waren en dat Katarina een zeer middelmatig ryk, om niet te zeggen gering, ouderloos meisje was geworden. Dit belette Hochstetter nogtans niet haer, na een geruimen tyd op tyding gewacht en zynen ouden vriend betreurd te hebben, aen Edward uit te huwen; want omtrent een jaer, na het verdwynen van Fugger, bediende de Eerweerde heer pastor der parochie van St. Andries het heilig Sakrament des huwelyks aen deszelfs dochter en aen den zelfden jongeling, die eens wanhopend de kerk verlaten had, om over zyn ongelukkig lot op de straet in veiligbeid te kunnen weenen.
Misschien ware de echte oorzaek van het verdwynen van Katarina's vader voor altyd een geheim gebleven, had niet het toeval alleen, gelyk gewoonlyk, het zyne toegebragt om alles zeer klaer uit te leggen. Zie hier op welke wyze. Of-
{==36==} {>>pagina-aanduiding<<}
schoon Edward na het voltrekken zyns huwelyks met zyne bruid by zyn vader was blyven woonen, had hy echter het huis op de Steenhouwersvest, uit eerbied voor de gelukkige dagen, welke hy er weleer in zyne jeugd aen Katarina's zyde gesleten had, behouden, en niet zelden gebeurde het zelfs dat hy en zyne gade aldaer aen de gedagtenis van den ongelukkigen Fugger eenige stonden kwamen wyden. Vooral was de groote hof die zich achter het huis tot tegen de Augustynstraet uitstrekte hun boven alles dier. Immers waren de boomen die er toen nog stonden meermalen getuigen van hunne onnoozele kinderspelen en later van hunne ontwikkelende liefde geweest; geen wonder dus zoo beiden een rein genot in het versieren en onderhouden van den hof vonden. Eens dat Edward in denzelven het graven eens vyvers niet verre van de wooning had geboden, kwam een der werklieden hem aenkondigen, dat hy en zyne gezellen, omtrent drie voet in den grond eene welving hadden ontdekt, die hun een slacht van kelder scheen te moeten aenduiden. Nieuwsgierig gebood hy voorttegaen, om te zien wat onder het welfsel zou te voorschyn komen. Weldra ontdekte men inderdaed een kelder. In denzelven bevonden zich zulke

{==37==} {>>pagina-aanduiding<<}
verbazende en ongelooflyke schatten in gouden en zilveren speciën en andere kostbaerheden op een gestapeld, dat er genoeg scheen om een geheel koningryk te koopen. Te midden van deze en juist vóór eene onbeweegbaer zware yzeren deur, die in de andere kelders van het huis leidde, vond men op den vloer een dor en reeds van alle vleesch ontbloot menschen rif, waerin men uit hoofde van het gene wy vroeger van het schielyke verdwynen des gryzaerds verhaelden, het overschot van den onuitsprekelyk ryken Fugger meende te erkennen.
Te Antwerpen wordt een ryk gierig mensch nog weleens een ryke Fokker genoemd. Wanneer men naer de oorzaek dier anders onverstaenbare uitdrukking verneemt, wordt de geschiedenis van den koopman Fugger verhaeld. Met gaet nog verder: men toont zelfs de plaets waer zyne wooning stond; want wie is de Antwerpenaer die het Fokkershuis op de Steenhouwersvest niet zou kunnen aenwyzen.

{==38==} {>>pagina-aanduiding<<}








{==39==} {>>pagina-aanduiding<<}

De slang onder de palingen.


(1544.)

Schynheilig mensch! Meent gy God te bedriegen? ... Uwe heiligschendende stem predikt valschheid en logen, en onder het masker van Godsvrucht hebt gy uwe broederen bedrogen.


H. Conscience.

I.

In het zuidelyke gedeelte of, om bepaeldelyker te spreken, in de vierde wyk der stad Antwerpen, ontmoet men twee straten, wier benaming den geleerden tot tekst van niet onbelangryke geschiedkundige navorschingen heeft verstrekt. Beide die straten zyn echter niet van degene, wier oorsprong zich in de eerste tyden der stad

{==40==} {>>pagina-aanduiding<<}
verliest; want zy dagteekenen slechts van de eerste helligt der 16e eeuw, wanneer St. Andries kerk werd gebouwd. Op dit tydstip vormden de twee straten eene enkele genaemd de Nieuwstraet, het geen hare versche opkomst genoeg aenduidde; dewyl het overbekend is, dat elke eerst aengelegde straet onvermydelyk dien naem draegt. Het schynt dat deze benaming tegen degene van Beukelaerstraet werd verwisseld, na dat de gedachte straet door het openen der Pompstraet in twee was gesplitst geworden. De vraeg nu is, wat tot deze benaming van Beukelaerstraet, alsmede tot de onderscheiding van Arme en Ryke mag aenleiding hebben gegeven.
De Kommissie, welke in 1825 van stadswege werd aengesteld tot het opsporen van de oorspronkelyke namen der straten van Antwerpen, is van gevoelen, dat het onderscheid, welk men tusschen de Ryke en de Arme Beukelaerstraet maekt, daer uit zal ontstaen zyn, dat in de eerstgenoemde fraeijer gebouwde huizen waren dan in de laetste.
Dat dit voorheên zoo kon geweest zyn is mogelyk; maer zeker is het, dat op het oogenblik dat de Kommissie zulks schreef, het omgekeerde had plaetsgegrepen. Uiterlyk had de toenmalige

{==41==} {>>pagina-aanduiding<<}
Arme Beukelaerstraet reeds sedert lang veel meer het aenzien van door begoede ingezetenen te worden bewoond, dan de Ryke, waerin men buiten het leelyke gedeelte muers van den hof van Salm-Salm (nu ons zoogenaemd tuchthuis), twee gangen, den Leeuwen- en den Moorkensgang vindt, wier voorkomen zeker geen gedacht van rykdom kan geven. Geen wonder dus dat vreemdelingen en zelfs stedelingen over eenige jaren nog twyfelden of de opschriften van de beide straten niet verkeerd stonden; en dat onze regering sints kort dezelve juist in tegenoverstelling met het gevoelen van de Komissie heeft doen plaetsen.
Iets dat aen niet minder betwisting is onderhevig geweest, is de beteekenis van het woord Beukelaer zelve. De reeds genoemde Komissie wil dit woord afleiden van een huis genaemd den Grooten Beukeler, en de geleerde heer Willems schynt de afleiding te willen zoeken in zekere familje Beukeleer, welke hy vermeld heeft gevonden in eenen akt van 10 december 1548, betreffende een huys geheeten Batenborch, gestaen ende gelegen in de Ridderstrate, alias op ten hoeck noortwaert van den nyeuwen strate, loopende naert Beuckeleeren erve toe.

{==42==} {>>pagina-aanduiding<<}

Welk van deze twee gevoelens het beste zy valt moeijelyk te beslissen. Dat er in vorige tyden eene aenzienlyke familje van den name Beukeleer te Antwerpen gewoond heeft, blykt uit de naemrol onzer Burgermeesters, welke in 1508 zekeren Arnold De Beukeleer, en in de jaren 1518 en 1521 eenen Filips De Beukeleer vermeldt, als hebbende beide dit ambt uitgeoeffend.
Daer wy zouden vreezen al te langwylig te worden, zullen wy ons niet verder hieromtrent met bloote gissingen inlaten; doch alvorens van deze drooge topografische inleiding af te stappen, vermeenen wy nog als iets opmerkensweerdigs te moeten aenstippen, dat de eerste fransche vertolkers, welke zich zoo deerlyk vergrepen hebben, telkens dat zy de Antwerpsche Straetnamen een uitheemsch kleedje wilden aenpassen, by die van Ryke en Arme Beukelaerstraet den nagel op den kop hebben geslagen, die twee namen vertalende door rue du Riche, rue du Pauvre Beukelaer. Niet dat wy beweren, dat men dus doende van de juistheid der vertaling overtuigd was, maer omdat men het woord Beukelaer niet verstond; anders hadden wy ongetwyfeld vele jaren rue du Riche, rue du Pauvre Bouclier op de hoeken der twee straten moeten zien pryken.

{==43==} {>>pagina-aanduiding<<}

Omtrent het midden der XVIe eeuw, tydstip waerop de geschiedenis, welke wy hier later volgen, voorviel, bevond zich omtrent het midden der Ryke thans de Arme Beukelaerstraet een huis, welkers eigenaer, de in Neêrlands jaerboeken welbekende ketter, Loy de Schaliedekker, op eene zeer dubbelzinnige wyze was befaemd geworden. Door zyne aenhangers als een verstandige en allertreffelykste menschenvriend geprezen, werd hy door zyne talryke tegenstrevers als een doortrapte schurk uitgekreten. Zeker is het, dat deze man by roomschen noch onroomschen in achting stond en dat zyne daden en leeringen door de deftigste historieschryvers van de eene en de andere gezindheid te regt zyn geschandvlekt geworden.
Ofschoon van alle geleerdheid ontbloot, was hy echter met genoegzame schalkheid begaefd om zich by eenige onnoozelen voor een gestrenge hervormer en zelfs voor niets min dan een waren profeet te kunnen doen doorgaen; en dewyl hy eene spitsvinnige tong by een doorslepen geest voegde, liet hy niet na sommige anderen door

{==44==} {>>pagina-aanduiding<<}
helklaterende woorden en schoonklinkende magtspreuken in 't stilte te verleiden. Onder anderen predikte hy dat er geene opstanding of verryzenis der dooden te verwachten was, en dat de natuerlyke dood in dien zin moest beschouwd worden; terwyl hy in de verrotting van het menschelyke lichaem de pynen der helle wilde zien. Overigens schynt hy deze en andere dergelyke leeringen, strydig met alle maetschappelyke en godsdienstige orde, ontleend te hebben van de sekte der Adamieten, welke eenige jaren te voren te Amsterdam zulke groote ergernis had gegeven, namelyk toen derzelver leden, zoo mans als vrouwen, eens bestonden in vollen dag moedernaekt langs de straten te loopen.
Wat hiernu van zy, de buitensporigheden van Loy, de Schaliedekker, gingen zoo verre, dat het magistraet van Antwerpen zich reeds eene eerste mael had verpligt gezien hem voor de Vierschaer te dagvaerden. Doch de ketter had de behendigheid zyne stoute en ongodsdienstige predikatiën aen de regters te doen voorkomen als ligtzinnige praetjes, welke hem tegen wil en dank ontglipt waren; weshalven hy slechts tot het dragen eener tinnen borstplaet werd verwezen. Dan, ook dit schandteeken wist hy zich korts daerna

{==45==} {>>pagina-aanduiding<<}
regterlyk te doen afnemen, met zich voor een deugd en godsdienstlievend man te toen verklaren; om welk doel te bereiken, hy zelfs niet had geaerzeld meermalen de heilige Sakramenten heiligschendend te gaen ontvangen.
Korts na dat de huichelaer aldus in den schyn zyne eere had doen herstellen, was hy naer Duitsland gereisd met inzigt van Marten Luther en Flips Melanchton zyne leerstellingen voorteleggen. Edoch, zelfs deze twee stoute opperhoofden der hervorming, die alhoewel zy niet geschroomd hadden de roomsche kerk tot in hare grondvesten te schokken, geenzins het aenranden der maetschappelyke orde beoogden, hadden Loys grondstelsels zoo verderffelyk geoordeeld, dat Luther vol verontwaerdiging aen het Antwerpsche Magistraet schreef, om hetzelve te waerschuwen: dat er eene slang onder de palingen verborgen was, en dat de man, welken hy bedoelde, gewis den duivel moest inhebben, om zulke losbandige en regeringlooze stellingen te willen invoeren.
Dat deze waerschuwing niet werd in den wind geslagen, en dat het magistraet zich eene strenge waekzaemheid jegens den Schaliedekker noodig oordeelde, hoeven wy zeker niet te zeg-
{==46==} {>>pagina-aanduiding<<}
gen. Dan, ondanks al de genomene maetregelen was het aen Loy gelukt, by zyne wederkomst eenen nieuwen en veel grooteren aenhang te verkrygen, waertoe zelfs ettelyke van de rykste burgers behoorden, die volgens de epikurische leeringen van den nieuwen apostel de dagen en nachten in brassen en slempen, en in het bedryven van de beestachtigste ontuchtigheden met hem doorbragten, tot groote ontstichting der Antwerpenaren en byzonder van alle vrome Katholyken, waervan sommigen duchteden de losbandige tyden van den aertsketter Tankelm of Tanchelinus weldra te zien herleven.



{==47==} {>>pagina-aanduiding<<}

II.

Er woonde destyds in de ook nog maer onlangs aengelegde St. Andries Kerkstraet, een zeer welbefaemde burger, met name Salvator Van den Bogaerde. Ofschoon van deftige afkomst leefde deze brave man in eenen gansch niet vermogenden staet; althans hy stond niet bekend om voorname middelen te bezitten; en ofschoon slechts vier en vyftig jaren oud, hadden de droevige en rampvolle stonden die zyn levensloop maer al te veel verbitterden, zyne wezenstrekken zoodanig doen vervallen dat het scheen als of reeds zeventig winters hunne sneeuwvlokken op zyne kruin hadden uitgeschut. Voorheen was hy een van Antwerpens magtigste kooplieden geweest; maer slag op slag elkander volgende schipbreuken hadden het door zyn vlyt verzamelde vermogen doen ten gronde gaen,

{==48==} {>>pagina-aanduiding<<}
terwyl het hem door zyne vaderen nagelaten erfgoed, door onregtvaerdige pleitgedingen byna geheel was verslonden geworden. Voeg hierby dat de zweetende ziekte, die in 1529 woedde, als om hem de geheele zwaerte van 's ongeluks looden roede te doen gevoelen, hem van zyne gade en van vier der vyf kinderen, welke zy hem schonk, had beroofd en men zal zonder moeite beseffen dat die deerniswaerdige omstandigheden zyn vaderlyk hart zoo wreede als onherstelbare wonden hadden moeten toebrengen, en zich zelfs op zyne wezenstrekken in onuitwischbare merken hadden moeten prenten.
Intusschen, en gelyk zelfs de bitterste kelk soms een druppel zoets kan inhouden, werd het aendenken aen die onheilvolle dagen by Van den Bogaerde eenigermate verzacht door de kinderlyke zorgen en de regt voorbeeldelooze liefde waermede zyne dochter Roosje, zynen vroegtydigen ouderdom omringde. Dit meisje de eenigste telg welke de Algoede hem had willen laten behouden, waerschynlyk op dat hy de waerde van zulk een schat inniger mogt beseffen, kon inderdaed tot voorbeeld aen geheel hare kunne verstrekken. By al de uiterlyke volmaektheden welke levendig aen de plastische schoonheids

{==49==} {>>pagina-aanduiding<<}
vormen der oude beelden herrinnerden, voegde zy zulke buitengewoone zielshoedanigheden en vooral zulke gepaste zedigheid en ingetogenheid, dat het schier onmogelyk was 's meisjes, zoo frisch en lieffelyk als edel en aenminnelyk gelaet te aenschouwen, zonder zich door een geheim, doch rein zielsgenot te voelen weggesleept, en zonder vuriglyk te wenschen om nog lang die verrukkende wezenstrekken met vreugde te mogen blyven aenstaren. Dat het dus niemand bevreemde, indien wy zeggen dat de schoonheid der dochter van Salvator Van den Bogaerde in geheel de St. Andries parochie als een spreekwoord gelde, dat men ze nergens anders dan het schoone Roosje noemde, en dat eindelyk hare faem en vooral hare buitengewoone lieftalligheid de aendacht op haer hadden getrokken van de voornaemsten onder de aenhangers van Loy de Schaliedekker.
Sints een geruimen tyd, dat zich deze sektarissen, gestadig op nieuwe middelen bedacht om hunne dierlyke lusten te voldoen, meest alle avonden in of omtrent de wooning van hunnen meester verzamelden, om daer zoo als wy gezegd hebben den tyd geheel anders dan met bidden en prediken doortebrengen, hadden verscheide

{==50==} {>>pagina-aanduiding<<}
hunner meermalen gelegenheid gehad om de aenbiddelyke schoonheid der dochter van Salvator Van den Bogaerde te bewonderen; maer hoe vuerig zy ook vlamden het meisje in hunnen eeremoordende kuilen gelokt te zien, alle hun tobben was tot dus verre om niet, en om zoo te zeggen, slechts monikkenwerk geweest. In weerwil van hare jeugd en eenvoudigheid had Roosje echter doordringendheid genoeg gehad, om in deze schynheilige fielten de wolven met schapenvachten te herkennen, tegen dewelke het Evangelie ons waerschuwt. Zoo had Jan Davion, een ryk juweelier, by voorbeeld te vergeefs zyn goud en zyne schyndeugd doen blinken; te vergeefs had hy eene maend lang geenen dag laten voorbygaen zonder, ter zelfder tyd als Roosje, in Sint Andrieskerk de vroegmis by te woonen, uiterlyk veel godsvrucht te toonen, een' zilveren penning te offeren, of een' gouden dukaet aen voor de kerkdeur bedelende armen weg te schenken; want toen de huichelaer, zich inbeeldende van zyne zaek zeker te zyn en eenigen indruk te hebben gemaekt, het op eenen dag waegde tot het meisje toe te treden, werd hy door hetzelve met eenen verachtenden blik afgehouden.

{==51==} {>>pagina-aanduiding<<}

Een tweede deugdbelager, zekere Jermyn, was niet veel gelukkiger in zyne poogingen geweest. Deze was een voornaem vischverkooper, die in zyn leven geen spiering gevangen, maer met duizenden gekocht en verkocht had. Volgens hy voorgaf, had nimmer vrouw of dochter zyne aenbiedingen kunnen wederstaen. Hy had dan ook ondernomen zyne netten tegen Salvator Van den Bogaerde te spannen, in hoop, dat indien hy den vader in dezelve kon verwarren, hy de dochter ligtelyk zou medeslepen. Om te beginnen had hy den ouden man, welken hy over ettelyke jaren nader gekend had, eenen overschoonen tarbot ten geschenke gezonden, onder voorwendsel van hunne voorledene vriendschap te hernieuwen. Maer het zy dat Van den Bogaerde het ware oogmerk van den vischverkooper begrepen had, het zy dat hy zich geenzins bekreunde aen dien ouden vriend eenige verplichting te hebben, hy weigerde den tarbot te aenvaerden, en Jermyn, zich verbeeldende dat zyne booze inzigten ontdekt waren, dorst geenen tweeden stap wagen om het meisje de bittere vrucht der zonde onder eene gouden schel aentebieden.
Verscheide andere der Loyistsche bende wer-
{==52==} {>>pagina-aanduiding<<}
den nadien nog op dit heerlyk wildbraed, gelyk ze het onschuldige Roosje noemden, afgerigt; maer welke kromme sprongen zy ook maekten, in welke bogten zy zich wrongen, hoe zy zich draeiden en keerden, Van den Bogaerde's dochter bleef ongenaekbaer. Over al dit vruchteloos zwoegen eindelyk ongeduldig geworden, sloeg Loy de Schaliedekker zelf voor geweld te gebruiken. Dat de andere Loyisten daer in toestemden, hoeven wy niet te zeggen. Doch vermits eene vrouwenschaking doorgaens niet zonder gevaer is, en dat de hoofden der sekte zoo lafhartig als boosaerdig waren, werder besloten eenige italiaensche of spaensche bravi, gelyk er zich in die onrustvolle tyden in menigte alhier bevonden, uit te huren en hen met deze taek te belasten. De juweelier Davion, in hoop van de eerstelingen van den buit te genieten, nam op zich het bestuer der onderneming, waervan de uitvoering op eenen donkeren avond werd bepaeld; zynde de eenigste moeijelykheid, welke nog te verwinnen bleef, het weten hoe men Roosje, die na zonnenondergang nooit het vaderlyke dak verliet, uit den huize zou kunnen lokken. Wy zullen in het volgende zien hoe men het ten dien einde aenlegde.



{==53==} {>>pagina-aanduiding<<}

III.

Meer dan eene eeuw vroeger waren reeds de Guldenberg, de Venusstraet en de Kauwenberg door het antwerpsche Wethouderschap aen de ligte vrouwen, als de eenigste haer toegelaten verblyfplaetsen, aengewezen. De ligging van de eerste en de benaming van de tweede dezer straten dit ons gezegde genoeg stavende, denken wy het onnoodig ons met verdere bewyzen ten dien einde bezig te houden. Voor wat nu de laetste betreft, zullen wy ons vergenoegen met volgens Dierxsens te beweren, dat de eerw. paters Minderbroeders, die oorspronkelyk hun klooster op den Kauwenberg hadden, zich in den jare 1448 verpligt zagen een ander verblyf

{==54==} {>>pagina-aanduiding<<}
van het Magistraet te verzoeken, doordien de verachtelyke bewooners dier straet zich niet meer bevredigende met hen dagelyks door het onzaligste gedrag te onstichten, zelfs de goddeloosheid zoo verre bragten van hen het behoorlyk verrigten van den Goddelyken dienst door allerleijen overlast zoeken te beletten.
Later echter, en nog lang voor het tydstip der opbouwing van het kasteel, schynt het hoofdverblyf dier ongelukkige schepselen van daer naer het zuideinde der stad, en vooral in de Lepelstraet en de menigvuldige kleine stegen, die van daer op het kasteelplein uitliepen, te zyn overgebragt: immers een der voornaemste dier doorgangen, welke nu nog aenwezig is, heeft voortdurend tot op onze dagen de benaming van den Blyden Hoek blyven behouden.
In eene kleine, ellendige wooning dezer laetste stege, woonde in den jare 1544 eene in de buert zeer vermaerde en door al wie nog het minste sprankje eerlykheid bezat, verachte koppelaerster, wier regte naem was Lysbeth Van de Velde, maer die daer zy, byna gedurig door den drank bevangen, aen een onophoudelyk hoofdschudden onderhevig was, sints lange jaren byna uitsluitelyk onder den naem van Lys Loterbol was

{==55==} {>>pagina-aanduiding<<}
bekend geraekt. Dit vrouwmensch was eene dier zoo laeg verzonkene schepsels, welke wanhopende van nog ooit uit den afgrond hunner ongebondenheid te kunnen opstaen, geen ander doelwit hebben dan anderen zoo laeg te doen dalen als zy zelve zyn gevallen, en wier hart gestaeg met het doodend gif der afgunst is opgepropt tegen al wie een zuiver geweten bezit, omdat het haer niet onbewust is, dat het zien van het tegenovergestelde van haer gedrag, haer nog meer een voorwerp van verachting en gruwel voor allen doet wezen. Het was tot dit walgelyk schepsel dat zich Loy de Schaliedekker had gewend, om door hare slimheid het onnoozele Roosje Van den Bogaerde te kunnen verschalken. Eenige Carolusguldens werden aen het satansche wyf vooraf betaeld, met belofte eener gelyke som ingeval het haer gelukt was den vogel in het net te krygen. Dat de Loterbol dien last gaerne op zich nam, behoeven wy niet te zeggen: behalve de zekerheid van eene goede belooning voelde zy zich nog aengehitst door den voorsmaek van het regt duivelsche genoegen, welk zy vond, telkens dat het haer mogt gelukken eenig onschuldig meisje ten verderve te brengen.
Reeds van des anderdaegs begon de oude kol

{==56==} {>>pagina-aanduiding<<}
hare strikken te spannen. Door afspieding wetende dat Van den Bogaerde's dochter alle morgenden zeer naerstig hare godsdienstpligten in de Onzelievevrouwekapel der Sint Andrieskerke waernam, aerzelde zy geen oogenblik om de heiligschendendste huichelaryen voortenemen tot het bereiken van haer doemniswaerdig doel. Gedurende twee maenden was Roosje zonder eenige argwaen dagelyks ooggetuigen van de meer overdreven dan godvruchtige gebaerden der oude slons; en ofschoon derzelver zwart gerimpeld aengezigt en saffraengelen hals zoo veel afkeer voor haren persoon, als medelyden voor hare schynbare ellende konden inboezemen, gelukte het de rampzalige vrouw toch eindelyk de goedgunstige aendacht op zich te trekken van den engel, wiens verderf zy zich als hoofddoel had voorgesteld.
Zoodra nu de looze feeks vermeende iets by Roosje te hebben verwekt van dat vertrouwen, welk weldadige en gevoelige persoonen zoo gereedelyk, hoewel niet altyd voorzigtiglyk, aen ongelukkigen schenken, besloot zy geen oogenblik te verliezen om haer plan uittevoeren. Op eenen der eerste avonden dus der maend october, juist op het oogenblik dat Andries Van den Bo-
{==57==} {>>pagina-aanduiding<<}
gaerde en zyne dochter de drie Paternosters en Ave Marias hadden geeindigd, welke iedere ware geloovige by het kleppen der bedeklok gewoon is te bidden, werd er zeer haestig aen de huisdeur geklopt. Nieuwsgierig om te weten, wie hunner weinige kennissen het dorst wagen hun zoo laet een bezoek te komen geven, liep Roosje spoedig de straetdeur ontsluiten. Doch nauwelyks had zy derzelver bovenste halve gedeelte geopend, of zy ontwaerde met verwondering de arglistige Lys Loterbol, die in de nederigste en schynbaer vreesachtigste houding en met zulke hopelooze uitdrukkingen en gebaerden haer medelyden en hare spoedige hulp voor eene in hare gebuerte schielyk ziekgevallen huismoeder begon aftesmeeken, dat iemand van een min gevoeligen aerd, als Roosje, zich had laten bewegen. Op het gerugt kwam Van den Bogaerde toegeloopen, om naer de oorzaek van dit zonderlinge leven op zulk ongesteld uer te vernemen. Zachtjes fluisterde hem zyne dochter in het oor, dat het de vrouw was van wier voorbeeldige godsvrucht zy hem meermalen had gesproken. Deze aenbeveling had voor uitwerksel dat op zyne beurt de hupsche man Lys met veel belangstelling naer de oorzaek vroeg van haer

{==58==} {>>pagina-aanduiding<<}
onverwacht bezoek. Op de slimste wyze verhaelde hun nu de doortrapte koppelaerster, hoe eene harer buervrouwen, eene arme moeder met zes jonge kinderen, zoo even van eene schielyke kwael was overvallen geworden, zonder iemand te hebben, die voor haren bystand konde zorgen. De kinderen waren toen by haer, Lys, komen geloopen om al weenende te doen hooren dat hunne moeder ging sterven. Oogenbliklyk was zy by de brave vrouw gegaen en had ze inderdaed tusschen leven en dood gevonden. In hare ontsteltenis, vervolgde de oude, had zy de kleinen bevolen by de moeder te blyven, en daer zy niemand in de gebuerte barmhartig genoeg kende om de ongelukkige te helpen, was zy zoo stout geweest zich by Van den Bogaerde aen te melden, niet twyfelende of zy zou by zulke godvreezende lieden den noodigen bystand vinden.
Dit verhael met de noodige zieltreffende uitroepingen en aenmerkingen doorzaeid, om aen hetzelve een glimp van waerheid te geven, maekte den grootsten indruk op de ligtgeloovige en weinig kwaeddenkende gemoederen van Van den Bogaerde en zyne dochter. Gereedelyk stemde dus de vader er in toe het meisje met eene matroone van zulke stichtende godsvrucht

{==59==} {>>pagina-aanduiding<<}
als Lys, naer de woonst der zieke huismoeder te laten vertrekken. Slechts verzocht hy haer vriendelyk Roosje, indien het laet werd, by het weêrkeeren, te vergezellen. Hy was dan ook van zin haer ondanks zyn niet luisteryken staet het een en ander, wat de kranke meest zou noodig hebben, mede te geven. Gaerne beloofde hem zulks de koppelaerster. Zy nam zelfs die gelegenheid waer om met de grootste verontwaerdiging over de goddeloosheid en de ongebondenheid der tyden te spreken. Middelerwyl had Roosje zich tot het vertrek gereed gemaekt, en na de Loterbol nogmaels aen Van den Bogaerde had beloofd voor het huiskeeren zorg te dragen, stapten beide vrouwen uit het huis en verdwenen eenige oogenblikken later achter den hoek van de Pompstraet.
In deze straet, die, gelyk men weet, haren naem van den Sint Andriespomp, digt tegen de Steenbergstraet staende, heeft gekregen, werden gelyk in vele andere straten der stad, toen ter tyde een zeker aental groote ladders, gemeenlyk brandladders genaemd, onder een houten dakje bewaerd. Uit voorzorg had het Magistraet het aldus op verschillende punten geboden, om in geval van brand spoedig zulke werktuigen

{==60==} {>>pagina-aanduiding<<}
by de hand te kunnen hebben, en wie onzer heeft nog degene in de Pompstraet, tegens den hofmuer van het tegenwoordige gevangenhuis niet geplaetst geweten. Daer deze ladders op niet zeer hooge gemetselde stellingen lagen en het dakje ze nog al ruim overdekte, konden zich onder hetzelve een twintigtal persoonen, vooral des avonds, met gemak verschuilen. Deze omstandigheid was den juwelier Davion sedert lang reeds bewust en dientengevolge had hy zich, dien avond, na alvoren met de koppelaerster te zyn afgesproken, op de brandladders met zyne bravi verborgen. Na eenigen tyd met ongeduld te hebben gewacht, zag hy eindelyk Lys en haer slagtoffer van verre aenkomen. Met eenen gebood hy zyne mannen zich gereed te houden; want dat het oogenblik daer was, om van hunne behendigheid gaen proeven te geven.
Intusschen was Roosje met hare schelmsche begeleidster tot digt by dat eind der straet genaderd, waer de schakers gereed lagen. De Loterbol had van aen het inkomen der straet hare best gedaen, om het meisje zoo digt mogelyk daer te doen voorbygaen, en op het oogenblik dat beide vrouwen byna onder het dakje waren, sprongen zes, zeven roovers te gelyk op het

{==61==} {>>pagina-aanduiding<<}
vreesachtige Roosje aen. Om haer het gillen te beletten had een der bende haer een zakdoek in den mond gestoken, wyl de anderen na een vluggen blik in de Ryke Beukelaerstraet te hebben gaen werpen, zich vast gereed maekten om haer ondanks hare wanhopende verdediging op te nemen en naer de krocht der Loyisten te snellen. Reeds hadden zy eenige stappen gedaen en meenden den hoek van de Pompstraet omtekeeren, als eene nieuwe personaedje hen schielyk in den weg trad, en zoo wel door om hulp roepen, als door het meesterlyke gebruik dat hy van zyne wapens maekte, deed zien, dat hy hen niet ongestoord hunnen buit zou laten wegdragen.



{==62==} {>>pagina-aanduiding<<}

IV.

‘Wat is een verliefd mensch een zot mensch’ heeft zeker schryver gezegd, wiens naem my nu niet te binnen schiet: ‘Is het eene vrouw zy vergeet zich zelve; is het een man hy verliest zyne zielskracht, zyn denkvermogen, in een woord, hy wordt een dwaes.’
Indien zich ooit iemand te Antwerpen bevond, op wien dit gezegde met regt kon worden toegepast, is het gewis en zeker op Karel Wyns, een jongen tyd- en stadgenoot van Van den Bogaerde en zyne dochter. Deze was een aenzienlyk burgerszoon uit de Ridderstraet (*), die

{==63==} {>>pagina-aanduiding<<}
by al de inwooners der Kerkstraet doorging, als hebbende op het hart van het lieve Roosje dien zachtgestemden indruk gemaekt, die gewoonlyk het lot van twee persoonen, hoewel niet altyd op de gelukkigste wyze voor hun geheel leven beslist.
Het zou echter zeer moeijelyk geweest zyn te zeggen op welke gegronde reden dit stoute vermoeden rustte. Karel Wyns kende Roosjes vader, slechts omdat hy met den gewezen koopman ledemaet was van het roemweerdig Broederschap van O.L. Vrouwe Lof. Wel is waer dat zy in hunne hoedanigheid van lichtdragers van gemeld Broederschop herhaelde malen in de gelegenheid waren geweest zich in processiën naest elkander te bevinden en zich onderlinge beleefdheden te bewyzen; doch de kennismaking had zich niet verder uitgestrekt, juist om de redenen, welke wy in het daereven aengehaelde gezegde eens schryvers hierboven hebben opgegeven. Hieruit kon dus de oorzaek van het vermoeden der geburen niet ontstaen zyn. Dan, er was nog iets, en wy bekennen gaerne dat dit iets misschien meerder grond tot gissingen kon geven. Zie hier waerin zulks bestond. Wanneer het gebeurde dat de eene of andere pro-
{==64==} {>>pagina-aanduiding<<}
cessie waerin zich Karel Wyns naer gewoonte nevens Van den Bogaerde bevond, voorby de Kerkstraet kwam, en dat het meisje na haer vader stilzwygend te hebben gegroet by geval het oog op zynen gebuer wierp, verspreidde zich eensklaps zulke buitengewoone roode kleur over hare wezenstrekken, dat zy er ondanks hare schielyk nedergeslagene oogen nog liever om wierd. Nog hadden de geburen dan ook bemerkt, dat in zulke gevallen de houding van Karel Wyns met die van Roosje wel een weinig overeenstemde, en dat hy by tyds zoo geheel buiten streek was, dat hy om zoo te zeggen niet meer wist hoe zyne flambeeuw te houden en meermael onwetend zyne kleederen en voeten gansch met wasch beplekte.
Hetgene nogtans de vermoedens der geburen meerder grond zou hebben kunnen byzetten, indien iemand hunner zich in de gelegenheid had bevonden het optemerken, was dat Karel Wyns meest alle avonden zoodra de duisterheid zyns dunkens alle opmerkzaemheid moest beginnen te beletten, zich bezig hield met de Kerkstraet verscheide malen over en weêr te bewandelen. Bevond zich de straet geheel ledig en dacht hy door geen sterveling gezien te zyn, dan waegde

{==65==} {>>pagina-aanduiding<<}
hy het zelfs weleens eenige oogenblikken voor het huis van Van den Bogaerde te blyven stilstaen en de deur en vensters, een tyd lang zeer aendachtig aentestaren. Dit duerde gewoonlyk zoo lang, tot dat hem van verre 't geluid der stappen van den eenen of anderen burger in zyne zonderlinge bespiegeling kwam stooren en naer het andere eind der straet deed voortwandelen. Soms gebeurde het nog wel dat hy die doenwyze niet genoeg in staet oordeelende, om hem voor het vermoeden der voorbygangers te bevryden, de Ridderstraet insloeg, om zoo, na langs de Beukelaer-en Pompstraten den teerling te hebben rondgewandeld, weêr in de belangwekkende Kerkstraet uittekomen. Wist het lieve Roosje iets van deze zonderling avondwandelingen? Ziedaer eene vraeg, die wy ons niet zullen verstouten bevestigend op te lossen. Althans is het zeker dat de jongeling by poozen veel vrolyker dan naer gewoonte van zyne wandelingen huiswaerts keerde; en opmerkenswaerdig is het dat zulks veelal gebeurde, wanneer hy bygeval door niemand in zyne betrachtingen op Roosjes wooning was gestoord geworden.
Den zelfden avond, dat Lys de Loterbol het verdichtsel der schielyk ziekgevallene buer-
{==66==} {>>pagina-aanduiding<<}
vrouw by den braven burger was komen verhalen, had Karel Wyns de Kerkstraet reeds viermael van het eene tot het andere eind doorkruist. Hare komst had hem zelfs tot zyne gewoone uitwyking doen zynen toevlugt nemen; en terwyl Lys den braven vader haer vertelsel wysmaekte, was de jongeling naer gewoonte de Lange Ridderstraet ingeslagen, om zoo langs de Beukelaerstraet weêr te keeren. Hy was reeds aen den hoek der Pompstraet gekomen, toen hy van verre de twee vrouwen gewaer werd. Op het oogenblik had hy in eene derzelven de dochter van Van den Bogaerde herkend. Hare afwezigheid van haers vaders huis en dit op zulk ongesteld uer moest hem natuerlyk verwonderen; doch men oordeele zyne verbaesdheid wen hy in de tweede vrouw de verfoeijelyke koppelaerster meende te erkennen. Zich achter den hoek verborgen houden, de twee vrouwen laten voorbygaen en daerna zoo digt mogelyk op de hielen volgen, ziedaer het voornemen, welk hy oogenbliklyk meende te moeten bewerkstelligen. Ten dien einde was hy reeds eenige stappen terug in de Arme Beukelaerstraet getreden, toen hem het gerucht door den aenval der bende van Davion veroorzaekt doet op zyne stappen keeren.

{==67==} {>>pagina-aanduiding<<}
Zyn rapier trekken en zich, ondanks het getal der boeven, onder een herhaeld om hulp roepen in hunnen midden storten was hem het werk eens oogenbliks. Door dezen schielyken aenval verascht, blyven de schakers eenen oogenblik besluitloos stil. Spoedig echter hervatten zy moed; en wyl een deel den edelmoedigen jongeling bezig houdt, willen de overigen, door Davion geleid, met hunnen last langs de Beukelaerstraet weg. Doch Karel die hun voornemen merkt laet zyne tegenstanders en loopt zich op den weg der andere plaetsen; en nu hernam de ongelyke worsteling met meerder hevigheid. Maer ofschoon de jonge Wyns door de gedachte van voor zyns liefstes behoud te stryden aengemoedigd, met de grootste dapperheid de schurken te keer ging, had hy ongetwyfeld al ras onder hunne slagen moeten bezwyken, ware niet de hoop van zich al spoedig door eenige der geburen geholpen te zien zyne krachten komen verdubbelen.
Middelerwyl hadden het gekletter der wapens en het geschreeuw des jeugdigen stryders de aendacht van verscheidene burgers gaende gemaekt. Hoewel eene zulkdanige worsteling toen geene nieuwigheid was en dat zelfs het grootste deel

{==68==} {>>pagina-aanduiding<<}
der bewooners van de straet, waerin zy plaets greep, het ten minsten zeer onnoodig achteden er zich op eene welkdanige wyze mede te bemoeijen, hadden nogtans eenige min vreesachtige buren hunne wooningen geopend, om te zien wat er eigenlyk gaende was. Op den hoek der Pomp- en Beukelaerstraet bestond reeds in dien tyde eene kroeg, die waerschynlyk om hare nabyheid van de kerk, den naem van het Sakristy droeg. Eenige plakkers, die by geval aldaer tot na het kleppen der bedeklok en ondanks al de vermaningen van den hospes waren blyven zitten, kwamen mede op het gerucht naer de straet geloopen. By het zien van het ongelyke gevecht, was het onmogelyk aen een hunner koel te blyven. Fluks trok elk het hem op zyde hangend wapen en haestte zich de dappere poogingen des jongelings te ondersteunen. Deze schielyke hulp deed de worsteling eene geheel andere wending nemen. Karel die zich tot hier toe vergenoegd had met de slagen der Italjanen afteweren, begon hen, derwyze gesterkt, op zyne beurt tot verdediging te dwingen; wyl de roovers, voor de slegte uitkomst hunner onderneming beducht, op den aftogt begonnen te denken, zonder zich verder om het volbrengen van

{==69==} {>>pagina-aanduiding<<}
den hun opgelegden last te bekreunen. Slechts Davion alleen bleef nog aen het doel zyner laffe onderneming denken en poogde, wyl zich de anderen met het verdedigen der straet bezig hielden, met Roosje te ontsnappen. Doch Karel, die hem uit het oog niet verloor, zyn voornemen bemerkende, wende zich door de anderen heen tot den juwelier, en dwong hem tot eene geheel andere bezigheid. Vloekend liet de lafaerd het meisje los, greep naer een pistool dat hy tusschen den gordel droeg en dreigde er den jongeling mede te treffen; doch op hetzelfde oogenblik deed deze hem door een rapiersteek in de borst zieltogend ter aerde vallen. Door den val ging het pistool los en wekte de aendagt van verscheidene nachtwakers, die reeds op dit uer de naburige straten doorkruisten. Op het zien van de nederlaeg van hun opperhoofd oordeelden de schakers het onnoodig nog langer tegenstand te bieden en op een teeken gegeven door eenen van hen gingen zy allen op de vlugt, en het gelukte hun ondanks al de poogingen der nachtwakers te ontsnappen.
Door eenigen zyner zoo tydig toegeschoten helpers vergezeld, haestte zich Karel het bewustelooze Roosje zoo spoedig mogelyk aen de

{==70==} {>>pagina-aanduiding<<}
nieuwsgierigheid der nu voor goed toegesnelde menigte te ontrukken en naer hare wooning te dragen. Na Van den Bogaerde van heel het gebeurde te hebben onderrigt, begon men op middelen te denken om de bestokers van dien schandelyken aenslag te ontdekken. Daer niemand der ooggetuigen den juweelier kende, scheen deszelfs lyk ten minsten voor alsdan niet veel de nasporingen ten dien einde te kunnen vergemakkelyken. Dan, nu begon men eensklaps aen de zoo schielyk verdwenen koppelaerster te denken en, door Karel geleid, begaven zich de nachtwakers naer den Blyden Hoek. Niet lang duerde het nu of men had de wooning van de Loterbol en haer zelve aengetroffen. Op hare weigering van wegens de zieke buervrouw en haer gedrag by den aenval de noodige uitleggingen te geven, werd zy nog denzelfden avond naer de gevangenis gebragt; daer men niet twyfelde of de bekendmakingen, welke men haer zou afperssen, moesten een nieuw licht over geheel deze zaek verspreiden.



{==71==} {>>pagina-aanduiding<<}

V.

Jakob Van Herbays, dus hiet de Magistraet, welke zich ten dien tyde in zyne hoedanigheid van Markgraef van het land van Ryen en Schoutet van Antwerpen, met het achtervolgen en aenhouden der kwaeddoenders voornamentlyk gelaste, was een edel en rechtschapen man, die de pligten zyner waerdigheid met al de zorg uitoeffende, welke die onrustvolle tyden maer al te veel vorderden. Zyn yver in het onderzoeken der zaek van Lys Loterbol werd nog door de groote strengheid aengewakkerd, waermede verscheidene ordonnanciën de vrouwenschakers sedert onheugelyke tyden bedreigden. Om van deze strengheid slechts een voorbeeld te geven

{==72==} {>>pagina-aanduiding<<}
zal het genoeg zyn eene ordonnantie aentehalen door Jan, Hertog van Braband der keurë van Antwerpen in 1292 gegeven. Zy luidde aldus: ‘Die vrowe ogte joncfrowe met cragte name, ende ment ter waerheiden vonde, hine mogte nimbermeer tlant ghecrighen, ende hi hadde dliif verloren ende 't guet verbant jeghen den here. Waere dat sake dat wiif ogte man daertoe holpe ogte riede dat vrowe ofte juncfrowe met cragte genomen worde ende men dat ter waerheiden vonde, hi hadde verbant dliif ende guet jeghen den here.’
Dientengevolge haeste de Schoutet zich des anderdaegs, na het voorval te hebben vernomen, zelf de koppelaerster in de gevangenis te gaen bezoeken, om te beproeven of hy eerst vooral door haer met goedheid te behandelen en te ondervragen niet achter het geheim kon geraken. Weldra echter werd hy gewaer dat hy met eene der looste feeksen te doen had, die hy gedurende zyn Schoutetschap had kunnen ontmoeten; en daer zy nu hardnekkig hare deelneming in den aenslag bleef loochenen en beweerde niet alleen geenen enkelen der schakers maer zelfs het lyk van Davion niet te herkennen, deed de strenge Magistraet haer oogenbliklyk

{==73==} {>>pagina-aanduiding<<}
ter vierschare brengen, om te zien of welligt het plegtigere en grootschere voorkomen dezer regtbank niet meerder indruk op haer zoude maken. Daer zy echter in haer hardnekkig stilzwygen bleef volharden, besloot men haer op de pynbank te beproeven. Hier bekende zy eindelyk alles. Zy beleed niet alleen openlyk het deel welk zy in de schaking had willen nemen, maer ontdekte zelfs den regteren het goddeloos gedrag der aenhangers van den hervormer Schaliedekker, noemde hun het meestendeel dier aenhangers, wees de plaets aen waer zy zich gewoonlyk vergaderden om hunne godetergende byeenkomsten te houden. Zy stelde zelfs voor, op hope van door hare verraderyen hare misdaed te verzachten, de heeren denzelfden avond nog in staet te stellen van heel de vergaderde klik aentehouden.
In de Beukelaerstraet, niet verre van de plaets zelve waer de straetschenders de dochter van Van den Bogaerde hadden aengevallen, bevindt zich nog op onze dagen een gang, aen denwelken over vele eeuwen, om reden, welke wy met spyt moeten bekennen niet tot onze kennisse te zyn gekomen, de naem van Moorkensgang werd gegeven. Hier was het dat Lys de geregtsdiena-
{==74==} {>>pagina-aanduiding<<}
ren, haer door den Schoutet medegegeven, henen geleidde. Zy vonden er inderdaed meest alle de Loyisten en hun waerdig hoofd met hen vergaderd. De vermetelheid dezer booswigten was ongelooflyk. Niet alleen beweerden zy zich van geene buitensporigheden te hebben pligtig gemaekt, maer zelfs loochenden zy iets hoegenaemd van de pooging van schaking, den vorigen avond begaen, te weten. De getuigenis van de Loterbol echter deed hun spoedig van doenwyze veranderen: om genade smeekende bekenden de booswichten al het hun te lastgelegde, en gedroegen zich in het vervolg zoo laf, als zy in den beginne stout waren geweest.
Het zal wel niet noodig zyn te zeggen, dat, na zulk een belangryken dienst, als dien, welken Karel Wyns aen Roosje had bewezen, de kennismaking voor goed en op eenen vry gemeenzamen voet werd gemaekt. Er ging nu geen dag meer voorby of de brave jongeling kwam ten minsten één mael 's meisjes vader bezoeken. Ook oordeelde hy het volstrekt onnoodig nog langer des avonds naer gewoonte de Kerk-straet te bewandelen. De geburen bemerkten ook niet zonder elkander loosjes toetewenken, ter gelegenheid van eene processie, die eenige dagen

{==75==} {>>pagina-aanduiding<<}
na het gebeurde uitging, dat Roosje nog wel bloosde als Karel voorby heur wooning trad, maer dat zy, noch de jonker er niet half zoo bedremmeld meer uitzagen. Geen wonder dus zoo het niemand verbaesde wanneer de eerw. heer Pastor der Sint Andrieskerk eindelyk op een Zondag morgend, onmiddelyk voor het parochie Sermoen van boven den stoel der waerheid, de aenstaende vereeniging van Carolus Josephus Wyns met Rosa Catharina Van den Bogaerde dochter Salvatoris afkondigde. Voegen wy hierby, dat veertien dagen daerna de bruiloft op de luisterrykste wyze werd gevierd in eene toen onlangs nieuw opgebouwde herberg, buiten de Kipperpoort tusschen Sinte-Willebrords en het Laer gelegen, welke aen eene moeije van de familje Wyns toebehoorde, en later onder den naem van het Kattenhof wyd en zyd is vermaerd geworden. Na het voltrekken van hun huwelyk namen de beide gelieven hunnen intrek in het huis van vader Van den Bogaerde, alwaer zy nog lange jaren in voorspoed leefden, vele brave kinderen wonnen en eindelyk van allen die hen kenden beweend, zaliglyk in den heer ontsliepen. De brave vader was hen reeds lang voorgegaen. Eenige jaren voor zyne dood had

{==76==} {>>pagina-aanduiding<<}
hy het genoegen gehad zich door den wensch van al de broeders en zusters van het Broederschap van O.-L.-Vrouwe lof, tot hoofd te zien verkiezen; en in deze hoedanigheid bragt hy tot aen zyn afsterven het zyne by, om den luister van dit roemweerdig Geestelyk Genootschap niet alleen staende te houden, maer ook geduriglyk te vermeerderen.
Wat den Schaliedekker Loy, zyne aenhangers en de Loterbol betreft, zy werden, zoo als men het in de kronyken zien kan, op 25 october van den jare 1544 buiten de Sint-Jorispoort levendig verbrand. Verscheide dier rampzaligen hadden nog het geluk, eenige stonden voor hunnen dood, hunne dwalingen te herkennen en in den schoot der roomsch katholyke Kerk terug te keeren. De voornaemste hoofden echter dier schandelyke sekte stierven in hun wangeloof hardnekkig volhardende. De plaets waer zy de welverdiende straf hunner gruwelen ondergingen werd later tot Galgenveld aengelegd, maer sedert het afschaffen van het hangen is dezelve in eene ruime en aengename Warande herschapen geworden.







{==77==} {>>pagina-aanduiding<<}

De zwarte galei.


(1600.)


Kom op! Kom op, uit baei en kreek, 
d'Oranje vlag in top! 
Kom op, uit elken waterstreek! 
De nacht is koud, de maen is bleek; 
De siddring spookt op 't golvend zop: 
Hoe zee! Val aen! Kom op! 
 
Th. Van Ryswyck. Watergeuzenlied. 



I.

De XVIe eeuw, gekenmerkt door de verschyning van den stouten monik Marten Luther, en van zoo vele andere min beruchte geloofshervormers, door de roemryke en bloedige regeringen van Keizer Karel en Filips II, door het schrikbewind van Alva en de heldendaden van Willem de Zwyger, Filips van Marnix, Aleksander Farnese en meer andere doorluchtige veldheeren, de XVIe eeuw liep ten einde, zonder dat iets

{==78==} {>>pagina-aanduiding<<}
de reeds zoo langgewenschte ontknooping der godsdienstige en staetkundige geschillen scheen aenteduiden. De hoop, door de verheffing der aertshertogen Albrecht en Isabella opgevat voor eene eindelyke bevrediging der Nederlandsche Provintiën en het eindigen der tallooze rampen, die op het vaderland drukten, was wederom geheel vervlogen, daer de Markgraef Spinola reeds aenzienlyke toebereidselen maekte, om met het ondernemen van het beleg van Oostende, de opgeschorste vyandlykheden krachtdadig te hernemen.
De ongestuimige slagmaend, wier ongestadige afwisseling van klamme en gure luchtgesteltenissen, in onze gewesten de gewoone voorbode is van den barren wintervorst, was met de laetste herfststormen en regenbuijen voorbygesneld. De voorlaetste dag vooral dier treurige maend, in welke men zoo vele sombere dagen aentreft, was nog somberder, nog treuriger geweest dan zyne acht-en-twintig kille en benevelde voorgangers; en de zwaer met dampen bezwangerde lucht moet den Antwerpschen burger voor vast niet uitgelokt hebben, om dien dag een uitstapje naer het aloude Borgerhout, de Steenenbrug of het Eksterlaer te wagen.

{==79==} {>>pagina-aanduiding<<}

Eene dikke en schier ondoorzienbare mistkolom was gedurende dien ganschen dag bestendiglyk over de Schelde en het uitgestrekte dal, in wiens midden de stad Antwerpen zich verheft, blyven rondgolven. De middagzon zelve had dien nevel niet kunnen doorbreken, en de avond was gevallen zonder dat iets de minste weêrsverandering voorspelde. Eenige schippers, die met de handen in de zakken hunner wyde, korte broeken, op het Kranenhoofd, digt by de Werfpoort, stonden te klappen, waerin men toen korts te voren het beeld van Brabo had overgebragt, beweerden in het redekavelen onder elkander, dat niemand zonder roekeloosheid het zou hebben kunnen wagen, door zulk dik en dyzig weder, een vaertuig den stroom op of af te brengen; en dat men zulks eene uer later, wanneer het geheel duister was, veel minder zou kunnen ondernemen, zonder eene blyk van de grootste dwaesheid te geven, daer men alle oogenblikken gevaer moest loopen van op de menigvuldige zandbanken der rivier of zelfs op het strand te verzeilen.
De nevelwolk, welke de stad Antwerpen en de omstreken ettelyke mylen in het ronden omzwachtelde, liet inderdaed niet toe, in welke rigting men zich ook wendde, de palen des gezigt-
{==80==} {>>pagina-aanduiding<<}
einders te bereiken. In het midden der Schelde vooral was het gezigt zoodanig beperkt, dat het de schippers, hoe scherp zy ook toekeken, volstrekt onmogelyk was het spaensche Admiraelschip, El San Lorenzo aen den Vlaemschen hoek, regt over de Engelsche, nu de Tavernierskaei, liggende, te ontdekken. Daer echter dit vaertuig een der grootste en aenzienlykste was van geheel de spaensche zeemagt, en het in ons verhael eene niet onbelangryke rol speelt, zal het waerschynlyk den lezer niet onaengenaem zyn, zoo wy gaen trachten hem hetzelve een weinig van naderby te leeren kennen.
Men zou zich een zeer verkeerd denkbeeld vormen van een Admiraelschip op het einde der XVIe eeuw, indien men het zich voorstelde als hebbende de minste overeenkomst met een onzer hedendaegsche zeilende zeekasteelen, by voorbeeld, met een linieschip van honderd stukken. De scheepvaert en de scheepsbouw waren op dit tydstip nog verre van de verbeteringen die zy in de verledene en tegenwoordige eeuwen hebben ondergaen. De grootste en schoonste oorlogsvaertuigen van dien tyde zouden thans ter nauwernood zware koopvaerdyschepen wezen. De San Lorenzo was dus slechts een soort van

{==81==} {>>pagina-aanduiding<<}
smakschip, dat men gemeenelyk Hende of Kromsteven noemde. Het mat omtrent zes honderd tonnen. Met een zestiental metalen vuermonden en een dozyn steenstukken gewapend, was het, voor dien tyde, een groot, schoon en sterk vaertuig; hoewel het thans voor eene fregat van dertig stukken zou moeten onderdoen. De manschap bestond uit ongeveer honderd koppen. De meeste bootslieden waren Spanjaerds; doch de krygslieden waren, zoo wel als die der landlegers in de verledene eeuwen, uit byna al de natiën van Europa byeengeraept. Vlamingen en Brabanders echter waren er in zeer klein aental. Op het oogenblik dat onze schippers van de Werfpoort vergeefs hunne blikken op het magtige vaertuig poogden te rigten, wapperde de Spaensche Admiraelvlag aen deszelfs achtersteven en grooten mast; hetgene genoeg te kennen gaf dat jonkheer Thomas Maes, kapitein-admirael der Schelde, aen boord was, of liever er was geweest; want reeds vroeg in den namiddag had hy zich aen wal doen brengen, na herhaeldemalen den overste, in zyn afzyn met het bevel belast, te hebben vermaend goede wacht te houden, daer het hem naer allen schyn onmogelyk zou wezen voor des anderdaegs terug te keeren.

{==82==} {>>pagina-aanduiding<<}

Voor iemand die op denzelfden stond aen boord van het Admiraelschip zou zyn getreden, ware het niet moeijelyk geweest te gissen of het wakende scheepsvolk in eene goede of kwade luim was. Een twintigtal matroozen en krygers stonden of wandelden in het lange en breede op het dek, van koude rillende en klappertandende als of zy door de zeeuwsche koorts waren aengetast; by poozen in hunne handen blazende, om zich de half verkleumde vingeren te verwarmen, en telkens doch slechts halfluid, by vorm van tusschenzetsels, eenige vloeken tegen den waekzamen luim des admiraels en de strenge en vochtige Nederlandsche luchstreek grommelende, werwaerts eene onzinnige staetkunde hen had verbannen. Men voege hierby dat het gemis van den helderen, onbewolkten hemel huns vaderlands, aen de Spanjaerden vooral, des te gevoeliger moest wezen, daer zy geen einde aen hun ballingschap te gemoed zagen, en men zal gemakkelyk begrypen dat welligt eenigen hunner den post op het dek al ras zouden verlaten hebben, om zich in hunne hangmatten gaen slapen te leggen of in het vooronder met hunne makkers te vermaken, had de vrees eener duchtige rugstreeling met het welbekende dagtouwtje hen niet oogenbliklyk aen hunnen pligt herrinnerd.



{==83==} {>>pagina-aanduiding<<}

II.

Er bevond zich aen boord van den San Lorenzo een oud matroos, die door al het overige scheepsvolk op eene buitengewoone wyze werd bemind en geëerbiedigd. Herkomstig van Malaga en tot de klas der Christianos viejos behoorende, welke afstamt van bekeerde Mooren, was Jeronimo Alvaro, gelyk al de volkeren, wier oorsprong min of meer oostersch is, een onvermoeilyke verteller. Zyne verhalen vertoonden wel niet de verdichte wonderen der Duizend en eenen Nacht, doch lieten daerom niet na met de ongelooflykste dingen doormengd te wezen. Sints dertig jaren aenschouwer van het bloedige, staetkundige treurspel, hetwelk in de Neder-
{==84==} {>>pagina-aanduiding<<}
landen werd vertoond, was hy destemeer in staet, om eenige tooneelen uit hetzelve in zyne ruwe zeemanstael treffend aftemalen, daer hy er dikwerf zelf een merkelyk deel had ingenomen.
Bygeloovig als meest al zyne landgenoten, had hy nimmer getwyfeld aen de verborgen magt, welke aen sommige geesten op de menschen wordt toegeschreven. Zyne overtuiging wegens het bestaen van heksen en spooken was ten minste zoo groot, als degene van den vermaerden jesuiet Delrio, die omtrent dien tyd bloeide en een zwaren foliant over deze gewigtige stoffe heeft geschreven. Voeg hierby dat de eigendommelykste karaktertrek van de zeemansrethoriek van Jeronimo, vooral in zyne togtverhalen, het ondereenmengen was van spaensche spreekwoorden en zeevaerttermen en het zal, gelooven wy, niemand verwonderen, indien wy zeggen dat het talent van belangwekkenden verteller aen Jeronimo Alvaro al de matroozen van het Admiraelschip tot vrienden had gegeven, en hem op allen, buiten de achting voor zynen ouderdom en ervarendheid, eenen invloed deed uitoeffenen, welke niet altoos het aendeel der oversten is van een oorlogsvaertuig.

{==85==} {>>pagina-aanduiding<<}

Den zelfden 29en van slagmaend, om acht ure 's avonds en juist op het oogenblik dat zich de manschap met de waek gelast tegen de onverdraeglyke luchtgesteltenis en het willekeurige staetsbestuer voortdurend in woorden uitliet, die, zoo als wy het gezegd hebben, wel geschikt waren om eene kwade luim aenteduiden, hield zich onze Spanjaerd, met een twaelftal andere matroozen, in het vooronder. Daer de eerst volgende waek hunne tegenwoordigheid op het dek ging vorderen, hadden zy zich naer gewoonte aldaer vereenigd om vooralleer juist met het klokslag van negen ure gelyk naer boven te klimmen, zich onderling te vermaken. Het uitdrukkelyke bevel van kapitein Maes, ‘goede wacht te houden’ was ook het onderwerp van hun gesprek. Sommige botmuilen durfden dit bevel niet alleen overbodig, maer zelfs ongerymd vinden. Zy beweerden dat een schip, gelyk het hunne, onder den alles omzwachtelenden nevel, als onder een onafmeetbaer vloers begraven, onvindelyk was; dat bovendien de platte kalmte, welke op het water heerschte, zoowel als de ondoorzienbare duisternis, het zeilen voor alle schepen onmogelyk maekte, en dat er bygevolg voor hen geen nood was, van door eenig vyand besprongen of overrompeld te

{==86==} {>>pagina-aanduiding<<}
worden. In een woord zy spraken ganschelyk in den zin der schippers, welke wy by de Werfpoort hebben zien staen.
De oude Alvaro deelde geenzins in dit gevoelen: hy wist door ondervinding dat niets meer eene overrompeling begunstigt, dan duister en nevelachtig weder; en het was hem niet onbewust dat de Nederlandsche opstandelingen tot alles bekwaem waren en zich door geene beletselen lieten afschrikken. Ook vergenoegde hy zich met de schouders op te halen, en den onbezonnen praet dier kajuitjongens, zoo als hy de jonge matroozen noemde, door een spaensch distiek te beantwoorden, 't welk een dichter, die omtrent dien tyd leefde, aldus vertaeld heeft:

‘By avond komt de wolf gegaen 
En vloeyt den ezel in de maen.’ (*) 


Ware het zoo donker niet geweest, men had op het hooren van deze aenhaling, de matroozen en zwabbers zien glimlachen, en hunne schouders optrekken, met al de verachting van menschen, welke tegen anderen meenen gelyk te

{==87==} {>>pagina-aanduiding<<}
hebben, ofschoon zy zeer verlegen zouden zyn hun gevoelen door redens en bewyzen te staven. Dit gebaerdenspel ontsnapte echter niet aen het oog van den gryzen zeeman, dank aen het flauwe licht van den nachtlantaern.
- Zoo, zoo! sprak hy op den toon van iemand, die gewoon op zyn eerste woord geloofd te worden, zich geheel buiten streek gevoelt wanneer anderen het wagen hem tegentespreken: - Het schynt dat ik hier begin van anker te ryzen...
- Gansch niet! haestte zich met een treurigen glimlach de loods van het vaertuig, een jonge, blonde gezel te zeggen, die nevens Jeronimo zat, en zich, daer hy by dezen in byzondere gunst stond, soms wel eenige vryheden met hem veroorloofde: - Ik geloof niet dat een onzer....
- Ik spreek niet van u, Karel! hernam Jeronimo: - Ik weet dat gy altoos gereed zyt om uwe meening, voor het oordeel van een verstandigen matroos, vlag te doen stryken; maer de anderen.... Er was nogtans een tyd dat men verre van de oude zeebonk voor de fok te doen loopen, er zelfs niet zou aen gedacht hebben....
- En men denkt er nog niet aen, Alvaro! sprak Antonio Nunez: - Er is niemand hier, die u zou willen op het droog zetten; maer gy moet

{==88==} {>>pagina-aanduiding<<}
met my bekennen, matroos, dat het ten minsten zeer moeijelyk, zoo niet onmogelyk zou wezen, by dit doodstil en donker weder een schip te sturen.
- Zoo onmogelyk als het aen de oesters en mosselen is, van de eene rots naer de andere te zwemmen! voegde er een ander by...
- Daerby, ging Nunez voort, daer is Jorello Nublo, onze kok...
- Jorello Nublo is een gek en gylieden ook! hervatte de ongeduldige Jeronimo. - Een kromsteven dat noch hart in het lyf, noch verstand in het hoofd heeft! Het verwondert my dat bevaren zeelieden, gelyk Nunez zich zulken keukenpraet aentrekken.
- Maer oude... waegde het de halfbeschaemde Antonio nog te zeggen, - gy die nu al de banken dezer rivier zoo goed kent als ieder van ons zyn eigen hangmat... Zoo men ons op dezen stond beval grond te breken, en de steven op Vlissingen te zetten, hoe zoudt gy u zelf hebben?
Deze vraeg, hoe natuerlyk ook gedaen, bragt Alvaro eenigen tyd in zekere verlegendheid; want hoezeer hy ook gaerne zag, dat men zyn gevoelen eerbiedigde, wist hy echter zeer wel dat zulkdanige onderneming, in die weêrsgesteltenis

{==89==} {>>pagina-aanduiding<<}
ten minsten zeer gevaerlyk was. Ook vergenoegde hy zich een tyd lang zachtjes aen zyne regteroor te trekken, en strak voor zich henen te zien. Doch eindelyk: - Een dergelyk bevel, antwoordde hy, zou slechts om zeer gewigtige redens kunnen gegeven worden. Welke die redens nu ook waren, ik zou er my niet meer over bekreunen als een kajuitjongen, maer oogenbliklyk anker ligten en het bevel uitvoeren of liever trachten uittevoeren. Een zeeman zoo wel als een krygsman moet geen anderen wil hebben, dan dien zyner oversten. Indien de soldaten van kapitein Mondragon aen dezen gevraegd hadden: ‘Waerom moeten wy door de zee waden?’ zou Middelburg nooit versterking hebben ontvangen. Maer dat nu tot daer, ik wil u niet van lafhartigheid, maer wel van ligtgeloovigheid beschuldigen..... Het snappen van een bevaerder van zoet water, gelyk Jorello, was immers zoo veel aendacht niet waerdig.
Nunez, Karel en de andere matroozen bezagen elkander als of zy zich onderling wilden aenmoedigen, om op deze bondige redens een antwoord in te brengen; doch niemand sprak....
- Een ieder weet dat de kat noch vleesch noch visch rooft, zoo lang het goed weggesloten

{==90==} {>>pagina-aanduiding<<}
wordt, hervatte Alvaro; en zoo is het ook met een vaertuig dat wel bewaerd wordt en ondanks het donker weder op tyd eene rei yzeren monden aen de aenvallers kan toonen. Sedert ik in dienst ben van zyne Katholyke Majesteit, onzen genadigen Koning, ben ik verscheidenmael van ondernemingen getuigen geweest, welke zoo veel te beter gelukten, dat men er zich in aenzien der omstandigheden te minder aen verwachtte. Onder anderen herinner ik my nog zeer wel een stouten schepenroof in deze wateren gepleegd, toen ik nog matroos was aen boord van den San Salvador. Wel is waer dat er toen ter tyde gezegd wierd, en ik ben ook van dit gevoelen, dat alles zynen natuerlyken stroom niet in denzelven had gevolgd en dat er voor het minste toovery of iets dergelyks tusschen speelde.... Nogtans ben ik overtuigd, dat de zaek zoo niet zou afgeloopen zyn, hadden wy beter op onze hoede gestaen... Althans ik wil u het geheel verhalen, zoo als het gebeurde....



{==91==} {>>pagina-aanduiding<<}

III.

Ingevolge hetgene wy vroeger reeds hebben gezegd van het talent des gryzen verhalers, en de hooge plaets, welke hy in de achting zyner makkers bekleedde, zal het den lezer zeer natuerlyk voorkomen, dat er by het uitspreken der laetste woorden van Jeronimo, eensklaps eene buitengewoone beweging in de wachtkamer plaets greep, door het byschuiven van al de bakken en banken veroorzaekt, die er zich in bevonden. Zoodanig, dat de oude matroos ziende dat hy langs alle zyden ingesloten was, zich geen tweemalen liet bidden, om het verhael der zoo belangryke gebeurtenis in dezer voegen aentevangen:

{==92==} {>>pagina-aanduiding<<}

‘Het is nu meer dan acht-en-twintig jaer geleden, dat ik my, zoo als ik daer even zegde, als matroos bevond op het Admiraelschip, de San Salvador, hetwelk omtrent op de zelfde plaets als nu onze San Lorenzo ten anker lag. In dien tyde sprak men alom van zeker slach van zeeschuimers, die als een eertitel den scheldnaem van watergeuzen hadden aengenomen. De befaemdheid van dit gespuis was geenzins vry van opspraek en men vertelde zulke afschuwelyke dingen van eenigen der voornaemsten onder hen, dat u de hairen zouden te bergen ryzen, zoo ik my wilde de moeite geven ze u te herhalen. Het heugt my onder anderen nog zeer wel, hoe zy te Gorcum twintig roomsche geestelyken, op de ysselykste wyze hebben gemarteld, vooralleer hen schandelyk ter dood te brengen. Geen wonden dus, zoo het algemeen gevoelen was, dat er onder hunne goddelooze benden, Turken en Heidenen waren, welke, zegde men, menschenvleesch aten en kinderbloed dronken, net als wy ons met beschuit en water zouden voeden. Dan, ik moet er byvoegen dat, ofschoon ik dikwerf in hun vaerwater ben gekomen en meer dan eens de gelegenheid heb gehad hun dek van naby te beschouwen, ik echter nooit eenen van die men-
{==93==} {>>pagina-aanduiding<<}
scheneters heb zien hengelen. Wyl al degenen welke het ons somtyds gelukte aenboord te klampen, menschen waren gelyk wy allen, met dit onderscheid alleen, dat zy als ondeugende schurken, daer zy waren, allen ontzag voor onzen heiligen vader, den Paus van Rome, en voor onzen doorluchtigsten Vorst, den Koning van Spanje hadden afgezworen.
‘Nu, het was in 1572, den 5en van weimaend 's avonds, wyl ik op de waek stond, dat drie roofschepen vol van die gevloekte watergeuzen in het lange Rek, digt by Austruweel, ter dregge kwamen. Zy waren in den morgen van Vlissingen afgesteken, met oogmerk ons eene krauw te komen geven, indien zy het eenigzins konden gedaen krygen. Wen het geheel donker was geworden, stak eene bende van deze kettersche waeghalzen van een der schepen af, en stapte op den linken oever der rivier aen wal. Hoe deze rekels ongemerkt voorby onze schansen trokken en over den dyk het Vlaemscheveêr (*) bereikten, ware my moeijelyk u te verklaren. Het algemeen gedacht is, dat zy er op eens in een dikke rook- en zwavelwolk door Belial zyn

{==94==} {>>pagina-aanduiding<<}
naer toe gevoerd geweest; want het is zeker, dat een schildwacht op den Kloppersdyk verklaerd heeft, in den voornacht een grooten zwarten geest op den Scheldedyk te hebben zien wandelen.....’
Hier deed een der matroozen, Piet Aerts, een vlaming van Antwerpen geboortig, en dus met de volksoverleveringen der reuzenstad zeer wel bekend, aen het gezelschap opmerken, dat dit nachtgedrocht welligt de beruchte Lange Wapper was geweest. Een ander Vlaming, die ondanks de koninklyke en keizerlyke plakkaerten en de bullen der Pauzen en Conciliën, in den Lutherschen Bybel had gekeken, blyde eene gelegenheid te hebben om zyne kunde in dit vak aen den dag te leggen, beweerde dat het vast en zeker Belzebuth of Astaroth moest geweest zyn; en misschien ware uit dit verschil van opinie een regelmatige godsgeleerde woordentwist over den naem van den gedachten Nikker gesproten, had Jeronimo zich niet gehaest zyn verhael te hernemen:
‘Of nu het nachtspook, welk onze vyanden begunstigde, Belial, Beelzebuth, Astaroth of de Lange Wapper heette, weet ik niet; maer iets dat ik zeer wel weet, is, dat de schildwacht

{==95==} {>>pagina-aanduiding<<}
die hetzelve zag aenkomen, met zoodanigen schrik werd bevangen, dat hy in alleryl het hazenpad willende kiezen, hals over kop van den dyk in eene moddergracht buitelde, waer hy tot des anderdags 's morgens toe, buiten kennis, bleef inliggen: het geen dan ook oorzaek was, dat hy noch alarm kon roepen, noch later van de zaek goed bescheed kon geven.
‘Het bleek echter weldra, dat zoo de geuzen al of niet hunnen aenslag met bystand van den Satan begonnen hadden, zy dien echter met behulp der helsche magten volvoerden. Er woonde in dien tyde te Antwerpen in de Zakstraet (*) een schipper, dien men, nog niet zoo zeer uithoofde van zyn akelig voorkomen, als om zyne kettersche en ondeugende levenswys, in de wandeling den Zwarten Adriaen noemde. Sints lang hadden vele weldenkende burgers dezen booswicht, die nooit naliet, wanneer hy het zonder gevaer kon, tegen onzen Heiligen Godsdienst en vooral tegen koning Filips vlam en vuer te spuwen, verdacht van met duivelsche kunsten omtegaen. Meermalen had men hem 's nachts in zyne schuit naer de Stinkhuizen

{==96==} {>>pagina-aanduiding<<}
zien varen, om in eene daerby gelegen weide met zwarte kollen en witte wyven sabbath te houden. Een dusdanig man moest de ketters natuerlyk wonder wel ten dienste staen. Ook had hy geenen oogenblik geaerzeld om zyne schuit ter hunner beschikking te stellen. Met behulp derzelve, en nog meer door aenleiding van den Zwarten Adriaen, was het hun gemakkelyk de Brusselsche Bargie aenteklampen, te overrompelen en er mede weg te varen. Ty en wind hen begunstigende, maekten zy zulken spoed dat zy, nog altoos met bystand van den booze, door eene hagelbui van kogels, hun van de Werf en uit ons schip nagezonden, ongehinderd weggeraekten.’
Hier herinnerde Jeronimo zich gelukkiglyk het algemeene gevoelen: dat de duivel altoos daer het digste by is waer men van hem spreekt. Doch daer hy ook een te goede Katholyke was om niet te weten op welke wyze men den kwaden geest gemakkelyk kan verjagen, spoedde hy zich zyn hoed godvruchtelyk aftenemen en gauw het heilig kruisteeken te maken, waerin hy tevens door de overige met yzing getroffen matroozen werd nagevolgd. Na eenige oogenblikken stilzwygendheid nam Piet Aerts het woord, om aen Jeronimo te

{==97==} {>>pagina-aanduiding<<}
vragen of men verders niets had aengewend, om de geuzen te vervolgen en hun den roof te ontrukken.
‘Als 't kalf verdronken is, vult men den put! antwoordde de matroos. De kapitein van de Walen te Antwerpen werd met al zyn manschap, in drie schepen de kettersche hangebasten in alleryl nagestuerd. Zy dachten geenzins te Austruweel den hond in den hutspot te zullen vinden; maer zy maekten eene rekening zonder waerd: zy hadden vergeten dat veeltyds de roofvoogels niet lang worden byeengevonden; en toen zy in het lange Rek aenkwamen, zagen zy dat zy te vergeefs veel water hadden vuil gemaekt en dat de roovers den tyd hadden gehad om met hunnen prys wegtelaveren. De Walen werden over deze teleurstelling zoo verbitterd, dat zy er zich op de weerlooze polderboeren van Austruweel over wroken, met in de beemden naest dit dorp, eene koe en drie schapen te schieten, welke zy naer Antwerpen bragten ‘om er goede sier mede te maken.’
Hier eindigde Alvaro zyn verhael en ziende aen den zandlooper, dat de uer naderde waerop hy met zyne makkers de eerste nachtwaek moest beginnen, klom hy met hen op het dek. Piet Aerts

{==98==} {>>pagina-aanduiding<<}
echter en de jonge zeeman, welke als de gunsteling van Alvaro doorging, met eenige anderen welkers waek het nog niet was, bleven in het vooronder.
- Welnu, matroos! hebt gy het nu gezien? vroeg een dezer laetsten fluisterend aen den makker, die nevens hem zat?
- Wat dan, Paolo?
- Wel de geus daer, Karel Roeijers, de vlaemsche loods! de boezemvriend van den ouden Alvaro! .... Ik versta waerachtig niet hoe Jeronimo, die anders nog al een goed zeeman is, voor zulk kettergebroedsel zoo veel kan over hebben.... Ik heb het met eigen oogen gezien, hoe de schurk, daereven toen wy allen een kruis sloegen, zich niet alleen niet zegende, zoo als elk goed kristen in dit geval doet, maer zelfs scheen te glimlachen, als een ellendige ongeloovige daer hy is.....
- Hebt gy dat waerlyk gezien?
- Daer even! ... Ook... zoo er ooit verraed aen boord ontdekt werd, ziet gy, dan zou ik weten op wien my te wreken.
- En wees verzekerd dat ik mede eene hand aen uw touwtje zoude slaen...
En na zich onderling op eene veelbeteeke-
{==99==} {>>pagina-aanduiding<<}
nende wyze de hand te hebben gedrukt, mengden zy zich weder in het gesprek hunner makkers.
Het was toen juist negen ure. Op het zelfde oogenblik hoorde men op Onzelievevrouwen toren de bedeklok kleppen. Dit gelui door de overige kerken beantwoord, was tevens voor de matroozen aen boord van den San Lorenzo, zoo wel in het vooronder als op het dek, het teeken om hunne breedgerande hoeden aftenemen, op hunne kniën te vallen en den Angelus te lezen, ten einde aldus den tiendaegschen aflaet te verdienen aen deze Godsdienstpleging verbonden.



{==100==} {>>pagina-aanduiding<<}

IV.

Karel Frederik Roeijers was de laetste telg van een te Antwerpen zeer wel befaemd geslacht van zeelieden. Zyn grootvader, Jan Roeijers was in 1522 met de eerste Antwerpsche vloot naer de Moluksche eilanden gestevend en gelukkiglyk na het einde van drie jaren van daer wedergekeerd. De groote menigte gevaren, waermede deze brave zeeman had moeten worstelen, hadden hem van den lust tot groote zeereizen genezen. Hy was loods geworden, en had dit eervol, doch lastig beroep als eenig erfdeel aen zyn zoon Jakob achtergelaten. Deze werd in 1585 met andere loodsen en visschers door de Spanjaerden geprest, om op een dier talryke schepen te die-
{==101==} {>>pagina-aanduiding<<}
nen, welke destyds in de vlaemsche havens verzameld werden, om de groote spaensche vloot, de Invincibile Armada, Engeland te helpen veroveren. Het was omtrent dit tydstip dat hy, gelegenheid gehad hebbende om Jeronimo Alvaro te leeren kennen, met dezen eene nog al ernstige vriendschap maekte, welke de oude matroos later van den vader op den zoon overbragt. Men weet dat de ontzaggelyke uitrusting van Filips II tegen de koningin Elisabeth, door het beleid der vereenigde engelsche en hollandsche zeemagten, geheel mislukte. Jakob Roeijers, dien men met het overige gepreste scheepsvolk had afgedankt, bereidde zich om naer huis te keeren, toen hy te Nieuwpoort doodelyk krank viel en schielyk overleed.
Het was toen dat zyn eenige zoon Karel in den lyst der Antwerpsche loodsen werd opgeschreven; na alvorens gedurende zes volle jaren leerjongen te zyn geweest by het aloud en vermaerd Schippersambacht. Korts daerop overleed de bedroefde weduwe van Jakob Roeijers; en nu bleef de jonge Karel alleen, zonder naeste bloedverwanten in de stad. Wel is waer dat hy tot vergoeding zich vele en hem zeer opregtgenegen vrienden had verworven, en vooral eene

{==102==} {>>pagina-aanduiding<<}
vriendin bezat, in wier byzyn het hem meermalen gelukte het treurige zyns toestands geheel en al te vergeten.
Geertje Fierens, zoo hiet het meisje aen wier innige liefde het alleen vergund werd de bittere smart van den jongen loods bywylen te verzachten, was de dochter van een zeer ryk vischverkooper uit de Schipstraet (*). Dat zy voor het minst eene der engelachtigste meisjes van de geheele wyk moest wezen blykt hieruit, dat er in de omstreken der Vischmarkt en vooral in Geertjes buert, meer dan eens verteld werd, hoe er in de Schipstraet alleen, meer knappe jongmans blauwe schenen hadden geloopen, dan in tien andere straten by elkander. Doch, hoewel inderdaed de vischverkooper verscheiden aenzienlyke partyen voor zyne dochter had van de hand gewezen, had hy echter geen oogenblik geaerzeld om Geertje met den ouderloozen Karel Roeijers te laten verkeeren; om dat hy vooreerst zyn kind te veel beminde om haer in eene gewigtige zaek, als de keus eens echtge-
{==103==} {>>pagina-aanduiding<<}
noots, niet vry te laten, en om dat hy van den anderen kant te veel verstand en regtschapenheid bezat om den zoon eens goeden ouden vriends, gelyk Jakob Roeijers hem altyd geweest was, van de hand te wyzen; wanneer vooral die zoon zich op een immer hupsch en onbesproken gedrag kon beroepen: zelfs had hy op verzoek des jongelings en na alvorens Geertje over de zaek gehoord te hebben alreede zyne toestemming gegeven om den bruiloftsdag der twee gelieven op een zeer digtbyzynde tydstip vastestellen.
Edoch, de mensch wikt en God schikt is eene oude spreuk, welkers wysheid wy gelukkiglyk alle dagen door de ondervinding zien bevestigen. Dit moesten nu, Karel en Geertje, eilaes! ook tot hunne smart ondervinden. In die ongelukkige tydsomstandigheden was het beroep van loods of schipper te Antwerpen eene zeer magere broodwinning. De Schelde was gesloten, de handel te niet, en sedert de inneming der Stad door den hartog van Parma in 1585 waren de meeste huisgezinnen, die hun bestaen wonnen by de beweging der haven, naer Holland en Zeeland, ja zelfs naer Engeland geweken. Misschien ware ook Karel Roeijers zelf zich el-
{==104==} {>>pagina-aanduiding<<}
ders gaen nederzetten, had zyne liefde hem niet in zyne geboortestad gekluisterd gehouden; doch men zal ligt begrypen dat hy in dezen staet van zaken zeer zuinig en bekrompen moest leven van hetgene hy nu en dan kon verdienen met spaensche oorlogschepen de rivier op en af te brengen. Dit alles was nu echter nog niet het moeijelykste, maer eens op een oorlogschip, was de vraeg hoe en wanneer men er zoude afkomen: de schaersheid van loodsen oorzaek zyn de, dat de Spanjaerds niet gaerne diegenen lieten gaen, welke zy aen boord konden krygen.
Dit wist Karel Roeijers zeer wel; doch, daer het hem reeds verscheiden malen gelukt was, van schepen die hy weg of aengebragt had, zeer goed afteraken, oefende hy zyn beroep met zoo veel tegenzin niet uit, als men het wel zou kunnen denken. Zekeren avond nogtans, dat men hem, juist op het oogenblik dat hy van zyne geliefde huiswaerts keerde, in zyne wooning in de Spuistraet (*) by de Predikheeren, was komen halen, om het spaensche Admiraelschip El San Lorenzo de Schelde op te brengen,

{==105==} {>>pagina-aanduiding<<}
voelde hy zich desteminder genegen om aen boord te gaen, daer op zyn aenhoudend vragen, Fierens hem dien zelfden avond nog toegestaen had, het huwlyk eenige dagen vroeger te sluiten. Dan, het gedacht, dat hy des anderdags 's morgens reeds terug en zelfs niet verpligt zou zyn aen zyn meisje voor zyne wederkomst iets te laten weten, gevoegd by de vrees, dat zoo hy weigerde, men hem mogelyk door hooger bevel tot gehoorzaemheid kon dwingen, deed hem eindelyk besluiten de matroozen te volgen, die hem waren komen opzoeken.
Wat donderslag moest den volgenden morgen voor het arme Geertje het ontvangen der tyding niet wezen, dat haer beminde, op het spaensche oorlogschip ten anker aen de vlaemsche wal was gezonden. Deze tyding was haer nog zoo veel te pynlyker, omdat zy geene hoop op eene aenstaende wederkomst kon bouwen. Wel is waer dat zy, ondanks de weinige schynbaerheid, welke haer voor eene spoedige loslating tegenlachte, in den beginne toch onwillekeurig bleef hopen dat de Hemel haer vurig smeeken met medelyden aenhoord, en haer den echtgenoot wedergegeven zou hebben, zonder wien zy geen heil op de aerde kon smaken; maer toen de dagen der

{==106==} {>>pagina-aanduiding<<}
afwezigheid in weken en de weken in maenden veranderden, kreeg zy als een nypend voorgevoel dat het voor altoos met hare rust gedaen was en zy voortaen slechts in het gebed en by God troost voor hare hartepyn kon vinden.
Van zynen kant, was Karel in geene betere gesteltenis. Hem eens aenboord hebbende hadden de Spanjaerden zich weinig bekreund hem trachten te vervangen; daer het hun vooreerst moeijelyk, om niet te zeggen onmogelyk moest zyn, nog een anderen loods te vinden. Hierby kwam nog eene tweede oorzaek die aen Karel en zelfs aen het scheepsvolk van den San Lorenzo onbekend was, maer die wy den lezer tot meerdere verstaenbaerheid alhier zullen mededeelen.
Een der boezemvrienden van den admirael Maes, een Spanjaerd van zeer bedorven zeden, had ongelukkiglyk voor de twee gelieven, eenigen tyd te voren de dochter van Fierens by toeval in de Burgtkerk gezien. Smoorlyk op het meisje te verlieven, en zich te beloven van alles om haer bezit te wagen, was voor den wellusteling hetzelfde geweest. Doorzyne uitzendelingen van de betrekkingen onderrigt, waerin de jonge Roeijers met Geertje stond, had hy

{==107==} {>>pagina-aanduiding<<}
het zich eerst en vooral eene pligt gerekend deze hinderpael uit den weg te ruimen. Hy had zynen vriend den admirael aengesproken, en op zyn verzoek had deze er gewillig in toegestemd om Karel, in zyne hoedanigheid van loods, aen boord van zyn schip te doen komen. Eens den jongeling van kant hebbende, dacht de Spanjaerd het niet moeijelyk zich onbekend en onder den schyn eens overste van lagen rang by den vischverkooper intedringen, met het meisje kennis te krygen en zoo tot het voldoen zyner schandelyke driften te geraken. Ziende echter dat hem zulks zoo gemakkelyk niet zou geweest zyn, als hy het wel gedacht had, daer Geertje, en de oude Fierens zelfs hunnen jongen vriend opregt aengekleefd, en dagelyks verwachtende waren, deed hy dezen niet alleen maenden lang op den San Lorenzo houden, maer zelfs in de onmogelykheid stellen van eenige tyding aen land te laten geworden.
Meermalen was wel is waer de jongeling op het punt geweest zich, ondanks de mishandelingen, welke hem by het slegtuitvallen zyner hopelooze poogingen stonden te wachten, al zwemmende naer wal te begeven; dikwerf zelfs had hy met Jeronimo Alvaro over de waerschyn-
{==108==} {>>pagina-aanduiding<<}
lykheid van het gelukken dier stoute onderneming gesproken; doch de welmeenende matroos, die by het aenkomen van Karel op het admiraelschip, begonnen had met voor den zoon zyns ouden vriend Roeijers eene sterke vriendschap te koesteren, en hem na de kennis goed gemaekt was als zyn kind bleef beminnen, trachtte hem dezelve zoo veel mogelyk als eene buitensporigheid afteraden. Vooreerst was de vloed, zegde Jeronimo en de loods was zulks ook niet onbewust, aen dien kant geweldig snel, de rivier zeer breed, en zou men niet gewacht hebben uit het schip zoodra men zyne vlugt vernam op hem te schieten. Doch zelfs genomen dat hy alle deze beletsels te boven kwam, mogt hy verzekerd zyn aen wal seffens door de wachten te worden gevat; zonder te rekenen dat hy, in geval het hem gelukte ook daer goed te ontkomen, verpligt zou zyn zich ten minsten een zeer geruimen tyd als een misdadige voor de opzoekingen der Spanjaerden te versteken. Derhalve moest eene pooging om te ontsnappen, volgens Alvaro als eene ware roekeloosheid beschouwd worden. Intusschen is het te vermoeden dat Karel in zyne sombere wanhoop en nare droefgeestigheid al deze ge-
{==109==} {>>pagina-aanduiding<<}
varen en het oordeel van den gryzen zeeman zou getrotseerd hebben, had men hem eindelyk op dien zelfden negen en twintigsten november niet de stellige verzekering gegeven, dat hy den 1en december daeraenvolgende, zonder verderen uitstel, door eenen anderen loods ging vervangen worden. Zie hier wat tot deze onverwachte belofte van loslating aenleiding had gegeven.
De ondeugende vriend van den admirael Maes, door wiens toedoen Karel op den San Lorenzo, om zoo te zeggen, in hechtenis werd gehouden, vermoeid van meer dan eene vruchtelooze pooging om tot het bereiken van zyn onwaerdig doel te geraken, had eindelyk na ryp overleg besloten meer dan gewoone middelen in het werk te stellen om het meisje in zyne magt te krygen. Door zyne kennismaking met den vader den ingang in het huis hebbende, dacht het hem niet hard moeijelyk te moeten wezen, Geertje met behulp zyner vrienden eerst en vooral te schaken, behoudens later te zien wat hem zoude te doen blyven. Het was zelfs om hem in dezen schandelyken aenslag de behulpzame hand te leenen dat de admirael, by wien eene dusdanige onderneming tegen lieden van den burgerstand, als zeer weinig gewigtig voorkwam, zich in

{==110==} {>>pagina-aanduiding<<}
den namiddag had doen aen wal brengen. Daer het op dien zelfdën avond was dat men het uitvoeren van des Spanjaerds plan had vastgesteld, had hy er geene zwarigheid ingemaekt den jongen loods zyne vrystelling voor den dag daerna te beloven; vermits naer allen schyn deszelfs tegenwoordigheid in de stad de voornemens zyns spaenschen medevryers alsdan op geene hoegenaemde wyze meer zou kunnen hinderen.



{==111==} {>>pagina-aanduiding<<}

V.

Overbekend is het dat korts na het ontstaen der eerste beroerten, in de noordelyke gedeelten der Nederlanden zich onderscheidene kleine Kapers of zeeschuimers hadden gevormd, welke onder den naem van watergeuzen, soms zulke schoone rol in de geschiedenis der XVIe eeuw speelden, den Spanjaerden veel nadeel en de zaek der vryheid menigvuldige en zeer gewigtige diensten bewezen. Ofschoon de zeemagt der vereenigde staten sints dien en vooral op het tydstip van de herneming der vyandlykheden, een veel ernstiger en meer geregeld voorkomen had verkregen, had echter de beruchte admirael Pieter Heemskerk, die er toen het bevel over

{==112==} {>>pagina-aanduiding<<}
voerde, eenige dier zoo gevreesde watergeuzenschepen willen behouden, daer zy byzonder wel geschikt en ingerigt waren om op de rivieren, meiren en binnenwaters van tyd tot tyd een verrassenden aenslag te wagen. Onder anderen bevond zich destyds in de have van Vlissingen een volmaekt Watergeuzenvaertuig, 't welk door zyne stoute kruistogten en gevaerlyke ondernemingen zoo vermaerd is geworden, dat de geschiedenis deszelfs naem heeft moeten boeken. De zeeuwsche kustbewooners noemden het de Zwarte Galei, om dat het geheel zwart was geschilderd, doch de Spanjaerden, welke de ontmoeting van het zelve meer duchteden dan de gene van eenig ander geusch schip, noemden het de helsche Galei, Satansbark en Lucifers galjoen. Dit vaertuig was nagenoeg van dezelfde grootte als de San Lorenzo; doch verschilde merkelyk van hetzelve door den vorm, daer de Zwarte Galei inderdaed eene Galei, dat is, een schip was, dat zich des noods zoo wel met behulp van riemen als met zeilen kon bewegen. Zyne manschap bestond uit drie honderd koppen: drie honderd der wrevelmoedigste zeeduivels, welke ooit eene roerpen aenraekten. Uiterlyk hadden zy waerlyk geen aenvallig voorkomen.

{==113==} {>>pagina-aanduiding<<}
De huid hunner aenzigten en lyf was doorkerfd van sabelhouwen, doorhakkeld van dolksteken, zwartgebrand van het buskruid of ten minsten gebruind en gezengd van de hitte der zon of de ruwheid der luchtgesteltenissen. Sommigen hadden eenen arm, anderen een been in onderscheidene gevechten verloren. Voorts waren zy om zoo te zeggen van het hoofd tot de voeten met wapenen bedekt; en ofschoon hunne kleeding op verre na niet volgens de wetten der zindelykheid was geschikt en soms nog langen tyd na het gevecht bestoven, verscheurd en bebloed was, glansden hunne vuerroers, dolken, sabels en enterbylen zoodanig by het heldere zonneligt, dat deze omstandigheid alleen reeds genoeg zou geweest zyn, om het grootste gedacht van de regeltugt te doen krygen, welke hen beheerschte. Nog onderscheidden zy zich van het overige scheepsvolk der hollandsche vloot, door groote breede hoeden, waerop zy zilveren halve manen met de woorden: Liever turksch als paepsch droegen.
Zekere Jakob Michielsen, een uitgeweken antwerpsch koopman, voerde het bevel over de Satansbark. Na eene aengebeden gade, zyn vader zelfs en alle zyne naetste verwandten, van kettery

{==114==} {>>pagina-aanduiding<<}
verdacht, onder de handen des beuls te hebben zien bezwyken, had hy den Spanjaerden eenen eeuwigen en doodelyken haet toegezworen, was naer Zeeland gevlugt en had sints ettelyke jaren al de gelegenheden waergenomen om de dood der hem zoo waerde slagtoffers op de bloedigste wyze te vreken. Slechts eenige dagen te voren had hy nog eene onderneming gelukkiglyk ten uitvoer gebragt, welke de Spanjaerden met schrik voor zyn onverschrokkenheid en de Geuzen met geestdrift voor zyn kloek heleid vervulde. Hy had voor de haven van Sluys zelve, waer zich hunne vloot bevond, den vyanden een hollandsch vaertuig, dat zy op de kusten van Vlaenderen genomen hadden, ontweldigd, en was er in het gezicht van allen mede naer Zeeland terug gevaren.
In den morgen van den zelfden 29en november was Heemskerk door zyne spiën onderricht geworden van het zorgelooze gedrag van den spaenschen Admirael. Oogenblikkelyk beraemde hy met kapitein Michielsen de middelen om den vyand eenen onverwachslag toetebrengen. De drie honderd waeghalzen van de Zwarte Galei, aen wie men van het ontwerp eene halve kennis gaf, juichten als of men hen tot een feest had uitgenoodigd en

{==115==} {>>pagina-aanduiding<<}
haesteden zich alles tot het vertrek klaer te maken. De dikke mist, waer van wy bereids gesproken hebben, wel verre van hun eene verhindering voor het volvoeren hunner onderneming te schynen, werd integendeel geoordeeld dezelve te kunnen en te moeten begunstigen. Het was inderdaed te vermoeden dat de Spanjaerden voor geene verrassing zouden beducht geweest zyn, zoo lang het land in die nevelwolk zou begraven liggen; doch men heeft gezien dat er onder hen waren, aen wie eene zulke daed niet geheel onverwacht kon voorkomen.
Het was alles nog niet door den mist de Schelde op te varen, er bleef nog te bezien hoe men het schip door de platte kalmte zou voortkrygen. Zulks was echter eene kleinigheid voor onvertsaegde zeerobben gelyk de watergeuzen. Een deel hunner sprong op bevel van Michielsen in de sloepen, nam de Galei op sleeptouw en geholpen door de roeijers, welke aen boord werkten en nog meer door den opkomenden vloed, bragten zy het schip tot voor Lillo. Eene fraeije westerkoelte welke toen opstak, liet hun weldra toe de sloepen intehalen en de zeilen uittezetten; en zoo door stroom en wind tegelyk begunstigd, voer Satansbark stout de rivier op voorby de spaensche schanssen.



{==116==} {>>pagina-aanduiding<<}

VI.

Het zeeuwsche oorlogschip moet zonderling naer een vragtschip geleken hebben, aengezien de bezetting van de Kruisschans zich inbeeldende dat het viktualiers van Hulst waren het zelve ongestoord doorliet, zonder het zelfs te praeijen. Met het opkomen van den wind was de mist wel is waer opgetrokken, maer de duisternis was desniettemin dusdanig, dat men onmogelyk van de oevers de rivier de watergeuzen zou hebben kunnen zien, veel min herkennen, wanneer zelfs kapitein Michielsen hun niet bevolen had zich plat nevens elkander te leggen.
Toen zy eindelyk de wallen der Stad vast naderden, was het omtrent tien ure. De nevel

{==117==} {>>pagina-aanduiding<<}
was geheel opgetrokken en hier en daer begon men de starren door de opengereten wolken te zien tintelen. Het tooneel, dat zich voor het oog opdeed was grootsch en statig. De stad Antwerpen, trotsch op den krygsgordel van muren en borstweringen, haer door Keizer Karel geschonken, ontrolde op den oostelyken oever der rivier het panorama van hare acht duizend huizen, wier donkerkleurige lei- en pannen daken door de torentransen der ontelbare kerken, kloosters en kapellen werden beheerd; terwyl deze zich op hunne beurt beheerd zagen door de tot de wolken reikende spits der hoofdkerk, onsterffelyke zuil van den roem des bouwmeesters Pieter Appelmans. Aen de twee uiterste einden van den boog door de stadswallen gevormd, vertoonden zich twee gebouwen, welke als aen elkander tegenovergesteld schenen, om de ziel des aenschouwers met innig spyt voor het voorleden, en met afgryzen voor het tegenwoordige te vervullen.
Aen het zuidelyke einde onderscheidde men duidelyk het steeds dreigende kasteel. Dit reuzachtig gedenkstuk van de bloedige heerschappy van Ferdinand Alvarez de Toledo, hertog van Alva, scheen, met twee zyner bastions

{==118==} {>>pagina-aanduiding<<}
in de voorbyvlietende stroom te baden, als het bloed te willen afwasschen waermede het de naem zyns stigters had bezoedeld. Aen het noordelyke einde zag men weemoedig neder op het reuzachtige Oosterlingenhuis, prachtig overschot van Antwerpens voorgaenden voorspoed en luister. In het midden van den boog verhieven zich aen den eenen kant de nare en sombere gevangenis het Steen, en een weinig hooger op de regterhand het sints kort herbouwde Stadhuis, als om aen het volk zyne aloude vryheid, door het eerste dezer twee gebouwen zoo schriklyk ondermynd, levendig te herrinneren.
De matroozen van de waek, op het dek van den San Lorenzo, beschouwden allen het tooneel, welk zich voor hunne bllkken ontrolde, met de onverschilligheid van menschen, welke er aen gewoon zyn. Wel is waer, dat zy op dit oogenblik, om zoo te zeggen, gedwongen waren al hunne aendacht op iets geheel anders te vestigen. De oude Alvaro voornamentlyk was bezig met hun in zynen gewoonelyken gebloemden styl het goddelooze gedrag van den verraderlyken Zwarten Adriaen aftemalen. Na zyne yskoude toehoorderen meer dan eene proef van deszelfs omgang met den vyand van het men-
{==119==} {>>pagina-aanduiding<<}
schelyke geslacht te hebben verhaeld, kwam hy op de betrekkingen weder, waerin de roekelooze schipper met sommige tooverkollen en wittewyven stond terug. Om aen zyne woorden meerder klem by te zetten wilde hy zelfs de plaets aenwyzen waer de booswigt zich gewoonlyk des nachts met haer vereenigde. Hy had reeds de hand naer den kant van den Vlaemschenhoek uitgesteken, toen hy eensklaps zweeg, zynen arm beweegloos nevens zyn lichaem liet vallen en tot groote verbazing van de andere matroozen, Antonio Nunez ter zyde trok en koud van ontroering iets in het oor fluisterde, wyl zyne blikken steeds in dezelfde rigting door den duisteren heen schenen te willen dringen.
- Per San Jago! Jeronimo, ik geloof dat gy gelyk hebt, sprak Nunez, ik zie in de rigting van het Palingshuis zoo iets flikkeren dat bysterwel op een nachtlantaern gelykt.....
- St! st! fluisterde op nieuw Jeronimo, wy kunnen ons bedriegen, en het is in het geheel niet noodig ons door de anderen te doen uitlagchen.
- Het zou my inderdaed onmogelyk zyn te zeggen of het licht zich op het water of op den dyk beweegt, sprak Nunez ditmael halfluid.

{==120==} {>>pagina-aanduiding<<}
Maer reeds hadden zyne eerste, een weinig te hard uitgesproken woorden de aendacht der matroozen gaende gemaekt, en allen rigten zy stilzwygend hunne gretige blikken op een buitengewoon zwart ligchaem, welk zich inderdaed in de nabyheid van Austruweel scheen op het water te bewegen.
- By myne ziel! borst eensklaps een oude zwabber los, ziet gy dat wit niet boven de kiel uitsteken? ik verwed u myn kop dat het een zile is!
- Daer zie ik alweêr dien verdrommelden tooverlantaern, riep Nunez; welk vaertuig mag dit wezen?
- Welk vaertuig, Antonio! .... sprak Jeronimo het hoofd schuddende: hebt gy reeds vergeten wat wy daer straks in het vooronder zegden? .... Watergeuzen zyn het, zeg ik u! ....
- Watergeuzen! .... schreeuwden al de matroozen te gelyk en ieder op een verschillende toon, met het gevoelen overeenstemmende, welk dit woord in hem deed ontstaen....
- Te wapen! te wapen! .... klonk het schielyk geheel den San Lorenzo rond. De matroozen welke nog in het vooronder waren sprongen oogenbliklyk op het dek; wyl de overigen, en de

{==121==} {>>pagina-aanduiding<<}
soldaten, die reeds lang in hunne hangmatten lagen zich haesteden dezelve zoo ras zy konden te verlaten zich te wapenen en naer de batteryen of het dek te loopen; doch het overwachtte der verrassing, de duisternis des nachts, de groote spoed, waermede ieder zich op zynen post wilde begeven maekten, dat er een zeer geruimen tyd in eene buitengewoone verwarring verliep, gedurende de welke het den luitenant Luis y Benavedès, die in het afzyn van kapitein Maes het bevel voerde, geheel onmogelyk was het minste bevel tot den tegenstand te kunnen doen uitvoeren.
Middelerwyl had de Zwarte Galei al naderende een grooten halven kring naer den kant van de stad beschreven, om den Vlaemschenhoek met meerder gemak te boven te zeilen en eene niet ver van daer liggende zandplaet te vermyden. Hier integendeel was al het scheepsvolk op zyn post. Op de achtersteven zat de kapitein op zyne wachtbank, den roeper in de eene en den degen in de andere hand. Op de voorsteven leunde de meesterkanonnier tegen de kabelspil, gereed om de bevelen des kapiteins aen de mannen welke met brandende lont aen hunne stukken stonden, te herhalen. De uitkykers

{==122==} {>>pagina-aanduiding<<}
op den mast, de overige matroozen op de plegt en de soldaten in goed orde geschaerd, getuigden ook van de zorg en voorzigtigheid des bevelhebbers van het geuzenvaertuig. Want ofschoon Michielsen zich aen weinig tegenstand verwachtte en veel op de verwarring, door zyne schielyke overrassing veroorzaekt, telde, had hy nogtans gewild dat alles tot een ernstig gevecht gereed was. By het naderen echter begrypende aen de beweging en het gerucht, welke men gemakkelyk op den San Lorenzo bespeurde, dat hy door de waek van het spaensche schip was ondekt geworden en dat men waerschynlyk zyn oogmerk vermoedde, gebood hy dat men de Galei haren loop een weinig deed vertragen.
Aen boord van den San Lorenzo bleef de verwarring steeds groeijend voortduren.
- Maer luister dan Jeronimo, sprak Nunez: ik hoor het ratelen van het touwwerk, gelyk het snorren van zeevarkens.
- Ik vrees sterk dat het onze huid zal gelden, Antonio; en ziet gy met welk beleid die vervloekte zeeduivels de plaet weten te vermyden, als of zy hun leven lang niet dan hier omtrent hadden gevaren en nochtans ben ik schier zeker dat het zeegeuzen zyn.

{==123==} {>>pagina-aanduiding<<}

Eene akelige klaerte, welke op dien stond byna de geheele Schelde verlichte en van eene zware uitdondering en het snorren van een kanonbal gevolgd werd, berigte Alvaro dat hy niet had misgerekend. De Zwarte Galei had de Vlissingsche vlag in top van den grooten mast geheist en by den bliksem van het schot was het den Spanjaerden niet moeijelyk het gewoone wapen der Zeegeuzen, een bril met de woorden: No es nada te herkennen.
- Wat heb ik u gezegd? ... riep Alvaro, de zeerobben van Vlissingen. Ik geloof dat het zal heet worden. Doch ik begryp maer hoegenaemd niet, hoe zy voorby onze schanssen zyn kunnen komen.
- Ik wel! fluisterde op eene byna onverstaenbare wyze de matroos, dien wy hiervoren in het vooronder reeds hebben aengetroffen, zyn makker in het oor: dat is de schuld van dien ketterschen duivelsloods; want zeker is die schurk in verstandhouding met de Geuzen....
- Dat hem de Satan hale! Wy moesten hem sints lang over boord hebben geworpen; dan zouden wy nu de Vlissingsche bonken niet op den hals hebben.
Hier werd hunne samenspraek eensklaps door

{==124==} {>>pagina-aanduiding<<}
eene weinig goedsbelovende beweging der watergeuzen onderbroken. Na langzaem nog eene gang tot byna onder de muren der stad te hebben gedaen, had Michielsen zyn vaertuig doen wenden. Als op eene spil draeijende gehoorzaemde de Zwarte Galei aen het bevel van den kapitein; en op het oogenblik dat de voorsteven des San Lorenzos in het gezigt harer schietgaten kwam: - Vuer, aen bakboord, vuer! klonk de stem des bevelhebbers.
- Vuer, aen bakboord, vuer! herhaelde de meesterkanonnier; en eene ontzaggelyke ligtstrael, die de matroozen zoo klaer als op den middag de Schelde liet overzien, werd door eene uitbuldering gevolgd, die al de echos der rivier deed ontwaken.
Een dikke, uitgestrekte rookwolk, welke de ruimte tusschen de beide schepen geheel vervulde, belette de Spaenjaerden een tydlang de verschrikkelyke uitwerkselen, hun door de losbranding veroorzaekt, alsook de bewegingen der vyanden te kunnen waernemen. Wanneer echter de rookwolk slechts een weinig in de hoogte begon te verdwynen, zagen zy dat de Zwarte Galei den boeg naer hun schip gewend had en dat het oogmerk van den kapitein was

{==125==} {>>pagina-aanduiding<<}
hun geheel of ten minsten schuins op zyde te komen en waerschynlyk aenteklampen.
- Kanonniers aen stuerboord, aendacht! beval de luitenant Luis y Benavedès, wien het eindelyk gelukt was een weinig orde onder zyn volk te brengen; en met brandende lonten aen hunne stukken hielden zich de spaensche kanonniers gereed om de Zwarte Galei, by hare aenraking, een twintigtal ballen schier rakend in hare raem te leggen. Alvaro zelf, wien niettegenstaende zyne voorzigtigheid en ondervinding een gevecht met de Zeegeuzen eene zeer aengename bezigheid was, had zich, van Karel Roeijers geholpen, met het besturen eens stuks belast, waervan de kanonniers by de eerste uitbersting der Vlissingers allen waren gesneuveld. Doch op het oogenblik dat zy dachten de Galei aen stuerboord te zien verschynen, werden zy met al wat zich op het schip bevond, door een vervaerlyken schok gelyk ter nederslagen. De Zwarte Galei had hen aen eene geheel andere zyde aenboord geklampt dan men het zich verwachtte. Zy was met hare voorsteven zoo geweldig op de voorsteven van den San Lorenzo geloopen, dat eene groote, zware yzeren pin, welke zy onder de boegspriet voerde, in het spaensche vaertuig bleef vastzitten. Dadelyk

{==126==} {>>pagina-aanduiding<<}
sprongen eene menigte Watergeuzen met dolken, pistolen, breedemessen en enterbylen gewapend, onder het herhaeld geschreeuw: Hoe zee! Hoe zee! op den San Lorenzo, en begon aen boord van het spaensche schip een verwoed gevecht.... Gedurende twintig minuten waren de twee schepen in eene dikke rookwolk gehuld en buiten staet van zich van hun geschut te bedienen! Men hoorde niets dan het geschreeuw der stryders, het gekerm der gekwetsten, het gekletter der blanke wapens, het loskraken der vuerroeren en het gesnor der kogels. De mannen zoo wel als de schepen hadden zich lyf aen lyf geklampt. Eene verschrikkelyke worsteling greep op de plegt, in de hoofdtauwen, in de zeilschanssen, op al de punten van het vaertuig plaets. De kogels regenden langs alle kanten op het dek en de ondoorzienbare rookwolk werd slechts door de bliksemstralen der vuerwapens onderbroken.
Eindelyk werd het gerucht flauwer, de rookwolk verdween en een driemael herhaeld, Hoe zee! bekroonde de overwinning der geuzen. De dooden, waeronder de oude Alvaro, werden overboord geworpen. De overblyvende Spanjaerds in het vooronder van hun eigen schip opgesloten

{==127==} {>>pagina-aanduiding<<}
en na de yzeren pin hunner voorsteven te hebben moeten afzagen, voeren de zeegeuzen met hunnen prys de rivier af. Op de hoogte van het Oosterlingenhuis aengekomen, stak een boot van het geuzenschip af, landde een aental trompetters aen wal en bragt dezelven, na zy het beroemde Wilhelmus Van Nassouwe, als om de Spanjaerden en stedelingen te tarten, hadden geblazen, weêr aen boord van de Galei.
Wanneer men des anderdaegs met het aenbreken des dagenraeds de geuzen van de stad meende te vervolgen, bevond men dat zy buiten het magtige oorlogsvaertuig nog zeven andere vaertuigen hadden medegenomen. Het was om dusdanige ondernemingen in het vervolg te beletten, dat men korts daerna op den boord der Schelde en digt by de Slykpoort eene sterkte bouwde, welke men naer den naem van het geroofde spaensche schip de Laurysschans noemde.
Gedurende twee volle dagen was de Schelde byna geheel met lyken en stukken takeling bedekt. Niet verre van Austruweel werden de lichamen van Alvaro en Nunez gevonden. Een weinig verder vond men een lyk, waerin men na eenige poozen vertwyffeling den jongen loods Karel Roeijers herkende. De jongeling scheen

{==128==} {>>pagina-aanduiding<<}
door geen hoegenaemd wapen gedood, maer aen de blauwzwarte kleur zyns aengezigts en de schriklyke merken eener geweldige persing, van welke hy teekens aen den hals droeg, kon men gissen dat hy naer allen schyn door de geuzen was verworgd geworden, vooraleer in de rivier te zyn geworpen.
Wat kapitein Maes en zyn spaenschen vriend betreft, zy waren juist op het punt met hulp van nog eenige gezellen hunne schandvolle pooging op de wooning van den vischverkooper Fierens te wagen, toen de Zwarte Galei haren aenval tegen den San Lorenzo begon. Gelukkiglyk voor het arme Geertje deed het gerucht des gevechts hun alle verdere onderneming vergeten, om naer de Werf te snellen. Aldaer aengekomen stelde Maes alles in het werk om zyne makkers van den San Lorenzo ter hulpe te komen. Doch ondanks al zyne aengewende moeite, gelukte de stoute onderneming, der geuzen, gelyk wy gezien hebben, maer al te wel. Waeromme, zegt Van Meteren, daer naer te Antwerpen kwam den heer Admirael den Grave van Arembergh, om den Admirael Maes en andere van onachtzaemheid te straffen.



{==129==} {>>pagina-aanduiding<<}

VII.

Omtrent het midden der XIVe eeuw deed zekere Falcon de Lampage, volgens Scribanius, buiten de stad en een weinig bezyden de plaets, waerop men later de Nieuwstad aenlegde, een prachtig hospitael bouwen op eenen uitgestrekten eigendom die hy aldaer zeker moest bezitten. Het schynt dat deze edelman, bestierder der hartogelyke munt, later by den landheer moet in ongenade zyn gevallen, vermits na zyne dood al zyne goederen, waeronder natuerlyk dit hospitael, door den hartog werden aengeslagen. Desniettemin bleef zyn naem nog lang daerna aen de plaets zelve gehecht, en toen men er later een vrouwenklooster op de puinen

{==130==} {>>pagina-aanduiding<<}
van het voormalige gasthuis stichtte, werd nog aen hetzelve den naem van Falconsklooster of Falconshof gegeven; en het is die naem, welke al spoedig in Faconsklooster veranderde, die gelyk men ziet, later de Faconsrui-brug-plein enz. heeft doen noemen.
Een paer maenden na het gelukkige krygstogtje der watergeuzen, had te Antwerpen op de Faconsrui, voor het klooster der Faconsnonnen zelve, een buitengewoone samenloop van allerleije lieden plaets. Het volk, welk het plein voor de kerk vervulde, scheen na eenig zeldzaem schouwspel te wachten, dat ten minsten zoo belangryk moest wezen als de halsregting van een misdadige of het verbranden van eenige veroordeelden der spaensche Inkwisitie. Immers de aenzigten van de meeste aenschouwers lieten veelmin een gevoel van bloote nieuwsgierigheid, dan van eene ware belangstelling doorstralen.
Onder de groepen, welke zich op het plein voor de kerk hadden gevormd, was welligt een der levendigsten, diegene, welke zich zoo digt mogelyk by het portael hield, ten einde met het openen des tempels van de eersten binnen en dus de beste in staet te zyn, om de belangwekkende plegtigheid gemakkelyk van naby te kunnen be-
{==131==} {>>pagina-aanduiding<<}
schouwen. Twee moedertjes welke zich onder hunne dikken drollen voorschooten de handen over een pot met kleine kolen, gemeenlyk lollepot genoemd, warmden, voerden er voornamentlyk het woord. Aen hare blauwlakenen jakken, met korte mouwen, hunne rood of blauw en wit gestreepte flanellen overrokken, slordig omgeslagen halsdoeken en vuile, versleten penters of spanehoeden en beslykte holleblokken en zokken, was het niet moeijlyk in dezelve twee leden van de eervolle nering der palingstroopsters en spieringventsters te herkennen. De reden van de buitengewoone toevloeijing der menigte was natuerlyk het voorwerp van hun gesprek, en zy waren druk bezig al de byzonderheden der geheele geschiedenis aen twëe of drie nieuwsgierigen, wien dezelve onbewust was, uitteleggen:
- En heb ik het niet altyd gezegd, Mie? sprak een der twee vischwyven, willende door de getuigenis harer gezellin hare uitlegging meerder kracht byzetten: dat was gemakkelyk te voorzien! dat moest daer op uitdraeijen!
- Gelyk gy zegt, Trien, sprak de andere, dat kon zoo niet blyven duren! En de oude Fierens heeft niet meer dan hy verdient.

{==132==} {>>pagina-aanduiding<<}

- Zyn dochter by avond en onty met zulk een slechterik laten verkeeren, heel de Schipstraet sprak er schand van. Neen, dan weet ik dat myn dochter, het zoo niet zou aenleggen. Ik wilde wel eens zien dat myn Token met zoo een heiligschryver in myn huis verkeerde: ik brak ze nog liever armen en beenen, geloof ik.
- Een heiligschryver, Mie? hy had het achter de mouw, kind, anders niet! Hy ging niet naer de herberg of hy was nooit dronken, ja dat is waer; maer stille waterkens hebben diepe gronden, zegt het spreekwoord en wy hebben het wel gezien: als hy het meisken haren kop had zotgemaekt, dan heeft hy haer laten zitten....
- Maer ik heb wel hooren zeggen dat hy voor straf op den San Lorenzo was gezet, sprak nu een ander wyf, en dat zy er hem nimmer wilden laten afkomen....
- Uitstroeisels, Kaet! uitstroeisels! hervatte Mie; de oude Fierens hield het daer ook voor, want meer dan eens heeft hy zyn meisken aengegaen, om maer met dien Spanjaerd te trouwen, die daer nog al in huis kwam en die er ook zot naer was, om dat zy dan toch iemand zou gehad hebben, die haer overal had kunnen brengen. Maer neen, zy moest naer Karel Roeijers

{==133==} {>>pagina-aanduiding<<}
wachten, en nu is zy beter, he! nu moet zy in het klooster!
- En dat het dan nog de moeite weerd was geweest; maer neen, een verlorenkost! Had myn Token hem maer gewild, hy had wel afgekomen. Maer neen, dat heb ik haer, God zy geloofd! niet moeten afraden. Zy kende Karel Roeijers genoeg, zy wist dat zy met zoo eenen deugeniet niets kon aenvangen....
Nog lang zoude de vischwyven misschien voort zyn gegaen met den ongelukkigen loods en zyn Geertje, die inderdaed na haers minnaers dood besloten had hare overige dagen den Heere toetewyden, gelyk men zegt een kleedje te passen, zoo een bruingezengde, sterkgespierde schippersgast, welke sedert eenigen tyd de samenspraek van Mie en Trientje beluisterde, eindelyk op het hooren der scheldnamen, waermede men Karel Roeijers overlaedde niet te midden van het gezelschap als eene allesonstellende storm ware gestort, om de eer van den braven jongeling op de duchtigste wyze te herstellen:
- Een deugniet! schreeuwde hy zyne vergramde blikken van het eene op het andere wyf over en weder sturende, Karel Roeijers een deugniet! Sakkerloot! de eerste die dat durft

{==134==} {>>pagina-aanduiding<<}
zeggen heeft met my te doen, hoort gy? vervloekte addertongen! Dat zal de braefste jongen die nog ooit het dek van een schip betrad voor een deugniet uitmaken, wat houdt my tegen dat ik u....
Hier toonde hy de half onstelde vriendinnen een paer vuisten die juist niet bekwaem waren om haer vertrouwen in te boezemen voor de redens met dewelke zy haer gevoelen omtrent Geertje Fierens en haren minnaer hadden kunnen staven. Dan niettegenstaende al deze moedbenemende omstandigheden bereidde Mie zich om de zoo wel vergezelde redenen van den zeeman in niet minder krachtige termen te beantwoorden, had haer Trientje niet met geweld by den arm getrokken om haer halfluid in het oor te fluisteren....
- Zwyg, Mie! zwyg, mensch! gy ziet wel dat die ook een goeiken is, daer geene zalf is aen te stryken....
- Geen woord meer, gy, hoortge? riep de matroos tot Trientje; want ofschoon zy deze woorden slechts aen Mie had toegefluisterd, waren zy den moedigen verdediger van Roeijers niet ontsnapt; geen woord of ik smyt u met den eersten, den besten steen aen uwen hals in het

{==135==} {>>pagina-aanduiding<<}
Scheld. En gy, snauwde hy zich omkeerende Mie toe, wil ik u eens zeggen wat de oorzaek is dat gy den braven Karel zoo door de goot slypt, he? Gy zoudt hem geerne aen uw Token gekoppeld hebben, niet waer? ... maer het heeft niet kunnen pakken; de brave jongen was wel wyzer als zich door iets gelyk uwe dochter te laten dreggen, daer was hy veel te goed voor! ....
Het ware ons onmogelyk de schaemte en de woede van Mie aftemalen op het hooren dier woorden. De matroos had haer de leelykste dingen der wereld mogen zeggen, dat zy er niet kwader als om een slecht gebod voor een goede portie paling was om geworden. Maer het kapittel harer dochter Token op zulke onvoordeelige wyze hooren aenraken en vooral in het gezelschap van zulke addertongen als zy eenige van hare vriendinnen wist het te zyn, dit was voor eene brave moeder om uit haer vel te springen; ook kon zy in den beginne van razerny geen woord door haren gorgel krygen en moest zy zich vergenoegen met hare armen in hare zyden eene zoo dreigende houding als haer mogelyk was aentenemen. Maer wen het haer eindelyk gelukt was haren adem en terzelfden tyd hare spraek wedertekrygen, bereidde zy zich den

{==136==} {>>pagina-aanduiding<<}
heldhaftigen zeeman met een stortregen van scheldwoorden te overladen, toen zy zich eensklaps ter zyde zag geworpen door eenen tweeden, reuzachtigen matroos, die zonder plegtpleging het eene vischwyf van den kring voor het andere zachtjes had ter zyde geschoven om zich eindelyk vóór den dapperen verdediger der twee ongelukkige gelieven te vinden, en met de grootste verbaesdheid uitteroepen:

- By Sint Pieter en zyn vischnet! Het is waerachtig Piet Aerts, dien ik voor myne oogen heb, of ik moet blinder zyn dan een mol!

- Gelyk gy ziet, antwoordde Piet Aerts; gy zyt gewis de eenigste niet die my of dood of gevangen heeft gerekend.

- By myn leven! hervatte de nieuwe gezel, ik zou het nooit gedacht hebben; want degenen, welke wy nog van het Admiraelschip hebben weêrgezien, waren slechts goed om de visschen of de wormen te spyzen.
- Dat is te zeggen dat zy allen gedood of verdronken zyn, meent gy? Het eene of het andere zou my zeker ook hebben kunnen overkomen; maer Onze Lieve Vrouw van den Roozenkrans, de beschermster der zeeluidjes heeft er in voorzien,

{==137==} {>>pagina-aanduiding<<}
myn brave! Ook heb ik my gehaest haer een kaers zoo dik als een arm te ontsteken: zy kostte my een halven gulden, jongen!
- En hoe hebt gy het aengevangen om uit de handen van die vervloekte geuzen te geraken?
Deze vraeg wekte de nieuwsgierigheid der omstaenders zoodanig op, dat zy allen digter rondom de twee zeelieden drongen. Zelfs Mie, die een oogenblik te voren Piet Aerts met vermaek de oogen had uitgekrabt, naderde nu ook en vergat voor eenen stond het haer gedane ongelyk, om zich alleen met het voldoen van haren weetlust bezig te houden.
- Myne ontkoming uit de handen der geuzen, vervolgde Piet Aerts, is eene geheele historie. Verbeeld u eens dat wy byna allen, die van geene waek waren of niet op de eerstvolgende moesten, tusschendeks en nagenoeg als palingen in een ton, in onze hangmatten lagen te sluimeren en van geheel andere dingen als van dolken, rapieren, enterbylen en kanonkogels droomden, toen het my eensklaps in myn slaep voorkwam als of ik iemand moord en brand hoorde schreeuwen. Ik herrinner my nog heel wel dat ik al deed wat ik kon om wakker te worden, daer ik zelfs droomende gevoelde dat het op my was dat

{==138==} {>>pagina-aanduiding<<}
men riep; maer te vergeefs. Op eens deed eene geweldige losbranding, zoo als ik er in myn leven al niet veel hoorde, my voor goed ontwaken. Ik dacht eerst dat het slechts een onweder was dat boven de Schelde losbrak, maer de buitengewoone beweging welke ik overal hoorde en bespeurde en het woord Geuzen door eenigen uitgesproken deden my dra van gevoelen veranderen. My schoot toen ook de schrikkelyke overrompeling der Vlissingers te binnen, waervan Jeronimo Alvaro ons den avond te voren in het vooronder vertelde en nu begon ik te denken dat ons misschien zoo ook iets bejegende. Ik meende daerop fiks myne hangmat te verlaten, toen een geweldige schok, als of wy op een blinde klip verzeild waren, my die moeite spaerde, daer hy my van tusschendeks tot onder in de kiel deed buitelen.
Gelukkiglyk had ik in myn val niets van myne takeling verbroken; ik had my wel een weinig gekneusd, maer dat was tot daer: ik beloofde my daer later wel te zullen aendenken en trachtte voor het oogenblik zoo goed ik kon op het dek te klauteren, waer ik toen reeds hoorde dat men bezig was met elkander onaengename dingen te zeggen. Eindelyk gelukte het my de voorsteven te bereiken. Ik moet u niet zeggen hoe het er

{==139==} {>>pagina-aanduiding<<}
daer uit zag: al leefde ik honderd jaer, dat zal ik nimmer vergeten. De eerste, welken ik ontmoette, was de oude Jeronimo die, door Karel Roeijers geholpen, zich tegen een viertal van die drommelsche Watergeuzen als een leeuw verweerde. Door myn toeschieten gesterkt, gelukte het ons gezamentlyk nog eenigen tyd onze aenvallers het hoofd te bieden; maer een pistoolschot, dat den braven Jeronimo de hersenpan vermorzelde, ons onder ons twee gelaten hebbende, waren wy waerschynlyk ook alras gevallen, had niet de kreet: Hoe zee! zich op dit oogenblik heel het schip door doen hooren. Naer allen schyn had men ons nogtans uit hoofde van onzen hardnekkigen tegenstand doodgeslagen of ten minsten zoo vermoeid als wy waren over boord geworpen, had Onze Lieve Vrouw van den Roozenkrans, waer ik van jongs af een groote devotie voor heb gehad, my niet ingegeven van te roepen dat wy Vlamingen waren. Dit veranderde schielyk onze zaken, zoo het scheen, want de geuzen vergenoegden zich nu ons met het overgeblevene scheepsvolk in de kiel te werpen.
Geheel meester van het schip sloten de geuzen al de luiken digt toe en voeren de rivier af. Toen greep tusschendeks een yslyk tooneel

{==140==} {>>pagina-aanduiding<<}
plaets, 't welk ik myn leven lang zal gedenken, en waer van de arme Karel Roeijers het rampzalig slagtoffer werd. Eenige der overgebleven Spanjaerden waren ongelukkiglyk op de gedachte gekomen den jongen van verstandhouding met de geuzen te verdenken. Ik weet eigentlyk niet op welke vaste gronden dit buitengewoon vermoeden rustte, maer ik geloof dat zyne vurige drift om aen wal te gaen en de droefgeestigheid waerin hy verviel telkens dat men hem zulks weigerde, mogelyk veel hiertoe gedaen hebben. Hier by kwam nog dat een oude, nydige dweeper beweerde dat hy den zelfden avond nog gezien had, hoe de loods niet alleen het heilig kruisteeken bespot maer zelfs het Angelus niet aendachtig genoeg had gebeden. Waer Alvaro daer by geweest, hy had hen zeker van hunne dwaling doen terugkeeren, want gy weet welken invloed de woorden van de oude zeerob op allen hadden. Dan hy was dood, de brave zeeman! de Heer heeft zyn lieve ziel! Het was een goed mensch... voor een Spanjaerd. Zyne landgenoten geleken hem niet; want door spyt van het schip te hebben verloren en door de moordadige woorden van dien dweeper en van den luitenant Benavèdes aengehitst, besloten

{==141==} {>>pagina-aanduiding<<}
zy Karel omtebrengen. Een oogenblik later hadden zy den armen jongen reeds vastgegrepen, en wilden hem, daer men hun alle wapens had afgenomen, met een stuk yzer aen den hals, ondanks al zyn smeeken in de Schelde werpen. Op dit gezigt kon ik en nog een ander Vlaming het niet meer volhouden en zonder op het getal te letten, stortten wy ons in het midden der Spanjaerden, om hem uit hunne handen te redden. Eilaes te vergeefs! na den ongelukkigen eenige malen over en weêr te hebben gesleurd, bevonden de wreedaerds dat hy onder hunne handen was dood gebleven. Wat konden wy er nu verder aendoen? Dood is dood, zegden wy: er was daer niet meer op weêr te keeren. Maer iets, dat ik my wel vast en zeker beloofde, was het gezelschap dier beulen zoodra ik maer immers kon te verlaten.
In die gedachte had ik reeds geheel 't schip al dwalende rondgewandeld, om te zien of er nergens geene opening was langs waer ik my kon op het dek begeven. Juist eindigde ik met aen Onze Lieve Vrouw van den Roozenkrans eene groote versierde kaers te beloven, toen ik eensklaps een koel tochtje my voelde tegenwaeijen. Verwonderd ga ik eenige stappen terug naer de

{==142==} {>>pagina-aanduiding<<}
plaets van waer het my toekwam, en verbeeld u myne blydschap: een luik stond wagenwyd open. Zoo stil mogelyk op het dek klimmen en my van daer in het Scheld storten was my een oogenblik. Hoe het kwam dat de geuzen, die ons schip bewaekten, my niet zagen, weet ik niet, maer ik veronderstel dat de duisterheid des nachts en dan ook de keers... gy begrypt... er veel toe deden. Daer het my meermalen gebeurd was geheel het Scheld overtezwemmen, verstaet gy wel dat het my niet lastig moest zyn den regter oever een weinig boven Austruweel te bereiken.
- Juist als ik, riep de oude makker van Piet Aerts, wen deze met zyn verhael gedaen had; de drommel hale my! juist hetzelfde met dit verschil nogtans, dat ik in de Schelde ben gesprongen van zoodra ik zag dat de geuzen de overhand hadden; en dus geen ooggetuigen van den moord van den ongelukkigen Roeijers heb kunnen wezen! Arme jongen!
- Arme jongen! herhaelden een deel der omstaenders, waeronder zelfs Mie en Trientje, die zich door het hooren van het yslyk lot van dien welken zy een weinig te voren zoo duchtig hadden mishandeld, dermate voelden bewegen

{==143==} {>>pagina-aanduiding<<}
dat zy verpligt waren een traen met den tip van hare voorschooten aftedroogen.
Op denzelfden stond ging de kerkdeur open en ieder haestte zich eene volgens hem voordeelige plaets te betrekken. Weldra nam de plegtigheid een begin. De eerw. Pater Ambrosius, biechtvader van het Faconsklooster, deed eerst een deftig sermoen, waer in hy de noodzakelykheid van boetveerdigheid in dit leven te doen, om in het andere niet slecht te varen, op eene treffende wyze onder de oogen legde, en eindigde met eene zielroerende vermaning tot volherding toetesturen aen een meisje, dat rykelyk uitgedoscht nevens een diepbedroefden gryzaerd en regt voor den Predikstoel in het midden van de koor was gezeten en wier bleeke wangen, verstorven lippen en uitgekreten oogen eene ongeneesbare zielesmart aenkondigden. Zonder hare enge borst een zucht te laten ontglippen, liet zich daerna het meisje de schoone vergulden, blonde hairlokken van het hoofd snyden en de prachtige kleederen met een akelig baerkleed verwisselen. Met eene gepynigde, doch vaste stem sprak zy eindelyk de belofte uit van eeuwige zuiverheid, gewillige armoede en volkomene gehoorzaemheid en eenige oogenblikken

{==144==} {>>pagina-aanduiding<<}
later had de nydige kloostertralie haer voor altyd aen eene wereld ontnomen, waer het haer toch niet mogelyk meer was een enkelen stond zuivere vreugd te smaken.

{== afbeelding 
	
==} {>>afbeelding<<}
    





{==145==} {>>pagina-aanduiding<<}

De graef.


Kindren hangt uw korfjes uit; 
Ik heb wat nieuws vernomen, 
Van eenen Heer 
Met schoon kleer: 
De Graef zal morgen komen. 
 
Volksliedje. 


Indien er ooit een land bestond, welkers inwooners door den alvernielenden loop der eeuwen heen hartstochtelyk de zeden en gewoonten hunner voorvaderen tot op onze dagen aenkleefden, is dit land voorzeker het onze. Waer is inderdaed het volk dat meer dan wy die aloude feesten en gebruiken godsdienstelyk heeft blyven bewaren, waermede het voorgeslacht gewoon was elke vrome daed, elke

{==146==} {>>pagina-aanduiding<<}
buitengewoone gebeurtenis als onuitwischbaer aenteteekenen? Het schynt als of onze voorouders, sints zoo vele jaren onder het beheer van vreemde vorsten zuchtende, door het behouden dier zoo schilderachtige middeleeuwsche overblyfselen, in de slaverny zelfs, tegen wil en dank hunner gebieders, zich nationael wilden toonen, met de gewoonten en zeden van vroegere en voor Vlaenderen veel roemryker en gelukkigere tyden onafgebroken aen hunne afstammelingen overtezetten.
Een der belangrykste dier gedenkwaerdige overblyfselen van Vlaendrens voormaligen rykdom en luister is ons zonder twyfel in het thans nog algemeen gekende en gelukkiglyk nog gevierde volksfeest gebleven, dat te Antwerpen als hetgene van de Greef, in andere vlaemsche steden van de Graef van half vasten en in Frankryk zelfs als dat van le Comte de mi-carème voortdurend wordt gevierd. Waer en wanneer echter dit door de kinderen zoo zeer geliefde gebruik eerst heeft begonnen, of hetzelve van eenige andere stad in Vlaenderen naer Antwerpen of van Antwerpen naer elders en zelfs naer Frankryk is overgewaeid, zullen wy ons niet verstouten hier stellig op te geven. Alleen

{==147==} {>>pagina-aanduiding<<}
zullen wy beweren dat ons ten minste ditmael het licht uit Parys niet heeft toegeschenen, en dat het gebruik van juist op den zondag na halfvasten de kinderen met lekkers te overlaeden in allen gevallen in Vlaenderen heeft moeten beginnen. Verders zullen wy ons vergenoegen met van de verschillende uitleggingen die hierover te Antwerpen bestaen de twee voornaemsten uittekippen en dezelve den lezer ter bedenking medetedeelen, zonder op geen hoegenaemde wyze die uitleggingen als onfeilbaer te willen doen gelden.
By de grootste der voordeelen, welke de kruisvaerten ons in vergoeding van zoo vele zeer gewissige onheilen uit het Oosten medebragten, behoort gelyk ieder weet, de kennis van de thans alomgekende en geachte Suiker. Ofschoon de wyze van hetzelve behoorlyk te bereiden en te zuiveren lang daerna nog een geheim was, daer de kunst van het raffineren slechts op het einde der 16e eeuw te Venetiën werd uitgevonden, bestonden reeds op het einde der vyftiende eeuw alhier verscheide suikerbakkeryen- of ziederyen. Die gestichten bevonden zich allen in twee straten, die men voortyds de Potterbrug en de Potterstraet noemde, omdat inderdaed dit slach van

{==148==} {>>pagina-aanduiding<<}
aerdewerk daer alleen verkocht wierd, doch die na het daerstellen der Suikerziederyen alras de namen van Suikerstraet en Suikerrui hadden verkregen. (*)
Onder de menigvuldige verscheidenheden welke men in de rietplanten aentreft, die ons de suiker verschaffen, muntten vooral twee verschillende soorten uit. De eerste de Saccharum Spiccatum, uit de Oostindiën oorspronkelyk, werd ons door de Kruisvaders aengebragt, en levert eene zeer zachte en vooral geelachtige suiker op. Daer deze suiker veel heeft van degene, die de sappige gedroogde vruchten opleveren, en niet dan met de grootste moeite kan gekristalynd worden, is zy tegenwoordig oneindig minder geacht dan de scherpe, en vooral schoone blanke suikers, die ons uit de Westindiën en van sommige eilanden der Atlantische zee toekomen en welkers plant door de

{==149==} {>>pagina-aanduiding<<}
natuerkundigen met den naem van Saccharum officinalis is bestempeld geworden.
Vóór de ontdekking van Amerika was slechts de eerste dezer twee suikers bekend. Zelfs vele jaren na de roemryke onderneming van Kristoforus Columbus wist men hoegenaemd niets van den laetsten, en het was eerst in den jare 1508 dat, volgens het Antwerpsche Chronykje de twee eerste schepen met Kanariesuiker te Antwerpen aenkwamen. Niemand der zieders nog ooit andere dan gele Oostindische suiker gezien of bewerkt hebbende, was er ook geene die het durfde wagen van de witte, zwaer gekorrelde Kanariesuiker te koopen; wyl allen in hunne onwetendheid beweerden dat dezelve van veel slechtere hoedanigheid en in het geheel niet te bewerken was. Een enkele nogtans dorst het wagen, nadat de beide schepen lang reeds hadden in de haven gelegen, zich die aen een zeer geringen prys te verschaffen. Die man nu heette De Graef; en mits het feest van Halfvasten, (dat dan toch altoos een feest schynt geweest te zyn) na by was en hy de door hem gekochte suiker in een goeden naem wilde zetten, bevlytigde hy zich zoo veel gebak, en zoo veel der toen gekende lekkers van dezelve te

{==150==} {>>pagina-aanduiding<<}
bereiden als hem mogelyk was. Dit gebak, die onder allerlei vormen gebezigde suiker ging hy later by de aenzienlykste burgers der Stad aenbieden; en wyl inderdaed de man zyn stiel verstond, werd alles hem om het graegste afgekocht. Zoo deed hy het vooroordeel tegen de suiker ophouden, en gaf ter zelfder tyd gelegenheid om in het vervolg die doenwyze nog eeuwen na zynen dood te blyven bezigen.
De tweede uitlegging, welke wy volgaerne bekennen meer met ons gevoelen overeentestemmen, vertelt de zaek in dezer voege: Het eerste schip dat met vreemde vruchten, zoo als citroenen, oranieappels, vygen, rozynen enz. alhier aenkwam, kon dezelven aen geenen welkdanigen prys kwytworden. Men had onder de Antwerpenaren het gerucht verspreid dat die vruchten ongezond, ja zelfs vergiftigend waren. In dezen staet van zaken, en om dit vooroordeel eens voor goed duchtig te keer te gaen, deed de toenmalige Markgraef van het land van Rijen en Schoutet van Antwerpen, (waervan wy ongelukkiglyk den naem niet kunnen opgeven) het geheele schip, aen al wie de vrugten maer wilde eten, ronddeelen. Het volk had veel vertrouwen in den braven Markgraef: het at van de vrugten,

{==151==} {>>pagina-aanduiding<<}
en niemand die dezelven nog dorst vergift noemen.
Deze uitdeeling nu geschiedde omtrent halfvasten. Later reed sints alle jaren, niet de Markgraef, maer de een of andere burger te paerd, trotsch als een Markgraef uitgedoscht, van eenen als gravin gekleeden makker en een aenzienlyken stoet vergezeld, de stad rond, om fruit en andere lekkerny den inwooneren en vooral dengenen die kinderen hadden aentebieden. Dat hy zyne waer geenzints voorniet rondeelde, moeten wy denkelyk niet zeggen, daer zyne mildadigheid zich hoogstens tot het werpen van een handvol pepernoten aen de straetjongens uitstrekte. Dit gebruik heeft zoo onafgebroken blyven voortduren tot over omtrent een tiental jaren, wanneer de laetste Graef, een genaemde Rooze, aen den Cholera Morbus, meenen wy, overleed. Sints dien heeft de Graef opgehouden te ryden, doch nog altyd brengt hy den kinderen spiculatie en massepyn in de korven die zy nooit nalaten, met hooi voor 's Graven peerd gevuld, den avond voor den vierden zondag van den vasten in de schouw te plaetsen. De kinderen zeggen dat hy sedert de laetste revolutie by dage niet meer durft hier komen, en dat het

{==152==} {>>pagina-aanduiding<<}
slechts zyne beeldtenis met die zyner vrouw, is, die by sommige banketbakkers met het gravelyke feest nog staet te pronken.
Men beweert nog dat het naer den goeden Markgraef, die dit feest instelde, was, dat onze Markgravestraet is genoemd geworden.
Wat nu de meening aengaet van hen, die in het voorvaderlyke gebruik, dat den kinderen op den zondag Loetare manden met snoeperyen bezorgt, eene herrinnering aen de schrikvolle tyden van Alva, en in den goedigen Graef zelven, de voorstelling eener om zyne barbaerscheid vermaerde Roode Roede, Hans De Greve, den gezel van Spelleken willen zien, wy zullen die heeren in alle ootmoedigheid bekennen, dat wy ongelukkiglyk in dit hun gevoelen niet kunnen deelen, daer wy ons niet herrinneren dat die zoogezegde Slokkeman, gelyk wy de Graef ergens hebben genaemd gezien, de kleinen ooit anders dan met het brengen eener onnoozele tugtroede heeft gestraft. Ook de denkwyze van hen, die het halfvastenfeest enkel eene onschuldige en genoegelyke verpoozing in de strengheid van den vasten oordeelen, kunnen wy niet goedkeuren, daer wy in dit geval eerder zouden moeten gelooven, dat het ons met de halvasten-
{==153==} {>>pagina-aanduiding<<}
sche Bals Masqués uit Frankryk is toegekomen, wyl integendeel De Graef reeds eeuwen vóór deze Bals te Antwerpen rondreed.

einde van het tweede deel.

{==154==} {>>pagina-aanduiding<<}



{==155==} {>>pagina-aanduiding<<}

BLADWYZER.
de ryke fokker	bl. 5
de slang onder de palingen	bl. 39
de zwarte galei	bl. 77
de graef	bl. 145


{== afbeelding 
	
==} {>>afbeelding<<}
    


{==156==} {>>pagina-aanduiding<<}





(*) Volgens de Kommissie zou deze straet dien naem dragen, om dat de Ridder Claude De Henin, aldaer verscheidene huizen bezat.

(*) A la luna el lobo, al asno el pulga.


K. Huyghens. Spaensche Wysheid.

(*) Nu het Vlaemschhoofd.

(*) Aldus genaemd naer een huis den Sack.

(*) Aldus genaemd naer een huis St. Pietersschip, en een ander de Schupkens, welke zich beide in de straet bevonden.

(*) Voortyds Gotterstraet, doch later Spuistraet geheeten naer de Spui en het Spuihuis welke zich aldaer bevonden.

(*) By ordonnantie van het Magistraet van Antwerpen werd alsdoen de Pottermarkt op dat gedeelte der Minderbroedersrui overgebragt dat juist achter St. Johannes Nepomucenus pomp, en tusschen den Grooten en den Kleinen Goddaerd gelegen, op onze dagen de Kiekenmarkt wordt genoemd. (Zie de Commissie.)


