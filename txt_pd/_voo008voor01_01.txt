
   
        
           
               Voorstellen van ambachten en bedrijven en daartoe betrekkelijke verhalen voor kinderen
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de zesde druk van Voorstellen van ambachten en bedrijven en daartoe betrekkelijke verhalen voor kinderen uit 1845. De eerste druk verscheen in 1802 onder de titel van De middelen van bestaan.
               
               
                   
                       p. t.o. I: de kop ‘lllustraties bij hoofdstuk 1 en hoofdstuk 2.’ is tussen vierkante haken toegevoegd.
                   
               
           
           
           
               
                   
                   2
                   
                   
               
               
                   
                   10, 26, 51
                   
                   
               
           
           
               _voo008voor01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1090 B 26
               
               Voorstellen van ambachten en bedrijven en daartoe betrekkelijke verhalen voor kinderen. Koopman & Schreuder, Amsterdam 1845
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Voorstellen van ambachten en bedrijven en daartoe betrekkelijke verhalen voor kinderen
               
               
                   
                   
               
           
           
           
               
               
           
           
           
           
       
       
           
               Voorstellen van ambachten en bedrijven en daartoe betrekkelijke verhalen voor kinderen
               
               
                   
                   
               
           
           
           
               
               
           
           
           
           
       
       
           
               2010-12-16
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Voorstellen van ambachten en bedrijven en daartoe betrekkelijke verhalen voor kinderen. Koopman & Schreuder, Amsterdam 1845
 
Zie: https://www.dbnl.org/tekst/_voo008voor01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    
        
{==t.o. I==} {>>pagina-aanduiding<<}

        [lllustraties bij hoofdstuk 1 en hoofdstuk 2.]

        
            
{== afbeelding 
                	
                De Ratelwacht.==} {>>afbeelding<<}
    

        
            
{== afbeelding 
                	
                De Turftrappers.==} {>>afbeelding<<}
    

    
    
        

{==I==} {>>pagina-aanduiding<<}

VOORSTELLEN
VAN
AMBACHTEN
EN
BEDRIJVEN,
EN DAARTOE BETREKKELIJKE
VERHALEN
VOOR
KINDEREN.
Met gekleurde Platen.
ZESDE DRUK.


{== afbeelding 
	==} {>>afbeelding<<}
    

te AMSTERDAM, bij
KOOPMAN & SCHREUDER.
        1845.
    
    

{==III==} {>>pagina-aanduiding<<}

Voorberigt.

Lieve Kinderen! het Werkje, dat wij u bij dezen aanbieden, is, voor zoo verre wij weten, bijna eenig in zijne soort; en onder de tallooze geschenken, u sedert eenige jaren aangeboden, is er geen, hetwelk u bij meerdere jaren bedacht kan doen zijn, om u eenig middel van bestaan te verkiezen.
In dit Stukje zult gij spoedig ons oogmerk ontdekken, om u namelijk een kort begrip te geven van verschillende Ambachten en Bedrijven, ten einde bij uwe meerderjarigheid, naar uwe keuze, u tot eenen goeden en werkzamen huisvader te vormen.
Elk dezer beschrevene Ambachten en Bedrijven, is in dezen druk met een geheel nieuw plaatje versierd, en, daar deze onze

{==IV==} {>>pagina-aanduiding<<}
arbeid door u reeds al bij den eersten druk gunstig ontvangen is, wenschen wij, dat de leeringen, welke gij hier, bij het lezen van ieder onderwerp, vindt bijgebragt, u geschikt mogen maken, om oude hollandsche braafheid, eerlijkheid, trouw en goede zeden, in uw hart te prenten en na te volgen.


{== afbeelding 
	==} {>>afbeelding<<}
    



{==5==} {>>pagina-aanduiding<<}

1. De ratelwacht.

Eene welingerigte maatschappij, lieve Kinderen! is een land, waar de inwoneren zich vereenigd hebben, om, onder het bestuur van deugdzame en verstandige overheden, elk in den stand of het beroep, waarin hij geplaatst is, braafheid en ijver te betoonen, en alles te vermijden, wat tot nadeel of beleediging van hunne mede-ingezetenen zoude kunnen strekken.
Als elk zijnen pligt betracht, en zich jegens zijne medeburgeren behoorlijk gedraagt, dan heerschen er in zulk eene maatschappij bloei en welvaart; doch wanneer sommige menschen hunnen pligt verzuimen, dan kan hierdoor aan anderen eene menigte van onheilen veroorzaakt worden, en onder deze pligtverzuimen zijn luiheid en lediggang zeer gevaarlijke dingen.
De ledigganger, geen' lust hebbende, om door behoorlijken arbeid zich van het noodig onderhoud te voorzien, vervalt dikwijls tot dieverij: eene ondeugd, waardoor hij aan anderen hunnen wettigen eigendom ontrooft, om zich zelven daardoor te voeden, en zijner luiheid een' ruimen teugel te laten. Ook kunnen oorlog en dure tijden wel eens tot dieverij aanleiding geven; dewijl dan de anders milde hand der rijken dikwijls gesloten blijft, of althans schaarschere giften uitdeelt, en het gebrek

{==6==} {>>pagina-aanduiding<<}
van sommige inwoneren aan de noodige behoeften tot het leven, in hen de begeerte doet ontstaan, om op eene oneerlijke wijze, dat is door bedrog en dieverij, den kost te zoeken: zelfs ontzien zich sommigen niet, om, wanneer men hen tegenstand tracht te bieden, door verfoeijelijken moord, het goed hunner evennaasteu des te ongestoorder te bemagtigen.
Dieverij is en blijft dan altoos eene verachtelijke en strafwaardige misdaad; want in eene welgeregelde maatschappij zijn altoos inrightingen daargesteld, waardoor de eerlijke armoede voor broodgebrek bewaard blijft; doch vele armen verachten die inrigtingen, uit vreeze voor arbeid (want kinderen! wil men eten, dan behoort men ook te werken,) en verkiezen liever gebedeld brood te eten, of het geld en goed van anderen te benaderen, dan den kost met werken te verdienen.
Billijk is het dus, dat er voor de veiligheid van het leven en de goederen der ingezetenen eens lands zoo veel mogelijk gewaakt wordt; want, zoo het den eenen inwoner vrijstond, eenen anderen ongestraft van het leven te berooven, en zich daardoor met deszelfs goederen te verrijken, dan zoude de naam van zulk een land niet meer welingerigte maatschappij kunnen heeten, maar met regt zoude men het dan moord- en roofhol mogen noemen.
En wat volgt hier nu uit, lieve kinderen? immers natuurlijk dit: dat de regering van een land

{==7==} {>>pagina-aanduiding<<}
of stad verpligt is, alle mogelijke zorg te hebben, om de algemeene veiligheid der inwooneren te handhaven en te doen beschermen, en tot dat oogmerk de beste middelen in het werk te stellen.
Maar vooral wordt deze zorg bij den nacht vereischt, wanneer zich meest alle menschen ter ruste begeven, om weder nieuwe krachten voor den aanstaanden dag op te zamelen. De duisterheid en stilte die alsdan heerschen, maken het den dief, afzetter, huisbraker of moordenaar gemakkelijker, zijne snoode ontwerpen uit te voeren; - doch om dit zoo veel mogelijk voor te komen, zijn in alle steden en dorpen, zoo van ons vaderland, als van vele andere landen, een aantal lieden door de regering aangesteld, die voor een klein geld, in zomer en winter, niet alleen den geheelen nacht door waken, maar ook bij elk heel en half uur verpligt zijn, dat gedeelte der stad, waarvoor zij aangenomen zijn, (en hetwelk men gewoon is eene wijk te noemen) geheel door te loopen, om voor allen diefstal en geweld, aan personen of goederen, te zorgen, en hen, die zich daaraan schuldig maken, gevangen te nemen; hun roepen en ratelen of kleppen, (want op vele andere plaatsen onzes vaderlands zijn deze lieden van eene klep voorzien, gelijk hier en elders van eenen ratel, en worden daarom of Ratelwachten of Kleppers genoemd) dient eensdeels, om aan de inwoneren hunner wijk hunne getrouwe tegenwoordigheid te doen hooren, en ander-
{==8==} {>>pagina-aanduiding<<}
deels om menschen, die voornemens waren, zich aan dieverij of andere misdaden schuldig te maken, van hunne nadering kennis te geven, en hen daardoor aan te sporen, om van hunne snoode ontwerpen af te zien, en liever stil en vreedzaam naar huis te gaan.
Ook zijn deze wachten verpligt, om bij ontstanen brand, de brandmeesteren, enz. hiervan te verwittigen, en door het roepen van: brand! brand! hunne medeburgeren tot hulp te doen aansnellen.
Voor het overige brengen zij den tusschentijd, dat zij niet rondloopen, in kleine en voor hen opzettelijk vervaardigde huisjes door, en zijn bij hun rondloopen met een' stok en sabel gewapend, om, des noods, het geweld van slechte menschen te kunnen beteugelen: en dus, kinderen!

Schrikt nooit voor den Ratelwacht; 
Wilt hem veeleer vriendlijk groeten, 
Als gij hem, in stillen nacht, 
Langs de straat eens mogt ontmoeten: 
Hij toch wendt zijn best steeds aan, 
Om op nare en duistre wegen 
U gerustlijk te doen gaan, 
En ontziet nooit wind of regen, 
Om, als gij uw nachtrust smaakt, 
Voor uw veiligheid te zorgen; 
Ja, al vriest het, dat het kraakt, 
Toch waakt hij tot aan den morgen. 
Schrikt dan voor geen Ratelwacht; 
Wilt hem als een' vriend beschouwen, 
Aan wiens zorg ge u elken nacht, 
Met Gods hulp, moogt toevertrouwen. 



{==9==} {>>pagina-aanduiding<<}

2. De turftrappers.

Regt aangenaam, niet waar? lieve Kinderen! is het, om des winters, als wij de schrale noordewinden hooren bulderen, en de sneeuwvlokken zien nedervallen, door een goed vuur van het onaangenaam gevoel der koude, onaangedaan te blijven. Aangenaam is het, vooral bij de lange winteravonden, in het hoekje van den haard een nuttig, en tevens vermakelijk boek te doorlezen, of leerzame verhalen en gesprekken van uwe ouders, leermeesters of andere vrienden, aan te hooren. Jammer is het maar, dat door elk turfje, dat wij verbranden, een deeltje van onzen vaderlandschen grond verloren gaat; zoodat gij ligt begrijpen kunt, dat, daar er eene verbazende menigte van turf in ons land gebruikt wordt, wij van jaar tot jaar een aanmerkelijk deel gronds verliezen; want de landen, waaruit de turf gegraven wordt, en die men veengronden noemt, groeijen niet weder aan; maar erger is het, dat deze gronden door het uitveenen in zeeën of groote wateren veranderen, die door den tijd grooter worden, en de lage landen veeltijds met overstrooming bedreigen, zoodat het bestuur des lands zich

{==10==} {>>pagina-aanduiding<<}
genoodzaakt heeft gezien, om op sommige plaatsen het verder graven te verbieden, terwijl ook vele, door het turf maken, tot zee gewordene landen zijn uitgemalen of droog gemaakt, en daarna bedijkt. Zulke landen dragen den naam van polders, en zijn over het algemeen bijzonder geschikt ter bebouwing, dat is, zeer vruchtbaar.
Zeer onderscheiden zijn de turfgronden, wat hunne deugdzaamheid aangaat: men houdt den turf, die omstreeks de stad Rotterdam gestoken wordt, voor de beste; intusschen vindt men in de meeste streken van ons vaderland veengrond. Wenschelijk ware het, dat men over het algemeen wat spaarzamer ware in het gebruik van turf, en wat meer hout tot brandstof gebruikte; (vooral, daar onze duin- en vele andere gronden zoo regt geschikt zijn tot houtplantingen,) om daardoor den vaderlandfschen grond beter te bewaren, en het water, hetwelk reeds zoo menigvuldig al de oorden van ons vaderland doorstroomt, niet nog meer te bevorderen.

Wilt dan niet te onmatig stoken, 
Want gij doet uw' schoorsteen rooken, 
Tot vernieling van uw land, 
Daar ge uw' eigen grond verbrandt. 


    

{==t.o. 11==} {>>pagina-aanduiding<<}



{== afbeelding 
	
De Jood.==} {>>afbeelding<<}
    



{== afbeelding 
	
De Bierdraager.==} {>>afbeelding<<}
    



{== afbeelding 
	
De Mandenmaaker.==} {>>afbeelding<<}
    



{== afbeelding 
	
De Braave Matroos.==} {>>afbeelding<<}
    



{==11==} {>>pagina-aanduiding<<}

3. De jood.

Gij ziet, jeugdige lezers! op het tegenoverstaande plaatje, een' Jood, die bezig is, met eene vrouw, over het koopen van eenige oude kleederen te handelen; zulke Joden vindt men in ons land overal, die namelijk den kost winnen met het koopen, verkoopen of ruilen van oud en nieuw goed. Zonderling is het somtijds te zien, welke oude vodden sommige lieden aan deze Joden uitventen, om daarvoor iets anders, hetzij van mindere hoeveelheid, of, door eenig geld toe te geven, iets van meerdere waarde te verkrijgen, en het is naauwelijks te begrijpen, hoe die Joden met de gekochte oude plunje weder voordeel kunnen doen. - Over het algemeen staan de Joden bij vele menschen niet in een zeer goed blaadje, en veelal ontstaat deze minachting daaruit, omdat hunne voorouderen onzen Heer jezus zoo deerlijk mishandeld hebben (hiervan zult gijlieden wel in den Bijbel gelezen hebben). Doch deze verachting is ten onregte, want het tegenwoordige geslacht der Joden kan niet helpen, dat hunne vroege voorouderen zoo misdadig gehandeld hebben; maar men beschuldigt hen ook, dat zij veel-
{==12==} {>>pagina-aanduiding<<}
tijds zich met bedriegerijen inlaten; dit gaat zelfs zoo verre, dat de namen van Jood en van bedrieger, bij velen omtrent hetzelfde beteekenen; zeker is het, dat onder de Joden, even als onder andere volken, bedriegers gevonden worden; en de verachting, die men hun toedraagt, waardoor zij ook op vele plaatsen van vele voorregten hunner landgenooten verstoken worden, veroorzaakt, dat het getal der bedriegers, onder de Joden, allengs moet toenemen, want deze versmading geeft hun niet zelden aanleiding, om door bedrog en list, vergoeding te zoeken voor het gemis dezer voorregten; doch, lieve kinderen! wij willen u bij deze gelegenheid waarschuwen voor een gebrek, hetwelk maar al te dikwijls onder het menschdom plaats vindt; het gebrek namelijk, van, om éénige slechte wezens onder eenig volk, het geheele volk met
minachting te behandelen: wij kunneu u verzekeren, van onder de Joden verscheidene godvruchtige, eerlijke en brave menschen te hebben aangetroffen. De volgende vertelling zal u éénen van die brave Joden doen kennen.
Een Jood, die zich met eenen boer, en verfcheidene andere personen op een schip bevond, had het ongeluk, dat dit schip strandde; en daar elk zijn leven trachtte te redden, klom de boer tot boven in den mast van het schip, waarin de Jood

{==13==} {>>pagina-aanduiding<<}
hem volgde; doch daar de laatstgenoemde geen kans zag om zich vast te houden, bad hij den boer om aan zijne beenen te mogen hangen, hetwelk deze hem terstond vergunde, zeggende: ‘pak aan maar! als ik het niet langer houden kan, verdrinken wij beiden;’ doch daarvoor werden zij door Gods goedheid bewaard, dewijl al de schepelingen, door de komst van een ander schip, uit hunnen nood zich gelukkig gered zagen.
De dankbare Jood schreef den naam en de woonplaats van den boer op, en beloofde hem, als zijne omstandigheden dit zouden toelaten, door daden zijne erkentenis te zullen toonen; waarop de boer antwoordde: ‘Ik heb slechts mijnen pligt gedaan; dank God met mij, die ons van den dood verlost heeft.’ Nu stapten zij voorspoedig aan land, en elk ging zijnen weg.
Na verloop van twee jaren ontving de predikant van het dorp, alwaar de boer woonde, eenen brief van den Jood, waarin hij schreef, dat, dewijl God zijnen handel kort te voren aanmerkelijk gezegend had, hij nu, volgens zijne belofte, aan den boer moest denken, die hem voor twee jaren bij het leven bewaard had, en dus den predikant verzocht, om aan gemelden boer het nevensgaande te doen toekomen; en inderdaad, Kinderen! deze brief ging verzeld van onderschei-
{==14==} {>>pagina-aanduiding<<}
dene goederen tot kleederen voer den boer, deszelfs vrouw en kinderen, benevens vijftig dukaten. De predikant liet den boer bij zich komen, overhandigde hem deze gescheuken, en deed hem verslag van het voorgevallene, waarop de boer verbaasd stond, en met tranen in de oogen uitriep: ‘Nu, God loone het hem! dat is te veel voor een oogenblik, dat hij aan mijne beenen gehangen heeft, zoo veel heb ik niet verdiend. Ik had nooit gedacht, dat die arme schelm zoo dankbaar zoude zijn; maar evenwel, men vindt ook onder de Joden brave menschen.’


{== afbeelding 
    	==} {>>afbeelding<<}
    


    


{==15==} {>>pagina-aanduiding<<}

4. De bierdrager.

Sinds eenigen tijd, lieve Kinderen! is het getal der bierbrouwerijen, in ons vaderland, allengs verminderd, en dit bewijst dat onze landgenooten dien onden vaderlandschen drank, thans veel minder, dan weleer, gebruiken; waarschijnlijk zal de schralere toebereiding van denzelven dan weleer, hiertoe medegewerkt hebben, terwijl deze weder een gevolg is van de meerdere duurte der bestanddeelen van het bier.
Mij dunkt, ik hoor sommige mijner jeugdige lezeren vragen: ‘Hoe en waaruit wordt toch het bier gebrouwd?’ Welaan, lieve Kinderen! ik ben al gereed om aan uwen prijswaardigen weetlust te voldoen; ik zal het u kortelijk verhalen, luistert dan aandachtig.
Uit een mengsel van gerst en haver wordt het bier bereid; op dit mengsel wordt warm water gegoten, om hetzelve te doen uitdijen; na deze uitzetting neemt men het uit het water, en legt het op hoopen bijeen, om hetzelve te doen broeijen; als het graan door deze warmte begint te kiemen, spreidt men het van een, en droogt het,

{==16==} {>>pagina-aanduiding<<}
of in de lucht, of door middel van vuur, en dit alzoo bereide graan wordt nu mout geheeten.
Vervolgens wordt dit mout, met eene genoegzame hoeveelheid water, en met hoppe vermengd, gekookt, en hierdoor verkrijgt men bier; hetwelk echter door verschillende kunstbewerkingen en toebereidingen, (te omslagtig om hier te melden) verscheidenheid van smaak verkrijgt, gelijk de velerlei soorten van bier doen blijken.
De hoppe wordt er bij gekookt, om het spoedig zuur worden van het bier, hetwelk uit zijnen aard zeer aan gisting onderhevig is, te beletten.
Men onderscheidt de bieren in twee hoofdsoorten, in dik en dun bier namelijk; naar mate het meer of minder verkookt wordt, verkrijgt men eene dikkere of dunnere soort.
Gij ziet dus, jeugdige vriendeu! dat in het bier de fijnste en voedzaamste deelen van het koren worden opgelost of ontbonden, en dat hetzelve daardoor eene versterkende en verkwikkende kracht bezit: hierom derhalve werd het eertijds te regt door bijna iedereen, met smaak gedronken; zelfs werden de krachtigste vaderlandsche bieren in vroegere tijden, tot eenen onthaaldrank, in de deftige gezelschappen, gebruikt; doch de weelde heeft deze prijsselijke gewoonte verdrongen; en de burgerstand, die altoos spoedig gereed is, om de gebruiken van hunne meerderen te volgen, behelpt

{==17==} {>>pagina-aanduiding<<}
zich thans liever met slechten wijn of bedwelmende sterke dranken, dan dat men elkander een lekker glas bier zoude toedienen; ook worden de gewone bruine en witte of dunne bieren, die tot lessching van den dorst te regt plagten gebruikt te worden, tegenwoordig door het overmatig drinken van verslappende koffij- en theedranken, veel minder gezocht.
Als gij eens bij uwe speelmakkers waart geweest, Kinderen! en de meid van dat huis ware met eene kan of flesch bier binnen gekomen, zoudt gij veelligt, te huis komende, ook aan uwe moeders zeggen: ‘He, dat was gemeen, wij hebben maar bier gedronken!’ en intusschen zoudt gij waarlijk beter getrakteerd zijn geweest, dan wanneer gij uit fraaije kelkjes slechten wijn had genuttigd; want, lieve Kinderen! gij kunt naauwelijks gelooven hoe slecht de wijn dikwerf is toebereid, en hoe nadeelig voor uwe gezondheid alsdan het drinken van denzelven is.
Zijt dus blijde, Kinderen! wanneer uwe vrienden u op een lekker glas bier onthalen; gewent u dezen heilzamen drank veel te drinken; dan zult gij eens zien hoe gezond en sterk gij zult worden, en als gij eens groot zult geworden zijn, drinkt dan of zeer goeden wijn, (maar deze kost thans veel geld) of blijft bij uwe vaderlandsche bieren, en gij zult er u altijd wel en beter bij bevinden.


{==18==} {>>pagina-aanduiding<<}

5. De mandenmaker.

Bij dit nevensstaande plaatje, waarop gij, tevens, lieve Kinderen! eenen werkzamen Mandenmaker ziet, zal ik u eene vertelling doen, welke uwe aandacht dubbel waardig is. Leest dan opmerkzaam, en maakt u dezelve ten nutte.
In den grooten zuider-oceaan, dien gij op de wereldkaart (Mappemonde) tusschen Azië en Amerika zult vinden, liggen eenige eilanden, die men de Salomons eilanden noemt; op een, en wel het grootste dezer eilanden, regeerde, reeds lang geleden, een zeer verstandig en regtvaardig Koning; maar ten tijde zijner regering leefde er tevens een man van veel uiterlijk aanzien, die zijne minderen met verachting behandelde, en ieder naar zijnen wil trachtte te dwingen.
Deze trotsche man had digt bij de zee een huis gebouwd, daar hij zijnen meesten tijd met jagen en visschen doorbragt; dan, in zijne visscherij werd hij verhinderd door eene lange strook lands, welke tusschen zijn huis en de zee gelegen, en geheel met riet begroeid zijnde, aan eenen armen, doch eerlijken mandenmaker toebehoorde, die dit riet, tot oefening van zijn handwerk, noodig

{==19==} {>>pagina-aanduiding<<}
had. De rijke heer stelde den mandenmaker voor, om hem dat stuk lands voor een weinig gelds over te doen, en daar de mandenmaker, alsdan zijn geheel bestaan moetende missen, hem dit afsloeg, had de edelman de wreedheid, om, bij eenen sterken wind naar zee, al dit riet in brand te steken, en daardoor dus den mandenmaker geheel te bederven.
De arme mandenmaker verweet den edelman deszelfs misdaad; doch die wreedaard liet den ongelukkigen met stokslagen, door zijne bedienden, ten huize uitjagen, en dus bleef hem niets meer overig, dan naar de hoofdstad te gaan, en bij den koning zijn beklag te doen.
Deze verstandige vorst liet den edelman ontbieden, die zijne misdaad wel beleed, doch dezelve trachtte te verdedigen, als een gevolg van het gebrek aan eerbied, dien (zoo hij zich uitdrukte) het gemeene volk aan lieden van zijnen rang en aanzien verschuldigd was.
De koning verontwaardigd over dit zeggen, sloeg eenen blik van verachting op den laaghartigen beleediger, en beval eenen zijner bedienden om den edelman en den mandenmaker, naar een afgelegen en woest eiland te brengen, daar hen beiden bij nacht aan land te zetten, en aan hun lot over te laten.
Op dit eiland vond men vele biezen, waarachter zich de edelman trachtte te verschuilen, om

{==20==} {>>pagina-aanduiding<<}
den omgang met den mandenmaker te ontwijken; dan in den volgenden morgen werden zij beiden door de wilde bewoners van het eiland ontdekt; deze laatsten maakten een woest geschreeuw, en kwamen van verre, met knodsen gewapend, op hen los, zoo het scheen met oogmerk, om hen te dooden.
Nu kwam de trotsche edelman een weinig tot inkeer, en begon den mandenmaker, dien hij nog kort te voren geen woord had willen toespreken, in de nederigste bewoordingen om deszelfs bijstand te bidden.
De mandenmaker, die geen haat of wraaklust in zijne ziel gevoelde, behandelde den edelman met vriendelijkheid, en trachtte, door den volgenden inval, het leven van zijnen lotgenoot en zich zelven te sparen; hij sneed spoedig eenige takken van de boomen af, zette zich, zonder eenigen angst te doen blijken, neder, gaf den wilden, door teekenen te verstaan, dat hij hun iets belangrijks zoude vertoonen, en ging al lagchende aan het werk, terwijl de nieuwsgierige wilden zich om hem heen vergaderden, om zijn werk met aandacht te beschouwen.
Spoedig had hij eene soort van kroon gevlochten, die hij eenen dezer wilden, welken hij voor den voornaamsten aanzag, met eene eerbiedige houding op het hoofd zette; dit behaagde den

{==21==} {>>pagina-aanduiding<<}
wilden zoo wel, dat zij hunne knodsen wegwierpen, en ten blijke van dankbaarheid rondom den mandenmaker begonnen te dansen.
Elk dezer eilanderen wenschte nu eveneens gekroond te zijn; zoodat de mandenmaker werks genoeg had, om aan dit algemeen verlangen te voldoen; maar toen zij bemerkten dat de andere vreemdeling (zijnde de edelman) niets uitvoerde, wilden zij dezen als een onnut wezen van kant helpen. Hier was nu schoone gelegenheid voor den mandenmaker geweest, om op zijnen beleediger wraak te nemen, om hem zijne onregtvaardigheid met den dood te doen betalen; dan hij dacht hier veel te edelmoedig toe, en stond op om den eilanderen door teekenen te kennen te geven, dat, schoon zijn makker deze kunst niet verstond, hij echter in staat en bereid was, om hem door het zoeken en aanbrengen van takken, de behulpzame hand te bieden, dewijl hij zelf dan ongestoord zijn werk konde vervolgen; hiermede namen de wilden genoegen, maar beschouwden den edelman, van dit oogenblik af, met veel minder achting, dan den kunstigen mandenmaker.
Deze laatste wist den eilanderen nog meer genoegeu te geven, door voor hen kleine korfjes en andere dergelijke aardigheid, die zij nooit te voren gekend hadden, te vervaardigen. Nu dwongen de wilden den edelman om ook voor hen te

{==22==} {>>pagina-aanduiding<<}
arbeiden, dikke takken en kleine boomen af te houwen, en op het strand te brengen, waarvan zij eene woning voor den mandenmaker bereidden, terwijl zij hem ook dagelijks eenen overvloed van de beste spijzen bragten, doch tevens zorgden, dat de gewaande knecht niets kreeg, voor dat zijn meester eerst van dit alles genoten had.
Na drie maanden lang in dezen verachten staat geleefd te hebben, kwam de edelman tot nadenken en erkentenis van zijne dwaasheid, waardoor hij eens, des nachts van droefheid niet kunnende slapen, den mandenmaker dus aansprak: ‘Ik heb mij jegens u zeer slecht gedragen, dewijl ik blind genoeg was, om tusschen de toevallige omstandigheden der geboorte, en ware verdiensten, geen onderscheid te maken. Daar ik op het wezen der zaak had behooren te zien, heb ik alleen op uiterlijken schijn acht geslagen. Nu eerst heb ik bij ondervinding geleerd, dat de voorregten, die het geluk ons geeft, op zich zelve genomen, ijdel zijn, en enkel in de verbeelding bestaan; nu eerst, maar helaas! te laat ondek ik, dat niets in zich zelf achting verdient, dan hetgeen nuttig is. Ik ben beschaamd als ik aan de handelwijze, die gij met mij houdt, denke, vooral wanneer ik dezelve met de onregtvaardigheden vergelijke, waaraan ik mij tegen u heb schuldig gemaakt. Ach! dat het den Hemel behaagde, mij eens we-
{==23==} {>>pagina-aanduiding<<}
derom in het bezit van mijnen rang; en mijne rijkdommen te stellen; ik zoude alles gaarne met u deelen, om voor mijnen hoogmoed te boeten, die zoo regtmatig gestraft is.’
Eenigen tijd daarna, toen de koning vernomen had, dat de edelman van zijne dwaling toonde terug gekomen te zijn, zond deze vorst eenen zijner bedienden met groote geschenken aan de wilden, tevens verzoekende, om de twee gevangenen wederom vrij te laten vertrekken. De wilden voldeden aan dit verzoek, en van nu af behandelde de edelman den mandenmaker met zeer veel vriendelijkheid, en bewees hem van tijd tot tijd, tot vergoeding zijner geledene verongelijkingen, verscheidene weldaden.

Gelukkig land! waar de overheden 
Op 't spoor van deugd en godsvrucht treden; 
Waar 't heil van elken onderdaan, 
Hen de ijdle heerschzucht doet weêrstaan. 
 
Gelukkig land! waar wijze wetten, 
Aan de onderdrukking palen zetten. 
Zoo dat hij, die de deugd bemint, 
Al is hij arm, bescherming vindt. 
 
Aan zulk een land is heil beschoren: 
Nooit gaat zijn welvaart gansch verloren, 
Want altoos heeft het God ten vrind, 
Die in de deugd behagen vindt. 



{==24==} {>>pagina-aanduiding<<}

6 De brave matroos.


God dank! 'k mag weêr den grond betreden 
Van mijn geliefkoosd vaderland! 
'k Heb niet vergeefs tot God gebeden, 
Om hulp en redding van zijn hand. 
 
O, wat al stormen en gevaren, 
Heb ik op zee niet doorgestaan! 
'k Was dikwijls op de woeste baren, 
In duizend vreezen voor vergaan. 
 
Als de onweêrsvlagen zich verheffen, 
De schorre donder om ons brult, 
Of ons een schipbreuk dreigt te treffen. 
Dan is het all' met angst vervuld. 
 
Maar, als wij dan, door 's hemels zegen, 
Die rampen weer zien afgeweerd, 
Dan heerscht de blijdschap allerwegen, 
En 't hart looft Hem, die 't all' regeert. 
 
Zoo steev'nen wij, met hoop en vreezen, 
Door d' onafmeetbren oceaan; 
Maar al ons leed wordt straks genezen, 
Als ons de boot aan wal doet gaan. 

{==25==} {>>pagina-aanduiding<<}

Dit mogt me op heden weêr gebeuren, 
Deez' zeereis is vrij wel volbragt; 
Wij vonden weinig stof tot treuren, 
Ik had het niet zoo goed verwacht. 
 
Nu dan een frissche teug gedronken, 
Er kan een roemer wijn op staan; 
Ha! 'k voel me in nieuwen moed ontvonken, 
Om spoedig weêr van wal te gaan. 
 
Maar, 'k moet mijne oudren niet vergeten, 
Zij zullen, met een blij gelaat, 
Mij in hunne armen welkom heeten, 
Terwijl hen 't hart van vreugde slaat. 
 
Och ja, die lieve, brave menschen, 
Zijn aan mijn kinderhart zoo waard'! 
Men kan geen betere ouders wenschen; 
O God! spaar hen nog lang op aard'. 
 
Sinds mijne vroegste levensstonden, 
Was mij hun teedre zorg gewijd; 
Hun vreugd was aan mijn heil verbonden, 
Hun liefde bleek mij te allen tijd. 
 
Zij spreidden in mijn hart de zaden 
Van godsvrucht, deugd en menschenmin: 
En zou 'k die lessen dan versmaden? 
Zoude ik ze stellen uit mijn' zin? 

{==26==} {>>pagina-aanduiding<<}

Neen, schoon een aantal schepelingen, 
Zich met losbandigheid vermaakt, 
'k Wil streven naar de zegeningen, 
Die men door deugds-beoefning smaakt. 
 
Gij, die niet anders kunt bedoelen, 
Dan 't heil van 't menschelijk geslacht; 
O God! versterk me in dit gevoelen! 
't Is uwe hulp, waarop ik wacht. 
 
Zoo zal ik mij steeds wel gedragen; 
Zoo zij, goeddoende Alzegenaar! 
Mijn leven U ten welbehagen, 
Tot vreugde van mijn oudrenpaar. 


    


{== afbeelding 
	==} {>>afbeelding<<}
    


{==t.o. 27==} {>>pagina-aanduiding<<}



{== afbeelding 
	
De Koorndraager.==} {>>afbeelding<<}
    



{== afbeelding 
	
De Vleeschhouwer.==} {>>afbeelding<<}
    



{== afbeelding 
	
De Scheepstimmerman.==} {>>afbeelding<<}
    



{== afbeelding 
	
De Pakkers.==} {>>afbeelding<<}
    



{==27==} {>>pagina-aanduiding<<}

7 De korendrager.

Het nevensstaande plaatje vertoond u den Korendrager, lieve Kinderen! De menschen, welke gij hier ziet arbeiden, dragen het graan uit de korenschuit, naar den zolder, alwaar het bewaard wordt tot den tijd, dat hetzelve er tot verzending naar elders, of ter bereiding om er brood van te bakken, wordt afgehaald.
Brood, mijne Kinderen! weet gij, dat niet alleen een zeer best voedend middel is, maar hetzelve is ook van dien aard, dat het ons, op den duur, zeer wel blijft smaken, en wij hetzelve veelal nog nuttigen, wanneer ons, door ziekte of ongesteldheid des ligchaams, reeds alle andere spijzen tegenstaan; daar wij meestentijds ook het eerste smaak in brood krijgen, wanneer onze eetlust eenigen tijd van ons geweken is, en wij denzelven weder beginnen te krijgen.
Gij begrijpt dus zeer ligt, Kinderen! welk een heilzaam gewas het graan is, en hoe veel dank wij den goeden en alwijzeu Schepper van het heelal verschuldigd zijn, dat Hij ons hetzelve heeft doen toekomen, en op den duur doet genieten.
Ik heb u gezegd, van welk een nut het koren

{==28==} {>>pagina-aanduiding<<}
voor ons is; nu wil ik u ook iets van deszelfs groei en bereiding zeggen. - De korenplant, die uit éénen korrel opschiet, heeft een' dikken steel, (welke men een' halm noemt) aan welks einde verscheidene dunne steeltjes zijn, en waaraan weder verscheidene kleine trosjes groeijen, die het koren in zich bevatten, en korenaren geheeten worden; zoodat één korrel, uitgegroeid zijnde, zoo vele korrels voortbrengt, dat een opmerkend beschouwer er over verbaasd moet staan. Wanneer het koren zijne rijpheid heeft, wordt het met de sikkel, of krom mes, afgesneden; ook wel met de zeissen afgemaaid; maar door de laatste bewerking gaan er vele korrels verloren, doordien dezelve uit de trosjes vallen, door de sterke schudding, welke de aren alsdan ondergaan, vooral wanneer het graan overrijp is.
Het koren afgesneden zijnde, wordt hetzelve in bosjes (welke men schoven noemt) gebonden, die dan, in het veld, overend gezet worden, om het dus, door zon en lucht, te doen droogen, waarna het naar de schuur wordt gebragt. Het graan in de schuur zijnde, wordt alsdan op den dorschvloer gelegd, en met stokken (aan welker boveneinde een kleiner stok of kneppel hangt, en die men dorschvlegels noemt) uit de aren of trosjes geslagen; vervolgens, tegen den wind op, te zamen geveegd, opdat de stof en de schillen er

{==29==} {>>pagina-aanduiding<<}
te meer zouden afstuiven; waarna het door de wan (dat eene plante mand of ben is, waarop het geschud wordt) nogmaals gezuiverd wordt. - De halmen, welke dan gedroogd zijn, worden tot bossen gebonden, en dit is het stroo, dat bij ons, voor menschen en vee, zoo menigvuldig gebruikt wordt. In sommige landen dorscht men het koren met ossen, die men zoo lang op den dorschvloer, daar het graan op ligt, ronddrijft, tot de korrels uit de aren liggen. Op andere plaatsen doet men het door werktuigen, namelijk door schijven, welke men ronddrijft, en waaraan dorschvlegels zijn vastgemaakt, die door het gestadig rondgaan der schijven, op het koren nederslaan, en dus de korrels uit de aren doen vallen. Echter schijnt het dorschen met den dorschvlegel, door de hand van den mensch bestuurd, het beste te zijn, dewijl deze wijze van bewerking het meest in gebruik is.
Wanneer het koren gezuiverd is, wordt het naar de schuur gebragt, en tot eene verdere bereiding bewaard. - Daar nu ons land geen koren genoeg oplevert om zijne inwoneren te voeden, wordt ons een groot deel van dit heerlijk voedselmiddel van buiten aangebragt, met groote schepen, waaruit het (voornamelijk in Amsterdam) door de schuiten, waarvan gij een afbeeldsel op het plaatje ziet, wordt overgenomen, en vervolgens door

{==30==} {>>pagina-aanduiding<<}
de korendragers (zijnde door de regering daartoe aangestelde personen) op de korenzolders gedragen.
Men kan het koren langen tijd bewaren, maar het moet dikwijls verschoten, dat is, met de schop omgegooid worden, anders is het aan ontsteking en bederf onderhevig.
Eer men het koren tot brood bereid, wordt het naar den molen gezonden, en aldaar tot meel gemalen; zulks geschiedt door middel van twee boven elkander staande steenen, welke door de wieken van den molen rondgedreven worden; wordende het meel fijn of grof, naardat de steenen digt aan of wijd van elkander staan, en dezelve fijn of grof gehakt zijn.

Het graan, dat eêl gewas, o Kindren! 
Is dus een waarlijk groot geschenk, 
Een rijke gaaf van 't Opperwezen. 
Dat ondank Hem dus nimmer krenk'; 
Maar dat uw dankbaarheid aan de Almagt, 
Bij het gebruik van 't voedzaam graan, 
Altijd opregt zij, en, in dezen, 
Ook worde aan uw' pligt voldaan. 



{== afbeelding 
	==} {>>afbeelding<<}
    


        


{==31==} {>>pagina-aanduiding<<}

8. De vleeschhouwer.

Op dit plaatje, lieve Kinderen, ziet gij den Vleeschhouwer bezig met het slagten van rundvee, opdat deszelfs vleesch ons ten voedsel zoude verstrekken. Bij de beschouwing van dit tafereel zien wij al weder de alwijze goedheid des Scheppers, zorgende bijzonder voor het menschelijk schepsel. De runderen, die slechts door gras en hooi opgevoed worden, groeijen somwijlen tot eene ontzaggelijke grootte en zwaarte, en bezorgen ons, door derzelver vleesch en vet, ook een heerlijk voedsel, wordende hun vleesch niet alleen versch gegeten, maar het wordt ook, gerookt of gezouten, in tonnen gepakt ten dienste van de zeevaart, of voordeel van den koophandel.
Dan hun vet en vleesch is, op verre na, het eenige niet wat ons nut aanbrengt. De koe, die het wijfje is, geeft ons in haar leven eene zeer voedzame melk, met welke wij zeer veel spijs en drank voor ons bereiden, en op welke, wanneer zij eenigen tijd gestaan heeft, een room komt, waarvan wij, door de bewerking des bouwmans, onze zoo zeer alom geroemde en welsmakende boter en kaas bekomen.

{==32==} {>>pagina-aanduiding<<}

Onder al het vee is er geen dat meerder nut geeft dan de runderen. In verscheidene plaatsen rust de geheele landarbeid op dezelven, en overal is het rundvee de steun van het land, en de sterkte van den geheelen landbouw. Weleer waren de runderen de geheele rijkdom van den mensch, en nog zijn er landen, welke hunne geheele welvaart aan den landbouw, en overvloed van vee, verschuldigd zijn.
De stier, die het mannetje is, dient voornamelijk maar om het geslacht der runderen voort te planten, want hoezeer men dezelve wel tot eene zekere onderwerping kan brengen, zoo is hij echter niet te vertrouwen, en men moet altijd zeer op zijne hoede zijn, wanneer men met hem omgaat; ja, zijne geweldige drift is niet te bedwingen, dan door hem te snijden; waarna hij vefgeweid en geslagt wordt.
Gij ziet dus hieruit, Kinderen! welk een nut ons de runderen aanbrengen, want de opgenoemde voordeelen zijn het nog niet alleen, welke wij van dit vee genieten. In Ierland, Engeland, Nederland, Zweden, enz. wordt ongemeen veel leder gemaakt, (daar wij schoenen, laarzen, enz. van dragen, en waarvan zulk een groot gedeelte aan de rijtuigen gebruikt wordt,) hetwelk alles van de huid der runderen komt; terwijl die der kalveren ook vele nuttigheden aanbrengt. -

{==33==} {>>pagina-aanduiding<<}

Ook hunne pooten en ander afval bezorgen ons de lijm, waarmede de timmerman en schrijnwerker, zulk een groot gedeelte van hunnen arbeid aan elkander hechten, dat de lijm hun in hun werk onontbeerlijk is; daar der runderen mest ook zeer nuttig is voor onze landen. Van de horens van dit dier, worden ook vele dingen gemaakt, als doozen, kammen, en eene menigte andere zaken; ja men wil, dat daarvan de eerste drinkschaal gemaakt is, uit welke men gedronken heeft, en er het eerste instrument uit vervaardigd werd, daar men op geblazen heeft, om het geluid te vermeerderen. Ook werd dit horen het eerst tot doorschijnende ruiten in de vensters gebruikt, zoo als men nu nog in de lantaarnen doet.
Het schaap, hetwelk gij op het plaatje voor het huis des vleeschhouwers geslagt ziet hangen, is voor ons ook zeer belangrijk, en vervult ook vele onzer behoeften, dewijl het ons voedsel en kleederen te gelijk verschaft, buiten en behalve dat ons nog zijne melk, smeer, vel, beenderen, darmen, en mest ook, groote nuttigheid geven; met één woord, men kan zeggen: dat het alles goed is wat van het schaap komt. Van de wol der schapen maakt men de sajetten, lakens, dekens en andere stoffen, ook is de huid der schapen van eene zeer groote nuttigheid, dewijl men van dezelve ook leder maakt; terwijl de melk

{==34==} {>>pagina-aanduiding<<}
der schapen ook een groot voordeel aanbrengt; strekkende de texelsche kaas, welke van hunne melk gemaakt wordt, hiervan ten bewijze.
Veel nuts geeft ons ook de drek der schapen, dewijl dezelve zeer goede mest voor de boekweit- en tabakslanden is.
Dus heb ik u, lieve Kinderen! kortelijk het nut gezegd, hetwelk ons het slagtvee aanbrengt; laat ons nu het plaatje, hetwelk ons tot de zoo even gedane beschrijving aanleiding gaf, nog eens beschouwen. Op den voorgrond zien wij den slagter met zijnen knecht een runderdier afmaken, opdat het ons ten voedsel zoude verstrekken; terwijl een ander dier van dit geslacht den dood zijns makkers, zeer gelaten staat te aanschouwen. De wijsheid des Scheppers van het heelal, gaf het dier zoo veel verstand niet, dat het zijn onheil hieromtrent zou kunnen opmerken, opdat de menschen het naar hunnen wil en voordeel zouden kunnen besturen; want hadden de dieren hier inzigt in, dan zou het grootste gedeelte derzelven niet door den mensch kunnen geregeerd worden, dewijl velen van hen hem in krachten te boven gaan. Maar de mensch werd door het Opperwezen met eene edele ziel en eene kennis begaafd, welke hem de meeste onheilen, waarmede hij in zijn leven te worstelen heeft, als in het verschiet doen zien, eer dezelven hem overkomen. En wacht

{==35==} {>>pagina-aanduiding<<}
hij er zich wel meer voor, of poogt hij ze wel meer te ontwijken, dan de onvernuftige os, welke hier den geweldigen dood zijns makkers gerust staat aan te zien? Immers neen, mijne Kinderen! want anders zou toch de dronkaard het onmatig gebruik van den drank, de dobbelaar het dobbelspel, de nachtlooper zijne ontuchtige bejagingen nalaten, zoo dikwijls hij het rampzalig einde van eenen zijner makkers zag, hem door de najaging der zoo evengenoemde ondeugden overgekomen. Doch het zij verre, dat zulks, over het algemeen, plaats zou vinden. De vernuftige mensch stelt zich, door eene woeste drift vervoerd, veelal nog verre beneden het onvernuftig vee, wijl het vee, wanneer het in zijne vrijheid leeft, meestal datgeen vermijdt, dat hetzelve schadelijk is.
Wacht u derhalve altijd, Kinderen! voor den eersten stap der ondeugd; want deze gedaan zijnde, gaat men van tijd tot tijd, ongevoelig, verder. - En wat is nu het voornaamste, dat gij doen moet om u daarvoor te wachten? - In de eerste plaats den hemel dagelijks te bidden, om voor alle ondeugd bewaard te mogen worden; ten tweede wel toe te zien, met wien gij omgaat, en wien gij uw vertrouwen schenkt. Gij zult u misschien verbeelden, dat dit laatste weinig invloed op u zal hebben, maar als gij in dit

{==36==} {>>pagina-aanduiding<<}
denkbeeld verkeert. zult gij u deerlijk misleiden.
De ondeugende heeft al veeltijds een behagelijk voorkomen, waardoor hij u zeer ligt ten verderve zoude kunnen leiden, zonder dat gij nog wist of gevoeldet, van den regten weg af te zijn, want schoon hij u al niet dadelijk tot eene volstrekte ondeugd konde overhalen, de gemeenzame omgang met hem zoude u waarschijnlijk toch zoo ver brengen, dat gij, ten laatste, naar zijne reden zoudt beginnen te luisteren, en hij u, in het een of ander, toch uwen pligt zou doen verzuimen.
Houdt derhalve altijd het oude hollandsche spreekwoord voor oogen, hetwelk zegt: Daar men meê verkeert, wordt men meê geëerd. - Hetwelk wil zeggen, dat men meestal gelijk gesteld wordt met hen, daar men mede omgaat, en dus, over het algemeen, of als een brave, of als een deugniet behandeld wordt, naar mate dat onze gemeenzame vrienden, of wel zij daar wij ons mede ophouden, zijn; alsook dat men door den omgang met iemand ook ongevoelig zijne geaardheid aanneemt.
Om u dit nog klaarder uit te leggen, zal ik het u met eene kleine, doch droevige geschiedenis ophelderen. - Jan, een brave, oppassende en werkzame knaap, had zich Piet ten makker gekozen. Jan was bedaard en spaarzaam, maar Piet was wild en spilzuchtig, hunne karakters

{==37==} {>>pagina-aanduiding<<}
waren dus zeer onderscheiden; echter had Piet iets innemends in zijn voorkomen, dat Jan zoo ongemeen behaagde, dat hij Piet als zijnen vriend beminde. - Wanneer de mensch niet deugdzaam is, en geene poging doet, om zich beter te maken, dan groeijen met zijne jaren, ook zijne ondeugden aan. - Even zoo ging het ook met Piet. Toen hij ouder geworden was, begaf hij zich tot nachtloopen en dobbelen, en troonde Jan, nu en dan, al eens mede; dan het hart van Jan was echter nog te deugdzaam om hier veel gebruik van te maken, te meer, daar hij uit den aard eenen af keer van deze ondeugden had. - Door somtijds eens mede te gaan, begon hij er echter meer en meer aan te gewennen, zelfs in zoo verre, dat hij zich, nu en dan, ook al eens aan het spel waagde, hetwelk te meer aanwakkerde, doordien hij, veelal, niet ongelukkig met hetzelve was.
Tot dus verre hadden zij hunne speelzucht nog maar in het klein uitgeoefend, maar nu begon Piet zich ook aan deze ondeugd in het groot te wagen; hoewel Jan zich hiervan, dus verre, nog afhield. Dan, Jan op zekeren avond een groot deel gelds van zijnen patroon ontvangen hebbende, om daarmede betaling te doen van eenige ontvangene goederen, komt hij Piet gevallig tegen; daar deze op weg was om naar de

{==38==} {>>pagina-aanduiding<<}
speeltafel te gaan, welke Jan tot hiertoe nog niet gezien had.
Piet verhaalde nu aan Jan, waar zijn weg naar toe was, en noodigde hem mede te gaan, waartoe Jan, die toch nu al meer en meer in het spoor van Piet getreden was, zich liet overhalen. In het dobbelhuis gekomen zijnde, bragt Piet Jan dadelijk naar de speeltafel. Hier zag Jan hoopen gelds liggen, en door sommigen verbazende sommen winnen. Piet ging hier welhaast mede aan den dans, maar was niet gelukkig, dewijl hij al het geld verloor, dat hij bij zich had. Jan werd hier door aangevuurd, om het verlies van zijnen vriend te herstellen; en stout door de gedachten zijnde, dat hij veelal gelukkig was, begon hij zich ook aan dat spel te wagen.
In den beginne scheen de fortuin hem aan te lagchen, en hij had reeds een' goeden buit bij elkander, waardoor hij grootere en grootere sommen waagde; dan eindelijk begon de kans te verkeeren, en hij verloor niet alleen al de winst, welke hij dien avond gemaakt had, niet alleen het geld dat hij van zich zelven had, maar ook al het geld, dat zijn patroon hem had mede gegeven.
Alles verloren hebbende, was de onbezonnen knaap radeloos, dewijl hem nu zeer duidelijk voor den geest kwam, welk onheil hem was wachten-
{==39==} {>>pagina-aanduiding<<}
de. Schaamte, schande en straf, zag hij reeds gereed staan om hem te teisteren, wanneer zijne wandaad bekend wierd, en bekend moest dezelve zeker worden. Zijn makker, daarentegen, was er geenzins van ontdaan, en bragt hem zoo veel wijn toe, dat de goede jongeling, door den drank bevangen, ook zijne smart scheen te vergeten, waarop zijn, zoogenaamde, vriend Piet, zich uit de voeten maakte. Niet lang was Piet weg geweest, of onze Jan wilde ook van deze plaats zijns verderfs vertrekken, waarin hij echter welhaast belet werd door den waard, welke het geld eischte voor den wijn, daar hij meende dat Piet hem op onthaald had. Nu stond hij op nieuw ter neêr geslagen; want al zijn geld verspeeld hebbende, had hij niets overig om het geëischte te betalen, waarop echter door den waard sterk werd aangehouden. - Zulks eenig gerucht makende, trad er een, op het uiterlijk aanzien, deftig heer naar den jongeling toe, vraagde hem de reden van het verschil, en nam vervolgens aan om den waard tevreden te stellen, hetwelk hij ook dadelijk ten uitvoer bragt, door denzelven het geeischte geld te geven. Dit gedaan zijnde, verzocht deze heer aan Jan, om nog eene flesch wijn met hem te drinken, en hem dan te verhalen, op welk eene wijze hij in deze ongelegenheid was gekomen. Onze jongeling stelde nu we-
{==40==} {>>pagina-aanduiding<<}
der zijn geheel vertrouwen op dezen heer, dewijl deze zoo edelmoedig omtrent hem handelde; hij verhaalde hem dus zijne geheele omstandigheid, en schetste hem met treffende kleuren, den hopeloozen toestand af, waarin hij nu verkeerde. - Hierop lachte de heer hem zeer vriendelijk toe, en zeide hem: zoo hij dien avond slechts met hem wilde gaan, dat hij hem dan zeer denkelijk het verlorene dubbel zoude terug
bezorgen.
De jongeling, door den nood geprangd, nam dit aanbod aan; men bleef nog eenigen tijd in dit huis drinken, en toen het vrij laat in den nacht geworden was, begaf hij zich met den vriendelijken heer op weg. Na eenigen tijd gegaan te hebben, bragt deze heer hem in een klein huisje alwaar zij nog verscheidene personen vonden, al len bezig zijnde met zich te vermommen. De heer sprak slechts eene korte poos met deze lieden, waarop den jongeling ook een pak ter vermomming werd aangeboden. In het eerst maakte hij wel eenige zwarigheid om hieraan te voldoen, maar hem door meergemelden heer beduid zijnde dat men er slechts op uit was om eene grap uit te voeren, en zulks hem geen het minste leed zoude aanbrengen, liet hij zich (als nog door de dampen des wijns bedwelmd zijnde) hiertoe overreden. Het geheele gezelschap nu vermomd zijnde, toog men met elkander op weg, en nadat

{==41==} {>>pagina-aanduiding<<}
men een eind wegs gegaan had, werd hem een fluitje ter hand gesteld, met verzoek dat hij op de plaats, daar hij nu was, post zoude houden, en wanneer hij eenig gewag hoorde, dat hij het fluitje dan zou doen hooren, waartoe hij zijn woord gaf, en waarop men hem verliet.
Nadat hij hier eenigen tijd gestaan had, begonnen hem zekerlijk wel zeer bedenkelijke gedachten in het hoofd te komen, en ware hij niet vermomd geweest, hij zou voorzeker het hazenpad hebben gekozen; dan zulks moest hij laten, dewijl hij met het gezelschap terug moest keeren, wilde hij zijne eigene kleederen terug bekomen.
In dezen tweestrijd staande, zag hij de bende, daar hij meê uitgegaan was, terug komen, zijnde ieder zwaar geladen.
Jan kreeg nu ook eene vracht, en men streefde zoo spoedig mogelijk voort, om het huisje, daar men zich vermomd had, weder te bereiken. Spoedig was men in deze verblijfplaats weder aangekomen, en men begon na te zien wat men bekomen had; de buit, meest in geld en zilverwerk bestaande, werd nu welhaast gedeeld, en Jan bekwam hiervan ook eene goede portie, welke hij tegen wil en dank, en zonder dat hij wist waar dezelve vandaan kwam, moest aannemen.
Nu meende men zich weder te ontdoen van zijne vermomming, maar op eens laat zich een

{==42==} {>>pagina-aanduiding<<}
gerucht hooren, de deur werd opengeloopen, eene menigte gewapende lieden stuiven het huis in, en nemen alles, wat er in was, gevangen.
Welhaast zag Jan zich, met allen, die bij hem waren, in boeijen gekneld, en in de gevangenis gebragt. Hij twijfelde er nu niet meer aan, dat hij door den gewaanden heer onder eene bende gaauwdieven was gebragt, en dat hij met dezelve was uitgeweest om voor hen op schildwacht te staan, terwijl zij huisbraak deden; hetwelk hem nog nader bleek toen hij met de bende voor den regter in het verhoor gebragt werd.
Met de roovers gevangen zijnde (want het was een komplot roovers, daar Jan zich onder bevond, van welke de heer, dien hij in de herberg gevonden had, het hoofd was), stond de onbedachte knaap welhaast ter galge, of tot eene andere schandelijke straf verwezen te worden (schoon hij zich naauwelijks bewust was kwaad gedaan te hebben), hadden schrik en angst hem niet in eene zware ziekte gestort, welke hem in den kerker zijn jeugdig leven ellendig deed eindigen.
Gij ziet dus, mijne Kinderen! hoe noodzakelijk het is hen te vlieden, welke van eenen ondeugdzamen aard zijn, ofschoon hun voorkomen en omgang behagelijk mogen zijn. - Dan nog eens tot de beschouwing van het plaatje wedergekeerd; gij ziet hier den slagter het beest afmaken; maar op

{==43==} {>>pagina-aanduiding<<}
welk eene wijze doet hij zulks? - op eene wijze, welke voor het beest het minst pijnlijk, en vooral niet tiranniek is. Door eenen zwaren slag op den kop van het dier, hetzelve in zulk eene duizeling gebragt hebbende, dat het op den grond gevallen is, snijdt hij het met een mes den hals af, en dus is het dier uit de wereld, zonder dat hetzelve bijna weet wat het overkomt. Zulk eene wijze van handelen is hieromtrent menschelijk, dewijl het dier sterven moest, en leert u, om nooit wreed te zijn omtrent de dieren; - er zijn er velen, welke, of omdat zij ons tot spijs moeten verstrekken, of omdat zij ons schadelijk zijn, gedood moeten worden, doch dit alles moet dan zoo kort mogelijk is geschieden, dewijl de Schepper van het heelal niet wil, dat het eene schepsel het andere martele. Onthoudt u dus altijd van wreedheid, zelfs omtrent de kleinste insekten; denkt altijd: dat uit de kleinste wreedbeden de grootste geboren worden, en dat zelfs het kleinste wormpje, een maaksel van Gods hand, ja een wonder voor den opmerkzamen beschouwer is.


{== afbeelding 
	==} {>>afbeelding<<}
    



{==44==} {>>pagina-aanduiding<<}

9. De scheepstimmerman.

De Scheepsbouw, lieve Kinderen! welken gij ook, op het hier voorstaande plaatje, ziet afgebeeld, weet gij, dat zeer oud is. De heilige bladen leeren u, hoe dat God aan Noach gebood, een schip of ark te maken, en er zich met zijn huisgezin, tegen den zondvloed, in te beveiligen.
Deze ark kon echter eer een drijvend huis, dan een schip genaamd worden, daar er noch roer, noch zeilen aan waren; want wij lezen: dat zij op de wateren dreef, tot zij, nadat de vloed begon af te nemen, op den berg Ararath rustede.
Evenwel weten wij toch, dat de scheepsbouw al vroeg in eene geregelde orde heeft plaats gehad; dewijl wij ook in de gewijde bladen lezen: dat de koning Salomo, aan den oever der schelfzee, schepen liet bouwen, waarmede hij het goud van Ophir deed halen.
De scheepsbouw, mijne Kinderen! is van een zeer groot nut, ja zelfs noodzakelijk; want, indien er geene schepen waren, zouden verscheidene volken niet bij elkander kunnen komen, en wij zouden dus met dezelven ook niet kunnen handelen. De scheepsbouw is ook in ons land bijna

{==45==} {>>pagina-aanduiding<<}
onontbeerlijk, dewijl Holland en Zeeland vooral zeer waterrijk zijn. Velen onzer inwoneren zijn dus zeer gemeenzaam met de zee; ja er zijn er velen, die zelfs hunnen groots en leeftijd op dat element doorbrengen. - Vandaar dan ook, dat vele onzer spreekwoorden, van zeilen of varen ontleend zijn; als bij voorbeeld: Dat gaat voor den wind: Ik zal hem in zijn vaarwater komen: Hij houdt de boot goed af: Dat gaat er met volle zeilen op af: Dat gaat regt door zee, en meer dergelijken. Waarom dan zeker voornaam schrijver ook zegt: ‘Er is geen nederlandsche boer, die ten minste niet van loeven en laveren weet: - velen in hunne geboorteplaats deze zaken lang genoeg voor tijdverdrijf en spel bijgewoond hebbende, kunnen der verzoeking niet wederstaan, van ook eens op den ruimen oceaan te zwerven, alwaar zij dan gemeenlijk, voor al het overige, geene trage leerlingen zijn: onze taal zelve (vervolgt hij) is voor een goed gedeelte eene taal van zeelieden: Wij wenden het over dezen of genen boeg; zoeken eene reede; werpen ons anker; klampen elkander aan boord; haken naar het voorwerp onzer begeerte; wij komen met ééne zee aan land, of drijven op Gods genade; - kortom, geen uur op den dag dat wij niet bezig zijn met ons getij te kavelen.’

{==46==} {>>pagina-aanduiding<<}

Er zijn vele mogendheden, welke schepen in zee hebben, maar de Nederlanders en de Engelschen waren reeds lang de voornaamste; - en dat de Hollanders ook omtrent hunnen scheepsbouw beroemd zijn, bleek aan Czaar Peter den Eerste, keizer van Rusland, een verstandig vorst, welke in den jare 1697, ter verbetering der kunsten en wetenschappen in zijn land, eene reis door Duitschland en andere gewesten deed, en Holland verkoos, om zich in den scheepsbouw te doen onderwijzen; hebbende hij zich te Amsterdam, alsook te Zaandam, met eigen handen in die kunst geoefend, zonder op de werf anders dan Pieter genaamd te willen worden. (*)
Van zulk eene groote waarde is de scheepsbouw, Kinderen! dat een groot vorst, bij ons, zelf handen aan den arbeid sloeg, om deze zaak regt kundig te worden. En geen wonder! want zonder den scheepsbouw kunnen wij geenen koophandel drijven, als zijnde de vaart ter zee, en zelfs in de binnenwateren, daartoe de bevorderlijkste, en de zeevaart de voornaamste tak van ons bestaan.


{==47==} {>>pagina-aanduiding<<}

10. De pakkers.

De menschen, welke gij op het laatste vakje van het hier voorstaande plaatje ziet werken, Kinderen! zijn Pakkers; namelijk, werklieden, welke de goederen der kooplieden, in linnen, of matten, pakken, opdat ze dus veilig, het zij ter zee of te land, kunnen verzonden worden. Zulke pakkers heeft men vooral veel in Amsterdam. Eenige lieden van deze voegen zich bij elkander, en maken eene soort van verbindtenis, of Compagnieschap, van welke men er in Amsterdam verscheiden heeft. Deze compagnieschappen voeren elk eenen bijzonderen naam; de leden van dezelve hebben zich bekwaam gemaakt, om de koopgoederen wel te kunnen inpakken, en het gaat hun wel, naar mate het den kooplieden wel gaat.
Door den koophandel, Kinderen! wordt aan millioenen handen werk bezorgd, en wanneer hij bloeit, dan bloeijen ook de kunsten en handwerken. - De vermaarde koopstad Amsterdam, die in de twaalfde, en misschien in de dertiende eeuw nog maar slechts een visschers vlek was, werd er zulk eene magtige stad door; ja ons geheele vaderland is er rijk door geworden.

{==48==} {>>pagina-aanduiding<<}

Overal waar de koophandel bloeit, bloeit ook land en volk; en zulks moet derhalve vooral betrekking op ons vaderland hebben. Met den koophandel moet ons vaderland (dat op sommige plaatsen niet zeer veel oplevert, en met zware dijken en watermolens uit het water moet gehouden worden,) staan of vallen; waarom men hetzelve billijk als een pakhuis kan beschouwen, waarin men van alle oorden der wereld goederen ontvangt, en er weder uit afzendt.
Echter moet gij niet denken, Kinderen! dat de Nederlander niets tot den koophandel bijdraagt. - O neen: ons land heeft ook fabrijken en trafijken, welke zelfs zeer deugdzame waren opleveren. Wij hebben ook kunstenaren en goede ambachtslieden; - onze velden, - ons vee leveren ook veel goeds op, (zoo als wij bij de beschouwing der runderen getoond hebben) doch niet genoegzaam voor den koophandel. Gij begrijpt dus zeer ligt, Kinderen! hoe nuttig en noodzakelijk de scheepsbouw voor ons vaderland is, daar dezelve van den koophandel zijnen bloei moet hebben.
Goede trouw en eerlijkheid waren altijd de kenmerken van den Nederlander; hierom is hij altijd buiten 's lands geacht, geëerd, en betrouwd geworden; en dit heeft hem zulke groote voortgangen in den koophandel doen maken.

{==49==} {>>pagina-aanduiding<<}

Gij ziet derhalve, Kinderen! hoe noodzakelijk het is, dat men deugdzaam zij; ja, dat de mensch er niet alleen zich zelven, maar geheel zijn vaderland groot door doet worden.

De deugd, hoezeer bestreden, 
Braveert en haat, en nijd, 
En alle tegenheden, 
Ja, 't woeden van den tijd; 
Hoe meer men haar wil drukken, 
Hoe zij te scbooner blinkt; 
't Zal laster nooit gelukken, 
Dat hij haar schoon verminkt. 



{== afbeelding 
	==} {>>afbeelding<<}
    



{==50==} {>>pagina-aanduiding<<}

11. De karreman.

Op het hier bijstaande plaatje hebt gij eene afbeelding van den Karre- of Aschman, lieve Kinderen! - Gij weet dat van den turf, aan welks brand gij u in den winter zoo gaarne warmt, asch komt, die eene zeer leelijke vuiligheid is, wanneer men dezelve op den vloer strooit, of aan zijne kleederen krijgt, zoo als gij nu en dan wel eens zult ondervonden hebben. - Om ons nu van deze vuilnis te ontlasten, heeft de regering, welker pligt het is, om voor het heil der burgerij te waken, eene wijze verordening ingesteld, namelijk, om dezelve van ons huis, met eene kar, door een paard getrokken wordende, te laten weghalen; dit is echter nog niet geheel nutteloos; neen, op verre na niet; want dezelve, zoo veel mogelijk van andere vuilnis gereinigd zijnde, wordt met schepen weggehaald, en naar andere oorden gebragt, alwaar men ze gebruikt, om er de velden ter groeijing mede te bereiden. Zoo ziet gij hieruit al weder, dat de alwijze Schepper alles zoo ingerigt heeft, dat zelfs die dingen, welke ons in sommige opzigten hinderlijk zijn, echter voor het algemeen toch nog, in het een of ander, nuttig zijn.

{==t.o. 50==} {>>pagina-aanduiding<<}



{== afbeelding 
	
De Karreman.==} {>>afbeelding<<}
    



{== afbeelding 
	
De Mosselman.==} {>>afbeelding<<}
    



{== afbeelding 
	
De Heelmeester.==} {>>afbeelding<<}
    



{== afbeelding 
	
De Kok.==} {>>afbeelding<<}
    


{==51==} {>>pagina-aanduiding<<}

De asch van onze huizen te halen, is een zeer morsige en afzigtelijke arbeid, Kinderen! en schoon de man, die zulks verrigt, en dien men karre- of aschman heet, er voor betaald wordt, zoo willen alle brave menschen hem echter, (door vriendelijkheid, en hem nu en dan een geschenkje te geven) zijnen arbeid nog wel veraangenamen; waartegen hij hun dan ook vele beleefdheden in het weghalen der asch, kan en wil bewijzen.

Wilt dus steeds uw achting toonen. 
Kind'ren! aan den karreman, 
Die ons daag'lijks, in zijn' arbeid, 
Vriendlijkheid bewijzen kan; 
Laat hem ook uw ganst ervaren, 
Opdat hij, op elken dag, 
Door uw mild en edel pogen, 
Zijne vlijt verdubb'len mag. 



{== afbeelding 
	==} {>>afbeelding<<}
    



{==52==} {>>pagina-aanduiding<<}

12. De mosselman.

De Mossel, waarde Kinderen! waarmede de man, (welke gij op het hier voorstaande plaatje, met eene opengemaakte mossel in de hand, ziet afgebeeld) te koop loopt, is een kleine schelpvisch, welke veel aan de stranden van ons Nederland gevangen wordt. Doch de mosselen, welke men aan de zeeuwsche stranden vangt, worden echter voor de beste gehouden. Deze mosselen, Kinderen! worden in ons vaderland, zoo wel raauw, als gekookt, en zelfs door velen met zeer veel graagte, gegeten; ja. men rigt er zelfs wel maaltijden van aan.
Schoon zeer zelden, zoo heeft men echter opgemerkt, dat sommige menschen, na het eten der mosselen, eene groote benaauwdheid ondergingen, en van welke zij niet, dan door een braakmiddel, ontslagen werden. De oorzaak hiervan wordt onderscheiden opgegeven. Sommigen willen, dat zulk eene benaauwdheid, óf door eene giftige mossel, óf door de maag met mosselen te overladen, veroorzaakt wordt; daar weder anderen willen, dat al de mosselen, op zich zelve, geheel onschadelijk zijn, maar dat een klein giftig krabbe-
{==53==} {>>pagina-aanduiding<<}
tje zich somtijds onder de tong van de mossel verschuilt; en dat men dus, niet door de mossel, maar door dit krabbetje, deze benaauwdheid ondergaat, en waarom men, als men de mosselen kookt, er eenen uije bij doet, om aan dezen te ontdekken, of de mosselen geheel zuiver zijn, wordende de uije zwart, wanneer slechts eene mossel niet zuiver is. Daarbij wordt er op de mossel-maaltijden, altijd eene goede teug brandewijn, of jenever gedronken, om daardoor de mosselen te doen verteren; schoon het, bij onderzoek, gebleken is, dat de mosselen, in brandewijn of jenever gelegd, hard worden, maar in versch bier geheel en al verteren.
In ons vaderland wordt de mossel derhalve niet algemeen gegeten, en dus zijn er vele menschen in hetzelve, welke nooit mosselen geproefd hebben; echter zijn de mosselen toch geschikt ter onderhouding van des menschen leven, zoo als het volgend geval u kan leeren.
Een matroos, welke vele jaren ter zee gevaren had, had eindelijk het ongeluk, om in een' vliegenden storm zijn schip te verliezen. Alles wat op en in hetzelve was, werd eene prooi der woedende golven, en moest, op eene ellendige wijze, daarin zijn graf vinden. Dan onze matroos, in dit vreesselijk gevaar, van den nood (zoo als men het noemt) eene deugd makende, wist zich

{==54==} {>>pagina-aanduiding<<}
aan een stuk hout zoo vast te binden, dat hij daarmede een' geruimen tijd in zee, door wind en baren, voortgestuwd werd. Na zeer veel, op dit zijn gevaarlijk vaartuig, uitgestaan te hebben, ontdekte hij land; dan terwijl de hoop om zijn leven te zullen behouden, zeer levend in hem was, werd hij op eenmaal van het stuk hout losgerukt, zonk, zoo hij meende, in de diepte der zee, en dacht niet meer aan zijn leven. Des hemels goedheid had echter voor, om hem nog in het leven te behouden, dewijl eene golf hem op dit zelfde oogenblik op het strand sloeg. - Hier lag hij nu als dood, er hij kwam niet weder bij zich zelven, voor dat de koesterende stralen der alverkwikkenden zon hem eenen geruimen tijd verwarmd hadden, en hem, als uit den dood, in het leven terug riepen.
Toen hij zijne oogen opende, bemerkte hij, dat de storm geheel bedaard was, en dat hij vast land onder zijne voeten had, dus dankte hij den hemel, dat deze hem zoo genadiglijk had willen bewaren; maar toen zijne eerste blijdschap, daaromtrent, wat over was, gevoelde hij dat de honger hem geweldig begon te kwellen. Rond ziende, en bemerkende, dat er niets dan een bar strand was, hetwelk aan de eene zijde de zee, en aan den anderen kant ontoegankelijke steile bergen had, begon hij bijna te wenschen, dat hij slechts

{==55==} {>>pagina-aanduiding<<}
in de golven mogt omgekomen zijn, om nu niet op eene ellendige wijze, door gebrek aan voedsel, te moeten sterven. - De matroos dacht op dit oogenblik voorzeker, dat de weg tot zijn verder behoud nu voor hem geheel was afgesneden; maar hoort eens, Kinderen! door welk een middel de goddelijke Voorzienigheid, die hem zoo zonderling uit de woedende golven gered had, hem nog verder wilde behouden.
Nadat de bijna hopelooze man zijnen droevigen staat eenigen tijd bepeinsd had, stond hij op, ging het strand langs; en zag een geruimen' tijd niets dan strand, zee, lucht; en bijna hemelhooge bergen, hetwelk zijne droefheid niet weinig vermeerderde; maar wat kwam hem eensklaps voor de oogen? - Een groot deel mosselen, mijne Kinderen! welke de zee daar, van tijd tot tijd, op het strand spoelde. Met eene ongemeene vreugde greep hij eenige derzelven, maakte ze open, bevond dat ze zeer smakelijk waren, en stilde er zijnen honger volkomen mede. Vervolgens vond hij eene opening in eenen der bergen, welke hem, in den toen reeds aannaderenden nacht, tot eene verblijfplaats strekte. Den volgenden dag vond hij weder versche mosselen aangespoeld, verzadigde zich er weder mede, en het gelukte hem om eenen der bergen, welke niet zeer hoog was, te beklimmen, vanwaar hij verre in zee kon

{==56==} {>>pagina-aanduiding<<}
zien. Drie dagen had hij zich nu met mosselen gespijsd, en op dien berg post gehouden, om te zien of hij ook een schip in zee mogt ontdekken, wanneer hij op den vierden dag een zeil in zee meende te zien. Hij trok hierop zijn wambuis uit, en maakte met hetzelve zoo veel beweging als hem mogelijk was, of het van de bootsgezellen mogt gezien worden. Hij zag dan ook welhaast, dat hij in zijne hoop niet bedrogen werd, dewijl hij, na eenige tusschenpoozing, in derdaad eene boot naar hem toe zag komen, welke hem dan ook van het woeste strand afhaalde, en hem aan het schip bragt, waarmede hij nog behouden in zijn vaderland aankwam.
Ziet dus, mijne Kinderen! dit mensch, dat bijna in den hopeloosten toestand was, door de hand der algoede Voorzienigheid, met mosselen, op een woest strand, in het leven gehouden. - Leert dan hier weder uit:

Dat Hij, die eeuwig zalig leeft, 
Die 't all' uit niet geschapen heeft, 
Die 't teelvocht geeft aan 't graanrijk veld, 
De zee, hoe woest, haar palen stelt; 
Ja, alles wijslijk heeft beperkt, 
Steeds tot der schepslen welstand werkt. 



{==57==} {>>pagina-aanduiding<<}

13. De heelmeester.

Het voorstaande plaatje, Kinderen! vertoont u ook het vertrek of winkel eens heelmeesters; voor hem zit een man op eenen stoel, welke een ongemak in den mond heeft, en waaraan hij eene geweldige pijn lijdt, gelijk gij uit zijne pijnlijke wezenstrekken wel zult kunnen opmaken; denkelijk zal hem eene zijner kiezen moeten uitgetrokken worden. De kies-, tand-, of eene andere pijn in den mond, zult gij misschien bij bevinding wel weten, Kinderen! dat zeer onaangenaam is; en veelal hebben wij dit letsel door onze eigene schuld, het zij dat wij den mond, vooral des morgens, niet genoeg zuiveren, en dus onze tanden en kiezen laten vervuilen, of in onze jeugd, door op kandijsuiker, of zoogenaamde klontjes, te knabbelen, dezelve bederven; in onze jeugd het hoofd te veel broeijen, of iets dergelijken meer. - Echter zijn er ook eene menigte menschen, welke, door gebreken in de natuur, kies- of tandpijn, of ook wel andere ongemakken in den mond krijgen.
In zulke of andere ligchaams-ongevallen, Kinderen! is het noodig, dat men goede hulpmidde-
{==58==} {>>pagina-aanduiding<<}
len gebruike, want door verkeerde middelen aan te wenden, heeft menigeen verminkte ledematen gekregen, of sommigen derzelven wel geheel verloren, door ze, op eene pijnlijke wijze, door de haud des heelmeesters te moeten laten afzetten.
Menigeen, die het ongeluk had, dat in eene felle koude, zijne hand of voet bevroren geraakte, verloor zijne ledematen, door ze dadelijk aan het vuur te brengen; daar hij dezelve zeer denkelijk zoude behouden hebben, indien hij ze eenigen tijd in ijskoud water, of onder de sneeuw gehouden had. Met een' bevroren appel kunt gij daaromtrent de proef nemen; als gij dezen aan het vuur brengt, wordt hij rottig, als ge hem in ijskoud water legt, trekt er de vorst uit.
Wanneer gij, Kinderen! ouder geworden zijt, en over u zelve, of anderen hebt te beschikken, moet gij u ook te allen tijde wachten, ligtvaardig iets te gebruiken, of een' anderen te doen gebruiken, dewijl gij daardoor u zelve, of een' anderen, het leven zoudt kunnen benemen. Weest wijders gehoorzaam aan de lessen van uwe ouders of dergenen, welke over u gesteld zijn; want deze bevelen zullen ook regelen bevatten, welke gij, ter instandhouding van uwe gezondheid, moet in acht nemen; stelt u ook nooit onnoodig in gevaar, met u op- of aan het water te begeven, op hooge plaatsen te klimmen, schiet-
{==59==} {>>pagina-aanduiding<<}
geweer aan te roeren, met vuur of scherpe dingen te spelen, en gij zult van veel letsel bevrijd blijven, hetwelk u anders ongetwijfeld zal overkomen.


{== afbeelding 
	==} {>>afbeelding<<}
    



{==60==} {>>pagina-aanduiding<<}

14. De kok.

Op het vierde vakje van het voorstaande plaatje, lieve Kinderen! ziet gij eenen Kok (of spijsbereider) in zijnen winkel afgebeeld; hij zelf is bezig met een stuk vleesch van eene dienstmaagd aan te nemen; terwijl zijne knechts ook werkzaam zijn, stokende de een den oven heet, om er pasteijen of iets anders in te bakken, terwijl de andere een stuk vleesch aan het spit braadt.
Schoon men in de dagelijksche huishouding zelden koks noodig heeft, gaat het velen hunner echter wel, dewijl zij zich er op toeleggen, om de spijzen op het smakelijkst en sierlijkst toe te bereiden; hiervan, dat vermogende lieden bij het onthalen hunner vrienden, eenen kok voor den maaltijd laten zorgen, terwijl men ook op bruiloften of andere buitengewone feestmalen, aan hem de beschikking der spijzen overlaat.
Maar tot alle dergelijke maaltijden wordt veel geld vereischt, want dwaas en verachtelijk zoude hij handelen, die, om slechts lekker te eten, en zijne vrienden luisterrijk te vergasten, zich zelven en zijn huisgezin, aan andere noodwendigheden gebrek deed lijden, of zich in schulden

{==61==} {>>pagina-aanduiding<<}
stak, welke hij onvermogend zoude zijn, te voldoen.
Daar het nu de algemeene welvaart is, die de bewoneren van een land met tijdelijke middelen zegent, en hun daardoor een onbekrompen, doch matig, genot van allerlei zinnelijke genoegens veroorlooft; zoo ziet gij daaruit, Kinderen! dat ook door welvaart de handwerken en neringen bloeijen, en dus alzoo ook, bij voorbeeld, de kok, in voordeelige tijden, een ruimer bestaan zal hebben, dan wanneer drukkende tijdsomstandigheden, de niet volstrekt noodzakelijke uitgaven beletten.
Wij hebben reeds gezegd, en herhalen het nogmaals, dat men de aangenaamheden des levens, matig genieten moet, want, zoo men de palen van matigheid en goede trouw te buiten gaat, dan nemen wellust, dartelheid en overdaad, hand over hand toe, en veroorzaken niet zelden den ondergang eens volks; dit laatste leert ons de geschiedenis der Romemen: dit volk, hetwelk eenmaal de geheele toen bekende wereld beheerschte, was al te zeer met zijnen voorspoed ingenomen, om aan de mogelijkheid van een tegengesteld lot te denken, en gaf zich aan allerlei vermaken over, leefde dartel en zorgeloos voort: en verzuimde daardoor de pligten der onderlinge zamenleving; dan, wat was het gevolg daarvan? dit, Kinderen! dat woeste volken hetzelve aan-
{==62==} {>>pagina-aanduiding<<}
vielen, versloegen, overheerden en verdreven, zoodat van deze eertijds heldhaftige Romeinen, die eens bijna de geheele aarde met schrik vervulden, niets dan alleen de naam is overgebleven.
Wacht u dus altijd, lieve Kinderen! voor onmatigheid in uwe genietingen, ook dan, wanneer het u voorspoedig gaat, en wacht u vooral om u aan brasserij over te geven; want deze is het, die des menschen bezittingen, zoo wel als zijnen ligchamelijken welstand vernielt; ja, al waren de eersten er tegen bestand, de laatste zal er voorzeker onder moeten bezwijken. - Dit zij nu een raad voor uw toekomend leven; echter in uwen tegenwoordigen leeftijd kan hij u ook van nut zijn: wanneer gij uwe maag, tegen den wil van uwe ouders, of van hen, die over u gesteld zijn, overlaadt, of met snoeperijen, tot boven den eetlust, opvult, en er aan gewoon zijt geraakt, zult gij daardoor eene geldverspilling maken, waar tegen uwe kleine geldbeurs veelal niet bestand zal zijn, en waardoor gij u dikwijls aan wandaden zoudt kunnen schuldig maken, om slechts uwen lust te boeten; en zoo uwe beurs dit al eens toelaat, dan zult gij daardoor echter uwe gezondheid, en misschien wel voor altijd ondermijnen, ja uwen eetlust tot vaste en gezonde spijzen geheel en al verliezen, zoodat gij u ten laatste in hetzelfde geval zoudt bevinden,

{==63==} {>>pagina-aanduiding<<}
als zekere vet gemeste rijkaard, die aan eenen armen man, welke over den honger klaagde, ten antwoord gaf: ‘dat dit geen ongeluk was, dewijl hij wel wenschte, eens honger te mogen hebben.’ - Welk eene schande voor de menschheid!
Gedraagt u dus in alles, en te allen tijde, matig, Kinderen! want:

Matigheid versterkt de krachten 
Van het ligchaam en den geest; 
Matigheid is steeds het sieraad 
Van het Neêrlandsch volk geweest. 
Dat dan deze welvaart-bronaâr, 
Steeds in uwe harten woon', 
Lieve jeugd! en ook uw wandel, 
Zulks aan heel de wereld toon'; 
Dan zult gij het spoor betreden, 
Waarop gij werdt voorgegaan 
Door uwe eerbiedwaarde vaadren, 
En zult de eedle kunst verstaan, 
Om steeds vergenoegd te leven, 
Zoo in voorspoed, als in druk: 
Wilt dan matigheid betrachten, 
Ze is de bron van 't reinst geluk. 

EINDE.

    

{==64==} {>>pagina-aanduiding<<}

INHOUD.

DE RATELWACHT	Pag. 5.
DE TURFTRAPPERS	- 9.
DE JOOD	- 11.
DE BIERDRAGER.	- 15.
DE MANDENMAKER	- 18.
DE BRAVE MATROOS.	- 24.
DE KORENDRAGER	- 27.
DE VLEESCHHOUWER	- 31.
DE SCHEEPSTIMMERMAN	- 44.
DE PAKKERS	- 47.
DE KARREMAN	- 50.
DE MOSSELMAN.	- 52.
DE HEELMEESTER	- 57.
DE KOK.	- 60.



(*) Zie onder anderen de Anekdoten van Czaar Peter den grooten, in 2 deelen, in gr. 8vo. bij den Uitgever dezes te bekomen.


