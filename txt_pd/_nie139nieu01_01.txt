
   
        
           
               Een nieuw lied, of zonderlinge en waare geschiedenis van de zuivere liefdeband van Fredrik en Rozina
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Een nieuw lied, of zonderlinge en waare geschiedenis van de zuivere liefdeband van Fredrik en Rozina uit ca. 1810.
               
               
                   
                       p. 1: ‘Wys..’ → ‘Wys.’: ‘Op een Lieffelyke Wys.’
                       p. 1: ‘Frederik’ → ‘Fredrik’: ‘ Aan Fredrik die zyn Rozina mind’.
                       p. 7: ‘Frederik’ → ‘Fredrik’: ‘ Dat zy mogt redden Fredrik haar vrind’.
                       p. 8: een gedeelte van de tekst is slecht leesbaar. In deze digitale editie is [...] geplaatst.
                   
               
           
           
           
               
                   
                   
                   
                   
               
           
           
               _nie139nieu01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 28001
               
               Een nieuw lied, of zonderlinge en waare geschiedenis van de zuivere liefdeband van Fredrik en Rozina. J. Wendel, Amsterdam ca. 1810
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Een nieuw lied, of zonderlinge en waare geschiedenis van de zuivere liefdeband van Fredrik en Rozina
               
               
                   
                   
               
           
           
           
               
               
           
           
           
           
       
       
           
               Een nieuw lied, of zonderlinge en waare geschiedenis van de zuivere liefdeband van Fredrik en Rozina
               
               
                   
                   
               
           
           
           
               
               
           
           
           
           
       
       
           
               2011-07-04
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Een nieuw lied, of zonderlinge en waare geschiedenis van de zuivere liefdeband van Fredrik en Rozina. J. Wendel, Amsterdam ca. 1810
 
Zie: https://www.dbnl.org/tekst/_nie139nieu01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



   

{==1==} {>>pagina-aanduiding<<}

Een nieuw lied,


Of zonderlinge en waare Geschiedenis van de zuivere Liefdeband van Fredrik en Rozina.

Behelzende: hoe deeze braave ZOON op de tederste wyze na de Keukenmeid van zyn Ouders Verkeering had, en haar reeds had bezwangerd, hoe hy zulks op de eerbiedigste wyze aan zyn Vader te kennen geeft, maar hoe de Oude Man volkomen zyn toestemming weigerde, en wat hy smeekte, hun Huwelyk nimmer wilde toestaan, maar hoe hy Rozina als een snode Hoer uit zyn Huis verstoot, en Fredrik van smart en verdriet verkoos ter Zee te gaan, hoe zyn Schip met de Algiers slaags raakte en overwonnen werd, en hy als Slaaf in Turkyen werd opgebragt, hoe hy aldaar ondervraagt zynde, rondborstig beleid, dat hy aan de Leer van Jesus getrouw was, en hy dus voor zyn leeven lang tot de Galeyen werd veroordeeld. Hoe Rozina door Bosch en Veld zwervende van twee Doode Kinderen verloste, en in die toestand hopeloos ter neder lag, maar hoe een Heer die aldaar op de Jagt was, haar uit medelyden naar zyn Woning nam, en zy aldaar vier Weeken zynde, het besluit nam, in Mans Klederen haar Min-
{==2==} {>>pagina-aanduiding<<}
naar op te zoeken, daar zy vernomen had dat hy in het Turksche Land was, en hoe zy by de groote Heer aankomende beleid, dat zy om geen schatten maar uit Liefde was daar gekomen, en één Jaar lang getrouw gediend hebbende verlof kreeg weder na Huis te gaan, doch hoe zy wenschte dat de groote Heer haar het verlangen wilde geeven, de beste vrucht voor haar uit zyn Land, hoe zy toen aan de Slaverny komende haar lieve Fredrik zag en omhelsde en hoe zy beide ontslagen, tot het Vaderland terug keerde, hoe de Oude Man verblyd zynde dat hy zyn Zoon weder zag; en hem vryheid gaf zig voor het H. Echt-Altaar met zyn Rozina te verbinden. Waardig in gedachtenis te houden.

Op een Lieffelyke Wys.


	1.
Liefhebbers van de Min, 
Bevat eens wel de zin, 
Wat dat de Liefde leid geweld, 
Verdriet en droefheid om het goed en geld 
Gelyk men ondervind, 
Aan Fredrik die zyn Rozina mind, 
Zy was zyn tedere hartsvrindinne, 
Zyns Vaders Keukenmeid, 
Die hunne Liefde benyd. 



{==3==} {>>pagina-aanduiding<<}


	2.
Zy toch beminde elkaêr, 
Dit Lief en Jeugdig Paar, 
Oprecht door zuivre Minnekragt, 
Rozina heeft dus zyn verzoek volbragt, 
Zo dat zy wierd bevrugt, 
Zy sprak zo menigmaal met droef gezugt, 
Ach, Fredrik! wat gaan wy maken, 
Als u Vader dit ziet, 
Wy komen in 't verdriet. 



	3.
Hy sprak, ach! Liefste zoet, 
Myn Vader zyn gemoed, 
Breekt nooit ons tedre Liefde groot, 
Om u te derven was ik liever dood, 
Alzo minde dit Paar, 
Zyn Vader werd hun Liefde straks gewaar, 
Sprak: Zoon! wat wilt gy gaan beginnen? 
Met een van staat zo klein, 
Ik zeg dat zal nooit zyn. 



	4.
Toen Fredrik dit hoord, 
Was hy van spyt verstoord, 
Ach Vader! doet my geen geweld, 
'k Verlaat Rozina nooit om goed of geld, 
Zy draagt myn Vleesch en Bloed, 
En staat alleen in myn hart en gemoed, 
'k Zou liever nog het leven derven, 
Als ooit myn hartvrindin, 
Die ik zo teer bemin. 



{==4==} {>>pagina-aanduiding<<}


	5.
De Vader opstinaat, 
Vol grampschap en zeer kwaad, 
Die joeg Rozina weg, ô spyt! 
En sprak: vertrek, ô Hoer! 't is meer dan tyd 
Maar Fredrik riep: ô Lief! 
Word gy verjaagd gelyk een schelm of dief; 
Ach, waardste Schat! waar zult gy dwalen? 
Werd gy van my verjaagd, 
Met geen gy van myn draagt. 



	6.
Fredrik nu vol verdriet, 
En zag zyn Liefste niet, 
Begaf zich op Nephtunis Vloed, 
En riep: vaarwel myn Land en Liefste zoet 
'k Wil op de woeste Zee, 
Gaan klagen myn droefheid en geweên, 
En komt de smart my te verslinden, 
'k Hoon by het Opperste Al, 
Myn Lief nog vinden zal. 



	7.
Maar hoort wat hier geschied, 
Dit baarde hem nieuw verdriet, 
Zyn Schip raakt slaags en overmand, 
Van de Algiers, en viel in hunne hand, 
Dus Fredrik werd wel dra, 
Gebragt al by de Turk zyn ongenaê, 
Men vroeg zyn Naam en wat hy geloofde, 
Ik prys zegt hy de Leer, 
Van Jesus onzen Heer. 



{==5==} {>>pagina-aanduiding<<}


	8.
De Turk die sprak terstond, 
Dan schend gy ons verbond, 
Gy zult hier nu in pynen groot, 
De Ploeg gaan trekken tot gy sterft de dood 
En nooit van hier meer gaan, 
Kom maak u weg, en blyft niet langer staan 
Zie hoe de Mensch komt in elende, 
In smerte en in ly, 
In droeve Slaverny. 



	9.
Rozina met geween, 
Ging zuchtende alleen, 
Langs Bosch, en treurde op de baan, 
Maar ach helaas de Barendsnood kwam aan 
Zy baarde haare vrucht, 
En riep: in al haar pynen en gezucht, 
Wil God my doch behulpzaam weezen, 
Ach Fredrik! lieve Vrind, 
Dien ik zo teer bemind. 



	10.
Ook riep zy in haar lot, 
Ach Jesus! groote God! 
Staat my doch by in deeze nood, 
Zy verloste van twee Kinderen, maar dood 
Zy riep den Hemel aan, 
Een Heer kwam daar in 't Bos ter Jagt gegaan 
Die hoorde daar haar droeve klagten, 
En haalde straks zyn Vrouw, 
Dat die haar helpen zou. 



{==6==} {>>pagina-aanduiding<<}


	11.
Deez' goede Man en Vrouw, 
Die bragten haar getrouw, 
Naar Huis, daar alles wierd bereid, 
Dat zy bekwam in drie, vier weken tyd, 
Zy informeerde ras, 
Aan alle liên waar of haar Fredrik was, 
En zy kwam binnen kort ter ooren, 
Als dat hy was constand, 
Slaaf in het Turksche Land. 



	12.
Zy riep: ô braave Vrind! 
Die my heeft trouw bemind, 
'k wil zoeken, is het in myn magt, 
In druk of weelde zy niet lang en wagt, 
Zy deed Mans kleeren aan, 
Met goed gemoed zo is zy Scheep gegaan, 
Als door de woeste Zee en Baaren, 
Zo dat zy kwam plaisant, 
Tot in het Turksche Land. 



	13.
Toen wierd zy van de Wagt, 
Tot voor de Turk gebragt, 
Die sprak wel Jongeling zegt het my: 
Wat is doch u begeer, en waarom komde gy? 
ô! sprak zy, machtig Heer! 
Dat ik hier kom, dat is uit Liefde teêr, 
Om u te dienen naar uw lusten, 
In alle deugdzaamheid, 
Zo wil ik geen profyt. 



{==7==} {>>pagina-aanduiding<<}


	14
Zy diende heel getrouw, 
Den Turk en zyn Vrouw, 
Maar haar gedagten bleef gezind, 
Dat zy mogt redden Fredrik haar vrind, 
Dus naar omtrent een Jaar, 
Maakte zy aan haaren Heer kenbaar, 
En vroeg of zy mogt wederkeeren, 
Haar Meester gaf consent, 
En was daar mee content. 



	15.
De Turk: ô myn Vriend! 
Gy hebt my trouw gediend, 
Ik zal u geven wat gy vraagt, 
Hy sprak: Mynheer! geef my wat my behaagt 
Een vrucht uit uw warand, 
Die dag en nagt staat in myn hart geplant, 
Toen ging zy daadelyk wel te vreede, 
Tot in de Slaverny, 
Daar zag zy hem in ly. 



	16.
't Was Fredrik, haar Minnaar, 
In droefheid en gevaar, 
Zy sprak: 'k verlos u uit de pyn, 
Volg my, ik zal dan uw geleidsman zyn, 
Den Turk was heel versteld, 
Dat zy hem liever had als goed en geld, 
Dus heeft hy hun een Brief gegeeven, 
Om te keeren met verstand, 
Al naar hun Vaderland. 



{==8==} {>>pagina-aanduiding<<}


	17.
Ziet wat de Liefde doet, 
Zy reisden welgemoed 
Terug, weer uit het vreemde Turksche Land 
Beveiligd door Gods Vaderlyke hand, 
Zy kwamen vrolyk aan, 
En is toen naar zyn Vaders Huis gegaan, 
De Oude Man riep opgetogen, 
Gelukkig is die dag, 
Dat 'k uw myn Zoon weêr zag. 



	18.
Trouwd met uw hartsvriendin, 
Het is Gods wil en zin, 
Die bragt u beide uit 't gevaar, 
Dus dankt Hem voor het Heilig Echt-Altaar, 
Hy die uw heeft behoed, 
Schenk u zyn zegen, zelfs in overvloed, 
Wilt gaan in zuivre Liefde [...]en 
En erf uit Liefde groot, 
Myn schatten na myn dood. 



	19.
Gy Jongmans, wie gy zyt, 
Al die ook mind of vreid, 
Neemt voorbeeld aan dit trouwe paar, 
Draagt altyd regte liefde tot malkaar, 
Gy Ouders 't is een leer, 
Verfoeid om geld of goed geen liefde meer, 
Of brengt geen Kinders ooit in 't lyden, 
Veragt geen trouw voor 't geld, 
Want God heeft ze ingesteld. 


    Te Amsterdam, by J. WENDEL.





