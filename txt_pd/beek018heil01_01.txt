 
         
      
            Heil-wensch aan d'eerzame Johannes Deknatel, op zyn ed. eerste predicatie, als proponent der doops-gezinden 
				t'Amsterdam, gedaan den 2den february, Ao. 1721 over Johannes 15: vs: 5
            D. van Beek
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 D 247 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van Heil-wensch aan d'eerzame Johannes Deknatel, op zyn ed. eerste predicatie, als proponent der doops-gezinden van D. van Beek uit 1721.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.				 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (fol. A1v) is niet opgenomen in de lopende tekst. 
				  
				[pagina ongenummerd (fol. A1r)]
				Heil-wensch
				aan d'eerzame
				Johannes Deknatel,
				op zyn ed.
				eerste predicatie,
				als
				proponent
				der
				doops-gezinden.
				t'Amsterdam,
				Gedaan den 2den February, Ao. 1721.
				over
				Johannes 15: vs: 5.
				 
[vignet]				
				t'Amsteldam,
				By Jacobus Verheyden, Boekverkooper op de 
				hoek van Molsteeg. 
                         
          
		       
			   2005 dbnl 
			     
		       
		      beek018heil01_01            		   
 

scans
			
			 		   
		      D. van Beek, Heil-wensch aan d'eerzame Johannes Deknatel, op zyn ed. eerste predicatie, als proponent der doops-gezinden. Jacobus Verheyden, Amsterdam z.j. [1721] 
		        
		   		
		
         DBNL-TEI 1
      			
		
			 
				2003-8-26
				 
					EU
				 
				conversie van .doc naar XML				
				
			 
				2003-9-24
				 
					EU
				 
				colofon toegevoegd; aangepast volgens DBNL richtlijnen				
			
 
		  2005-07-13 
		   
			 IH 
		   
		  transcriptie volgens richtlijnen juni 2004 
		 		
 
		  2005-07-13 
		   
			 IH 
		   
		  conversie van het bestand naar teixlite 
								         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: D. van Beek, Heil-wensch aan d'eerzame Johannes Deknatel, op zyn ed. eerste predicatie, als proponent der doops-gezinden. Jacobus Verheyden, Amsterdam z.j. [1721]
 
Zie: https://www.dbnl.org/tekst/beek018heil01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

	
	

	
      
         
         
{==A2r==} {>>pagina-aanduiding<<}

               Op d'eerste predicatie van Johannes Deknatel, als proponent 
					
Gedaan den 2den February, Ao. 1721. 
					
Over Johann: Cap: 15: vs: 5.

               
					MYn Digt-lust, lang verdooft, voelt zig op nieuws ontvonken, 
					En aangezet door 't vuur van vrindschap, zig verpligt, 
					Niet om met keur van taal, myn Vaarzen op te pronken, 
					(Dat's boven myn bereik) maar om myn wens in Digt 
					Eenvoudig aan tebiên, en zonder zig te stooren 
					Aan vitters; dus myn Zang vrymoedig te doen hooren. 
	              
	            
{==A2v==} {>>pagina-aanduiding<<}

					Vrind Deknatel, ik zie u dan verkooren 
					En openbaar den Broed'ren voorgestelt 
					Als Proponent; 'k vermogt met vreugt te hooren 
					Uw naam, en keur voor 't Broeder-tal gemelt, 
					Van elk be-aamt en goed gekeurt; der wyze, 
					Dat elk die keur inwendig scheen te pryzen. 
	              	            
					Genadert om ter proeve voor te treeden, 
					Voor 't algemeen, verschynt ge, wyl 't gezigt, 
					Gansch bleek, ontdekt den schroom door al uw leeden' 
					Wen gy beklimt 't Hoog-kerkelyk gestigt, 
					(Den Predikstoel, gewyd tot Hemel-spraaken,) 
					Om dus 't begin van uwen dienst te maaken. 
	              	            
					Daar weid ge in 't veld van Goddelyke Orak'len; 
					Daar weet ge uw reên, zo zedig in gelaat, 
					Zo ryk van stof, zo juyst aan een te schaak'len, 
					Dat elk verzet, en opgetogen staat; 
					Niet konnende 't bereik van uwe jaaren, 
					Met zulk een schat van kennis evenaaren. 
	              
	            
{==A3r==} {>>pagina-aanduiding<<}
	            
					't Gering bereik van 't menschelyk vermoogen, 
					Dat (ook hoe hoog by 't waanwys volk geagt) 
					Onmagtig is, en ydel in haar poogen, 
					Vergeefs den staat van 't waar geluk betragt; 
					Nogtans gesterkt door 's Heilands kragt van binnen, 
					Vermag (als hy) de wereld te verwinnen. 
	              	            
					Deez' invloed, die zo kenbaar zig laat merken, 
					En 't vroom gemoed inwendig in zig voelt, 
					Uitwendig toont door Christelyke werken, 
					Is thans de stof, waar op uw reeden doelt; 
					't Geen Jezus zelf geviel, zyn Jong're schaaren, 
					Zin-speelende op den wyngaart, te verklaaren. 
	              
					Hier leerd ge ons d'aard der eed'le Druive-boomen, 
					Uitwendig (als den Heiland) zonder pragt; 
					Maar hun, die eens de smaak dier vrugt bekoomen, 
					Begeerlyk, en vol eed'len leevens-kragt. 
					De wereld trotze een Christen in sieraaden, 
					Hy blinkt voor God in dierb're ziel-gewaaden. 
	              
	            
{==A3v==} {>>pagina-aanduiding<<}

					Den Wyngaart-stam eischt warme zonne-straalen 
					En vetten grond, op dat zy weelig bloeyt: 
					Zo wil Gods Zoon in 't steene hart niet daalen, 
					Dat woest en wild met dist'len is begroeyt; 
					Maar eischt een hart dat zagt, ontleegt van 't kwade, 
					Ontfangbaar is voor 't vuur van Gods genade. 
	              	            
					Hier word myn ziel met Hemel-vreugt bevangen! 
					Hier word zy door inwendig vuur geroert! 
					Hier smelt zy vast in 't heilige verlangen! 
					Hier word zy reeds ten Hemel opgevoert! 
					Wen zy u hoort met wel-doorwrogte reeden, 
					Den zin en kragt dier Beelden-spraak ontleeden. 
	              	            
					't Zy gy den Stok, vereenigt met zyn Looten, 
					Beschout, en toont hoe Jezus en zyn leên, 
					Een lighaam zyn, wyl hy zyn stam-genooen 
					Maakt aan zyn lot en heerlykheid gemeen; 
					En wil hun stand met zynen evenaaren, 
					Indien zy maar in hem hun sap bewaaren. 
	              
	            
{==A4r==} {>>pagina-aanduiding<<}
	            
					Of 't zy gy toont, hoe 't onderling omwinden 
					Der ranken, strekt een beeld van liefde-werk; 
					Wyl zy, die zig door dezen band verbinden, 
					Zyn dood en hel, en al 't geweld te sterk. 
					Zy die door liefd' hun harten samen streng'len, 
					Genieten reeds op aard' den stand der Eng'len. 
	              	            
					Of tragt den mensch in grootsch gemoed te boogen 
					Op zyne kragt, ( geswollen door den waan, 
					Daar veelen zig te schandig door bedroogen) 
					Gy leert hun van die dwaasheid af te staan, 
					Wyl elk, 't geen hy vermag, (gelyk de ranken 
					Aan hunnen stam) aan Jezus heeft te danken. 
	              	            
					Maar, wilde ik al de zaak'lykheden melden, 
					Myn penn' besweek, te teer voor zulken last, 
					Zy wagt zulks van geleerde Letter-helden: 
					Des zy dees wensch, u kort'lyk toegepast. 
					Die gy niet zult (schoon min geleerd) veragten, 
					Dus doet uw aard en vrindschap my verwagten.                
				

				
				
            
{==A4v==} {>>pagina-aanduiding<<}

Klink-digt.
				
				  					
					't GElukt my dan, myn Vrind, met hart en penn' te nad'ren 
					Op d'intreê van uw dienst, God kroone u met het merk 
					Een's waaren Leeraars, tot den aanwas van zyn Kerk; 
					Op dat gy ryk'lyk vrugt in Christus moogt vergad'ren. 
	              	            
					Dat staâg zyn geest van liefde, en vreede u speelt door d'ad'ren. 
					Uw doen zy als uw leer. Uw voet sta vast en sterk, 
					En onverwinnelyk, op Jezus worstel-perk. 
					Uw woord zy steeds gezogt uit d'onbesmette blad'ren. 
	              	            
					Geen heilloos Kerk-geschil, noch vuur van Broedertwist; 
					Geen hovaardy, door schyn van kleenigheid, gevernist, 
					Bekruipe u ooit. Uw ziel (na 't allerheiligst voorbeeld 
	              	            
					Geschikt) zy steeds begaaft met zagt en nedrigheid: 
					Zo vind gy 't loon gepast op uwen arrebeid; 
					Hier rust, en namaals u den Hemel waard geoordeelt.               
                 
               D. Van Beek. 
				

				
      
   
