
   
        
           
               Oproer in Brussel
               H.J. Foppe
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Oproer in Brussel van H.J. Foppe uit 1830.
               
               
                   
                       
                   
               
           
           
           
               
                   
                   
                   
                   
               
           
           
               fopp001opro01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 04044
               
               H.J. Foppe, Oproer in Brussel. Wed. L. van Hulst en Zoon, Amsterdam 1830
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Oproer in Brussel
               H.J. Foppe
               
               
                   
                   
               
           
           
           
               
               
           
           
           
           
       
       
           
               Oproer in Brussel
               H.J. Foppe
               
               
                   
                   
               
           
           
           
               
               
           
           
           
           
       
       
           
               2011-06-29
               
                   MP
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: H.J. Foppe, Oproer in Brussel. Wed. L. van Hulst en Zoon, Amsterdam 1830
 
Zie: https://www.dbnl.org/tekst/fopp001opro01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 






      

{==1==} {>>pagina-aanduiding<<}

Oproer in Brussel.


Wat schrikbre kreet dringt in mijne ooren, 
Zoo raauw, uit holle borst geslaakt? 
Heeft weêr de hel haar gruwbre zaden 
Op ons geliefkoosd erf gebraakt? 
Welk schuim durft de oproervaan ontrollen, 
Waar Eerste willem 't Rijk gebiedt? 
Wie is de bastaard? wie het monster? 
Verplettert hem Gods bliksem niet? 
 
Het is geen Belg! neen 't kan niet wezen! 
Een zoon des afgronds kan alleen 
Den besten Vorst in 't wezen vliegen, 
Het is geen Belg, o Broeders! neen!.... 
Zou hij, die in de rij der volken 
Voor kort geleên niet meer bestond, 
Die Godsdienst, Vrijheid, naam en welvaart, 
Door willems schepter wedervond.... 

{==2==} {>>pagina-aanduiding<<}

Zou hij, gebragt ten top van weelde, 
Benijd door de aarde om zijn geluk, 
Hij, uit wiens hutten tempels werden, 
Nog pas verlost van 't slavenjuk.... 
Zou hij den roem, 't juweel der Vorsten, 
Zoo laag verschoppen met den voet? 
Zou hij zijn paradijs der Vrijheid, 
Ons Land, weêr plassen doen in bloed? 
 
Zou hij.... ondankbren! bloost van schaamte, 
Geheel Europa klaagt u aan. 
Hem, die u troetelde als een Vader, 
Durft gij naar kroon en schepter staan! 
Hij, die u heeft ten rang verheven, 
Dat weêr een mond uw' name spreekt, 
Hij, die u uit uw niet deed rijzen, 
Hij is 't, dien gij naar 't harte steekt. 
 
Wat wilt gij? vagebonden eeren? 
De Potters-schurken om de kroon? 
Wilt gij den nacht doen zegevieren, 
Loyola's telgen op den troon? 
Wilt gij uw welvaart weêr verbeuzlen? 
Waakt, Belgen! waakt! of goud en eer 
Zijn heen! - Uw Land keert tot zijn niete, 
Tot slavernij en blindheid weêr! 

{==3==} {>>pagina-aanduiding<<}

Knielt, wreed bedrogen Brusselaren! 
Knielt voor den Hemel, die nog waakt. 
Smeekt God, dat Hij uw oog verlichte, 
Daar 't vuur reeds om uw' schedel blaakt. 
Één stap nog - en gij zijt verloren, 
Één stap nog, en 't gezegendst oord 
Is weêr ter prooi aan vroegre rampen, 
Aan domheid, list en broedermoord! 
 
o Dierbaar Vorst! vergeef hun dwalen! 
't Verraad zal u geen wonden slaan: 
Neem, neem uw snood misleide kindren 
Nog eens in liefde weder aan! 
Maar, gaat de misdaad voort in gruwlen, 
Hier, zweren wij bij duren eed, 
Hier vindt gij harten, die u minnen, 
Hier armen tot uw' dienst gereed! 


Amsterdam.
H.J.F.
    Te Amsterdam, bij de Wed. L. van HULST & ZOON. 1830.




