 
   
	  
		  In de speeluren 
		  W.J. van Zeggelen en A.L.H. Ising 
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: 1087 F 6 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van de eerste druk van In de speeluren door W.J. van Zeggelen en A.L.H. Ising uit 1850. De pagina's 15-22 en 27-32 zijn aangevuld uit een ander KB-exemplaar met signatuur BJ 25616. 
		    
		  REDACTIONELE INGREPEN 
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. III en IV) zijn niet opgenomen in de lopende tekst. 
 
[pagina ongenummerd (p. II)]
In de speeluren.
 
door
 
W.J. van Zeggelen en A. Ising.

{== afbeelding 	==} {>>afbeelding<<}
    

Leijden,
Bij D.J. Couvee.
 
[pagina 68]
Inhoud.
Een pleizierige dag	Bl. 1.
Het duifje	Bl. 10.
Grootvaders prentenboek	Bl. 25.
Het wormpje	Bl. 28.
Het vaderland	Bl. 30.
Feestlied op moeders verjaardag	Bl. 31.
Meisjes mijmering	Bl. 33.
De zeven dagen	Bl. 35.
De zoon van den tuinman	Bl. 37.
Verboden vrucht	Bl. 65.
De morgenstond. (Een Liedje).	Bl. 67.

		    
		 
		   
			 2004 dbnl 
			   
		   
		  zegg002inde01_01
		   
		 
		  W.J. van Zeggelen en A.L.H. Ising, In de speeluren. D.J. Couvee, Leiden z.j. [1850] 
		    
		 
	  
		DBNL-TEI 1 
	  
	  
		 
		  2004-09-24 
		   
			 LvtL 
		   
		  colofon toegevoegd 
		 

2004-01-28

MG

conversie van het bestand naar teixlite

	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: W.J. van Zeggelen en A.L.H. Ising, In de speeluren. D.J. Couvee, Leiden z.j. [1850]
 
Zie: https://www.dbnl.org/tekst/zegg002inde01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  
	 


{==I==} {>>pagina-aanduiding<<}


{== afbeelding 	==} {>>afbeelding<<}
    



{==1==} {>>pagina-aanduiding<<}

Een pleizierige dag.


Ieder, die mijn vader kent, 
Zou het kunnen weten, 
Dat ik vader wel met regt 
Braaf en goed mag heeten. 
'k Ben niet altoos zóó geweest 
Als ik wel moest wezen, 
Had ik somtijds kwaad gedaan, 
'k Had zijn straf te vreezen. 
Dat die straf mijn bestwil gold 
Merkte ik meestal nader, 
Ja, al is hij streng of zacht - 
'k Heb een besten vader. 
Aan mijn lessen helpt hij mij; 
Graag ziet hij mij spelen, 
Was 'k heel braaf, ik wed hij zou 
't Spel zelfs met mij deelen. 
Laatst bragt ik een prijs naar huis: 
Vader scheen te vreden, 

{==2==} {>>pagina-aanduiding<<}

‘Karel,’ zeî hij, ‘zulk een prijs 
Geeft tot prijzen reden; 
Spreek, wat vreugd zou u het meest 
Tot uw loon behagen, 
Als ik u 't verlof eens gaf 
Om eens vrij te vragen?’ 
‘Palief,’ zeî ik, ‘'k weet het wel! 
'k Wil 't u niet verhelen: 
Al de jongens van mijn school 
Vroeg ik graag te spelen.’ 
‘Al de jongens is wat veel, 
Ook tot úw genoegen,’ 
Sprak mijn vader; ‘als we er eens 
Drie à vier van vroegen?’ 
‘Goed zoo, goed zoo!’ riep ik blij, 
‘Mag ik hen dan kiezen? 
Just en Ferdinand van Loo 
Koenraad van der Biezen, 
Beste jongens, waar ik nooit 
Nog één woord meê kijfde, 
Dan Piet Leeuw tot vierden man, 
En ik ben de vijfde.’ 
‘Top!’ zeî vader, ‘Jan de knecht 
Zou 't straks vragen kunnen 

{==3==} {>>pagina-aanduiding<<}

Of hunne ouders ons verzoek 
Meê aan hen vergunnen. 
Vraag hen dan den ganschen dag 
Morgen op ons buiten, 
Speel dan vrij, maar houd je goed 
Met je vier kornuiten.’ 
Hoe ik opsprong toen 'k van Jan 
Weldra had vernomen, 
Dat de jongens al te gaâr 
Bij mij mogten komen! 
Dat het juist vacantie was, 
Was ook regt pleizierig. 
's Morgens stond ik heel vroeg op: 
'k Was naar 't weêr nieuwsgierig, 
Heerlijk, heerlijk scheen de zon. 
Of 't mooi weêr zou wezen? - 
'k Vroeg 't den tuinbaas, en die zeî, 
'k Had voor niets te vreezen. 
Wat een vreugde, nu dat juist 
Zoo volmaakt zou treffen! 
Dat ik ongeduldig was, 
Zal men ligt beseffen; 
'k Liep wel honderdmaal naar 't hek, 
Of wel twintig keeren, 

{==4==} {>>pagina-aanduiding<<}

Tot Jan riep: ‘daar komen ze aan 
Al de jonge Heeren!’ 
'k Liep hen springend te gemoet, 
't Had juist tien geslagen, - 
Al de jongens keken blij 
Naar mijn ezelwagen. 
‘Gaan we rijden?’ vroeg Piet Leeuw. 
‘Zeker,’ zeî ik, ‘zeker, 
Wie niet in den wagen durft, 
Is een spellebreker!’ 
‘Durven? - Of we!’ riepen ze uit, 
‘Kan je dat nog vragen!’ 
Wip, zat Ferdinand van Loo 
In den nieuwen wagen, 
Want die jongen schijnt maar nooit 
Van zijn zwak genezen: 
Hij moet altoos bij het spel 
Haan de voorste wezen; 
Just zijn broêr riep hem terug 
Om vóór andre zaken, 
Bij papa en bij mama, 
't Compliment te maken. 
't Zou te veel zijn als ik nu 
Al die blijde spelen 

{==5==} {>>pagina-aanduiding<<}

Van dien feestelijken dag, 
Haarklein meê ging deelen. 
Op de wip en op den schop, 
Krijgertjen en roover, 
Nu eens op de hinkebaan, 
Dan weêr haasjen over! 
Beide de ezels kwamen voor, 
De een liep vóór den wagen, 
De ander moest ons, onder 't zaal, 
De een na d' ander dragen. 
Jan de knecht ging in het bosch 
Voor ons bramen zoeken; 
Bij het eten kregen wij 
Dunne pannekoeken; 
Maar vooral de rijstenbrij, 
Vonden we o, zoo lekker! 
Koenraad - ('k zag nog nooit zoo'n guit!) 
Werd hoe langs zoo gekker, 
Hij wist niet van dartelheid 
Wat hij aan zou vangen; 
Eensklaps ziet zijn oog mijn tasch 
Vol met klissen hangen. 
Zonder dat een mensch het ziet - 
Ik slechts uitgenomen - 

{==6==} {>>pagina-aanduiding<<}

Is die tasch met steeklig groen 
In zijn magt gekomen; 
Piet, wiens broekzak open staat, 
Is zijn doel tot plagen. 
Jammer dat die goede Piet 
Weinig kan verdragen! 
Eensklaps, zonder dat hij 't merkt, 
Zit diens zak vol klitten, 
Zoo behendig, of ze er al 
Ingetooverd zitten. 
Piet bemerkte 't grapje niet, 
Maar, bij 't knikkren buiten, 
Hoorden wij een luiden kreet 
Door dien jongen uiten: 
Toen hij naar zijn knikkers zocht, 
Tastte hij op stekels. 
‘Ai! dat's valsch!’ zoo riep hij uit, 
‘Wie dat doen zijn rekels!’ 
Dat hij boos werd was wat dwaas 
En wat kinderachtig; 
Dat hij Koen een oorveeg gaf, 
Kijk, dat speet me magtig. 
Koenraad was niet valsch geweest, 
't Waren louter grappen. 

{==7==} {>>pagina-aanduiding<<}

Ferdinand trok Koen's partij 
Door twee fiksche klappen; 
Eensklaps was 't met spelen uit, 
Hij wou 't feit beslechten, 
Als van Alphen's Gijs en Klaas, 
Door eens ferm te vechten. 
Ik voor mij, 'k wou eerst wel zien, 
Wie het sterkst zou blijken, 
Maar Just, die de grootste was, 
Deed de vechters wijken; 
Hij bestrafte Ferdinand, 
Om zijn woesten ijver, 
Noemde hem, als waarheid was, 
Een voorbarig kijver. 
Hij nam Piet zoo wat ter zij, 
Hield hem eens voor 't lapje, 
Dat hij al te wreevlig was 
Om Koen's luchtig grapje; 
Koen was ook wel wat ontstemd, 
Als men kan vermoeden, 
'k Duwde hem twee knikkers toe: 
'k Wou 't zoo graag vergoeden! 
Just die hier de wijste was, 
Als ons was gebleken, 

{==8==} {>>pagina-aanduiding<<}

Werd als scheidsman toen benoemd, 
Om hier regt te spreken. 
Ik moet zeggen, met beleid 
Wist hij 't zóó te klaren, 
Dat de jongens alle drie, 
Dra weêr vrienden waren. 
't Knikkren werd toen voortgezet, 
Koen, een slechte mikker, 
Won, ik weet niet hoe dat kwam, 
Toch nog menig knikker. 
Eindlijk ging die dag voorbij, 
Hij was omgevlogen, 
O, nog staat mij dat pleizier, 
Levendig voor oogen. 
Vader vroeg hoe ik hem vond - 
Zulk een dag van vreugde, 
'k Zag het aan den goeden man, 
Hoe 't ook hem verheugde. 
‘Palief,’ zeî 'k, ‘ik dank u wel 
Voor zoo veel genoegen, 
Morgen zal 'k met nieuwen moed, 
Mij aan 't werken voegen.’ 
Moeder, als men ligt begrijpt, 
Werd ook niet vergeten, 

{==9==} {>>pagina-aanduiding<<}

Voor 't pleizier mij aangedaan, 
En voor 't heerlijk eten. 
  
O mijne ouders doen mij veel, 
Eindloos veel genieten, 
'k Zou mij schamen als ik hen 
Ooit weêr mogt verdrieten; 
Vader zegt: 't staat in mijn hand 
Hem veel vreugd te schenken, 
'k Zal mijn heele leven lang 
Aan dat woord gedenken. 





{==10==} {>>pagina-aanduiding<<}

Het duifje.

Willem was een knappe, vlugge jongen; maar Willem had een leelijk gebrek in zijn karakter, hij was jaloersch.
Willem had twee zusjes, hij was een jaar jonger dan Louise en drie jaren ouder dan de kleine Mina. In den grond van zijn hart hield hij veel van beide; maar toch kon hij dikwijls regt boos wezen op zijn oudste zusje Louise, want hij kon niet velen, dat zij in iets boven hem werd voorgetrokken, zoo als hij het noemde. Wat de kleine Mina betreft, die was te jong om jaloersch van haar te zijn, en Willem zou veel liever al het moois, dat hij bezat, aan haar hebben gegeven, dan te moeten ondervinden, dat Louise eene kleinigheid kreeg, waarop hij ook vermeende regt te hebben.
De ouders van Willem bewoonden een buiten in de nabijheid van een dorp, en gij kunt ligt begrijpen hoe veel pleizier Louise, Willem en Mina hadden in den grooten tuin, waarin eene menigte mooije bloemen en hooge boomen stonden. Achter den tuin was eene opene ruimte, die de kleine familie met den naam van ‘de speelplaats’ bestempelde, en waar zij naloopertje en blindemannetje speelden, of zich met knikkers, tollen, hoepels, ballen en raketten vermaakten, of ook wel vliegers oplieten. Somtijds kwamen er ook jonge vrienden en vriendinnetjes van naburige buitens of uit het dorp, en dan was het een pret van belang! Dan haalde Willem zijn trom, sabel en geweer voor den dag, en er werd soldaatje en roovertje gespeeld; zijn kornuitjes wapenden zich met tuinstokken, die in de schuur stonden, en dan moesten de meisjes doen of

{==11==} {>>pagina-aanduiding<<}

zij daarin woonden, en dan werden ze door de roovers overvallen en door de soldaten ontzet. Willem wist die spelletjes heel aardig te verzinnen, maar bij schikte het altijd zoo, dat hij de mooiste wapens voor zich behield, en dat hij kommandant was van de partij, die het in het eind winnen moest.
Herman, de zoon van den Burgemeester van het dorp, die dikwijls bij Willem kwam spelen, was altijd bij die kleine feesten tegenwoordig, en als Willem zich zelve dan had aangesteld tot opperhoofd der roovers, dan was Herman het opperhoofd der soldaten, en omgekeerd. Dit kwam omdat Herman heel sterk voor zijne jaren was en daarbij vlug en moedig; hij was sterker dan Willem, want hij had hem dikwijls al vechtend in het zand doen tuimelen; hij kon veel verder en juister met den bal gooijen, zat in een oogenblik op den bovensten tak van een hoogen boom, en als het er om te doen was, kon niemand hem bij het naloopertje-spelen krijgen. Maar Herman was een goede, ronde jongen, die zich nooit op dit alles liet voorstaan, 't geen Willem wel deed, en die zich dadelijk overwonnen verklaarde, als hij zag, dat Willem een zuur gezigt zette, want hij hield veel van hem. Herman was volstrekt niet jaloersch van aard, hij was altijd even te vreden en deed even prettig en goed meê, of hij een eenvoudig brandhout tot wapen had of de mooiste ijzeren sabel. En kwam Willem bij hem, dan liet hij dezen, even als zijne andere speelmakkers, eerst uitkiezen welk speelgoed zij wilden hebben en vergenoegde zich met hetgeen er overschoot.
Die inschikkelijkheid van Herman maakte, dat Willem het altijd goed met hem had kunnen vinden en hem zijn vriend noemde. Maar op een goeden dag bekoelde die vriendschap zeer van de zijde van Willem, schoon Herman er volstrekt geen reden toe had gegeven.
De beide jongens stonden eens voor het hek van het buiten, dat op den weg uitkwam, en keken naar de boeren en boerinnen, die met hunne wagens van de stad terug keerden, toen er juist een allerliefst klein rijtuigje aankwam, met vier groote witte bokken bespannen:

{==12==} {>>pagina-aanduiding<<}

‘Kijk! dat 's mooi,’ riepen Herman en Willem te gelijk.
‘Wat aardige wieltjes,’ zeî Willem.
‘En wat groote horens hebben die bokken,’ zeî Herman.
‘Kijk, ze hebben roode kwastjes voor de borst!’
‘En mooije gespen aan de toomen; ik geloof dat het zilver is.’
‘Wie zou er in zitten?’ vroeg Willem.
‘Wel ik geloof dat 't Karel is van Rusthof,’ zeî Herman.
Rusthof was de naam van een buiten, 't welk op korten afstand van dat van Willem's ouders lag.
‘Karel?’ herhaalde Willem, terwijl hij een kleur kreeg. ‘En zouden dan dat mooije rijtuigje en die mooije bokken van hem zijn?’
‘Dat geloof ik wel, want hij heeft me laatst verteld, dat zijn oom, die heel rijk is, ze hem beloofd had voor zijn jaardag.’
Thans reed het bokkenwagentje stapvoets voorbij het hek, en Herman had gelijk, 't was Karel, die er in zat, en de jager van Rusthof liep er naast.
‘Zoo, nu is hij te grootsch om ons te zien!’ riep Willem uit.
‘Och,’ zeî Herman ‘hij heeft het nu te druk met zijn beesten. He! ik zou er ook wel eens meê willen rijden, jij niet?’
‘Neen, ik ben er niet op gesteld!’ antwoordde Willem, terwijl hij de schouders optrok en een zuur gezigt zette.
Een paar dagen later stond Willem weêr voor het hek, en zie, daar kwam het bokkenwagentje weêr aan; maar nu zat Herman op de voorste bank met de toomen in de hand, en toen hij voor het hek was, klapte hij lustig met de zweep naar den kant van Willem toe. 't Was echter of Willem nu te grootsch was om hem aan te zien: hij draaide zich haastig om en er sprongen een paar tranen uit zijne oogen. O, hij had zelf zoo gaarne eens in dat bokkenwagentje willen zitten

{==13==} {>>pagina-aanduiding<<}

en voorbij Herman willen rijden, ofschoon hij laatst gezegd had er niet op gesteld te zijn. En nu was Herman hem voorgetrokken, en nu zat Herman daar met een vrolijk gezigt in het rijtuigje en stuurde eigenhandig de fraaije bokken, als of hij al zijn leven met bokken gereden had, en hij, Willem, moest t' huis blijven en mogt het aanzien! Hij bedacht niet, dat als Herman hem zoo met het wagentje had zien voorbijkomen, Herman hem dan met een even vrolijk gezigt als anders zou hebben toegeknikt en hem later al de bijzonderheden van zijn rid zou hebben afgevraagd; neen! hij begreep slechts, dat Herman zich nu tegen over hem zou kunnen beroemen, dat hij in een bokkenwagen had gezeten en met vier bokken had gereden, hetgeen Willem nog nooit had gedaan, en Willem was kwaad op Herman, omdat deze zoo veel pleizier had zonder hem.
Maar wij hebben zoo veel over Herman gesproken, dat we bijna vergeten zouden, dat Willem zusters had, en dat Louise nog wel een vriendinnetje van Herman was.
We zullen thans eens vertellen hoe het kwam, dat Louise veel hield van Herman, die anders nog al een meisjesplager was. Eens was Louise alleen naar het dorp gewandeld, dat slechts een minuut of acht van het buiten verwijderd lag. Zij ging een potje versterkende gelei, door hare moeder gereed gemaakt, aan eene vrouw brengen, die haar vroeger, toen zij nog heel klein was, had helpen oppassen, maar die thans ziekelijk en zwak was geworden. In het terugkeeren kwam zij voorbij eene boerenwoning, en plotseling sprong daar een vrij groote hond uit te voorschijn, die haar nijdig aanblafte. Louise bleef verschrikt staan; maar de hond blafte en knorde steeds voort, en toen zij zich eindelijk wilde omdraaijen, pakte hij haar bij haar kleedje, dat hij met zijne scherpe tanden verscheurde. Angstig schreeuwde zij om hulp, maar er scheen zich niemand in de woning te bevinden. Gelukkig was Herman juist op den weg; hij had op eenigen afstand gezien hoe Louise door den hond werd aangerand, en, zonder zich lang te bedenken, raapte hij een zwaren steen van den grond, zette het op een loopen en

{==14==} {>>pagina-aanduiding<<}

wierp zich tusschen het meisje en den hond in. De nijdige blaffer liet het kleedje van Louise los, maar sprong tegen Herman op en beet hem in den arm; de knaap gaf hem echter op het zelfde oogenblik uit al zijne magt zulk een klap met den steen op den neus, dat het beest jankend achteruit week. Nu bragt Herman Louise verder naar huis; maar toen zij daar aankwamen, zag de moedige knaap bleek van de pijn aan zijn arm, en geen wonder! de hond had hem zulk een knaauw gegeven, dat het bloed weldra door zijn kiel begon heen te dringen. Louises moeder was zeer met Herman begaan; zij verbond zijn arm dadelijk, gaf hem wat te drinken en zond om den dokter uit het dorp, die gelukkig, na ook den hond onderzocht te hebben, verklaarde, dat Herman er met wat pijn af zou komen, maar dat er anders volstrekt geen kwaad bij was. Louise kon echter hare tranen niet weêrhouden, nu zij zag hoeveel de arme Herman om harentwil moest lijden, en sedert dien tijd was zij hem altijd hartelijk genegen geweest.
Maar wij hebben onzen jeugdigen lezers en lezeressen nog iets mede te deelen omtrent de speelplaats, waarvan wij vroeger reeds vertelden. Die plaats diende ook nog tot een ander einde, namelijk tot het voederen van 't gevogelte. Aan de eene zijde der plaats kwam het water uit, dat verder door den tuin kronkelde en daar een vijver vormde, en twee malen daags, 's morgens en 's middags, was het groote verzameling van al de gevederde bewoners van het buiten. Dan kwamen de eenden en de ganzen uit het water, de kippen en een paar kalkoenen van achter de schuur, terwijl de duiven al kirrend uit hare hooge til naar beneden vlogen. 't Was een heele pret voor Willem, Louise en Mina, om bij dat voederen tegenwoordig te zijn, om de drift te zien, waarmeê de kippen elkander het voeder voor den neus weghaalden; de achtbare houding van den haan, die deftig rondstapte en scheen te wachten tot zijne kippen genoeg hadden; den waggelenden tred der eenden en ganzen, die wel spoedig kwamen aanzwemmen, maar hunne vlugheid verloren, zoodra ze hunne roode pooten op vasten wal zetten; het

{==15==} {>>pagina-aanduiding<<}

fladderen der bonte duiven, de kleine, aardige kuikentjes, die bij den dag groeiden, en waarvoor de hen zoo angstvallig zorgde, de mooije kalkoenen, die zich zoo spoedig boos maakten - alles leverde stof tot vermaak. Dikwijls ging moeder zelve mede om te voederen, terwijl Louise, met een tak gewapend, de kakelende familie bij elkander hield.
De duiven vooral wekten veel belangstelling op, toen Willem's vader die pas weder had aangeschaft. In 't begin waren zij nog wel wat schuw, maar dit beterde welhaast, en er ging een luid hoezee! op, toen Willem op een goeden morgen ontdekte, dat er kleine duifjes in de til waren gekomen.
Met brandend verlangen werd den dag te gemoet gezien, waarop de kleine diertjes voor het eerst zelven hun voedsel op de plaats zouden komen halen. Dit gebeurde eindelijk, en nu moesten de duifjes, die nog niet goed konden vliegen, van hand tot hand gaan, om bekeken en bewonderd te worden. Een dezer diertjes trok de algemeene aandacht tot zich, omdat het zoo bijzonder mooi was: wanneer de zon op de glinsterende, paarsche veêren scheen, dan was het of er goud over heen lag. Willem besloot aan zijn vader te vragen, of hij dat duifje hebben mogt; doch, daar hij bang was, dat zijn zusje Louise dit misschien ook doen zou, en zij het dan welligt als oudste in jaren krijgen zou, wachtte hij zich wel om er iets van te zeggen, maar maakte zich stil uit de voeten; hij liep naar huis toe om vader op te zoeken en ten minste de eerste te zijn, die er om vroeg. Vader had echter juist iemand bij zich gekregen om hem te spreken, zoodat Willem zijn vraag niet doen kon, en teleurgesteld ging hij langzaam weder naar de plaats terug.
Was hij daar nu slechts gebleven, en had hij maar niet, aangedreven door zijn jaloerschen geest, vooruit willen loopen, hij had misschien zijn zin gekregen, terwijl het nu verkeerd uit viel.
Gedurende zijn afzijn toch was moeder op de plaats gekomen, zij had de jonge duifjes ook gezien en toen uit eigene beweging, - daar er juist drie waren, - er een aan Louise en een aan de kleine Mina gegeven, en het derde voor Willen bestemd. Louise had alzoo het mooije duifje zonder

{==16==} {>>pagina-aanduiding<<}

vragen gekregen. Was Willem er nu bij geweest, en had hij er dan om verzocht, hij zou het hoogst waarschijnlijk hebben erlangd, terwijl hij nu al zijne hoop verloren en gebeurd zag, wat hij juist het meest vreesde, namelijk: dat Louise gekregen had, wat hij verlangde.
Was het diertje nog maar aan de kleine Mina gegeven geworden, dan hadden zij het ten minste geen van beiden gehad! Maar nu was het niet om uit te staan.
Willem dacht dadelijk, dat Louise om het mooiste duifje gevraagd had; hij kon het dus niet meer krijgen, en hij was behalve dat ook te grootsch om er nu nog moeite voor te doen. Het hinderde hem ook niet zoo zeer, dat hij het duifje derven moest, als wel dat Louise boven hem was voorgetrokken en het mooiste had gekregen, en toen hij naderhand hoorde, dat dit gebeurd was, zonder dat zij er zelfs eenige moeite voor had behoeven te doen, werd hij dubbel verdrietig.
Willem pruilde een paar dagen; hij was onaardig tegen zijn zusje Louise, wilde niet met haar spelen, noch met haar loopen, sloeg volstrekt geen acht op het duifje, dat hem geschonken was, en trok telkens als hij dat zijner zuster zag, weêr een zuur gezigt.
Louise was intusschen regt in haar schik met het mooije diertje, dat haar weldra zoo goed leerde kennen, dat het bij het voederen altijd op haar schouder kwam zitten en de korrels uit hare hand pikte. Zij had het Wiesje genoemd, en het kwam naar haar toe vliegen, zoodra zij het riep. Herman moest, toen hij buiten kwam, Wiesje ook bewonderen, en hij vond het diertje heel mooi. Eens op een avond, het was juist de avond van den dag, waarop Willem Herman in het bokkenwagentje had zien rijden, toonde Herman zoo veel pleizier in het diertje, dat Louise, toen hij weg was, aan Willem vroeg:
‘Heb je wel gezien, hoe prettig Herman met Wiesje gespeeld heeft?’
‘Neen,’ antwoordde Willem verdrietig, ‘ik bemoei mij niet meer met dien jongen!’
‘Foei, Willem! hoe kom je nu weêr zoo knorrig? Dat kunt ge toch niet meenen, Herman is immers uw vriendje?’

{==17==} {>>pagina-aanduiding<<}

‘Mijn vriend? Neen, laat hij maar met Karel in den bokkenwagen gaan rijden, die is zijn vriend!’
‘Maar Herman heeft je immers niets gedaan? Ge waart van avond ook zoo onvriendelijk tegen hem, ge hebt geen woord willen zeggen en niet mede willen spelen, hoe komt dat toch?
‘Ik speel niet meer met dien jongen, laat hij met Karel gaan spelen.’
‘Nu, ik speel dan wèl met hem en ik wil zijn vriendinnetje wèl blijven!’ riep Louise half boos. ‘En ik zal aan moeder vragen of ik hem morgen mijn duifje geven mag.’
‘Aan Herman?’ vroeg Willem, terwijl hij rood werd van spijt.
‘Ja! Herman heeft eens een beet van een hond voor mij gekregen, en zoo veel pijn voor mij geleden, dat ik hem wel pleizier mag doen, als ik kan.’
‘Zoo,’ zeide Willem, ‘het schijnt dat je al heel weinig om dat mooije diertje geeft; als ik dat had geweten, had ik er wel om gevraagd.’
‘Neen, Willem! ik houd heel veel van mijn duifje, maar ik geloof dat Herman er ook veel van houdt, en daarom wil ik het hem geven.’
‘Nu, ik wensch je veel pleizier met dien jongen!’ zeî Willem, en toen liep hij weg, want de tranen sprongen hem uit de oogen. Toen hij alleen was, begon hij bitter te schreijen. ‘Louise,’ zeide hij bij zich zelven, ‘Louise houdt meer van Herman dan van mij, want zij wil hem dat duifje geven, en zij heeft toch wel kunnen zien, hoe gaarne ik het gekregen had! Ik kan het niet helpen, dat ik er niet bij ben geweest, toen zij op den weg door dien hond werd aangevallen, want dan zou ik haar ook wel verdedigd hebben, ja, dat zou ik, al had die hond mij dood gebeten! Maar zij wil ook al niets van mij weten en trekt een vreemden jongen boven mij voor. En dan zullen zij in het vervolg zamen spelen en lagchen, en mij alleen laten staan, want zij geven niets meer om mij. En dan zal Herman misschien ook nog wel maken, dat zij eens met de bokken rijdt en dan kan ik het aankijken.... Neen! hij zal dat

{==18==} {>>pagina-aanduiding<<}

duifje, niet hebben,’ ging Willem voort, terwijl hij uit spijt de knoopen van zijn buisje aftrok, ‘neen! ik wil niet dat zij het hem geven zal!’ en hij stampte met den voet op den grond.
Juist kwam zijne moeder den gang door, waarin hij stond, en zij vroeg hem, waarom hij zoo huilde en wat hem scheelde? Dit wilde Willem echter niet zeggen; hij droogde zijne tranen af, hield zijn snikken in en ging zonder eten naar bed.
Den volgenden morgen werd het gevogelte, als naar gewoonte, gevoederd. Moeder was er zelve bij tegenwoordig; Louise hield de kippen en eenden met een boomtak bij elkander, terwijl de kleine Mina zich met de kuikentjes vermaakte.
Louise had aan moeder gevraagd of zij haar duifje aan Herman geven mogt, en moeder had dit toegestaan, terwijl zij haar een zoen gaf, en zeide, dat zij een lief, dankbaar meisje was.
Willem, die des morgens met rood bekreten oogen was opgestaan, had echter vast besloten het plan van zijn zusje te verijdelen. Hij had een paar duivenboonen in den zak gestoken, en, op de speelplaats gekomen, had hij zich den tijd ten nutte gemaakt, waarin Louise eene kip opzocht die niet bij de voedering was verschenen, om Wiesje tot zich te lokken; toen greep hij het diertje plotseling bij de vleugels en liep er het hek mede uit.
Het begon Louise reeds te verwonderen, dat haar lievelingetje niet als naar gewoonte, op haar schouder zitten kwam; zij moest dezen morgen afscheid van het diertje nemen en nu verscheen het juist niet. Zij riep: ‘Weisje, Weisje!’ maar Weisje bleef weg. Zij ging naar het duivenhok, klom op de ladder en keek in alle hoeken en gaten, Wiesje was er niet.
Al roepende liep Louise den tuin door; moeder hielp meê zoeken, de tuinman insgelijks; maar vruchteloos, het diertje was nergens te vinden.
Louise werd ongerust, hare oogen vulden zich met tranen; zij vroeg aan al de huisgenooten of men haar duifje niet had gezien; zij wilde het ook aan Willem vragen, maar deze was er zelf niet.

{==t.o. 18==} {>>pagina-aanduiding<<}


{== afbeelding 	==} {>>afbeelding<<}
    


{==19==} {>>pagina-aanduiding<<}

Eindelijk evenwel zag zij hem in den tuin zitten onder een priëel, want Willem was even ongemerkt het hek weder binnen geslopen, als hij er was uitgegaan.
‘Hebt gij mijn arm duifje ook gezien?’ riep Louise hem reeds uit de verte toe.
‘Ik dacht dat je het aan Herman wildet geven?’ zeî Willem norsch, zonder zijn zusje aan te zien.
‘Ja, dat wilde ik ook. Ik heb het hem gisteren avond wel niet voor zeker beloofd, maar er hem toch zoo wat van gezegd, en nu wilde ik mijn Wiesje van morgen nog eens voor het laatst voederen en voor het laatst goeden dag zeggen, en nu is het weg! O, mijn arm, arm duifje, weg!’ En Louise borst in tranen uit.
‘Maar,’ vroeg Willem eenigzins onthutst, ‘als je zoo veel van dat diertje hieldt, waarom wou je het dan ook weggeven?’
‘Wel.... wel waarom hebt gij laatst uw mooisten hoepel, daar gij zoo veel pleizier meê hadt, aan Mientje gegeven?’
‘O, omdat Mientje hem zoo graag hebben wou, en omdat Mientje mijn zusje is en veel van mij houdt.’
‘Nu, Herman houdt veel van mij, dat heeft hij getoond door mij te helpen, en daarom wilde ik hem ook mijn duifje geven, dat hij zoo aardig vond; maar, wee! nu is het weg’...
‘Je spreekt altijd van dat helpen! Ik zou je immers ook wel tegen dien hond hebben bijgestaan, als ik het maar gezien had?’
‘O, dat broêrs en zusters veel van elkander houden en elkaâr helpen, dat spreekt van zelf; maar als een vreemde dit doet, is het nog veel mooijer. Neen, Herman heeft wel aan mij verdiend dat ik iets voor hem over heb, en het zou heel slecht van mij wezen, indien ik hem geen genoegen deed, waar ik kan.’
‘Maar houdt ge dan meer van Herman, dan van mij?’ vroeg Willem weder.

{==20==} {>>pagina-aanduiding<<}

‘Wel neen! Waarom zou ik dat? Gij zijt immers mijn lieve broêrtje?’ en Louise, hare smart vergetend, viel hem om den hals.
Dat was te veel: Willem werd rood van schaamte.
‘Gij zult uw duifje terug hebben!’ riep hij uit. ‘Wacht maar een oogenblik,’ en weg vloog hij.
Willem had het duifje geen kwaad gedaan, want daarvoor was hij in den grond te goedhartig. Hij had het enkel medegenomen naar het naburige bosch, had het daar een touwtje om den poot gebonden, en dat op eene hem bekende plek aan een boomtak vast gemaakt; ook was het zijn voornemen om het daar dagelijks voeder te gaan brengen. Wanneer Herman het duifje slechts niet kreeg en Louise het maar niet bezat, dan was het hem genoeg. Maar nu zijn zusje zoo lief tegen hem was geweest, en hem zoo duidelijk getoond had hoeveel zij van hem hield, nu had hij berouw gekregen over zijne daad en wilde hij die zoo spoedig mogelijk herstellen.
Willem liep dus naar het bosch en was weldra de afgelegene plek genaderd, waar hij het duifje had vastgebonden; maar zie, tot zijn schrik had het diertje zich weten te bevrijden. Hij riep het te vergeefs, keek overal rond en zag het eindelijk op den tak van een boom zitten. Daar hij er thans op gesteld was om het beestje zelf aan zijn zusje terug te brengen, klom hij omzigtig in den boom, en het gelukte hem het duifje te grijpen; maar nu moest hij weder naar beneden zonder het los te laten, en dat was niet gemakkelijk.
Eensklaps deed hij een verkeerden greep en tuimelde naar beneden. Gelukkig was zijn val minder gevaarlijk door het mos en de dorre bladeren, die aan den voet van den boom een soort van zacht tapijt vormden; maar hij deed zich toch erg pijn aan den regter voet, en toen hij op was gekrabbeld, kon hij niet blijven staan Hij ging zitten en wreef de smartelijke plaats wat met de hand, terwijl hij dacht dat de pijn wel zou verminderen, maar,

{==21==} {>>pagina-aanduiding<<}

integendeel, deze werd al erger en erger; zijn enkel begon hevig te zwellen en hij zag volstrekt geen kans om te gaan. Intusschen had hij, om meer vrij in zijne bewegingen te zijn, het duifje, dat hij ondanks zijn val toch had vastgehouden, weder aan het touwtje gebonden, en nu wilde hij trachten op handen en knieën naar het naaste pad te kruipen, in de hoop dat daar iemand voorbij mogt komen, die hem helpen kon. Maar elke beweging die hij maakte, deed hem kermen van de pijn, en eindelijk moest hij wel tegen wil en dank blijven zitten. Intusschen werd het al later en later, hij hoorde noch zag iemand, en zijn voet deed hem hoe langer hoe meer zeer.
In het eerst hoopte Willem, dat de pijn zou overgaan, ten minste genoeg om naar huis te kunnen komen; en, toen dit het geval niet was, dacht hij dat men hem toch wel zoeken en vinden zou; maar, nadat er een geruimen tijd verstreken was, en hij geen ander antwoord op zijn herhaald roepen ontving, dan het gekras van eenige kraaijen, die boven zijn hoofd hun nest hadden, begon hij angstig te worden, terwijl pijn en dorst hem hoe langer hoe meer kwelden. De zon, die al hooger en hooger was gestegen, begon reeds langzaam te dalen, en hij vreesde, dat hij ook den nacht in het bosch zou moeten doorbrengen.
O, hoe berouwde het hem nu, dat hij het duifje dien morgen uit jaloerschheid in het bosch had gebragt! Wat zou hij nu gaarne Herman hebben gezien, al was deze dan ook in een wagen met acht bokken bespannen komen aanrijden!
Hij verweet zich de spijtigheid, waarmede hij dikwijls zijne dierbaarste betrekkingen behandeld had, die hij nu zoo gaarne om zich heen zoude zien, wier gemis hij nu zoo diep gevoelde; hij bad den goeden God om hem dit te vergeven en hem spoedig, spoedig weder bij zijne ouders terug te brengen.
Maar de pijn bleef hem solteren, hij werd angstiger en angstiger; de avond genaakte, de zon begon al rooder en rooder tinten op het loover en de stammen der boomen te werpen, en niemand verscheen....

{==22==} {>>pagina-aanduiding<<}

Zijn vermoeide blik viel eindelijk weder op het duifje, dat zich nog altijd vergeefs trachtte te ontdoen van het touwtje, waaraan hij het had vastgelegd.
‘Zie daar,’ sprak hij bij zich zelf, ‘de oorzaak van mijn ongeluk: had moeder mij dat duifje gegeven, ik zou thans hier misschien niet moeten sterven.... Maar och, dan zou ik wel weêr jaloersch zijn geweest van iets anders, dat Louise ontvangen had.... O, hoe gaarne zou ik haar nu alles in de wereld willen overlaten, als ik haar maar bij mij mogt zien!’
Op eens trof het hem, dat het diertje nog vastgebonden was; hij kon het toch wel zijne vrijheid wedergeven, nu hij maar al te zeer zelf gevoelde wat het was niet meer vrij te zijn! ‘Het zal misschien den weg naar huis vinden,’ dacht hij; ‘vader heeft ons immers laatst nog verteld van duiven, die wel met brieven van de eene plaats naar de andere gezonden worden en altijd goed te regt komen.... Kon dat diertje nu maar spreken, dan zou het wel t'huis vertellen waar ik was!’
Terwijl hij het duifje los maakte, herinnerde hij zich echter, dat hij een klein portefeuilletje in den zak had; hij greep er haastig naar, scheurde er een blaadje papier uit en schreef er met het potloodje de woorden op: ‘Ik lig hier alleen in het bosch, achter de groote eiken.’
Toen rolde hij het blaadje ineen, en bond het om den hals van het duifje; vervolgens drukte hij het beestje aan zijne borst, fluisterde het in, alsof het hem had kunnen verstaan: ‘Wees nu ook de oorzaak van mijne redding!’ en liet het los. Zoodra het diertje in vrijheid was, klapte het vrolijk met de wiekjes en vloog pijlsnel heen; maar nu was het of de arme Willem zich nog eenzamer bevond dan te voren, het scheen hem toe plotseling donker te worden, sidderend sloot hij de nat betraande oogen en bleef, half bewusteloos van pijn, onbewegelijk, zitten. -
Nadat Willem Louise haar duifje had terug beloofd, had zij met ongeduld op hem gewacht; doch zij zag hem niet verschijnen. Eindelijk begon zijne lange afwezigheid algemeen onrust te baren, en er werd nu niet langer naar het duifje gezocht, maar naar Willem.

{==23==} {>>pagina-aanduiding<<}

Men zond naar het dorp, naar de naburige buitens: Willem was echter nergens gezien. Hoe later het werd, des te ongeruster begon men zich ook te maken. Vader en moeder, de bedienden, Louise en ook Herman, die op het hooren dat Willem weg was, dadelijk naar buiten was komen loopen, allen gingen aan het zoeken en rondvragen. Het bosch werd ook doorkruist, maar ongelukkigerwijze was men juist niet gekomen bij de tusschen het hout vesrcholene plek, waar Willem lag.
Vermoeid van het vruchtelooze zoeken kwamen Louise en Herman, die met den tuinman den ganschen omtrek hadden afgeloopen, tegen den avond weder op het buiten, waar zij hoopten, dat Willem wel gedurende hunne afwezigheid zou zijn teruggekeerd; maar, helaas! dit was het geval niet.
Men wist niet meer wat te beginnen; er waren verscheidene boden uren ver uitgezonden en een voor een kwamen zij onverrigterzake terug. De ouders van Willem werden zeer bedroefd; zijne moeder riep snikkend en bijna wanhopend uit, dat zij haren zoon vóór den nacht moest terug hebben! Ook Louise weende bitter; zij had veel liever haar duifje dood voor zich gezien, dan dat Willem nu weg was gegaan om het te zoeken en zelf niet terug kwam. Juist zou zij hare moeder weder volgen, die nog een laatste onderzoek wilde in het werk stellen, toen plotseling het duifje, de onschuldige oorzaak van zoo veel ontsteltenis, op haar schouder zitten kwam. Willem's briefje werd spoedig ontdekt, en eene korte poos later werd hij zelf te huis gebragt.
Herman en Louise waren in het bosch het eerst bij hem geweest, en hadden hem door hunne liefkozingen weder bijgebragt. O, wat was hij blijde hen te zien, hoe zeer gevoelde hij nu, dat zij hem lief waren en dat hij hun dit ook was!
De pijn aan den voet was het gevolg eener aanmerkelijke kneuzing. Willem moest lang met zijn been in een kussen liggen; doch, hoe lang het ook duren mogt, Herman en Louise weken bijna niet van zijne zijde en deden alles wat zij konden, om hem te vermaken en te verpoozen.

{==24==} {>>pagina-aanduiding<<}

Toen de voet weder begon te genezen, kwam de kleine Karel op een goeden morgen van Rusthof, om te vragen of Willem ook eens met zijn bokkenwagentje wilde mede rijden. Het was Herman geweest, die Karel dringend had verzocht dit te doen, wijl Willem nog niet ver mogt loopen.
Zoo lang Willem aan zijn voet leed, zag hij dagelijks meer en meer in hoeveel zijn zusje en zijn vriend Herman voor hem over hadden, en hij beloofde zich zelven plegtig, niet meer jaloersch van hen te zullen zijn.
Het duifje, dat hem zulk eene gevoelige les had bezorgd, werd het gemeenschappelijk eigendom verklaard van Herman, Louise en Willem te zamen, en wanneer de laatste soms weder eene jaloersche vlaag voelde opkomen, dan strekte Wiesje hem altijd tot eene heilzame waarschuwing.



{==25==} {>>pagina-aanduiding<<}

Grootvaders prentenboek.


Als we op ons landgoed zoo volop genieten, 
Dartlen en spelen in 't mollige groen, 
Dan mag het nimmer onze aandacht ontschieten, 
Wat er de nijvere landlieden doen. 
Vroeg aan den arbeid bij 't krieken der dagen, 
Trouw op hun post en vol lust bij het werk; 
Kloek om de hitte en de koû te verdragen, 
Zijn ze te vreden en matig en sterk. 
Zaaijen en spitten en ploegen en mesten, 
Bij hen gaat alles op maat en op tijd; 
't Uurtje dat hun tot verpoozing mag resten, 
Is nog aan rusten en bidden gewijd. 

{==26==} {>>pagina-aanduiding<<}

Mâlief zegt dikwijls: neemt hen tot een voorheeld, 
Is naar uw meening uw taak niet heel ligt, 
Hij wordt niet altijd naar waarde beöordeeld, 
Die hier den nuttigsten arbeid verrigt. 
Als 'k met de kindren der landbouwers speelde, 
Waren ze in braafheid een voorbeeld voor mij. 
Foei, 'k zou mij schamen als 'k ooit mij verbeeldde 
Dat ik iets meer was of beter dan zij! 
Als ik met moeder en zuster Louize, 
Bij onze wandling de hoeve bezoek, 
Niets is meer welkom, wat spel ik er kieze, 
Dan dat ik voorlees uit grootvaders boek. 
Dan hangen Neel en Martien aan mijn lippen, - 
Laat ik hen plaatjes van 't prentenboek zien, 
Dan zal geen woord en geen prent hun ontglippen, 
Niemand ooit blijder dan Neel en Martien. 
Vriendelijk dankt dan hun moeder ons beiden; 
O, ze weet niet wat ze uit liefde ons zal doen! 
Prettig is 't als ze ons een tentje gaat spreiden, 
En ons dan plaatst op een heuvel van groen; 
Dan speelt het windje langs schouders en lokjes, 
Dan âmen we allen de zomerlucht in; 
Blatende schaapjes met bunglende klokjes - 
Alles vervult ons met blijderen zin. 

{==27==} {>>pagina-aanduiding<<}

Als 'k in die blijdschap dus spelend mag leeren, 
En ook die stemming met anderen deel, 
Die bij ons voorregt zoo heel veel ontberen, 
Dan denk ik dikwijls wat heb ik toch veel! 
Dan zit ik graag bij die englen van kindren, 
Die - is hun pakje wat grover dan 't mijn, 
Die 'k niet hoogmoedig beschouw als mijn mindren, 
Maar die ik gaarne nog nuttig zou zijn. 
Toen ik hun 't lezen en schrijven mogt leeren, 
Deelde ik die taak met mijn zuster om beurt; 
O wat genoegen! 'k Heb honderde keeren 
Trekken van liefde en van goedheid bespeurd; 
Daarom zijn beide onze vriendjes gebleven, 
En 't is mij prettig wanneer 'k hen bezoek, 
En kan 'k geen grootere blijdschap hun geven 
Dan met de rijmpjes uit Grootvaders boek. 
  
't Is een geschenk - dus ik moet het bewaren, 
Anders geloof ik dat ik het hun gaf. 
Maar ik kopiëer ze om voor hen te vergâren, 
En 'k schreef de volgende versjes reeds af. 





{==28==} {>>pagina-aanduiding<<}

Het wormpje.


Een wormpje zat verscholen 
En spon zijn draadje fijn, 
Hij was een needrig wormpje 
En praalde niet met schijn. 
Hij koos in 't groen een hoekje, 
Ach, matig was zijn deel; 
Zijn eischen waren weinig, 
Zijn giften waren veel. 
Het draadje was gesponnen, 
Hij leî zich rustig neêr, 
En, diep in 't groen gedoken, 
Spon hij geen draadje meer; 
Maar dra ontluikt hij weder 
Verjeugdigd, vrij en vlug, 
In andere gedaante, 
Met wiekjes aan den rug. 
Hij geeft aan 't oude nestje 
Een dankbare afscheidsgroet, 
En vliegt een ander leven 
Heel vrolijk te gemoet. 

{==29==} {>>pagina-aanduiding<<}

Nu zweeft hij over bloemen, 
Blikt soms eens naar beneên, 
En daalt en fladdert verder, 
Wij weten niet waarheen. 
  
Wij zullen ook herleven, 
Na 't einde van ons werk, 
Dan zijn wij zonder banden, 
Dan zijn wij vrij en sterk. 
Maar deugd moet ons geleiden 
Tot zulk een heerlijk lot, 
Vol vreugde, vol verrukking, 
Vol ongekend genot. 
Dan willen wij naar de aarde, 
Hoe lief ons thans, niet weêr, 
Maar leven zonder einde 
Bij onzen lieven Heer. 





{==30==} {>>pagina-aanduiding<<}

Het vaderland.


Het land waar ik geboren ben, 
Waar 'k zoo veel goede menschen ken, 
Waar ook mijn vader 't leven vond 
En waar mijn moeders wiegje stond, 
Dat land dat mij te leeren geeft 
Hoe deugd naar ware grootheid streeft, 
Hoe ondeugd dikwijls zonk en viel - 
Ik heb het lief met hart en ziel. 
  
'k Haat evenwel geen ander land, 
Dat waar een blijk van onverstand; 
Op zee, te land, op berg, in dal, 
Veel goeds - men vindt het overal; 
Maar hen, die 'k van mijn jonkheid ken, 
Hen, wien 'k mijn welzijn schuldig ben, 
Den grond, waarop ik dankend kniel, 
Schenk ik vóór alles hart en ziel. 

{==31==} {>>pagina-aanduiding<<}

De liefde voor mijn vaderland 
Wordt diep mij in het hart geplant, 
En 'k vind die liefde een wijze wet, 
Want, als ik op mijn voorregt let, 
Dan voel ik mij zoo innig goed, 
Daar, waar 'k geleerd word en gevoed. 
Ja, 't land, dat mij te beurte viel, 
Ik heb het lief met hart en ziel! 




Feestlied op moeders verjaardag.


Moederlief, wat blijde morgen 
Voert ons allen hier bijeen! 
Vrij van rampen, vrij van zorgen, 
Groeten wij u regt te vreên; 
't Is uw feest! 
Blij van geest 

{==32==} {>>pagina-aanduiding<<}

Zeggen wij: een dag der dagen! 
Willen wij den Hemel vragen, 
Dat Hij, na deez blijden dag, 
Lang voor ons u sparen mag. 
  
Moederlief, wij bidden beiden, 
Ook voor broêrtje doen wij 't meê: 
Blijf ons lieven, blijf ons leiden; 
Vader stemt in onze beê; 
't Is uw feest! 
Blij van geest 
Willen wij u graag beloven, 
Nimmer zal de stem verdooven, 
Die ons naar uw hart geleidt, 
En ons zegt: gehoorzaamheid. 


De schrijver heeft dit stukje het eerst te pas gebragt voor zijne eigene kinderen, die het gezongen hebben op de wijze van ‘Henrys drinklied’, uit het Drama: De Laurierboom en de Bedelstaf. Hij kan deze aangename melodie, niet moeijelijk om aan te leeren, hiertoe wel aanbevelen.



{==33==} {>>pagina-aanduiding<<}

Meisjes mijmering.


Zeven naalden nog van daag! 
Nichtje Net vroeg: ‘brei je graag? 
Kijk, wat wordt mijn haar al lang! 
Betsij is in 't donker bang! 
Ik kan al bij 't eijerrak, 
Lekker eten - koekebak! 
Ik kom nooit aan moeders schaar. 
Pop, wat heb je beeldrig haar; 
'k Wou wel dat je praten kon! 
Als ik groot ben, zoo'n japon! 
'k Ben al meê ter kerk geweest! 
Spinnekop - een leelijk beest! 
Luije poes, wat heb jij 't goed! 
Wat een kind niet leeren moet! 
Met vacantie uit de stad: 
'k Wou ik al vacantie had! 
Scheve neus aan de overzij. 
Mie, de meid, houdt veel van mij; 
Wat van tafel overschiet.... 
In de keuken mag ik niet. 

{==34==} {>>pagina-aanduiding<<}

Rolblok, emmer, hakmes, bijl... 
Eerste stukje van der Pijl. 
Oef, zoo'n moeijelijke som! 
Hoe ik door de deeling kom? 
Dansles, naaiwerk, draadje stuk, 
Moeder helpen, wat geluk! 
Moeders mooije theeservies - 
'k Weet wat ik met kermis kies. 
Acht uur 's avonds al naar bed! 
Annemie draagt een corset, 
Wat een nuf, wat denkt ze wel? 
Poppen, zegt ze, is kinderspel! 
't Is heel goed, hoor, 'k laat het niet, 
Hé, als ik eens moeder hiet! 
'k Smeer mijn bootram dan heel vet, 
En 'k ga 's avonds laat naar bed. 
Suiker - o, ze smaakt zoo zoet: 
Voor mijn tanden is 't niet goed! 
Tanden trekken, foei zoo'n pijn; 
Wisslen, waarom dát zou zijn? 
Baker kleedt mijn zusje Mas, - 
Hé, 'k wou 'k ook een baker was! 
'k Ben haast jarig, 'k ben zoo blij, 
Als ik oppas - speelpartij! 

{==35==} {>>pagina-aanduiding<<}

Karel komt niet; 'k vind hem naar, 
Want die plaagt de meisjes maar! 
Hoor, men schelt of 'k heb het mis, 
'k Meen dat daar de naaister is. 
Of mijn jurk al is verlengd? 
'k Ga eens kijken wat ze brengt. 




De zeven dagen.


Zondag, heerlijk schoone dag, 
De eerste van de zeven, 
Niet naar school, maar naar de kerk, 
Wandlen, vrolijk leven! 
  
Maandag met een nieuwen moed 
Aan het werk getogen; 
Nasmaak van het Zondagsfeest, 
Ach! zoo ras vervlogen. 

{==36==} {>>pagina-aanduiding<<}

Dingsdag weêr voor goed op gang, 
Reeknen, lezen, schrijven; 
't Is op school een heele toer 
Nommer een te blijven. 
  
Woensdag, zie, een halve week 
Is zoo waar verstreken, 
Werk je goed - ze vliegen om, 
Uren, dagen, weken. 
  
Donderdag, een drukke dag, 
Naar ik t'huis kan merken; 
Nu, ik heb het ook wel druk 
Om voor 't school te werken. 
  
Vrijdag, ja, mijn kiel wordt vuil, 
't Weekje spoedt ten ende, 
'k Zie het altoos met pleizier, 
Als 'k mijn lessen kende. 
  
Zaturdag, heel blij naar school, 
Halven dag vacantie! 
Morgen weèr het leventje 
Van een vrolijk Fransie! 





{==37==} {>>pagina-aanduiding<<}

De zoon van den tuinman.

In vroegeren tijd, nu gelukkig reeds lang geleden, bestond er in Europa onder de menschen, die allen gelijk zijn voor het oog van den Vader in den hemel, een oneindig groot verschil in stand. Sommige menschen, en hun aantal was het kleinste, matigden zich allerlei regten aan op hunne natuurgenooten, en die regten waren niet het gevolg van meerdere beschaving, kunde en braafheid, maar enkel het gevolg van geboorte; die regten hadden niet ten doel om hen, waarop zij drukten, aan den anderen kant ook voordeel, leering, beschaving aan te brengen, maar strekten enkel tot vermaak, weelde en genoegen van degenen, die zich Heeren en Meesters noemden, die zich zoo noemden om de weinig, ja volstrekt niet geldende reden, dat hunne ouders ook Heeren en Meesters waren geweest.
In dien tijd, en men huivert er van, wanneer men bedenkt dat het waarheid geweest is, in dien tijd hadden sommige groote Heeren het regt, om, wanneer zij op de jagt waren gedurende den winter en het koud kregen aan de voeten, een of meer hunner boeren het lijf te laten opensnijden, ten einde hunne voeten in de rookende ingewanden te verwarmen!
In dien tijd werden er menschen even als lastdieren voor voertuigen gespannen, ten dienste hunner Heeren!
In dien tijd deden de bewoners der kasteelen het water der grachten, die hunne woningen omringden, gedurende den ganschen nacht door hunne dienstbaren met stokken beroeren, opdat het geschreeuw der kikvorschen hen niet zou storen in hun slaap!

{==38==} {>>pagina-aanduiding<<}

Het spreekt van zelf dat zulke ongeregtigheden niet altoos konden blijven bestaan, hoewel ze lang genoeg hebben geduurd.
Op het einde der vorige eeuw, nu omstreeks zestig jaren geleden, werden die zoogenaamde heerlijke regten in Frankrijk afgeschaft, ofschoon ze toen daar en elders reeds lang niet meer zóó algemeen waren als eertijds; de overige beschaafde natiën volgden Frankrijks voorbeeld in de afschaffing na.
In ons Vaderland, waarvan de bewoners zich reeds vroeg, zonder onderscheid van rang of stand, door handel en scheepvaart verrijkten, terwijl zij gedurende tachtig jaren voor hunne vrijheid streden, vond men, veel minder lang dan elders, adellijke Heeren, die vasallen, dat is dienstbaren of knechten, als eigendom bezaten. Toch bestonden er hier nog enkele heerlijke regten, die minder aan geboorte dan wel aan het bezit van sommige landgoederen verbonden waren, en die meestal nederkwamen op het benoemen van personen tot de eene of andere betrekking of op het heffen van eenige belasting; deze laatste overblijfselen echter van eene vroeger bestaand hebbende orde van zaken werden nu twee jaren geleden, in 1848, afgeschaft.
Indien mijn kleine lezers dit alles nog niet goed mogten verstaan en begrijpen, moeten zij mij beloven het als zij grooter zijn geworden nog eens te zullen nalezen, en dan zal ik hun, om hen daarvoor te beloonen, nog eene fraaije geschiedenis pogen te vertellen.
Het was op het einde van de vorige eeuw en in Frankrijk. Er waren dus nog Heeren en dienstbaren; maar die Heeren waren niet allen even slecht, noch die dienstbaren even goed. Mijne geschiedenis spreekt voornamelijk van goede heeren en goede dienstbaren.
 
De Hertog van Mortemart woonde met zijne vrouw en zijne twee lieve kinderen, een zoontje en een dochtertje, op een fraai kasteel; het was geheel nieuwerwetsch opgebouwd en

{==39==} {>>pagina-aanduiding<<}

door schoon aangelegde tuinen omgeven. De landlieden, die op den grond des Hertogs, in den omtrek van het kasteel, hun verblijf hielden, behoefden zich niet te beklagen over hun Heer; integendeel zij prezen hem overal, want nimmer hadden zij hem te vergeefs aangesproken om hulp of onderstand; hij en al de leden van zijn gezin waren steeds even vriendelijk jegens hen, en, was het een kwaad jaar geweest, had de oogst veel geleden of had de rivier door overstrooming eenige verwoesting aangerigt, dan vorderde de Hertog niet alleen geene betaling, maar hij gaf nog bovendien overal waar de nood drong. Geen wonder was het dus, dat de landlieden den goeden meester prezen en zelfs het lot benijdenswaard achtten van hen, die op het kasteel dienden en dus meer onmiddelijk in zijne nabijheid leefden. Het had dan ook niet aan liefhebbers ontbroken voor de plaats van tuinbaas, toen de oude Hendrik, die dit jaren lang was geweest, eindelijk stierf.
Jan Bouchard had er ook om gevraagd, en Jan Bouchard verkreeg de plaats. Maar Jan had ook vroeger als stalknecht op het kasteel gediend, en toen de Hertog en de Hertogin eens, in een rijtuig met twee jonge paarden bespannen, op hol waren geraakt, bevond Jan zich gelukkig op den weg, en had hij zich met zeldzame tegenwoordigheid van geest en grooten moed tusschen de hollende paarden en een afgrond geworpen en hen, de Hemel zij dank! tot staan gebragt. Sedert dien stond had zijn meester hem steeds in het oog gehouden, hem in de gelegenheid gesteld om iets later het meisje zijner keuze te huwen en zich als landbouwer neder te zetten, en eindelijk ook zijn wensch vervuld, toen hij om de betrekking van tuinbaas vroeg. Dit was goed van den Hertog gehandeld; maar Jan verdiende het ook, want hij was oppassend en braaf. Met de vreugde in het hart betrok Jan met zijne vrouw en kinderen de nette tuinmanswoning, ter zijde van het park gelegen.
Het oudste zoontje van den nieuwen tuinbaas heette Pieter; hij was een aardige, beleefde kleine knaap, een jaar of vijf oud, en elk mogt hem gaarne lijden. Piet was iets jonger dan

{==40==} {>>pagina-aanduiding<<}

Louis en Adèle, de kinderen van den Hertog van Mortemart; maar dit verhinderde niet, dat zij bijna dagelijks met elkander omgingen.
Louis en Adèle waren de goedheid en lieftalligheid zelven; men zag hen altijd zamen, en ze geleken elkander als een paar droppels water. Hunne ouders kweekten hen op in deugd en godsvrucht en waren er altijd op uit hun te leeren, dat de adel der ziel verre verheven is boven den adel der geboorte. Daar de kinderen wisten dat de tuinman, Jan Bouchard, hun beminden vader en moeder eens uit een groot gevaar had gered, koesterden zij voor dezen een grooten eerbied en dankbaarheid; hun gevoelig hart drong hun die dankbaarheid te bewijzen, en zij meenden dit niet beter te kunnen doen dan door zijn zoontje Pieter als een broeder lief te hebben. En wanneer men die drie kinderen te zamen zag spelen en niet lette op het verschil in kleeding, zou men zeker nooit hebben gedacht, dat er tusschen hen zulk een groot verschil bestond in stand.
Louis en Adèle hadden eene gouvernante, die hen onderwees in het lezen, schrijven, rekenen, enz., en van wie zij zeer veel hielden, daar zij altijd even zacht en geduldig was. In den eersten tijd hunner kennismaking met Piet, hadden Louis en zijn zusje hem eens een paar fraaije boekjes laten zien, die zij gekregen hadden; doch tot hunne verwondering kon Piet er geen enkele letter van lezen. Dit was echter zulk een groot wonder niet, want in dien tijd waren er bij lang niet zoo vele scholen als tegenwoordig, en het was eene zeldzaamheid wanneer een boer of een ambachtsman lezen en schrijven geleerd had; meestal ontbrak het die menschen daartoe in hunne jeugd aan de gelegenheid. Men dacht toen ook, dat zulke lieden geen onderwijs behoefden, en dit was wel zeer onregtvaardig, want al wordt er een kind geboren in een paleis of in eene hut, het kan daarom evenveel aanleg hebben om eens een knap en verstandig mensch te worden, en men mag het de gelegenheid daartoe niet onthouden.

{==41==} {>>pagina-aanduiding<<}

Men kan den zoon van een Koning niet herkennen van den zoon van een arbeider wanneer zij de wereld intreden; ze zijn dan beiden even hulpeloos en even naakt. De goede God heeft echter in beider zielen zaden gelegd, die ontwikkeld kunnen worden. Zie, de beide kindertjes groeijen gelijkelijk op, ze worden grooter, ze winnen beiden in ligchamelijke krachten, en zou men nu het verstand van het eene kind door leering en onderwijs ontwikkelen, en het andere, dat misschien even knap, misschien veel knapper worden kan, dom laten en onbeschaafd? Het zou wezen even alsof men van twee plantjes, die naast elkander uit den grond zijn opgeschoten, die door de zelfde zon worden verwarmd en door de zelfde regens gedrenkt, alsof men daarvan het eene zorgvuldig met enne schutting omringde, de wortels met vruchtbaren mest bedekte, de takjes ijverig snoeide, opdat het eenmaal schoone vruchten zou kunnen voortbrengen; terwijl men het andere, dat bij eene gelijke behandeling even schoone vruchten zou opleveren, aan zijn lot overliet en niets deed om het te hoeden tegen gure vlagen of om de natuur te helpen in haren arbeid. En wanneer dan het verwaarloosde plantje kleiner en zuurder vruchten gaf, dan zou men misschien nog wel uitroepen: ‘Ziet, het is een ander soort, het is minder edel!’
Louis en Adèle nu, verzochten hunne ouders vriendelijk, of de kleine Piet met hun meè mogt leeren bij de gouvernante, en de Hertog en de Hertogin stonden dit gaarne toe. Toen hadt ge eens moeten zien, hoe Louis en Adèle zich beijverden om Piet te helpen! Het was hun grootste genoegen te trachten hem mede te deelen, wat zij reeds wisten, en Piet, die spoedig begreep en vlug aanleerde, beloonde de moeite aan hem besteed.
Eens zou er een nichtje van Louis en Adèle voor eenige dagen op het kasteel komen logeren. De beide kinderen stelden zich daar regt veel vermaak van voor: zij zouden Klara al hun speelgoed vertoonen, den ganschen tuin en het groote park met haar doorloopen, haar den vijver laten zien met de aardige goudvischjes, en dien anderen met de statige witte zwanen en al

{==42==} {>>pagina-aanduiding<<}

de eendjes, die zij met broodkruimels naar den oever lokten, en de fraaije fonteinen, die zoo hoog het water opwierpen, dat door de zon zoo heerlijk werd gekleurd; zij zouden haar in kennis brengen met Nero, den grooten hond, die zoo sterk was en toch zoo goed, en bovenal met hun kleinen makker Piet. Wat spraken zij met dezen dikwijls over Klara, die zij reeds lief hadden, ofschoon zij haar nog nooit zagen; maar vader en moeder hadden hun ook gezegd, dat zij vriendelijk moesten wezen tegen hun nichtje, en dat wilden zij zeker zijn!
Eindelijk kwam Klara, en ze werd op het kasteel met gejuich ontvangen.
De kleine Piet, die den zelfden morgen van Louis had vernomen, dat Klara des middags werd verwacht, had post gevat op den rijweg, die door het buiten liep, en toen hem het rijtuig voorbijreed, waarin Klara zat, nam hij zijn hoedje af en wierp hij in den wagen een bloemruiker, dien zijn vader op Piets verzoek zelf had geplukt... maar, ofschoon hij zag, dat het meisje zijn ruiker opving en hem aankeek door het portier, zoo had ze hem nogtans niet toegeknikt en ook geen enkel woord van dank geuit.
Klara had hare moeder zeer vroeg verloren en werd door hare grootmoeder opgevoed, die haar ook thans naar het kasteel begeleidde. Die grootmoeder hield veel van haar; doch, zonder te letten op de kleine fouten, die Klara in haar karakter bezat, gaf zij haar in alles toe en willigde zij al hare grillen in. Klara was hierdoor eigenzinnig geworden en trotsch, en het kwam niet bij haar op den vriendelijken groet van den kleinen tuinmansknaap te beantwoorden, of hem te danken voor zijn ruiker, want zij rekende dit niet anders dan zijn schuldige pligt te wezen.
 
Den dag, na de aankomst van Klara, zou zij des morgens met Louis, Adèle en de gouvernante in den tuin gaan spelen. Naauwelijks waren zij buiten gekomen of Nero, die op de

{==43==} {>>pagina-aanduiding<<}

stoep in de zon had liggen slapen, sprong hun vrolijk blaffend te gemoet. Louis en Adèle pakten hem om den hals en bij de ooren en rolden met hem over het gras; maar Klara was bang voor den hond en durfde dien niet aanraken, en toen de anderen haar wilden geruststellen en Nero bij haar bragten, week ze schielijk achteruit, terwijl ze uitriep:
‘Ai, welk een leelijk dier! Mijn hondje, dat ik t'huis heb, is veel mooijer.’
‘Ja, maar hij is zoo goed,’ zeî Adèle, terwijl ze den hond op den kop streelde. ‘Kom, laat hij uw handje maar eens lekken.’
‘Neen, ach neen! Ik ben veel te vies van dat leelijke beest!’
‘Hij is niet leelijk,’ sprak thans Louis kortaf, ‘en niet vies ook. - Nero! kom jij maar hier!’
Men ging den tuin in; maar Klara, die waarschijnlijk voorgenomen had dien morgen eens regt grimmig te zijn, wilde niets mooi vinden van 't geen Louis en Adèle haar aanwezen, en op alles antwoordde zij:
‘O, bij ons in den tuin zijn veel hooger boomen; bij ons zijn veel meer rozen; bij ons springen de fonteinen veel hooger, enz.
Louis on Adèle begonnen hun nichtje tamelijk onaardig te vinden, en ze waren blijde, toen zij Piet in de verte zagen, die goede knaap toch was zoo ongemakkelijk niet.
‘He, Piet!’ riep Louis hem toe.
‘Ik kom, mijnheer Louis!’ schreeuwde Piet zoo hard hij kon, terwijl hij het met zijn kleine beentjes op een loopen zetten.
‘He! wat schreeuwt die jongen,’ zeî Klara, haar neusje optrekkende, ‘ik word er doof van.... En noemt die jongen u zoo maar bij uw naam?’
‘Wel ja, waarom niet?’ vroeg haar neefje, ‘ik heet immers zoo?’
‘Dag jufvrouw Adèle!’ schreeuwde Piet weder, die thans digterbij was gekomen. ‘Dag jufvrouw!’ zeide hij tegen de gouvernante, en ‘dag jufvrouw Klara!’ tegen deze.

{==44==} {>>pagina-aanduiding<<}

Adèle en de gouvernante wenschten Piet goeden dag terug, en de eerste reikte hem haar handje toe; maar jufvrouw Klara keerde zich om, zonder een woord te spreken.
‘Dag jufvrouw Klara!’ riep Piet wat harder, want hij dacht dat zij hem niet verstaan had.
‘O, wat een geschreeuw!’ sprak Klara, hare handen voor de ooren brengende.
‘Maar zeg hem dan ook goeden dag!’ riep Louis.
‘Wat, dien gemeenen jongen?’
‘'t Is geen gemeene jongen, 't is Piet Bouchard, de oudste zoon van onzen tuinbaas.’
‘De zoon van een tuinhaas!’ sprak Klara met een vies gezigtje.
‘Ja,’ hervatte Louis, van Jan Bouchard, die vader en moeder gered heeft van den dood, toen zij met het rijtuig op hol waren geraakt.’
Klara bleef Piet den rug toedraaijen.
‘Speelt gij mede, met ons en met Piet?’ vroeg Louis weder.
‘Met dien jongen?’
‘Ja zeker!’
‘Hoor eens, mijnheer Louis!’ sprak Piet thans, ‘ik zal maar heengaan, want die jonge jufvrouw wil toch niet met mij spelen....’
‘Neen, Piet! Als zij niet wil, dan zal ik het toch doen, net als altijd.’
‘Kom, Klara!’ vleide Adèle, die naar haar nichtje was gegaan en haar over de wangen streelde, ‘kom, speel nu maar mede; o, wij zullen zoo'n pleizier hebben!’
‘Neen, ik wil niet!’ riep Klara boos.
‘Adèle!’ sprak thans de gouvernante, ‘laat haar dan maar staan; als zij niet spelen wil, moet zij het laten.’
‘Ik zal het aan grootmoeder zeggen!’ pruilde Klara.
Louis en Adèle sloegen hier echter weinig acht op en voegden zich bij Piet. Weldra

{==t.o. 44==} {>>pagina-aanduiding<<}


{== afbeelding 	==} {>>afbeelding<<}
    


{==45==} {>>pagina-aanduiding<<}

werden zij onder elkander even vrolijk en lustig als gewoonlijk. Piet moest op Nero gaan zitten, terwijl Louis en Adèle den hond een touw aanbonden en hem zoo zouden leiden.
‘He, die hond en die jongen zijn allebeî even leelijk!’ riep Klara uit, en hare wangen zagen rood van spijt; maar de andere kinderen hielden zich of ze het niet verstonden en speelden voort.
Plotseling werden zij echter door een gil gestoord: Klara, die pruilend alleen was blijven rondloopen, was bij den vijver gekomen en had zich daar willen vermaken met een eendje te plagen, doch, zich te ver voorover buigende, was zij er in gevallen, en, eer de verschrikte gouvernante aan den oever kwam, dreef het meisje reeds midden in het water.
‘Nero, hier!’ riep de gouvernante; terwijl zij den hond op Klara wees. Nero sprong terstond in den vijver, zwom naar het meisje toe en pakte haar kleedje tusschen de tanden; maar nu kostte het hem moeite den oever weder te bereiken. Gelukkig daagde er juist hulp van een anderen kant: Piet had uit alle magt, met zijn schelle stem: ‘Vader, vader! help, help!’ geroepen, en Bouchard, die in de nabijheid aan 't werk was, snelde toe, sprong ook in het water en kwam den hond te hulp. Door den spoed, waarmede Klara uit den vijver was gehaald, bragt zij het er met den schrik en een nat pak kleêren af. -
‘Wel,’ vroeg Louis haar eenige uren later, toen zij van den schrik bekomen was, ‘wel vindt ge Nero nu nog zoo leelijk, nu hij in 't water is gesprongen om u te helpen? En vindt ge nu nog dat Piet zoo schreeuwt, nu zijn vader op zijn geroep is komen aanloopen?’
‘Uwe gouvernante heeft niet goed op mij gepast,’ was alles wat Klara ten antwoord gaf.
Den volgenden dag wilde zij Piet een goudstuk geven, dat zij te dien einde van hare grootmoeder gekregen had; maar ze zeide er niets anders bij, dan: ‘Dit is voor u.’
‘Ik dank u, jufvrouw!’ zeî Piet, wien Louis gevraagd had om er Klara maar af te laten, wanneer hij tegen haar sprak, - ‘ik dank u, jufvrouw! maar ik heb geen geld noodig; ik zou toch niet weten wat ik er meê doen zou.’

{==46==} {>>pagina-aanduiding<<}

‘Wel, gij kunt het aan uw vader geven, die zal het wel weten te gebruiken.’
‘Vader heeft mij juist altijd gezegd, jufvrouw! dat ik nimmer eenig geld moest aannemen, dat ik niet heb verdiend.’
‘Koop er dan het een of ander voor.’
‘Ja, jufvrouw! wanneer u dat wilde doen voor mij, dan zou het iets anders wezen; maar....’
‘Och, neem dat geld nu maar aan, dat is immers het zelfde, en dan is het uit.’
‘Neen, jufvrouw! geld wil ik niet hebben.’
‘Nu, ik ook niet!’ sprak Klara, en zij wilde het goudstuk in den vijver werpen; doch nu ving Piet het op.
‘Och, jufvrouw!’ zeide hij, ‘de visschen en de eenden kunnen er in 't geheel niets meê uitvoeren; ik zal het dus maar uit uw naam aan moeder Brigitta geven; zij is eene arme weduwe niet vier kindertjes.’
‘Nu geef haar dan dat ringetje ook maar,’ hernam Klara thans, die toch wel begreep, dat zij niet goed handelde; en, terwijl zij een fraai ringetje van haar vinger trok en dit aan Piet gaf, vervolgde zij: ‘neen, behoud dit liever voor u zelven, dat is beter.’
‘Ik dank u wel, jufvrouw!’ zeî Piet. ‘Ik zal het goed bewaren.’
Klara bewees door het geven van dat ringetje dat ze in den grond niet kwaad was; doch zij kon hare trotschheid niet overwinnen. Gedurende de weinige dagen, die zij nog op het kasteel van den Hertog doorbragt, wilde zij dan ook niet gaarne met Piet spelen. Maar Piet, die dit den eersten dag wel gemerkt had, vermijdde haar van zijn kant zoo veel hij kon.
Ook bleef Klara zeggen, dat zij Nero heel leelijk vond; maar, wanneer Louis en Adèle het niet zagen, gaf zij den hond een lekker stukje van haar boterham, dat zij in stilte voor hem bewaarde. Ze zou te trotsch zijn geweest om dit te doen, daar de anderen bij waren, en toch zouden Louis en Adèle haar er zoo lief om gekregen hebben! Hare trotschheid bragt nu te

{==47==} {>>pagina-aanduiding<<}

weeg, dat men haar op het kasteel zonder eenige droefheid zag vertrekken; en toen het rijtuig heenreed, waarin zij met hare grootmoeder gezeten was, stond de kleine Piet niet weder op den rijweg; alleen buiten het hek wachtte de arme weduwe, moeder Brigitta, met hare vier kindertjes den wagen op, en toen Klara hen voorbijkwam, hoorde zij zich een ‘God zegene u,’ naroepen.
 
Ik wed dat mijne jonge vrienden en vriendinnetjes, die dit verhaal tot hiertoe gelezen hebben, meer van Louis en Adèle houden, dan van Klara. De eersten bleven dan ook in verloop van jaren bij iedereen bemind en geacht; terwijl de laatste wel, gelijk men het noemt, met hare vrienden op een ton kon dansen. Klara's grootmoeder was intusschen gestorven, kort nadat Klara, nog zeer jong zijnde, gehuwd was met den Markies de Ferrières, een man van jaren, die echter een grooten naam droeg en vele titels en bezittingen had. Zij woonde nu met haar gemaal 's winters in Parijs en des zomers op een harer kasteelen. Het kon den landlieden nogtans weinig schelen of zij den Markies in hun midden zagen, ja of neen; want hij was trotsch en hooghartig; en wanneer zij zich over de harde behandeling van een zijner rentmeesters te beklagen hadden, vonden zij toch geen steun bij den Markies, die hun altijd ongelijk gaf.
Het was weder zomer geworden; doch Klara was thans alleen met haar driejarig dochtertje daar haar kasteel vertrokken, hetwelk in de nabijheid lag van dat des Hertogs van Mortemart; want haar echtgenoot, de Markies, moest de vergaderingen bijwonen der Staten-Generaal, die door den toenmaligen Koning van Frankrijk, Lodewijk XVI, waren bijeengeroepen.

{==48==} {>>pagina-aanduiding<<}

Er begon overal, zoowel in de steden als op het land, beweging te komen onder het volk, dat sints lang de misbruiken moede was, waaraan de groote heeren of hunne rentmeesters zich schuldig maakten; en het volk besloot zich er tegen te verzetten en geene diensten meer te verrigten, die den mensch onwaardig zijn, noch zich te laten uitkleeden voor het vermaak van anderen.
Nu wilde het geval dat er juist op het kasteel, waar Klara zich thans bevond, een rentmeester was, die vele knevelarijen bedreef om zijne eigene beurs te vullen, en die daarbij zeer hardvochtig was en gestreng, zoodat hij dan ook algemeen gehaat werd. Gedurende den jongsten winter had hij aan den pachter eener hoeve, die onder het kasteel behoorde, eene som gelds geleend, op voorwaarde, dat Jérôme, zoo heette de pachter, hem over zes maanden het dubbel van die som zou terug geven. Jérôme, die het geld hoog noodig had en het nergens anders te krijgen wist, had zich aan die harde voorwaarde onderworpen, en met onbezweken ijver gewerkt, ten einde zijne verpligting te kunnen gestand doen, die hem nogtans zeer zwaar viel, want hij had een groot gezin te onderhouden. Hoezeer werd hij echter teleurgesteld, toen de graanoogst, ten gevolge van het gure en natte weder, bijna geheel mislukte! Intusschen naderde de tijd, dat hij zoowel zijne pacht als zijne schuld moest betalen; hij had al meer en meer op de behoeften van zijn gezin uitgespaard en een geruimen tijd volstrekt armoede geleden, tot dat het hem door volhardende vlijt en zuinigheid eindelijk was gelukt, ten minste zooveel bijeen te garen, dat hij zijne pacht kon voldoen en de geleende som enkel teruggeven.
Jérôme begaf zich nu op den bepaalden dag naar den rentmeester, wees hem op den ongelukkigen oogst, op de behoeften van zijn talrijk gezin, en smeekte hem genoegen te nemen met de geleende som, die hij hem thans terugbragt, en nog eenig uitstel voor de hooge intrest te willen geven.

{==49==} {>>pagina-aanduiding<<}

Maar de rentmeester, die zijne woekerwinst niet langer wilde derven, en bovendien kans zag om de hoeve op eene voor hem meer voordeelige wijze aan een ander te verpachten, verweet den boer met hardheid, dat hij niet nakwam, wat hij beloofd had. Toen hield hij nog eene gelijke som, als het geleende bedroeg, van de reeds ontvangen pacht af en dreigde Jérôme, hem met zijn gezin uit de hoeve te zullen laten zetten, indien hij de nu ontbrekende pachtpenningen niet binnen een paar dagen betaalde. Zoo als de rentmeester wel begrepen had, was Jérôme hier niet toe in staat, en hij liet hem dus weldra aanzeggen dat hij de hoeve moest verlaten.
Ten hoogste verbolgen over deze hardvochtigheid, en gesterkt door de overtuiging dat hij alles had gedaan, wat hem mogelijk was geweest, besloot Jérôme zich bij de Markiezin te beklagen. Hij begaf zich naar het kasteel, doch de Markiezin was, naar men hem zeide, niet voor hem te spreken. Op den avond van den zelfden dag werden zijne meubelen reeds, op bevel van den rentmeester, met geweld uit de woning gehaald en op den publieken weg gezet, en hij voorzag dat hij met zijn gezin den nacht onder den blooten hemel zou moeten doorbrengen. Zoo werd dan de eerlijke, vlijtige boer schandelijk uit zijne woning verdreven, omdat hij niet had kunnen voldoen aan de bovenmatige eischen van een woekeraar!
Toorn en smart kampten in Jérômes gemoed: nogmaals ijlde hij naar het kasteel; thans moest hij de Markiezin spreken, hare bescherming inroepen, het kostte wat het wilde.
Wederom werd hem door een bediende toegesnaauwd: ‘dat Mevrouw zich niet met boeren ophield, en dat hij zich slechts bij den rentmeester vervoegen moest.’
‘Maar ik heb mij juist over den rentmeester te beklagen,’ antwoordde Jérôme.
‘Ja, dat gaat altijd zoo,’ hernam de knecht; ‘de man, die het geld ontvangen moet, is bij ulieden altijd de kwade.’
‘Hij heeft mij schandelijk behandeld,’ borst Jérôme uit, ‘hij heeft mij, mijne vrouw,

{==50==} {>>pagina-aanduiding<<}

mijne kinderen uit onze woning verdreven en op den weg doen zetten tegen den nacht!’
‘Dan hebt ge hem ook vast niet betaald, wat ge schuldig waart!’
‘Ik heb hem al gegeven wat ik kon, de Hemel is mijn getuige! Ik heb gewerkt, zoo als welligt nooit iemand gedaan heeft, ik heb mijn kinderen honger laten lijden! En omdat ik hem thans, nu de oogst is mislukt, niet terstond kon geven een ongehoorde winst op een geleende som, laat hij mij als een schelm wegjagen uit mijne woning......’
‘Zie je wel, daar heb je 't al!’ spotte de knecht, ‘niet betalen en dan schreeuwen over onregt! Maar je moest je schamen hier zulk een geweld te komen maken. Kom aan, één, twee, drie, pak je weg!’
‘Neen,’ antwoordde Jérôme vast besloten, ‘ik moet Mevrouw de Markiezin spreken.’
‘Denk je dan, schobbejak!’ riep de knecht, ‘dat Mevrouw zich met slechte betalers inlaat? Scheer je weg, of ik gooi je de deur uit!’
Dat was te veel, Jérôme kon zijne drift niet langer intoomen:
‘Als het dan op gooijen aankomt, geborduurde huurling!’ sprak hij, zijne gespierde armen uitstrekkende, ‘dan zullen wij eens zien, wie dat het beste kan!’
‘Hola, hei!’ schreeuwde de knecht, en terwijl er op dit geroep drie of vier zijner kameraden kwamen aanloopen, greep hij een stok, waarmede hij Jérôme een slag toebragt.
Naauwelijks echter was dit geschied, of de stok vloog de voordeur uit en de knecht den stok achterna; toen pakte Jérôme er een paar anderen, die op hem aanvielen, bij hunne geborduurde kragen en sloeg hen tegen elkander, gaf hij een vierde een oorveeg, die hem over den grond deed tuimelen, en, in een nabijzijnd vertrek eene vrouwenstem hoorende, trok hij de deur open - en hij stond voor de Markiezin.
‘Wat moet dat geweld beduiden?’ vroeg Klara op hoogen toon.
Nu Jérôme Mevrouw de Ferrières voor zich zag, begon zijne drift wat te bekoelen; terwijl

{==51==} {>>pagina-aanduiding<<}

de trotsche houding en de toornige blikken der Markiezin hem onwillekeurig ontzag inboezemden:
‘Vergeving, Mevrouw!’ stotterde hij, ‘er werd geweld tegen mij gebruikt, en ik was reeds schier buiten mij zelven gebragt..... Ik kwam mij bij u beklagen......’
‘Het is vrij wonderlijk voorwaar, zich zóó te komen beklagen!’ viel Klara hem in de rede.
‘Uwe bedienden, Mevrouw! wilden mij niet bij u toelaten, zij scholden mij uit en begonnen mij te slaan.’
‘Dan waart gij zeker onbeschaamd.’
‘Mevrouw! ik kwam uwe bescherming inroepen voor mijne vrouw en mijne kinderen, die dezen avond door uwen rentmeester uit onze woning zijn gezet. Die rentmeester is een slecht mensch, Mevrouw!’ vervolgde Jérôme, die weder warm werd, ‘hij is een woekeraar, die ons, boeren, uitzuigt tot zijn eigen voordeel, die.....’
‘Het past u niet hier zulk een toon te voeren, vooral na hetgeen er geheurd is,’ hernam Klara.
‘Ik smeek u nogmaals om vergeving voor mijne drift, Mevrouw! Maar, wil mij hooren, ik bid er u om!’
En nu begon Jérôme haar zijne grieven demoedig mede te deelen; maar Klara voelde zich beleedigd in haar trots en wilde den boer geen gelijk geven, die zoo onbeschoft bij haar was komen indringen.
‘Neem dit!’ voegde zij hem toe op minachtenden toon, terwijl zij hem eene beurs voor de voeten wierp. ‘Maar oogenblikkelijk moet gij mijn grond verlaten en u niet vermeten mij ooit weêr onder de oogen te komen. Vertrek!’
‘Neen, Mevrouw!’ sprak Jérôme, terwijl hij de beurs wegschopte, ‘ik ben tot u gekomen om u regt te verzoeken, niet om u geld af te bedelen. Wanneer gij mij blijven laat

{==52==} {>>pagina-aanduiding<<}

op de hoeve, waarvan ik de pacht heb voldaan, hoop ik binnen een paar maanden in staat te wezen den rentmeester zijn woekerwinst geheel te betalen; maar ik heb het niet verdiend, als een schavuit uit mijne woning te worden weggejaagd, ik ben een eerlijk man!’
Klara beet zich spijtig op de lippen en keerde hem den rug toe; en zich toen tot hare bedienden rigtende, die zich in grooten getale voor het vertrek hadden vereenigd, beval zij hun ‘dien brutalen kerel de deur uit te werpen.’
‘Dat ik mij niet gooijen laat, heb ik straks reeds bewezen,’ hernam Jérôme met gedwongen bedaardheid. ‘Ik zal heen gaan; maar gij, Mevrouw! die mij geen vergeving hebt willen schenken, schoon ik u die afgebeden heb, die geen medelijden hebt willen koesteren voor mijne arme vrouw en kinderen, die thans onder den blooten hemel liggen, en die een eerlijk man geen regt wilt doen wedervaren, gij zult u dat alles beklagen, dat voorzeg ik u!’
 
Spoedig was het door den ganschen omtrek bekend, dat Jérôme uit zijne hoeve was gezet geworden, en daar men zijne vlijt en zijn braaf gedrag kende, groeide de haat tegen den rentmeester hierdoor geweldig aan. En toen men nu ook vernam, wat hem bij de Markiezin was wedervaren, bragt men die haat ook gedeeltelijk op haar over.
Intusschen begonnen zich al meer en meer de geruchten te bevestigen, dat naburige kasteelen door het landvolk waren overvallen en in brand gestoken; terwijl de bewoners tot de vlugt gedwongen waren. Klara, die toch wel had ingezien, dat haar rentmeester zich slecht omtrent Jérôme had gedragen, wilde hem afzetten; doch toen zij nu die geruchten hoorde bevestigen, dacht zij, dat men het aan vrees zou toeschrijven, indien zij den rentmeester verwijderde: die gedachte kon zij niet verdragen; zij vergenoegde zich dus met den man eens duchtig de les te lezen, maar liet hem in zijne betrekking blijven.

{==53==} {>>pagina-aanduiding<<}

Op een avond had Klara haar driejarig dochtertje in haar bedje goeden nacht gekust; want, hoe trotsch ze ook wezen mogt, daarvoor was ze het niet; ze hield zoo veel van haar kindje! De kleine Constance was dan ook een allerliefst dotje, met een fijn gezigtje, blonde krulletjes en een paar groote blaauwe oogen, waar ze vrolijk meê in de rondte keek; maar al was ze niet zoo mooi en zoo lief geweest, Klara zou toch wel van haar gehouden hebben, want ze was hare moeder, en moeders beminnen hare kinderen altijd.
Klara had Constance dan goeden nacht gekust en haar hoofdkussentje nog eens wat opgeschud, opdat het kindje gemakkelijker rusten zou. Vervolgens deed zij in een ander vertrek haar kamerdienaar ontbieden, wien zij vroeg of alle voorzorgen voor den nacht waren genomen?
‘Mevrouw kan gerust wezen,’ antwoordde Jakob, een oude, trouwe gediende met grijze haren, ‘het hek is goed gesloten; van afstand tot afstand tusschen het hek en het kasteel en verder in den omtrek heb ik de noodige posten met geladen geweren uitgezet; ieder uur zal er eene wacht rondgaan; de honden zijn losgelaten en zullen op het eerste gerucht alarm geven; ook de brandspuit staat gereed. Mevrouw de Markiezin kan dus verzekerd wezen, dat, indien de boeren het al in hun hoofd mogten krijgen ons kasteel aan te vallen, men hen daar goed ontvangen zal.’
‘Best, Jakob!’ hernam Klara. ‘En Mijnheer Morton, de rentmeester, is hij nog altijd even dapper?’
‘Die zal den nacht wel weêr in den kelder doorbrengen, Mevrouw! Hij is zoo bang als een wezel en valt af bij den dag.’
‘De lafaard!’ sprak Klara.... Naauwelijks had zij dit gezegd, of men hoorde het blaffen van een hond, en een oogenblik later viel er een schot, tamelijk in de nabijheid.
‘Wat is dat?’ vroeg Klara.
‘Te weêrgâ!’ riep Jakob verbleekend, ‘dat is aan den kant van 't park; ze schijnen de

{==54==} {>>pagina-aanduiding<<}

wacht aan de kleine poort te hebben overrompeld...... Maar stel u gerust, Mevrouw! ik zal het gaan onderzoeken,’ en te gelijk ijlde hij weg.
Er viel een tweede schot, toen een derde. Klara stiet een venster open, en een luid gerucht drong tot haar door; zij hoorde gekletter van wapenen en woeste kreeten; in de verte zag ze het roode schijnsel van fakkels.
Een groote hoop boeren, met geweren en sabels, pieken en hooivorken gewapend, rukte op het kasteel aan.
‘Weg met den rentmeester!’ ‘De dood aan Morton, den bloedzuiger!’ klonk het door de lucht, en tusschenbeiden vernam men zelfs de kreet van: ‘Weg met de Markiezin!’
Aan het hoofd der schaar bevond zich een man van eene hooge en forsche gestalte, met eene roode muts op het hoofd; hij ging eenige passen vooruit en zwaaide met zijn geweer in de rondte als of het een wandelstokje was; de bedienden van het kasteel, die zich haastig hadden verzameld, weken op zijne nadering schichtig terug.
Klara, die nog altijd voor het venster stond, herkende in dien aanvoerder Jérôme.
De boeren waren oneindig talrijker dan de verdedigers van het kasteel; de laatsten begrepen dan ook, dat zij slechts onder beschutting der muren met eenige vrucht weêrstand zouden kunnen bieden; zij trokken zich alzoo binnen het kasteel terug, versperden de deur en begonnen nu uit de vensters op de aanvallers te vuren.
Misschien zouden zij zich op deze wijze nog lang hebben kunnen verdedigen en menigen boer in het zand hebben kunnen doen bijten, ware Jérôme minder sluw en volhardend geweest; maar deze, die zijne eer te wreken had, was geen gemakkelijke tegenstander. Hij had gezworen de Markiezin te zullen doen boeten voor hare trotschheid, den rentmeester te zullen straffen voor zijn woekerzucht, en hij wilde woord houden. Daarom had hij de boeren uit den omtrek opgehitst om hem bij te staan, en zich vereenigd met eene bende, die reeds een paar nabu-
{==55==} {>>pagina-aanduiding<<}
rige kasteelen had vernield. Met algemeene stemmen tot opperhoofd van den troep gekozen, had hij thans, begunstigd door den nacht en geholpen door zijne naauwkeurige bekendheid met de landstreek, in het park weten door te dringen. Eens zóó ver gekomen, zou hij niet meer terugdeinzen.
Hij verdeelde zijn troep in tweeën, en, terwijl hij de eene helft achter een groep boomen post liet vatten, van waar men, op zijn bevel, het vuur uit de vensters van het huis moest blijven beantwoorden, trok hij met de andere helft behoedzaam en langs een omweg naar het achterste gedeelte van het kasteel, waar de stallen gelegen waren. Deze gebouwen had hij weldra overrompeld en in brand gestoken.
Door het licht der vlammen gewaarschuwd, gaf Klara order om de brandspuit naar een der bovenvertrekken te vervoeren en van daar alle pogingen tot blusschen aan te wenden, of ten minste te verhinderen, dat de vlammen zich aan het kasteel zelf mededeelden. De toestand der belegerden werd echter hoe langer hoe hagchelijker; van twee zijden te gelijk bestookt, moesten zij hunne kleine magt nog verdeelen; terwijl er weldra van alle kanten brandende pekkransen en bossen stroo naar de verbrijzelde ramen werden geslingerd.
Intusschen stortte een gedeelte van het dak der stallen met vreeselijk gedruisch in elkander. Door een vijftal anderen geholpen, tilde Jérôme een nedergevallen, zwaren balk op, en met het nog brandende einde daarvan begonnen zij de achterdeur te beuken, die weldra onder die forsche stooten op hare hengsels waggelde.
Klara, die tot nog toe kracht uit hare trotschheid had geput, begon te sidderen. Het vreeselijk geweld, het gesis der vlammen, het gekraak der brandende gebouwen, het onophoudelijk geknal der schoten, de woeste kreeten, die naar haar opstegen, hadden haar moed wel aan het wankelen gebragt, maar dien niet kunnen dooven; doch toen de kleine Constance angstig begon te schreijen en de armpjes bevend naar haar uitstrekte, toen begon zij te vree-
{==56==} {>>pagina-aanduiding<<}
zen. De zwakke angstkreeten van haar kindje maakten meer indruk op haar dan al het geweld daar buiten.
Terwijl zij hare Constance aan den boezem drukte, liet zij Jakob bij zich roepen. Weldra verscheen deze met de kleederen in wanorde, het gelaat zwart van den kruiddamp en den eenen arm in een doek.
‘Zijt gij gewond?’ vroeg Klara.
‘Ja, Mevrouw! een kogel heeft mij geschramd.’
‘Wat denkt en van de zaak?’
‘'t Ziet er gek uit, Mevrouw! De boeren hebben eene groote overmagt en vechten als verwoede leeuwen, die Jérôme vooral.’
‘En gij zoudt niet denken, dat wij hun zouden kunnen noodzaken om af te trekken?’
‘Ik geloof het niet, Mevrouw!’
‘Maar wat zal er dan gebeuren?’
‘Wat er gebeuren zal? - Wanneer het kasteel niet in brand geraakt, zal de achterdeur, waar zij zoo geweldig op beuken, welhaast bezwijken; dan zullen de boeren het kasteel binnenstormen; wij zullen ons verdedigen van gang tot gang, van vertrek tot vertrek, tot dat wij allen dood zijn of gewond, en .... dan is het uit.’
‘Maar dat kan toch zoo niet gaan, ik kan mijn kind toch niet laten vermoorden!’
‘Het zou beter zijn geweest, indien Mevrouw zich op de eerste nadering van de oproerlingen terstond verwijderd had.’
‘Ja, maar die raad komt nu te laat..... Ge moest liever een witten doek aan een stok binden, ten teeken van vrede, u vervolgens hier op het balkon begeven en hun vragen, wat zij eigenlijk verlangen.’

{==57==} {>>pagina-aanduiding<<}

Jakob deed zoo als hem door de Markiezin bevolen werd. Toen hij op het balkon verscheen en de boeren hem zagen, kwam er een oogenblik stilte.
‘Wat verlangt gij?’ vroeg Jakob.
‘Morton, den rentmeester!’ riep er een uit den hoop.
‘Ja, ja!’ schreeuwden allen, ‘den rentmeester, den bloedzuiger!!’
‘En zoudt gijlieden dan te vreden zijn en u verwijderen?’ hernam Jakob.
‘Dat zullen wij dan zien,’ antwoordde Jérôme, ‘nu zijn wij eens baas en wij zullen doen, zoo als wij verkiezen..... Geef ons maar eerst dien rentmeester, want anders zult ge er slecht afkomen.’
Jakob ging weder naar binnen; Klara had de antwoorden verstaan.
‘Laat de rentmeester hier komen!’ beval zij.
‘Hij zal zijn kelder niet willen verlaten,’ meende Jakob.
‘Dan hale men hem er uit met geweld!’
Eenige oogenblikken verliepen; intusschen hoorde men het volk roepen:
- ‘Waar blijft hij nu? - Laat de rekel ons nu nog wachten ook? - Kom, Morton, kom, wij zullen u hier goed ontvangen!’ -
Toen de rentmeester eindelijk meer dood dan levend door een paar knechts in het vertrek was gebragt, hoorde hij juist zijn naam uitgalmen.
‘Men roept u!’ sprak Klara streng.
‘Och, Mevrouw de Markiezin! waarom hebt ge mij niet in den kelder laten blijven?’ kermde de rentmeester, terwijl hij al waggelend op zijne knieën zonk.
‘Omdat de boeren naar u vroegen,’ antwoordde Klara.
‘Maar wilt gij mij dan laten vermoorden, Mevrouw?’
‘Ge schijnt niet veel goeds van hen te verwachten, en toch zijn er zeker veel lieden on-
{==58==} {>>pagina-aanduiding<<}
der, die op het grondgebied van het kasteel wonen of hebben gewoond, die gij dus sedert jaren kennen moet.....’
- ‘Morton!!’ klonk het weder. -
‘Helaas, Mevrouw!’ stamelde de rentmeester, sidderend van angst, ‘wanneer zij mij zien, zullen zij mij zeker om hals brengen; laat, o laat mij toch weder naar den kelder gaan!’
‘Ge hebt u dan wel zeer gehaat gemaakt, Mijnheer! Maar hoe zult gij hen thans tevreden stellen?’
‘Mevrouw, ik zal hun alles geven, wat ik bezit..... Indien het wezen moet, zal ik hun zelfs geld geven.’
‘Hoe veel?’ vroeg Klara.
‘Och, het kan geen hooge som zijn, ik bezit maar zoo weinig.’
- ‘Hier dien bloedzuiger!!’ schreeuwden de boeren. -
‘Hoeveel zult ge geven?’ vroeg Klara weder.
‘Honderd gulden..... als ik die bijeen kan krijgen; ik zal er mijn best toe doen.’
‘Ge schat u zelven niet te hoog,’ hernam Klara op minachtenden toon.
- ‘De dood aan den rentmeester!!’ klonk het buiten, en er begonnen weder eenige schoten te vallen; terwijl de deur op nieuw werd gerammeid.
‘Hoor! het volk wordt ongeduldig,’ riep Klara uit.
‘Nu.... ik zal.... ik zal hun duizend gulden geven,’ stotterde Morton, de handen wringende.
‘Duizend gulden voor elk jaar, dat gij hen uitgezogen hebt, dat is waarlijk niet te veel! Jakob, zeg hun dat de rentmeester tien duizend gulden als losprijs betalen zal.’
‘Tien duizend gulden!’ klaagde de woekeraar. ‘Dan ben ik een verloren man.’
- ‘Wij verlangen geen geld, wij willen hem zelf hebben,’ hoorde men Jérôme op het voorstel antwoorden. ‘Wij willen hem de wel verdiende straf doen ondergaan voor al zijne knevelarijen en misdaden.’

{==59==} {>>pagina-aanduiding<<}

‘Hij heeft mijne moeder van honger laten omkomen!’ riep een ander.
‘Hij hitste zijne honden op tegen mijne vrouw, toen deze hem om twee dagen uitstel van betaling kwam smeeken!’ riep een tweede.
‘Hij liet mijn armen kleinen knaap half lam slaan, omdat de jongen bij ongeluk een hek had vergeten te sluiten!’ riep een derde.
‘Hij deed ons laatst tweemaal onze pacht betalen, de eerste keer had de rekel ons een valsche kwitantie in de hand gestopt!’ riepen weder anderen.
‘Hij sterve, hij sterve, de dood aan Morton!!’ schreeuwden allen.
‘Genade, genade! Ik zal twintig duizend gulden geven,’ stamelde de rentmeester, die naar het balkon was toegekropen, doch zich schuil hield achter een luik.
- ‘Hoor, zijn stem!’ riepen de boeren. ‘Hij is daar boven bij het balkon; op, jongens, op!’
En te gelijk werd er een touw om een der stijlen van het balkon geslingerd en klom er een wakkere gast naar boven, die door een tweede en een derde gevolgd werd. In het zelfde oogenblik bezweek de achterdeur en drong Jérôme het kasteel in.
..... Klara klemde haar schreijend dochtertje nog vaster tegen zich aan en week naar den muur, omringd door hare vrouwelijke dienstboden. Jakob deed de haastig toesnellende bedienden een halven cirkel om de vrouwen vormen en greep een sabel met zijn nog gezonden arm. Morton wilde zich ook in den kring begeven; maar hij werd afgeweerd en viel kermend op den vloer neder.
Er verliepen nog eenige minuten: men hoorde eene korte worsteling beneden; terwijl de luiken, die het balkon van het vertrek scheidden, door bijlslagen werden verbrijzeld. Weldra sprongen er eenige boeren in het vertrek, zij grepen den rentmeester aan en wierpen hem onder een luid ‘Hoerah!’ van het balkon af naar beneden. Te gelijk vloog ook de deur der kamer open en Jérôme stormde met de zijnen naar binnen.

{==60==} {>>pagina-aanduiding<<}

‘Geeft u over,’ beval hij den bedienden, ‘of gij zijt des doods!’
‘Wanneer gij ons vrij laat uittrekken met Mevrouw de Markiezin en hare dochter, zullen wij geen tegenstand meer bieden,’ antwoordde Jakob.
‘Zwijg!’ riep Jérôme, ‘wij willen geen voorwaarden hooren, daar gij toch in allen geval moet bukken voor onze overmagt.’
‘Hebt medelijden met mijn kind!’ smeekte Klara thans.
‘Medelijden!’ herhaalde Jérôme, ‘hadt gij laatst medelijden met mijne vrouw en mijne kinderen, toen ik uwe hulp voor hen kwam inroepen?’
‘Naar beneden met haar!’ riepen eenige stemmen, ‘zij was altijd even trotsch en hard jegens ons; thans zullen wij het ook jegens haar zijn!’
‘Genade voor mijn kind!’ gilde Klara.
‘Neen, neen! Werpt haar van het balkon, weg met haar!’ schreeuwden de boeren, en zij drongen op het kleine troepje aan.
Het gevaar was dreigend: de weinige bedienden, reeds vermoeid en afgemat door den strijd, vormden slechts een zwakken dam tegen de opgewonden en verbitterde schaar. Plotseling echter lieten de aanvallers hunne wapenen zakken en weken zij met eenigen eerbied ter zijde, ten einde een jongen man door te laten, gekleed in de uniform van kommandant der nationale garde.
‘Wat is hier te doen?’ vroeg deze.
‘O, Mijnheer, red, red mijn kind!’ riep Klara, terwijl zij naar hem toedrong en voor hem op de knieën zonk.
‘Stel u gerust, Mevrouw!’ fluisterde hij haar in, ‘ik kom hier om u te redden,’ en zich toen weder tot de boeren wendende, sprak hij:
‘Gij zult toch geen vrouwen en kinderen willen vermoorden, niet waar, jongens?’

{==61==} {>>pagina-aanduiding<<}

‘Neen; maar deze is de trotsche Markiezin!’ luidde het antwoord. ‘Zij heeft ons nimmer goed gedaan, waarom zouden wij het haar doen?’
‘Omdat zij eene vrouw, omdat zij moeder is!’ sprak de kommandant, ‘omdat zij thans hare trotschheid heeft vergeten en u om genade smeekt. - Jérôme,’ vervolgde hij tot dezen, ‘denk aan uwe vrouw en uwe kinderen en laat uw troep aftrekken.’
‘Er zal haar geen kwaad geschieden, kommandant!’ antwoordde Jérôme; ‘maar zij moet het kasteel verlaten. Mijn gezin is ook in den nacht op den publieken weg gezet geworden; nu moge zij oordeelen, hoe dat smaakt!’
‘Ja, ja, het kasteel moet zij uit!’ riepen de anderen.
‘Mevrouw!’ hernam de kommandant tegen Klara, ‘hier kunt gij niet blijven; maar ik zal u geleiden naar de familie de Mortemart, indien gij u ten minste aan mijne hoede wilt toevertrouwen.’
‘Gij zijt de redder van mijn kind,’ sprak Klara, ‘ik geef mij geheel aan u over.’
‘Zijn er ook onder ulieden, die een dienst willen bewijzen aan den Hertog van Mortemart en zijn gezin?’ vroeg nu de kommandant luid.
‘Ja, ja!’ klonk het van onderscheidene kanten. ‘Leve de Hertog!’
‘Vervaardigt dan spoedig een draagbaar, en helpt mij om Mevrouw en haar dochtertje naar het kasteel van den Hertog te brengen; hij zal er u dankbaar voor zijn.’
Terstond werd er aan dit bevel voldaan; de naam des Hertogs en de tusschenkomst van den kommandant der nationale garde scheen den boeren ook weder wat meer ontzag voor de Markiezin de Ferrières in te boezemen. Zij lieten haar en hare vrouwen gerust eenige kleederen en kleinodiën bijeen pakken en vergenoegden zich met het kasteel te bezetten. Weldra was Klara met de kleine Constance op eene draagbaar gezeten: vier forsche boeren droegen haar voort, eenige anderen vergezelden haar met fakkels, terwijl de bedienden der Markiezin, die men verder ongemoeid had gelaten, volgden, met den braven Jakob aan hun hoofd.

{==62==} {>>pagina-aanduiding<<}

Toen de stoet een hoogen eik voorbij kwam, liet de kommandant der nationale garde, die naast de draagbaar ging, Klara het hoofd omwenden..... want het lijk van den rentmeester hing aan de takken.
..... ‘Wie zijt gij toch?’ vroeg Klara onder weg aan haren redder, ‘en hoe kwaamt ge zoo juist van pas?’
‘Ik woon hier in het naburige dorp, Mevrouw!’ luidde het antwoord. ‘Ik was den geheelen dag afwezig geweest, en toen ik terug kwam, hoorde ik in de verte schieten en zag ik in de rigting van uw kasteel vlammen opgaan. Ik gunde mij naauwelijks den tijd mijne uniform aan te trekken en haastte mij u te hulp te komen.’
‘Maar kendet gij mij dan?’
‘Ja, Mevrouw! - Gij herinnert u mijner zeker niet meer, en mijn vader waarschijnlijk ook niet? - Maar wij, eenvoudige menschen, wij vergeten zoo gaauw niet als de grooten. Zie, ook bewaren wij alles.... herkent gij dit ringetje?’
‘Dat gaf mijne grootmoeder mij eens, toen ik nog een kind was; en dat heb ik gegeven, laat zien.... aan den zoon van een man, die mij eens uit het water heeft gered.... aan den zoon van een tuinman, geloof ik?....’
‘Juist, Mevrouw! aan een gemeenen jongen, aan Piet Bouchard.’
‘En die Bouchard zijt gij?’
‘Die gemeene jongen ben ik, Mevrouw!’
‘O, dan moet ik u thans dubbel dankbaar zijn,’ riep Klara uit, ‘want ook aan u had ik het niet verdiend!’
‘Mevrouw, dat ringetje was mij een bewijs, dat gij een goed hart bezat, en dat uwe trotschheid enkel in het hoofd zetelde. Toch waart gij de eerste, die mij liet gevoelen, dat er een afstand tusschen de menschen bestaat, want Mijnheer Louis en Mejufvrouw Adèle had-
{==63==} {>>pagina-aanduiding<<}
den mij dat nooit geleerd! En daarom zijt gij ook niet uit mijn geheugen gewischt geworden, daarom herdacht ik u steeds, en begreep ik, dat gij, die als een klein meisje reeds zoo trotsch waart tegen een kleinen knaap, dat gij u ook later niet bemind zoudt maken bij de arme boeren. Thans hebt gij eene strenge les ontvangen, uw trots heeft moeten bukken voor het gevaar, en gij zijt alleen gered geworden omdat gij eenmaal, ondanks u zelven, een blijk gaaft van uw goed hart.
‘En bedenk nu eens welk een wondere zamenloop van omstandigheden! Wanneer de familie de Mortemart zich mijner niet zoo had aangetrokken, ik zou nooit onderwijs hebben genoten, en men zou mij ook nooit kommandant hebben gemaakt der nationale garde van ons dorp, en nogtans was ik alleen hierdoor in staat u en uw dochtertje thans te redden; want wat had ik tegen die verbitterde schaar kunnen uitrigten, indien mijne uniform en mijn rang geen eerbied hadden ingeboezemd?
‘Gij zijt dus uwe redding verpligt aan de goede handelwijze van de familie de Mortemart, waarmede gij in uwe trotschheid den spot dreeft.
‘Zie, weldra zult gij het kasteel van den Hertog genaderd zijn, en ge zult er alles in rust en in vrede vinden; terwijl het uwe half verbrand is en vernield, en gij de vlugt hebt moeten nemen. De zelfde boeren, die u mede hebben aangevallen, helpen u thans in naam van den Hertog. Terwijl zijn gezin alom gezegend wordt en bemind en op de handen gedragen, wilde men u en uw kind vermoorden! Maar, terwijl uw gemaal ook in de nationale vergadering te Parijs schold en schimpte op het arme volk, verdedigde de Hertog daar aller regten en beijverde hij zich om het lot der boeren te verbeteren; - terwijl uw rentmeester de pachters uitzoog en zich aan allerlei woeker schuldig maakte, en gij zelve te trotsch waart om hem ongelijk te geven tegen over hen, die zich durfden beklagen, en met geld de wonde wildet genezen, die een eerlijk man in zijn eer was toegebragt, ofschoon het u slechts een

{==64==} {>>pagina-aanduiding<<}

enkel woord zou hebben gekost om hem te herstellen, - terwijl gij u alzoo den haat der boeren op den hals haaldet, trachtten de Hertog en de Hertogin en hunne kinderen overal geluk en welvaart te verspreiden en liefde te winnen door welwillendheid en goedheid. Oordeel nu naar de uitkomsten, welk gedrag het beste is, en of uw trots u tot iets heeft gebaat!’ -
Intusschen was men het kasteel van den Hertog genaderd. Louis en Adèle hadden naauwelijks vernomen dat Klara eene toevlugt bij hen zoeken kwam, of ze snelden haar te gemoet en ontvingen haar met de meeste hartelijkheid. Piet Bouchard kreeg een prijsje van hen, omdat hij de Markiezin naar hun kasteel had gebragt; maar de trouwe Piet kreeg nog meer dan dit: Klara nam haar dochtertje op en lag het lieve kind in zijne armen en zeide haar, dat zij hem moest lief hebben en dankbaar wezen haar leven lang, want dat hij haar en hare moeder had gered; vervolgens nam zij weder een kostbaren ring van haar vinger, deed er een vlokje haar van Constance in, en verzocht Piet dit als eene gedachtenis te willen bewaren.
En den volgenden morgen ging Klara, voor zij iets anders deed, naar den ouden Bouchard, die nog altijd tuinbaas was op het kasteel, en ze vertelde hem wie ze was, herinnerde hem op dankbaren toon hoe hij haar eens uit het water gered had, en deelde hem toen innig bewogen mede, wat thans zijn zoon weder voor haar had gedaan.....
 
Klara was voor altijd van hare trotschheid genezen, en sedert poogde zij zich door welwillendheid en goedheid bij elkeen bemind en geëerd te maken; - terwijl zij de kleine Constance opvoedde naar het voorbeeld van Louis en Adèle.



{==65==} {>>pagina-aanduiding<<}

Verboden vrucht.


Ik was onlangs bij Evert-oom 
En klom er in den kersenboom; 
Het was wel tegen ooms verbod; 
Maar 'k was op kersen zoo verzot, 
Dat ik mijn vrees voor straf verwon 
En plukte wat ik plukken kon. 
Juist kwam de tuinman in den tuin, 
Ik klom wat hooger naar de kruin, 
En wist van angst niet wat te doen, 
'k Verschool mij onder 't digte groen; 
't Was schemeravond; bovendien 
Kan de oude Jan niet ver meer zien. 
Ik vreesde - had hij mij bespeurd - 
Hij had mij naar mijn oom gesleurd, 
En 'k weet, waar deze wat verbiedt, 
Daar is oom gansch zoo maklijk niet. 
Wis zou de tuin naar allen schijn 
Voor lang voor mij gesloten zijn; 

{==66==} {>>pagina-aanduiding<<}

En de ergste straf nog zou daarna 
Mij zeker wachten bij Papa. 
Ik gluurde Jan na waar hij liep, 
Tot eindlijk oom, o vreugd! hem riep. 
'k Was van mijn stuk af door den schrik, 
'k Zakte af, maar op dat oogenblik 
Brak juist een tak, 'k viel naar beneên 
En och, ik brak mijn linkerbeen. 
  
Vier weken lig ik thans te bed, 
Mijn broeders hebben dolveel pret. 
Wat ik hun vreugde soms benijd! 
Wee mij, 't is juist vacantietijd; 
Dat zetten, foei, het deed zoo zeer! 
Daar lig ik nu in spalken neêr! 
En eer ik van mijn peuluw kom, 
Is heel de lieve zomer om. 
Ik heb nu tijd om na te gaan 
Hoe duur die grap mij kwam te staan, 
En 'k denk met menig diepe zucht: 
Wat gaf mij die verboden vrucht? 
Ach, was het proeven suikerzoet, 
De nasmaak is als gal en roet. 





{==67==} {>>pagina-aanduiding<<}

De morgenstond.


Liedje.


De morgenstond, de morgenstond 
Heeft gouden vruchten in den mond 
En wil men goed die vruchten kennen, 
Men moet zich aan heur smaak gewennen. 
Een vlugge geest, een blij gemoed, 
Een sterk gestel, een rappe voet - 
Dat al en meer nog lacht hem aan, 
Die 's morgens maar vroeg op wil staan. 
  
De morgenstond, de morgenstond, 
Heeft gouden vruchten in den mond: 
De frissche lucht, de geur der bloemen, 
De kleurenpracht niet op te noemen, 
De toonen van den nachtegaal, 
De vlinders in hun bonte praal - 
Al dat genot - hij smaakt het niet, 
Die lui en laat het bed verliet. 

{==68==} {>>pagina-aanduiding<<}

De morgenstond, de morgenstond, 
Heeft gouden vruchten in den mond. 
Het is de tijd, naar wij beweren, 
Om eens zoo vlug je les te leeren, 
Nadat je dankbaar Hem gedacht, 
Die al dat schoon heeft voortgebragt. 
Hoort knapen, 'k roep het luid in 't rond, 
Niets haalt er bij den morgenstond! 






